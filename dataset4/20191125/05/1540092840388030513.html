<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198480/o-giryonis-saronei-ti-xora-kleistoi-dromoi-sxoleia-plimmyres-kai-sovara-provlimata"/>
    <meta property="og:site_name" content="CNN.gr"/>
    <meta property="article:published_time" content="2019-11-25T05:38:41+00:00"/>
    <meta property="og:title" content="O «Γηρυόνης» σαρώνει τη χώρα: Δύο νεκροί και εικόνες βιβλικής καταστροφής"/>
    <meta property="og:description" content="Σοβαρά είναι τα προβλήματα που έχει προκαλέσει στη χώρα η κακοκαιρία « Γηρυόνης » . Σχολεία θα παραμείνουν κλειστά , η κυκλοφορία των οχημάτων έχει διακοπεί..."/>
  </head>
  <body>
    <article>
      <h1>O «Γηρυόνης» σαρώνει τη χώρα: Δύο νεκροί και εικόνες βιβλικής καταστροφής</h1>
      <h2>Σοβαρά είναι τα προβλήματα που έχει προκαλέσει στη χώρα η κακοκαιρία «Γηρυόνης». Σχολεία θα παραμείνουν κλειστά, η κυκλοφορία των οχημάτων έχει διακοπεί σε κεντρικά σημεία, ενώ οι ισχυρές καταιγίδες συνεχίζουν να σαρώνουν τη χώρα. Να σημειωθεί πως το βράδυ της Κυριακής ένα ιστιοφόρο αναποδογύρισε στη θαλάσσια περιοχή του Αντιρρίου, με αποτέλεσμα να χάσουν τη ζωή τους οι δύο επιβαίνοντες.</h2>
      <slideshow>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767157.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767163.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767170.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767161.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767160.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767165.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767173.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767187.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/25/19430/photos/full/2767179.jpg"/>
          <figcaption>«Γηρυόνης»: Ζημιές στη Θεσσαλονίκη - Πηγή: ΠΑΠΑΝΙΚΟΣ ΓΙΑΝΝΗΣ/INTIME</figcaption>
        </figure>
      </slideshow>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/74232812_442668776437347_4284790461186441216_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/78480532_2535219606574261_4907036587067441152_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/71037549_961056200960593_5468998436017668096_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/77192465_428553794498339_7144947017683304448_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/76689085_444917606217837_7326228370247647232_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/78068440_370777723703270_6720516356627759104_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/76717412_511516966111249_8070374412542541824_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/25/19428/photos/full/76949350_423581101868469_449046806551068672_n.jpg"/>
          <figcaption>Κακοκαιρία «Γηρυόνης»: Εικόνες απόλυτης καταστροφής στην Κινέτα - Πηγή: CNN Greece/Ευδοκία Μύτιλη</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 07:38 , 25 November 2019 - 10:11</p>
      <p>Ο πρώτος από τους επιβαίνοντες του ιστιοφόρου, που βούλιαξε λόγω των <b>ισχυρών ανέμων</b>, εντοπίστηκε νεκρός χθες το βράδυ, ενώ ο δεύτερος ανασύρθηκε, επίσης, νεκρός, σήμερα το πρωί.</p>
      <h4>Υπερχείλισε το ρέμα της Πίκας - Διακοπή κυκλοφορίας στην Αθηνών-Κορίνθου</h4>
      <p>Εικόνες απόλυτης καταστροφής έρχονται από την περιοχή της <a href="https://www.cnn.gr/eidhseis/tag/75000/kineta"><b>Κινέτας</b></a>, η οποία επλήγη σοβαρότατα από την <b><a href="https://www.cnn.gr/eidhseis/tag/82564/kakokairia-ghryonhs">κακοκαιρία.</a> </b><b>Το ρέμα Πίκας υπερχείλισε</b>, με αποτέλεσμα το νερό να φτάσει έως την Εθνική οδό και να αποφασιστεί η <b>διακοπή της κυκλοφορίας</b>.</p>
      <p><a href="https://www.cnn.gr/news/politiki/story/198492/giryonis-nikos-xardalias-vrethikame-poly-konta-sto-na-xasoyme-anthropines-zoes"><b>Άνθρωποι εγκλωβίστηκαν στα σπίτια τους και κινδύνευσαν ζωές</b></a>, είπε στον ΣΚΑΪ ο γενικός γραμματέας Πολιτικής Προστασίας <b>Νίκος Χαρδαλιάς</b>.</p>
      <blockquote>«Έχουν γίνει 27 απεγκλωβισμοί και 13 αντλήσεις υδάτων», σημείωσε.</blockquote>
      <p>«Για προληπτικούς λόγους και την ασφάλεια όλων, η Τροχαία έδωσε εντολή για <b>διακοπή της κυκλοφορίας</b> από τα διόδια της Ελευσίνας έως τον Ισθμό, καθώς κλειστή παραμένει και η Παλαιά Εθνική Οδός σε διάφορα σημεία από την Κινέττα ως τους Αγίους Θεοδώρους», επισημαίνεται σε ανακοίνωση της Ολυμπίας Οδού. </p>
      <p><b>Συνεργεία </b>επιχειρούν στην περιοχή, ενώ όλος ο μηχανισμός παραμένει σε επιφυλακή σε όλο το μήκος του δρόμου.</p>
      <p>Σύμφωνα με την επίσημη ενημέρωση από την Πυροσβεστική υπάρχουν <b>δεκάδες κλήσεις για άντληση υδάτων και απεγκλωβισμούς. </b>Παράλληλα, έχει δοθεί εντολή στους κατοίκους μεμονωμένων σπιτιών, να είναι έτοιμοι, ώστε εάν κριθεί απαραίτητο να εγκαταλείψουν τις οικίες τους.</p>
      <figure>
        <iframe src="https://www.youtube.com/embed/zsClF6UzRVw" width="560" height="315" data-service="Youtube" scrolling="no"/>
      </figure>
      <h4>Κλειστά σχολεία</h4>
      <p>Με απόφαση του Περιφερειάρχη Αττικής<b> τα σχολεία των δήμων άνοιξαν στις 10:00 το πρωί</b>. </p>
      <p>«Με αφορμή την εκδήλωση έντονων καιρικών φαινομένων στην Αττική τα οποία αναμένεται να ενταθούν τις πρωινές ώρες, η Περιφέρεια Αττικής με εντολή του Περιφερειάρχη Γ. Πατούλη, έχοντας ως απόλυτη προτεραιότητα την ασφάλεια των μαθητών και των πολιτών και με δεδομένες τις δυσκολίες αλλά και την επικινδυνότητα στις μετακινήσεις αυτές τις ώρες, αποφάσισε να παραμείνουν κλειστά τα σχολεία σε όλο το λεκανοπέδιο μέχρι και τις 10 το πρωί», αναφερόταν σε ανακοίνωση της Περιφέρειας. </p>
      <p>Παράλληλα, <b><a href="https://www.cnn.gr/news/ellada/story/198431/thasos-kleista-ta-sxoleia-ti-deytera-logo-tis-eperxomenis-kakokairias">κλειστά θα παραμείνουν τα σχολεία στην Θάσο</a></b>, στην <b><a href="https://www.cnn.gr/eidhseis/tag/29329/pieria">Πιερία</a> </b>και<b> στον <b>δήμο Αριστοτέλη</b> <b>Χαλκιδικής.</b></b></p>
      <figure>
        <img src="https://cdn.cnngreece.gr/images/news/2019/11/25/77192465_428553794498339_7144947017683304448_n.jpg"/>
      </figure>
      <p>
        <i>Εικόνες καταστροφής στην Κινέτα/CNN Greece/Ευδοκία Μύτιλη</i>
      </p>
      <h4>Ζημιές από πτώσεις δέντρων στη Θεσσαλονίκη</h4>
      <p><b>Πτώσεις δένδρων</b> προκάλεσαν οι ισχυροί άνεμοι που έπνεαν τη νύχτα στο πολεοδομικό συγκρότημα της <a href="https://www.cnn.gr/eidhseis/tag/2623/thessaloniki"><b>Θεσσαλονίκης</b></a>.</p>
      <p>Η Πυροσβεστική Υπηρεσία κλήθηκε σε επτά περιπτώσεις για κοπές και απομακρύνσεις κλαδιών και κορμών δένδρων από το οδόστρωμα, οι περισσότερες απ' αυτές στο κέντρο της Θεσσαλονίκης, αλλά και κάποιες σε <b>Καλαμαριά και Κορδελιό.</b></p>
      <p><b>Δεν αναφέρθηκε κάποιος τραυματισμός</b>, αλλά σε δύο από τις περιπτώσεις κατά τις οποίες επενέβησαν οι πυροσβέστες καταγράφηκαν υλικές ζημιές σε σταθμευμένα αυτοκίνητα.</p>
      <p>Οι δυνατές ριπές ανέμου -που συνεχίζουν μέχρι και τις πρωινές ώρες- μετακίνησαν κάδους απορριμμάτων, σκουπίδια κι άλλα αντικείμενα στους δρόμους και γι' αυτό το λόγο η Τροχαία συνιστά την προσοχή στους οδηγούς οχημάτων.</p>
      <h4>Προβλήματα στις ακτοπλοϊκές συγκοινωνίες</h4>
      <p>Σε ισχύ είναι <b><a href="https://www.cnn.gr/eidhseis/tag/17339/apagoreysh-apoploy">απαγόρευση απόπλου</a> από το λιμάνι της Ραφήνας για το Μαρμάρι</b> και τις Κυκλάδες, λόγω των ισχυρών ανέμων που πνέουν σε πολλές θαλάσσιες περιοχές και φθάνουν κατά τόπους τα 8 μποφόρ.</p>
      <p>Επιπλέον, δεν εκτελούνται τα δρομολόγια των πλοίων στη γραμμή <b>Αγία Μαρίνα - Νέα Στύρα</b>, λόγω ισχυρών ανέμων που πνέουν σε πολλές θαλάσσιες περιοχές. Επίσης, από το Λαύριο δεν εκτελούνται τα δρομολόγια των πλοίων για τη Τζιά.</p>
      <p>Προβλήματα υπάρχουν και στον <b>Αργοσαρωνικό</b>, όπου δεν εκτελούνται τα δρομολόγια των υδροπτέρυγων. Τα δρομολόγια εκτελούνται μόνο με πλοία συμβατικού τύπου.</p>
      <h4>Πλημμυρικά φαινόμενα στην Κατερίνη</h4>
      <p>Μεγάλα προβλήματα στην<b> παραλία της <a href="https://www.cnn.gr/eidhseis/tag/31729/katerinh">Κατερίνης</a></b> έχει προκαλέσει το πέρασμα της <b>κακοκαιρίας «Γηρυόνης»</b>, καθώς φούσκωσε η θάλασσα και μεγάλες ποσότητες νερού εισχώρησαν στον αστικό ιστό.</p>
      <p>Οι αρμόδιες υπηρεσίες έδωσαν εντολή για <b>εκκένωση των κατοικιών που βρίσκονται στην πρώτη γραμμή της παραλίας</b>, και έθεσαν σε κατάσταση ετοιμότητας τους κατοίκους των κατοικημένων περιοχών που βρίσκονται πιο πίσω, ώστε να μετακινηθούν το συντομότερο δυνατό, αν κριθεί απαραίτητο.</p>
      <p>Στο σημείο βρέθηκαν μονάδες της αστυνομίας και της Πυροσβεστικής, ώστε να βοηθήσουν στον συντονισμό της επιχείρησης.</p>
      <h4>Δυνατή καταιγίδα στα Τρίκαλα</h4>
      <p>Στις περιοχές που πλήττονται από το κύμα κακοκαιρίας βρίσκεται και ο <b>νομός Τρικάλων</b>.</p>
      <p>Ήδη από το απόγευμα της Κυριακής εκδηλώνονται καταιγίδες σε όλο το Νομό, οι οποίες κατά τόπους είναι έντονες.</p>
      <p>Σύμφωνα με το <a href="https://trikalavoice.gr/%cf%84%ce%bf%cf%80%ce%b9%ce%ba%ce%ac/%ce%ad%ce%bd%cf%84%ce%bf%ce%bd%ce%b5%cf%82-%ce%ba%ce%b1%cf%84%ce%b1%ce%b9%ce%b3%ce%af%ce%b4%ce%b5%cf%82-%cf%83%cf%84%ce%b1-%cf%84%cf%81%ce%af%ce%ba%ce%b1%ce%bb%ce%b1-%cf%83%cf%85%ce%bd%ce%b1%ce%b3/"><b>trikalavoice.gr</b></a> η κατάσταση ήταν δύσκολη στην Ε.Ο. Τρικάλων-Καλαμπάκας λόγω της ισχυρής βροχόπτωσης και οι οδηγοί αναγκάστηκαν να κινηθούν με πολύ μεγάλη προσοχή λόγω της περιορισμένης ορατότητας.</p>
      <h4>Προβλήματα και στη σιδηροδρομική σύνδεση Σερρών - Δράμας</h4>
      <p>Την <b>προσωρινή διακοπή της κυκλοφορίας στη σιδηροδρομική γραμμή Σερρών - Δράμας</b> προκάλεσε το πέρασμα της κακοκαιρίας «Γηρυόνης».</p>
      <p>Φερτά υλικά που μεταφέρθηκαν στις ράγες από μεγάλες ποσότητες νερού, προκάλεσαν μετατόπιση των γραμμών του δικτύου, στη γέφυρα του Νεοχωρίου.</p>
      <p>Η <b>κυκλοφορία της γραμμής διακόπηκε</b>, καθώς το τρένο δεν μπορούσε να περάσει.</p>
      <p>Αμέσως στο σημείο έσπευσαν συνεργεία για τον καθαρισμό και την επιδιόρθωση των γραμμών, ενώ οι επιβάτες του τρένου μεταφέρθηκαν σε λεωφορεία του ΟΣΕ, ώστε να μεταβούν στους προορισμούς τους.</p>
      <h4>Επιμένουν τα επικίνδυνα καιρικά φαινόμενα - Ποιες περιοχές επηρεάζονται</h4>
      <p>Κακοκαιρία με ισχυρές <a href="https://www.cnn.gr/eidhseis/tag/9753/vroxes"><b>βροχές</b> </a>και <a href="https://www.cnn.gr/eidhseis/tag/15442/kataigides"><b>καταιγίδες</b></a>, που κατά τόπους θα συνοδεύονται από <b><a href="https://www.cnn.gr/eidhseis/tag/23411/xalazoptwseis">χαλαζοπτώσεις </a>αναμένεται σήμερα, Δευτέρα</b>.</p>
      <p>Πιο συγκεκριμένα, θα επηρεαστούν τις πρωινές ώρες τα νησιά του Ιονίου, η δυτική Στερεά, η δυτική Πελοπόννησος και πιθανώς η Ήπειρος, μέχρι τις προμεσημβρινές ώρες η ανατολική Στερεά, η ανατολική Πελοπόννησος, η Εύβοια, η Κρήτη, μέχρι το απόγευμα η Θεσσαλία, οι Σποράδες, οι Κυκλάδες, τα νησιά του βορείου και του ανατολικού Αιγαίου και μέχρι τις βραδινές ώρες η δυτική και κεντρική Μακεδονία και τα Δωδεκάνησα.</p>
      <p>Οι <b>άνεμοι</b> θα πνέουν ανατολικοί νοτιοανατολικοί 5 με 7 και στο Αιγαίο τοπικά 8 με 9 μποφόρ. Βαθμιαία από τα δυτικά θα στραφούν σε δυτικούς νοτιοδυτικούς και θα εξασθενήσουν.</p>
      <p>Η <b>θερμοκρασία θα σημειώσει πτώση</b> ως προς τις μέγιστες τιμές κυρίως στα βόρεια.</p>
      <p>
        <b>Αναλυτική πρόγνωση από την ΕΜΥ:</b>
      </p>
      <h3>Αττική</h3>
      <p><b>Καιρός</b>: Νεφώσεις με βροχές και καταιγίδες, οι οποίες θα είναι κατά τόπους ισχυρές τις πρωινές ώρες και βαθμιαία βελτίωση.<br/><b>Άνεμοι</b>: Νότιοι νοτιοανατολικοί 5 με 7 και στα ανατολικά τοπικά 8 μποφόρ. Βαθμιαία θα στραφούν σε δυτικούς νοτιοδυτικούς 4 με 6 μποφόρ.<br/><b>Θερμοκρασία</b>: Από 12 έως 20 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός</b>: Νεφώσεις με βροχές και καταιγίδες, οι οποίες θα είναι κατά τόπους ισχυρές μέχρι τις βραδινές ώρες.<br/><b>Άνεμοι</b>: Από ανατολικές διευθύνσεις 5 με 7 μποφόρ. Τις βραδινές ώρες θα εξασθενήσουν και θα στραφούν σε βόρειους βορειοδυτικούς 4 με 6 μποφόρ.<br/><b>Θερμοκρασία</b>: Από 12 έως 16 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός</b>: Νεφώσεις με βροχές και καταιγίδες, οι οποίες στη δυτική και κεντρική Μακεδονία, θα είναι κατά τόπους ισχυρές μέχρι τις βραδινές ώρες.<br/><b>Άνεμοι</b>: Από ανατολικές διευθύνσεις 5 με 7 και τοπικά 8 μποφόρ. Τις βραδινές ώρες θα εξασθενήσουν και θα στραφούν στα δυτικά σε βόρειους βορειοδυτικούς.<br/><b>Θερμοκρασία</b>: Από 10 έως 16 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ήπειρος, δυτική Στερεά, δυτική Πελοπόννησος</h3>
      <p><b>Καιρός</b>: Νεφώσεις με βροχές και καταιγίδες, οι οποίες τις πρωινές ώρες θα είναι κατά τόπους ισχυρές στα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.<br/><b>Άνεμοι</b>: Στα βόρεια νότιοι νοτιοανατολικοί 5 με 7 που γρήγορα θα εξασθενήσουν. Στα νότια δυτικοί νοτιοδυτικοί 4 με 6 μποφόρ.<br/><b>Θερμοκρασία</b>: Από 10 έως 18 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <h3>Θεσσαλία, ανατολική Στερεά, Εύβοια, ανατολική Πελοπόννησος  </h3>
      <p><b>Καιρός</b>: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις προμεσημβρινές ώρες στην ανατολική Πελοπόννησο, την ανατολική Στερεά, την Εύβοια και μέχρι το απόγευμα στη Θεσσαλία και τις Σποράδες. Τα φαινόμενα από αργά το απόγευμα θα σταματήσουν.<br/><b>Άνεμοι</b>: Ανατολικοί νοτιοανατολικοί 5 με 7 και στα ανατολικά τοπικά 8 μποφόρ. Βαθμιαία από τα νότια θα στραφούν σε δυτικούς νοτιοδυτικούς 4 με 6 μποφόρ.<br/><b>Θερμοκρασία</b>: Από 10 έως 20 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <h3>Κυκλάδες, Κρήτη</h3>
      <p><b>Καιρός</b>: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις μεσημβρινές ώρες στην Κρήτη και μέχρι το απόγευμα στις Κυκλάδες. Τα φαινόμενα τις βραδινές ώρες θα εξασθενήσουν.<br/><b>Άνεμοι</b>: Νότιοι νοτιοανατολικοί 5 με 7 και τοπικά 8 μποφόρ. Βαθμιαία από τα δυτικά θα στραφούν σε δυτικούς νοτιοδυτικούς 4 με 6 μποφόρ.<br/><b>Θερμοκρασία</b>: Από 14 έως 22 βαθμούς Κελσίου.</p>
      <h3>Νησιά ανατολικού Αιγαίου, Δωδεκάνησα</h3>
      <p><b>Καιρός</b>: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι το απόγευμα στα νησιά του ανατολικού Αιγαίου και μέχρι τις βραδινές ώρες στα Δωδεκάνησα.<br/><b>Άνεμοι</b>: Ανατολικοί νοτιοανατολικοί 5 με 7 και τοπικά 8 με 9 μποφόρ. Βαθμιαία εξασθένηση από το απόγευμα.<br/><b>Θερμοκρασία</b>: Από 14 έως 22 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <h3>Οδηγίες προστασίας </h3>
      <p>Η Περιφέρεια Αττικής καλεί τους πολίτες να είναι ιδιαίτερα προσεκτικοί και να περιορίσουν τις μετακινήσεις τους. Παράλληλα, <b>δίνει μία σειρά από οδηγίες προστασίας. </b></p>
      <ul>
        <li>Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς.</li>
        <li>Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά.</li>
        <li>Να αποφεύγουν να διασχίζουν χειμάρρους και ρέματα, πεζοί ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους</li>
        <li>Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των έντονων καιρικών φαινομένων (κίνδυνος από πτώσεις κεραυνών).</li>
        <li>Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</li>
        <li>Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</li>
        <li>Να ακολουθούν πιστά τις οδηγίες των κατά τόπους αρμοδίων φορέων, όπως Τροχαία κλπ.</li>
      </ul>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198506/giryonis-vinteo-h-stigmi-tis-diasosis-enos-ilikiomenoy-zeygarioy-stin-kineta">«Γηρυόνης» - Βίντεο: Η στιγμή της διάσωσης ενός ηλικιωμένου ζευγαριού στην Κινέτα</a>
        </li>
        <li>
          <a href="https://www.cnn.gr/news/ellada/story/198500/apokatastathike-i-kykloforia-stin-peiraios-poioi-dromoi-paramenoyn-kleistoi">Αποκαταστάθηκε η κυκλοφορία στην Πειραιώς - Ποιοι δρόμοι παραμένουν κλειστοί</a>
        </li>
        <li>
          <a href="https://www.cnn.gr/news/politiki/story/198492/giryonis-nikos-xardalias-vrethikame-poly-konta-sto-na-xasoyme-anthropines-zoes">«Γηρυόνης» - Νίκος Χαρδαλιάς: Βρεθήκαμε πολύ κοντά στο να χάσουμε ανθρώπινες ζωές</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/1184/kakokairia">ΚΑΚΟΚΑΙΡΙΑ</a>
        </li>
        <li>
          <a href="https://www.cnn.gr/eidhseis/tag/17465/kleista-sxoleia">ΚΛΕΙΣΤΑ ΣΧΟΛΕΙΑ</a>
        </li>
        <li>
          <a href="https://www.cnn.gr/eidhseis/tag/77430/kleista-sxoleia-attikh">ΚΛΕΙΣΤΑ ΣΧΟΛΕΙΑ ΑΤΤΙΚΗ</a>
        </li>
        <li>
          <a href="https://www.cnn.gr/eidhseis/tag/15962/perifereia-attikhs">ΠΕΡΙΦΕΡΕΙΑ ΑΤΤΙΚΗΣ</a>
        </li>
        <li>
          <a href="https://www.cnn.gr/eidhseis/tag/18192/giwrgos-patoylhs">ΓΙΩΡΓΟΣ ΠΑΤΟΥΛΗΣ</a>
        </li>
        <li>
          <a href="https://www.cnn.gr/eidhseis/tag/8842/kairos">ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/48237/kairos-tora">ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/48927/o-kairos-tora">Ο ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/82564/kakokairia-ghryonhs">ΚΑΚΟΚΑΙΡΙΑ ΓΗΡΥΟΝΗΣ</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/25/198480/snapshot/75580099_680573782466232_1605329784491999232_n.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198488/snapshot/2767105.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198444/snapshot/AP_19302448651670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198483/snapshot/euro-2427195_1280.jpg"/>
      </figure>
    </article>
  </body>
</html>