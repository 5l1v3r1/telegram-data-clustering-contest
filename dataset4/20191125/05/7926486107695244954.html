<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013261/%DA%A9%D8%A7%D9%85%D9%84-%D8%AA%D8%B1%DB%8C%D9%86-%D8%AA%DB%8C%D9%85-%D8%A8%D8%B1%D8%A7%DB%8C-%D9%82%D9%87%D8%B1%D9%85%D8%A7%D9%86%DB%8C-%D8%AF%D8%B1-%D9%84%DB%8C%DA%AF-%D8%A8%D8%B1%D8%AA%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T05:37:20+00:00"/>
    <meta property="og:title" content="کامل‌ترین تیم برای قهرمانی در لیگ برتر"/>
    <meta property="og:description" content="هافبک اسبق استقلال و سپاهان گفت: سپاهان و شهرخودرو می توانند برای استقلال دردسرساز شوند."/>
  </head>
  <body>
    <article>
      <h1>کامل‌ترین تیم برای قهرمانی در لیگ برتر</h1>
      <address>
        <time datetime="2019-11-25T05:37:20+00:00">25 Nov 2019, 05:37</time>
      </address>
      <p>
        <i>هافبک اسبق استقلال و سپاهان گفت: سپاهان و شهرخودرو می توانند برای استقلال دردسرساز شوند.</i>
      </p>
      <p>به گزارش مشرق، <b>علی حاج‌اکبری</b>، هافبک اسبق <b>استقلال </b>و <b>سپاهان </b>می‌گوید آبی‌پوشان تهرانی کامل‌ترین تیم برای کسب عنوان قهرمانی لیگ برتر هستند. <br/><b>استقلال روز دوشنبه با نساجی مازندران بازی دارد. نظر شما درخصوص این بازی چیست؟</b><br/>بازی با نساجی شرایط خاصی دارد. این تیم در خانه خودش خوب بازی می‌کند و مقابل تیم‌های بزرگ با حمایت هواداران خودش کم‌اشتباه ظاهر می‌شود. به نظرم استقلال باید حسابی مراقب باشد چرا که گرفتن امتیاز در قائمشهر کار آسانی نیست. <br/><b>فکر می‌کنید استقلال بتواند بازی را در قائمشهر ببرد؟</b><br/>شدنی است، ولی به شرطی که مثل ۶ بازی قبلی در حمله و دفاع منسجم باشیم و فرصت ایجاد موقعیت به حریف ندهیم.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1013246/%D9%87%D8%B4%D8%AF%D8%A7%D8%B1-%D8%A8%D9%87-%D8%AF%DB%8C%D8%A7%D8%A8%D8%A7%D8%AA%D9%87-%D8%AF%D8%B1-%D8%AF%DB%8C%D8%AF%D8%A7%D8%B1-%D8%A8%D8%A7-%D9%86%D8%B3%D8%A7%D8%AC%DB%8C">هشدار به دیاباته در دیدار با نساجی</a>
      </blockquote>
      <p><b>خیلی‌ها می‌گویند استقلال در حال حاضر بهترین تیم ایران است. نظر شما چیست؟</b><br/>بله، من استقلال را در ۶، ۷ بازی گذشته کامل‌ترین تیم از لحاظ تیمی دیدم و از هر حیث صلاحیت کسب عنوان قهرمانی را دارد. اگر تیم به حاشیه نرود و استراماچونی هم از لحاظ مالی مشکلش حل شود، قطعاً موفق خواهیم شد. خودتان می‌دانید تیم‌هایی، چون استقلال و پرسپولیس باید خیلی مراقب باشند از طریق عوامل بیرونی وارد حاشیه نشوند. <br/><b>به نظر شما استقلال قهرمان لیگ می‌شود؟</b><br/>بله، استقلال باید تا پایان نیم‌فصل اول به صدر جدول برسد. اگرچه در راه قهرمانی تیم‌های سپاهان با قلعه‌نویی و شهرخودرو با گل‌محمدی می‌توانند دردسرساز باشند. من فکر می‌کنم استقلال امسال قهرمان لیگ می‌شود. <br/><b>پرسپولیس چطور؟</b><br/>پرسپولیس نوسان زیادی در کارش داشته و خوب نتیجه نمی‌گیرد. استقلال با یک مساوی یا برد می‌تواند جای پرسپولیس را در جدول بگیرد. من بعید می‌دانم پرسپولیس پس از ۳ فصل قهرمانی در لیگ برتر امسال شانسی برای قهرمانی داشته باشد و آن‌ها برای کسب سهمیه باید بجنگند. <br/>منبع: روزنامه خبر ورزشی</p>
    </article>
  </body>
</html>