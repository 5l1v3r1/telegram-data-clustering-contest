<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/uluiala-totala-cuuuuum-iti-bati-joc-de-noi/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T05:39:17+00:00"/>
    <meta property="og:title" content="Uluială totală: „Cuuuuum? Îți bați joc de noi???”"/>
    <meta property="og:description" content="Viorica Dăncilă a anunțat, duminică noapte, că fostul ministru de Interne Gabriel Oprea a fost prezent la sediul PSD, deoarece este..."/>
  </head>
  <body>
    <article>
      <h6 class="kicker">S-au trezit în sufragerie cu Gabriel Oprea:</h6>
      <h1>Uluială totală: „Cuuuuum? Îți bați joc de noi???”</h1>
      <address><time datetime="2019-11-25T05:39:17+00:00">25 Nov 2019, 05:39</time> by <a rel="author">(I.R.)</a></address>
      <p>Viorica Dăncilă a anunțat, duminică noapte, că fostul ministru de Interne Gabriel Oprea a fost prezent la sediul PSD, deoarece este vicepreședinte în Comitetul Executiv al partidului, funcție obținută în urma semnării unui protocol de colaborare.</p>
      <p>„Noi am făcut protocol de colaborare cu sindicatele, cu CNSLR Frăția, cu Uniunea Militarilor și Polițiștilor, am făcut cu mai multe sindicate, iar prin aceste protocoale pe care le-am semnat, ldierii sindicatelor respective fac parte din Comitetul Executiv Național. Avem cu cinci sindicate. Toți liderii de sindicate au funcție de vicepreședinte la nivel de Comitet Executiv Național. Am făcut cu cinci sindicate, deci avem cinci vicepreședinți. Au și drept de vot”, a spus Dăncilă, întrebată despre motivul pentru care Gabriel Oprea a fost prezent duminică la sediul PSD.</p>
      <p>În replică, deputatul PSD Liviu Pleșoianu i-a transmis, duminică noapte, un mesaj de indignare.</p>
      <p>„Cuuuuum? Dăncilă, îți bați joc de noi??? Gabriel Oprea a fost făcut VICEPREȘEDINTE PSD!?? Adică eu, după ce am luptat pentru adevăr în comisia -Sufrageria lui Oprea-, sunt într-un partid în care Oprea e vicepreședinte și votează în CEx!?? Sunteți zdraveni la cap?!? Dăncilă, du-te! Ia-l pe Oprea și duceți-vă-n ce #SUFRAGERIE vreți! …Cu toți cei din PSD care au știut și au fost de acord cu așa ceva! Exact lipsa asta de caracter, exact bătaia asta de joc la adresa alegătorilor și a celor care chiar am luptat pentru adevăr și dreptate i-au mai dat lui Werner un mandat!”, a scris Liviu Pleșoianu, pe Facebook.</p>
      <p>Luni dimineață, deputatul PSD a revenit cu un nou mesaj pe temă: „Dăncilă, DEMISIA! În seara turului II al prezidențialelor din 2009, Coldea, Maior și Kovesi mergeau în sufrageria lui Oprea. În seara turului II al prezidențialelor din 2019, Oprea a mers în sufrageria PSD! Așa ceva e de netolerat! Oprea a fost băgat pe șest de Dăncilă în CEx! E vicepreședinte PSD și are drept de vot! Dăncilă, du-te!”.</p>
      <related>
        <h4>Articole asemănătoare</h4>
        <a href="https://www.cotidianul.ro/trei-referendumuri-63-000-000-euro/"/>
        <a href="https://www.cotidianul.ro/reactii-dupa-dezvaluirile-lui-vanghelie/"/>
        <a href="https://www.cotidianul.ro/liviu-dragnea-vorbeste-despre-radulescu-mitraliera/"/>
      </related>
    </article>
  </body>
</html>