<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-girl-molested-in-samgam-express-at-aligarh-railway-station-tweet-to-pm-modi-for-help-2867018.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T05:00:04+00:00"/>
    <meta property="og:title" content="ट्रेन में छेड़खानी से परेशान हुई युवती, पीएम मोदी को ट्वीट कर मांगी मदद"/>
    <meta property="og:description" content="अलीगढ़ रेलवे स्टेशन पर संगम एक्सप्रेस ट्रेन में रविवार को चार मनचलों ने युवती से छेड़छाड़ कर दी। शराब के नशे में धुत युवक युवती से अभद्रता पर उतर आए। एक युवक ने पीएम, सीएम, रेल मंत्री सहित इंडियन रेलवे..."/>
  </head>
  <body>
    <article>
      <h1>ट्रेन में छेड़खानी से परेशान हुई युवती, पीएम मोदी को ट्वीट कर मांगी मदद</h1>
      <address><time datetime="2019-11-25T05:00:04+00:00">25 Nov 2019, 05:00</time> by <a rel="author">हिन्दुस्तान संवाददाता। ,अलीगढ़।</a></address>
      <p>अलीगढ़ रेलवे स्टेशन पर संगम एक्सप्रेस ट्रेन में रविवार को चार मनचलों ने युवती से छेड़छाड़ कर दी। शराब के नशे में धुत युवक युवती से अभद्रता पर उतर आए। एक युवक ने पीएम, सीएम, रेल मंत्री सहित इंडियन रेलवे को ट्वीट कर मदद मांगी, लेकिन मदद नहीं मिली। यहां तक ट्विटर पर जवाब भी एक घंटे बाद मिला। देहरादून से इलाहाबाद जाने वाली संगम एक्सप्रेस में रविवार को मुरादाबाद से दो महिलाएं व एक युवती सवार हुई थी। उन्हें संगम से अलीगढ़ ओर अलीगढ़ से ट्रेन पकड़कर लखनऊ जाना था। रात करीब साढ़े गयारह बजे संगम एक्सप्रेस ट्रेन रेलवे स्टेशन पहुंची। यहां युवती ट्रेन से उतरकर दूसरी ट्रेन के आने का इंतजार करने लगी। तभी दूसरी ट्रेन आने पर युवती व महिलाएं ट्रेन में सवार हो गईं। अभी ट्रेन चली ही थी कि जनरल कोच में सवार चार मनचलों ने युवती पर कमेंट करना शुरू कर दिया।</p>
      <h3>Read Also: <a href="https://www.livehindustan.com/national/story-priyanka-gandhi-vadra-accuses-bjp-of-disregarding-constitution-in-maharashtra-2867012.html">प्रियंका गांधी का BJP पर हमला, पूछा-क्या हम जनादेश के अपहरण के दौर में पहुंच चुके हैं</a></h3>
      <p>युवती ने विरोध किया तो उन्होंने अभद्रता शुरू कर दी। इसकी जानकारी पर एक युवक ने तत्काल ट्विटर पर पीएम, मुख्यमंत्री, रेल मंत्री, इंडियन रेलवे को ट्वीट कर मदद की गुहार लगाई। लेकिन एक एक घंटे तक भी ट्विटर पर किसी का कोई जवाब नहीं दिया। युवक ने लिखा कि कुछ युवकों ने युवती से छेड़छाड़ के साथ अभद्रता की है। कृपया मदद करें। आरपीएफ व जीआरपी से संपर्क नही हो पा रहा है। एक घंटे बाद डीआरएम लखनऊ ने ट्वीट पर रिप्लाई कर डीआरएम इलाहाबाद को कार्रवाई के निर्देश दिए। इसके बाद डीआरएम इलाहाबाद अमिताब ने आरपीएफ एनसीआर को मैसेज सर्कुलेट कर कार्रवाई के लिए कहा। टूंडला में युवती से जीआरपी ने संपर्क कर मामले की जानकारी जुटाई। इस संबंध में आरपीएफ प्रभारी निरीक्षक सीएस तोमर ओर जीआरपी प्रभारी निरीक्षक ने इस मामले में जानकारी होने से इनकार किया, लेकिन ट्विटर पर हुई शिकायत से रेलवे अधिकारियों में हड़कंप मच गया।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>   </p>
    </article>
  </body>
</html>