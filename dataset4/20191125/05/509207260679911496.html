<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/valaki-november-23-an-kiposztolt-az-instagramra-egy-fotot-a-felallitott-karacsonyfajarol"/>
    <meta property="og:site_name" content="444"/>
    <meta property="article:published_time" content="2019-11-25T05:05:01+00:00"/>
    <meta property="og:title" content="Valaki november 23-án kiposztolt az Instagramra egy fotót a felállított karácsonyfájáról"/>
    <meta property="og:description" content="Nem úgy tűnik, hogy viccelt volna."/>
  </head>
  <body>
    <article>
      <h1>Valaki november 23-án kiposztolt az Instagramra egy fotót a felállított karácsonyfájáról</h1>
      <address><time datetime="2019-11-25T05:05:01+00:00">25 Nov 2019, 05:05</time> by <a rel="author">Szily László</a></address>
      <p>A mumifikálódott szaloncukorpapírokkal díszített karácsonyfát március közepén az utcára kidobókhoz képest méltatlanul kevés figyelem irányul a korai faállítókra. Ezt az igazságtalanságot igyekszem orvosolni ezzel a poszttal, ugyanis nem emlékszem arra, hogy valaha is láttam volna korábban felállított karácsonyfát, mint ezen a hétvégén, egész pontosan 2019. november 23-án az Instagramon:</p>
      <figure>
        <img src="https://4cdn.hu/kraken/image/upload/s--l9HbUoYQ--/c_limit,w_1160/7NrdXlquPxlcCGLrs.png"/>
      </figure>
      <p>A fájáról posztoló X. - érthető módon - csak ennyi szöveget írt a kép alá:</p>
      <blockquote>"Első!!"</blockquote>
      <p>Ha te is korai állító vagy, ráadásul közlékeny, kérlek, írd meg pár mondatban a szilyl KUKAC 444.hu címre, KORAI subjecttel, hogy te miért csinálod és mikor szoktál akcióba lépni!</p>
    </article>
  </body>
</html>