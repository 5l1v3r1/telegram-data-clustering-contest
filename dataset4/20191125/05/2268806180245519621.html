<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/lokomotiv-plovdiv/krusharski-odrusvame-levski-i-poemame-kam-shampionskata-titla.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T05:57:48+00:00"/>
    <meta property="og:title" content="Крушарски: Одрусваме Левски и поемаме към шампионската титла"/>
    <meta property="og:description" content="&quot;Стига сме ревали против съдиите&quot;"/>
  </head>
  <body>
    <article>
      <h1>Крушарски: Одрусваме Левски и поемаме към шампионската титла</h1>
      <address>
        <time datetime="2019-11-25T05:57:48+00:00">25 Nov 2019, 05:57</time>
      </address>
      <p>Финансовият благодетел на Локомотив (Пд) - Христо Крушарски сподели своето мнение за дербито между неговия тим и Лудогорец. "Смърфовете" се представиха на ниво, но загубиха с 1:2 от шампионите. От лагера на пловдивския тим имаха и сериозни претенции към съдийството. Ето какво каза Крушарски пред "Тема Спорт".</p>
      <p>"Мачът си беше прекрасен. На мен ми хареса, гледах го по телевизията. Съдиите не коментирам. Не говоря за неща, които не разбирам. Всеки съдия бърка. Ние обаче трябва да направим нещо във времето, когато не бъркат. Стига сме ревали против съдиите".</p>
      <p>"Звъняха ми фенове и им казах, че футболистите ще бъдат поощрени. По какъв начин ли? Ще им изпратя благодарствени писма. С тази игра принуждаваме всеки отбор да се съобразява с нас", допълни босът.</p>
      <p>"Сега искам само феновете да напълнят стадиона за мача с Левски. Да дойдат, да няма свободно място по трибуните, да ги одрусаме "сините" и тръгваме към титлата. Какво са девет точки - нищо. Три мача, нищо работа. Не е станало кой знае колко страшно", завършва Крушарски.</p>
    </article>
  </body>
</html>