<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/autokinito/arthro/neo_e_scooter_apo_ti_seat-589105/"/>
    <meta property="og:site_name" content="Real.gr"/>
    <meta property="article:published_time" content="2019-11-25T05:00:00+00:00"/>
    <meta property="og:title" content="Ενα... καθαρόαιμο ηλεκτρικό"/>
    <meta property="og:description" content="Ενα ακόμη δείγμα της διορατικότητας της Seat είναι η απόφασή της να δημιουργήσει τη νέα υπηρεσία για την προώθηση της οικολογικής αστικής κινητικότητας Urban Mobility."/>
  </head>
  <body>
    <article>
      <h1>
        <a href="https://www.real.gr/autokinito/arthro/ena_katharoaimo_ilektriko-589104/">Ενα... καθαρόαιμο ηλεκτρικό</a>
      </h1>
      <address><time datetime="2019-11-25T05:00:00+00:00">25 Nov 2019, 05:00</time> by <a rel="author">Του Σπύρου Ρέκκα</a></address>
      <p>
        <b>Ενα ακόμη δείγμα της διορατικότητας της Seat είναι η απόφασή της να δημιουργήσει τη νέα υπηρεσία για την προώθηση της οικολογικής αστικής κινητικότητας Urban Mobility.</b>
      </p>
      <p>Η ισπανική μάρκα, που έφερε στον κόσμο το δημοφιλές Ibiza, μας καλεί να χρησιμοποιούμε ηλεκτρικό πατίνι και ηλεκτρικό scooter για τις μετακινήσεις μας στην πόλη. Και επειδή βλέπει μακριά, δημιούργησε ήδη το πρωτότυπο πατίνι e-Kickscooter και το πρώτο ηλεκτρικό πρωτότυπο scooter στην 70χρονη ιστορία της. «Η Seat είναι το κέντρο της μικροκινητικότητας του Volkswagen Group και χάρη σε αυτή τη νέα δραστηριότητα θα αναπτύξουμε προϊόντα για όλες τις μάρκες του Group», τόνισε στην παρουσίαση ο πρόεδρος της μάρκας Λούκα ντε Μέο. Πρόκειται για τον πιο περιζήτητο μάνατζερ, που μάλιστα τον διεκδικεί δυνατά και η Renault για την θέση του Κάρλος Γκον. Το e-Scooter θα κυκλοφορήσει στην αγορά το 2020 και θα είναι διαθέσιμο για ιδιώτες όσο και υπηρεσίες στόλων κοινής χρήσης. Εξοπλίζεται με κινητήρα 7 kW, στιγμιαία μέγιστη ισχύ 11 kW (14,8 ίπποι), που ισοδυναμούν σε 125 κ.εκ. Μέγιστη ταχύτητα 100 χλμ./ώρα, επιτάχυνση στα 50 χλμ./ώρα σε μόλις 3,8’’. Αυτονομία 115 χλμ. Η μπαταρία αφαιρείται εύκολα για να φορτισθεί. Κόστος ηλεκτρικού ρεύματος περίπου 0,70 ευρώ για κάθε 100 χλμ. Εχει αποθηκευτικό χώρο για δύο κράνη κάτω από το κάθισμα, είναι συνδεδεμένο και οι χρήστες ελέγχουν το επίπεδο φόρτισης της μπαταρίας ή το σημείο φόρτισης μέσω εφαρμογής στο κινητό. Το e-Kickscooter έχει αυτονομία 65 χλμ., μεγάλη μπαταρία και δύο συστήματα πέδησης.</p>
    </article>
  </body>
</html>