<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-kuba-wojewodzki-i-anna-mucha-nie-potrafia-juz-dluzej-tego-uk,nId,3353838"/>
    <meta property="og:site_name" content="Pomponik.pl"/>
    <meta property="article:published_time" content="2019-11-25T05:29:49+00:00"/>
    <meta property="og:title" content="Kuba Wojewódzki i Anna Mucha nie potrafią już dłużej tego ukrywać! To jednak prawda?!"/>
    <meta property="og:description" content="Coraz częściej są widywani razem. Oboje podsycają domysły, że ich relacja nabiera nowych barw. Czy to tylko przewrotna gra, czy uczucie wciąż się tli? Kuba Wojewódzki i Anna Mucha wyraźnie mają się ku sobie, ale czy dadzą radę ponownie stworzyć poważny związek?"/>
  </head>
  <body>
    <article>
      <h1>Kuba Wojewódzki i Anna Mucha nie potrafią już dłużej tego ukrywać! To jednak prawda?!</h1>
      <address>
        <time datetime="2019-11-25T05:29:49+00:00">25 Nov 2019, 05:29</time>
      </address>
      <h4>Coraz częściej są widywani razem. Oboje podsycają domysły, że ich relacja nabiera nowych barw. Czy to tylko przewrotna gra, czy uczucie wciąż się tli? Kuba Wojewódzki i Anna Mucha wyraźnie mają się ku sobie, ale czy dadzą radę ponownie stworzyć poważny związek?</h4>
      <figure>
        <img src="https://i.iplsc.com/sa-znowu-razem-czy-nie/0009BO427MIRA5TS-C122-F4.jpg"/>
        <figcaption>Są znowu razem czy nie?<cite>/Bogdan Hrywniak /East News</cite></figcaption>
      </figure>
      <p>Kiedy pięć lat temu usiadła na kanapie w talk-show u Kuby Wojewódzkiego (56 l.), zanuciła mu piosenkę ze słowami: "Wypłakałam rzekę łez po tobie, prawie doprowadziłeś mnie do szaleństwa". W pewnym momencie głos Anny Muchy (39 l.) się załamał, popłynęły łzy.</p>
      <p>"Pękło mi serce" - opisał to zdarzenie Kuba.</p>
      <p>Dla obojga łączące ich kiedyś uczucie było jednym z najważniejszych doświadczeń. Gdy się spotkali, ona miała 23 lata, on 40. Była piękną, przebojową dziewczyną. Rozpoczęła przygodę z serialem "<a href="http://swiatseriali.interia.pl/newsy/seriale/m-jak-milosc-383">M jak miłość</a>", zyskując dużą popularność. Kuba zasiadał wówczas w jurorskim fotelu muzycznego show Polsatu "Idol".</p>
      <p>Zawsze podkreślał, że oprócz urody podziwiał jej inteligencję, była dla niego partnerką do rozmów. Łączyło ich intelektualne porozumienie. Wydawało się, że idealnie do siebie pasują. Rozstanie było dla Muchy ciosem. Potem w życiu Anny pojawił się przystojny producent Marcel Sora, została mamą.</p>
      <p>Kuba skakał z kwiatka na kwiatek, wybierając coraz młodsze panie. Dłużej, bo przez 5 lat, był związany z modelką Renatą Kaczoruk. Mimo rozstania, utrzymywali koleżeńskie relacje. Kuba z zazdrością patrzył na rodzinne szczęście Ani. Podziwiał, jaką jest dobrą mamą. </p>
      <p>"Jedyne marzenie, którego jeszcze nie zrealizowałem, to rodzina" - wyznał kiedyś ze smutkiem.</p>
      <p>Uważa, że dzieci to najpiękniejsze dziedzictwo, jakie można zostawić. Choć w powszechnej opinii uchodzi za błazna i cynika, czasem zdejmuje tę maskę. Kiedy w ubiegłym roku miała się ukazać książka Wojewódzkiego "Nieautoryzowana biografia", Mucha była pełna obaw. Zna jego złośliwość i cięty język. Zastanawiała się, jak zostanie przedstawiona. Ile szczegółów z ich życia ujrzy światło dzienne? </p>
      <figure>
        <img src="https://i.iplsc.com/kuba-wojewodzki-i-anna-mucha/0007VW08AGEO7W1F-C122-F4.png"/>
        <figcaption>Kuba Wojewódzki i Anna Mucha<cite>/Kurnikowski /AKPA</cite></figcaption>
      </figure>
      <p>Czytaj więcej na kolejnej stronie: </p>
      <p><b> 1  </b>•<a href="https://www.pomponik.pl/plotki/news-kuba-wojewodzki-i-anna-mucha-nie-potrafia-juz-dluzej-tego-uk,nId,3353838,nPack,2">  2  </a>•<a href="https://www.pomponik.pl/plotki/news-kuba-wojewodzki-i-anna-mucha-nie-potrafia-juz-dluzej-tego-uk,nId,3353838,nPack,2">    <b>Następna</b> strona   </a></p>
    </article>
  </body>
</html>