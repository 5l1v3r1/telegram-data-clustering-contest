<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401994/%D8%AD%D8%B2%D8%A8-%D8%AD%D8%A7%DA%A9%D9%85-%D8%AA%D8%A7%DB%8C%D9%88%D8%A7%D9%86-%DA%86%DB%8C%D9%86-%D8%AF%D8%B4%D9%85%D9%86-%D8%AF%D9%85%D9%88%DA%A9%D8%B1%D8%A7%D8%B3%DB%8C-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T05:49:05+00:00"/>
    <meta property="og:title" content="حزب حاکم تایوان: چین &quot;دشمن&quot; دموکراسی است"/>
    <meta property="og:description" content="حزب حاکم تایوان امروز (دوشنبه) چین را به عنوان &quot;دشمن دموکراسی&quot; مورد عتاب قرار داد."/>
  </head>
  <body>
    <article>
      <h1>حزب حاکم تایوان: چین "دشمن" دموکراسی است</h1>
      <address><time datetime="2019-11-25T05:49:05+00:00">25 Nov 2019, 05:49</time> by <a rel="author">ایراندخت آذر شکیب</a></address>
      <p>حزب حاکم تایوان امروز (دوشنبه) چین را به عنوان "دشمن دموکراسی" مورد عتاب قرار داد.</p>
      <p>به گزارش ایسنا، به نقل از خبرگزاری رویترز، این محکومیت از سوی حزب تسای اینگ ون، رئیس جمهوری تایوان موسوم به "مترقی دموکراتیک" و به دنبال ادعاهای تازه مبنی بر مداخله چین در سیاست‌گذاری‌های این کشور پیش از انتخابات ریاست جمهوری و پارلمانی ۱۱ ژانویه سال آتی میلادی مطرح شده است.</p>
      <p>این اتهامات که در رسانه‌های استرالیایی مطرح شده از جانب یک فراری چینی به این کشور است که دنبال پناهندگی سیاسی در استرالیا است. چین اما گفته که این پناهجو یک "متقلب و کلاهبردار" است.</p>
      <p>این پناهجو در میان اتهامات مطرح شده، گفته به رسانه‌ها کمک کرده تا توجه خود را به سوی سیاستمداران اصلی تایوان از جمله هان کو یو، رقیب اصلی تسای اینگ ون در انتخابات ریاست جمهوری آتی این کشور از حزب دوستدار چین "کومینتانگ" معطوف کنند.</p>
      <p>وی گفته، این حزب رقیب اصلی در انتخابات است.</p>
      <p>چو جونگ تای، رئیس حزب مترقی دموکراتیک تایوان گفته، تحقیقات بیشتری درباره این ادعا نیاز است و به این مساله اشاره کرده که اخبار جعلی بسیاری از جانب چین منتشر شده است.</p>
      <p>وی در یک نشست خبری در تایپه، پایتخت تایوان گفت: دشمن دموکراسی، چین است. در حال حاضر، جاه طلب ترین مخالف و رقیب تایوان همان چین است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090301437/%D8%A7%D8%AF%D8%B9%D8%A7%DB%8C-%D9%85%D8%AF%D8%A7%D8%AE%D9%84%D9%87-%DA%86%DB%8C%D9%86-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AA%D8%A7%DB%8C%D9%88%D8%A7%D9%86-%D8%B1%D9%82%D8%A7%D8%A8%D8%AA-%D9%87%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B1%D8%A7-%D8%A2%D8%B4%D9%81%D8%AA%D9%87"/>
      </related>
    </article>
  </body>
</html>