<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/prapad-in-nordul-italiei-si-in-franta-din-cauza-ploilor-abundente-cetatenii-romani-indemnati-sa-fie-precauti_3059962.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T05:04:28+00:00"/>
    <meta property="og:title" content="PRĂPĂD în nordul Italiei şi în Franţa din cauza ploilor abundente. Cetăţenii români, îndemnaţi să fie precauţi"/>
    <meta property="og:description" content="Nordul Italiei este afectat de inundaţii grave. În Savona şi Genova râurile au ieşit din matcă, iar străzile s-au umplut cu apă.Ministerul român de Externe a emis o alertă de călătorie în Italia din cauza condiţiilor meteo nefavorabile. Din cauza precipit"/>
  </head>
  <body>
    <article>
      <h1>PRĂPĂD în nordul Italiei şi în Franţa din cauza ploilor abundente. Cetăţenii români, îndemnaţi să fie precauţi</h1>
      <address><time datetime="2019-11-25T05:04:28+00:00">25 Nov 2019, 05:04</time> by <a rel="author">PUBLIKA.MD</a></address>
      <p><b>Nordul Italiei este afectat de inundaţii grave.</b> În Savona şi Genova râurile au ieşit din matcă, iar străzile s-au umplut cu apă.</p>
      <p>Ministerul român de Externe a emis o alertă de călătorie în Italia din cauza condiţiilor meteo nefavorabile. <br/><br/><b>Din cauza precipitaţiilor abundente, care au provocat alunecări de teren, un segment de autostradă din Torino s-a prăbuşit.</b> Autorităţile nu au putut confirma dacă există victime. La locul incidentului au fost trimise mai multe ambulanţe şi maşini de pompieri şi poliţie.</p>
      <p><b>Vremea rea face ravagii şi în sudul Franţei, mai ales la Cannes şi Nisa, unde a fost decretată stare de urgenţă din cauza ploilor abundente şi a vântului puternic.</b> Două persoane sunt date dispărute, sute de oameni au fost evacuaţi, iar mai multe curse aeriene şi feroviare sunt anulate.</p>
      <p><b>Numai la Nisa au rămas fără electricitate în jur de patru mii de familii.</b> În condiţiile în care vremea capricioasă se va menţine şi în următoarele zile, autorităţile franceze le-au recomandat localnicilor să nu iasă din casă.</p>
      <related>
        <h4>Pe aceeaşi temă</h4>
        <a href="https://www.publika.md/tricolorii-au-fost-invinsi-la-limita-de-echipa-nationala-de-fotbal-a-frantei_3059256.html"/>
        <a href="https://www.publika.md/veste-buna-pentru-moldovenii-din-italia-legea-care-va-intra-in-vigoare-din-10-ianuarie-2020_3059682.html"/>
        <a href="https://www.publika.md/caz-strigator-la-cer-in-franta-o-tanara-insarcinata-in-sase-luni-a-murit-sfasiata-de-caini-intr-o-padure_3059703.html"/>
      </related>
    </article>
  </body>
</html>