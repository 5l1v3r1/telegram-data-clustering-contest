<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/ctp-replica-savuroasa-despre-astia-nu-stiam-reusit-dancila-sa-si-dea-pantoful-cui-cap-1_5ddb6c6b5163ec4271637096/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T05:59:36+00:00"/>
    <meta property="og:title" content="CTP, replică savuroasă despre „ăştia“: Dăncilă a reuşit să-şi dea cu pantoful cu cui în cap"/>
    <meta property="og:description" content="Jurnalistul Cristian Tudor Popescu a precizat că prezenţa foarte mare în turul II al alegerilor s-a datorat şi cuvântului ”ăştia”, folosit de fostul premier Viorica Dăncilă referitor la Diaspora."/>
  </head>
  <body>
    <article>
      <h1>CTP, replică savuroasă despre „ăştia“: Dăncilă a reuşit să-şi dea cu pantoful cu cui în cap</h1>
      <address><time datetime="2019-11-25T05:59:36+00:00">25 Nov 2019, 05:59</time> by <a rel="author">Calin Mihai</a></address>
      <h4>Jurnalistul Cristian Tudor Popescu a precizat că prezenţa foarte mare în turul II al alegerilor s-a datorat şi cuvântului ”ăştia”, folosit de fostul premier Viorica Dăncilă referitor la Diaspora.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/dancila-explica-gabriel-oprea-fost-sediul-psd-vicepresedinte-cex-1_5ddb66fe5163ec4271635197/index.html"/>
        <a href="https://adevarul.ro/news/politica/alegeri-prezidentiale-2019-s-a-incheiat-votul-strainatate-record-absolut-votanti-diaspora-1_5ddb63e65163ec427163411f/index.html"/>
        <a href="https://adevarul.ro/news/politica/fifor-analiza-partid-absolut-normal-partid-alegeri-faca-analize-discute-1_5ddb4d475163ec427162cf31/index.html"/>
      </related>
      <p>Întrebat de unde a venit dorinţa românilor din Diaspora de a vota, CTP a răspuns: ”De la „ăştia”. Doamna a avut singura ei sclipire de geniu în această campanie, a plasat acel cuvânt cu o naturaleţe formidabilă, cu care probabil a obţinut 2-3 procente de oameni care au ieşit la vot şi au avut şi grijă să scrie „ăştia” pe buletin.</p>
      <p>M-am întrebat cum a putut doamna Dăncilă să scoată pantoful ăla cu toc cui şi să-şi dea cu el în cap, pentru că asta a făcut pronunţând cuvântul respectiv. Nici nu a realizat ce face. Cred că m-am dumirit: pentru că ei, la echipa de campanie, nu au vorbit decât aşa despre diaspora: <i>ăştia, ăia</i><i>de acolo</i>. Normal ca i-a intrat în reflex „ăştia”, de-aia l-a rostit atât de natural şi de autodistructiv pentru ea.</p>
      <p>Apoi, cei din diaspora au simţit acum că lucrurile s-au schimbat, că pot vota cu adevărat, fără să piardă ore întregi. Şi asta spuneam după primul tur: va creşte prezenţa în turul 2. S-au dezmeticit oamenii. Prima dată nu le-a venit să creadă: putem vota şi noi omeneşte? Acum s-au dezmeticit şi au venit în număr mai mare la vot”, a spus Cristian Tudor Popescu la <a href="https://www.digi24.ro/stiri/actualitate/politica/alegeri-prezidentiale-2019/ctp-despre-astia-m-am-intrebat-cum-a-putut-dancila-sa-scoata-pantoful-cu-toc-cui-si-sa-si-dea-cu-el-in-cap-cred-ca-m-am-dumirit-1221926?fbclid=IwAR3jhg_0hViTcG24EuGsG1l9GkdCilCZKNZ56UeOcOzmu4KNYZcb2xnUrpY">Digi24.</a></p>
      <hr/>
    </article>
  </body>
</html>