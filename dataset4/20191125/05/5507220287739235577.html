<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188843/"/>
    <meta property="og:site_name" content="Janam TV"/>
    <meta property="article:published_time" content="2019-11-25T05:36:16+00:00"/>
    <meta property="og:title" content="അഫ്ഗാനിസ്ഥാനില്‍ 900 ഐഎസ് ഭീകരര്‍ കീഴടങ്ങി, കീഴടങ്ങിയവരില്‍ മലയാളികളും"/>
    <meta property="og:description" content="കാബൂള്‍: അഫ്ഗാനിസ്ഥാനില്‍ 900-ത്തോളം ഐഎസ് ഭീകരരും കുടുംബാംഗങ്ങളും അഫ്ഗാന്‍ സുരക്ഷാ സേനയ്ക്കു മുമ്പില്‍ കീഴടങ്ങിയതായി റിപ്പോര്‍ട്ട്. കീഴടങ്ങിയവരില്‍ പത്ത്"/>
  </head>
  <body>
    <article>
      <h1>അഫ്ഗാനിസ്ഥാനില്‍ 900 ഐഎസ് ഭീകരര്‍ കീഴടങ്ങി, കീഴടങ്ങിയവരില്‍ മലയാളികളും</h1>
      <address><time datetime="2019-11-25T05:36:16+00:00">25 Nov 2019, 05:36</time> by <a rel="author">Janam TV Web Desk</a></address>
      <p>കാബൂള്‍: അഫ്ഗാനിസ്ഥാനില്‍ 900-ത്തോളം ഐഎസ് ഭീകരരും കുടുംബാംഗങ്ങളും അഫ്ഗാന്‍ സുരക്ഷാ സേനയ്ക്കു മുമ്പില്‍ കീഴടങ്ങിയതായി റിപ്പോര്‍ട്ട്. കീഴടങ്ങിയവരില്‍ പത്ത് മലയാളികള്‍ ഉള്‍പ്പെടുന്നതായി അഫ്ഗാന്‍ സേന വെളിപ്പെടുത്തി.</p>
      <p>നവംബര്‍ 12-നാണ് അഫ്ഗാന്‍ സേന അഫ്ഗാനിസ്ഥാനിലെ നാന്‍ഗാര്‍ഹാര്‍ പ്രവിശ്യയില്‍ ആക്രമണം തുടങ്ങിയത്. സുരക്ഷ സേനയോട് പിടിച്ചു നില്‍ക്കാന്‍ പറ്റാത്തതിനാല്‍ മണിക്കൂറുകള്‍ക്കകം തന്നെ 93 പേര്‍ കീഴടങ്ങിയിരുന്നു. ഏറ്റുമുട്ടല്‍ ശക്തമായതോടെ ബാക്കിയുള്ളവര്‍ കൂടി കീഴടങ്ങുകയായിരുന്നു. ഇവരില്‍ പതിമൂന്ന് പേര്‍ പാകിസ്ഥാനികളാണ്.</p>
      <p>കീഴടങ്ങിയ പത്ത് ഇന്ത്യക്കാരില്‍ ഭൂരിഭാഗം പേരും മലയാളികളായ സ്ത്രീകളും കുട്ടികളുമാണ്. ഇവരെ കാബൂളില്‍ എത്തിച്ചതായി അഫ്ഗാന്‍ സേന അറിയിച്ചു. 2016-ല്‍ 12-ഓളം പേര്‍ ഐഎസില്‍ ചേരാന്‍ കേരളത്തില്‍ നിന്ന് അഫ്ഗാനിസ്ഥാനിലേക്ക് പോയിരുന്നു.</p>
      <p>കീഴടങ്ങിയ മലയാളികളുമായി ബന്ധപ്പെട്ട കൂടുതല്‍ വിവരങ്ങള്‍ വെളിപ്പെടുത്താന്‍ സേന തയ്യാറായില്ല. വ്യോമാക്രമണത്തില്‍ നിരവധി പേര്‍ കൊല്ലപ്പെട്ടിരുന്നുവെങ്കിലും നാന്‍ഗര്‍ഹറില്‍ ധാരാളം ഭീകരര്‍ ഉണ്ടെന്നാണ് സുരക്ഷാസേന വ്യക്തമാക്കുന്നത്.</p>
    </article>
  </body>
</html>