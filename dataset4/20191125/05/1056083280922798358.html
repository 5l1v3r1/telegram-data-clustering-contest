<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401980/%D8%AA%D9%85%D8%A7%D9%85%DB%8C-%D8%A7%D9%86%D8%A8%D8%A7%D8%B1%D9%87%D8%A7-%D9%BE%D8%B1-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T05:33:27+00:00"/>
    <meta property="og:title" content="تمامی انبارها پر است"/>
    <meta property="og:description" content="ایسنا/آذربایجان شرقی استاندار آذربایجان شرقی با بیان اینکه مردم از گرانی، بیکاری و مشکلات معیشتی گله‌مند هستند، اما اجازه اغتشاش به هیچ کس نخواهند داد، گفت: تمامی انبارها پر است و هیچ مشکلی در تأمین کالاهای مورد نیاز مردم وجود ندارد."/>
  </head>
  <body>
    <article>
      <h6 class="kicker">استاندار آذربایجان شرقی:</h6>
      <h1>تمامی انبارها پر است</h1>
      <address>
        <time datetime="2019-11-25T05:33:27+00:00">25 Nov 2019, 05:33</time>
      </address>
      <p>ایسنا/آذربایجان شرقی استاندار آذربایجان شرقی با بیان اینکه مردم از گرانی، بیکاری و مشکلات معیشتی گله‌مند هستند، اما اجازه اغتشاش به هیچ کس نخواهند داد، گفت: تمامی انبارها پر است و هیچ مشکلی در تأمین کالاهای مورد نیاز مردم وجود ندارد.</p>
      <p>محمدرضا پورمحمدی در هفتاد و هشتمین جلسه شورای فرهنگ عمومی استان که در محل کتابخانه مرکزی تبریز برگزار شد، گفت: با حضور ناظران تعزیرات و کمک اصناف و بازاریان به طور جدی با موضوع گرانی مقابله می‌کنیم، البته در این راستا باید به فکر اصلاح الگوی مصرف در جامعه نیز باشیم.</p>
      <p>وی با اشاره به بصیرت و هوشیاری مردم تبریز در حوادث هفته گذشته، اظهار کرد: مردم تبریز با اندیشه و تعقل و با پیروی از منویات رهبری خط خود را از اغتشاشگران جدا کردند.</p>
      <p>استاندار آذربایجان شرقی خاطرنشان کرد: مردم آذربایجان و تبریز در صیانت از خون شهدا و دفاع از کیان کشور و ولایت، راهپیمایی عظیمی به صورت خودجوش راه‌اندازی کردند که به لطف خدا به یک الگو در کشور و برای دیگر شهرها تبدیل شد.</p>
      <p>وی با اشاره به تلاش دشمن برای فتنه انگیزی در کشور افزود: دشمن سعی دارد با فضاسازی برای گرانی برخی کالاها در کشور فتنه کند؛ اما نخواهیم گذاشت استکبار جهانی به اهداف شوم خود برسد.</p>
      <p>پورمحمدی با اشاره به افزایش بازرسی‌ها و نظارت در بازار و کنترل قیمت‌ها گفت: با حضور ناظران تعزیرات و کمک اصناف و بازاریان به طور جدی با موضوع گرانی مقابله می‌کنیم، البته در این راستا باید به فکر اصلاح الگوی مصرف در جامعه نیز باشیم که این موضوع می تواند در دستور کار شورای فرهنگ عمومی استان هم قرار گیرد.</p>
      <p>به گزارش روابط عمومی استانداری، استاندار آذربایجان شرقی با اشاره به ناراحتی رسانه های معاند نظام از قطع بودن اینترنت در کشور گفت: این امر شاهرگ ارتباطی دشمنان با عوامل داخلی آنان را قطع کرده است، خدا شاهد است که یک درصد تردید نداریم که این اغتشاشات و دسیسه ها از خارج هدایت شده است.</p>
      <p>انتهای پیام</p>
    </article>
  </body>
</html>