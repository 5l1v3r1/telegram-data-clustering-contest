<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/donald-tramp-vvazhaye-scho-amerikanski-viborci-ne-pidtrimuyut-yogo-impichment-330759_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T05:28:00+00:00"/>
    <meta property="og:title" content="Дональд Трамп вважає, що американські виборці не підтримують його імпічмент"/>
    <meta property="og:description" content="Трамп не вказав, які саме опитування виборців він має на увазі"/>
  </head>
  <body>
    <article>
      <h1>Дональд Трамп вважає, що американські виборці не підтримують його імпічмент</h1>
      <h2>Трамп не вказав, які саме опитування виборців він має на увазі</h2>
      <address>
        <time datetime="2019-11-25T05:28:00+00:00">25 Nov 2019, 05:28</time>
      </address>
      <p>Дональд Трамп вважає, що <a href="https://dt.ua/POLITICS/tramp-vvazhaye-scho-do-viboriv-ukrayina-yogo-nenavidila-330656_.html"><b>імпічмент, який намагаються йому оголосити демократи</b>,</a> американські виборці не підтримують.</p>
      <p>Ініційований Демократичною партією США процес імпічменту не підтримують 75% американців. Про це повідомляє Капітал з посиланням на Twitter президента США.</p>
      <p>"Тепер опитування показали дуже серйозну незгоду з імпічментом, особливо у тих, які вагаються (з думкою. — ред.), штатах. 75% проти 25%. Дякую вам!" — написав американський лідер.</p>
      <p>Які саме опитування мав на увазі американський лідер, він не вказав.</p>
      <p>Нагадаємо, що Палата представників Конгресу США (більшість у ній демократи) запустила процедуру імпічменту щодо Трампа 25 вересня. Приводом для цього послужила телефонна розмова Трампа з президентом України Володимиром Зеленським, яка відбулася 25 липня поточного року.</p>
      <p>Зазначимо, соціологічне дослідження серед молоді показало, що більшість американців у віці до 30 років хочуть, щоб президенту США Дональду <a href="https://dt.ua/WORLD/iniciatorka-impichmentu-porivnyala-trampa-z-niksonom-330006_.html"><b>Трампу ооголосили імпічмент</b></a> і виселили з Білого дому.</p>
      <p>Нове опитування Гарвардського інституту політики виявило, що 52% молодих американців і 58% потенційних виборців до 30 років хочуть імпічменту Трампа.</p>
      <p>Тільки 28% ймовірних виборців вважають інакше.</p>
      <p>24 вересня, <b><a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">спікер Палати Представників Ненсі Пелосі</a> </b>повідомила про початок процедури імпічменту.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5jYXBpdGFsLnVhLw==">Капитал</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>