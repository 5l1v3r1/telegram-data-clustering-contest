<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/uppsala/koer-pa-e4-an-efter-olycka-soder-om-uppsala"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T05:44:49+00:00"/>
    <meta property="og:title" content="Köer på E4:an efter två olyckor i Uppsala"/>
    <meta property="og:description" content="Två trafikolyckor inträffade på E4:an i höjd med Uppsala på måndagsmorgonen. Vägen stängdes av helt en stund, med långa köer som följd."/>
  </head>
  <body>
    <article>
      <h1>Köer på E4:an efter två olyckor i Uppsala</h1>
      <address><time datetime="2019-11-25T05:44:49+00:00">25 Nov 2019, 05:44</time> by <a rel="author">Märta Gross Hulth</a></address>
      <p>
        <b>Två trafikolyckor inträffade på E4:an i höjd med Uppsala på måndagsmorgonen. Vägen stängdes av helt en stund, med långa köer som följd.</b>
      </p>
      <p>Strax före halv sju på måndagsmorgonen fick SOS ett larm om att två bilar krockat på E4:an på Danmarks gärde i höjd med Danmarks kyrka i södra Uppsala.</p>
      <p>Olyckan inträffade i södergående riktning och ett körfält stängdes av, vilket orsakade köer.</p>
      <p>Strax efter sju kolliderade ytterligare två bilar i samma riktning vid Almungerondellen. E4:an stängdes då av helt en stund.</p>
      <p>– Enligt de första uppgifterna är det inga personskador, säger Björn Johansson ledningsoperatör vid Storstockholms räddningscentral.</p>
      <p>Efter den första olyckan fördes en person till sjukhus, men enligt uppgift utan allvarligare skador.</p>
    </article>
  </body>
</html>