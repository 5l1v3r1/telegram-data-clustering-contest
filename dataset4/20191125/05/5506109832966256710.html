<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146157/%D9%85%D8%B4%D9%87%D8%AF-%D9%85%D9%82%D8%AF%D8%B3-%D8%A2%DB%8C%D8%AA-%D8%A7%D9%84%D9%84%D9%87-%D9%85%D8%B5%D8%A8%D8%A7%D8%AD-%DB%8C%D8%B2%D8%AF%DB%8C-%D8%AA%DA%A9%D9%84%DB%8C%D9%81-%D8%B4%D9%86%D8%A7%D8%B3%DB%8C-%D9%88-%D9%85%D9%88%D9%82%D8%B9%DB%8C%D8%AA-%D8%B4%D9%86%D8%A7%D8%B3%DB%8C-%D9%85%D9%87%D9%85%D8%AA%D8%B1%DB%8C%D9%86-%D8%B1%DA%A9%D9%86-%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T05:25:36+00:00"/>
    <meta property="og:title" content="مشهد مقدس| آیت‌الله مصباح یزدی: تکلیف‌شناسی و موقعیت‌شناسی مهمترین رکن تفکر بسیجی است"/>
    <meta property="og:description" content="به گزارش خبرگزاری تسنیم از مشهدمقدس، آیت‌الله محمدتقی مصباح یزدی در همایش بزرگداشت شهدای بسیج جهانی مستضعفین در مجتمع آیه‌های سپاه امام رضا(ع) اظهار داشت: درجه تکلیف و مسئولیت انسان به نسبت درجه معرفتش به معارف الهی و اسلامی بیشتر می‌شود و هرچقدر از معارف الهی بهره بیشتری داشته باشیم به همان اندازه مسئولیت ما نیز سنگین‌تر است."/>
  </head>
  <body>
    <article>
      <h1>مشهد مقدس| آیت‌الله مصباح یزدی: تکلیف‌شناسی و موقعیت‌شناسی مهمترین رکن تفکر بسیجی است</h1>
      <h2>رئیس موسسه پژوهشی و آموزشی امام خمینی(ره) در همایش بزرگداشت شهدای بسیج جهانی مستضعفین گفت: تکلیف‌شناسی و موقعیت‌شناسی مهمترین رکن تفکر بسیجی است.</h2>
      <address>
        <time datetime="2019-11-25T05:25:36+00:00">25 Nov 2019, 05:25</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1396/04/04/1396040407200046711235264.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>مشهدمقدس</b>، آیت‌الله محمدتقی مصباح یزدی در همایش بزرگداشت شهدای بسیج جهانی مستضعفین در مجتمع آیه‌های سپاه امام رضا(ع) اظهار داشت: درجه تکلیف و مسئولیت انسان به نسبت درجه معرفتش به معارف الهی و اسلامی بیشتر می‌شود و هرچقدر از معارف الهی بهره بیشتری داشته باشیم به همان اندازه مسئولیت ما نیز سنگین‌تر است.</p>
      <p>رئیس موسسه آموزشی و پژوهشی امام خمینی(ره) ادامه داد: مسیر حق را باید به صورت پیوسته و تدریجی دنبال کنیم؛ در واقع نمی‌توان مسیر یکصد ساله را یک شبه رفت و به مقام اولیاء الهی رسید اما انسان در یک شب ممکن است سقوط کند و به درجات پائین نزول کند.</p>
      <p>
        <a href="https://tasnimnews.com/2146093">زاهدان| بسیج دانشجویی با مسئله‌محوری به برطرف کردن مشکلات کشور ورود جدی پیدا می‌کند</a>
        <a href="https://tasnimnews.com/2145925">فعالیت‌های شهید احمدی روشن در بسیج چه بود؟</a>
        <a href="https://tasnimnews.com/2146079">سردار نوعی‌اقدم: دنیا از برتری بسیج در همهعرصه‌ها درمانده است</a>
      </p>
      <p>مصباح یزدی عنوان کرد: اخلاص مهمترین طرازی است که عمل انسانی را در مسیر حق قرار می‌دهد و در کنار آن باید خود را به تقوا و علم نیز مجهز کنیم.</p>
      <p>وی با اشاره به اینکه عمل صالح و اراده قوی مکمل تقوا است تاکید کرد: بصیرت سیاسی و اجتماعی مهمترین رکنی است که باید به آن مجهز باشیم و در کنار آن باید با هوای نفس نیز مبارزه کرد زیرا تهذیب نفس بسیار مهم است و مانع تسلط شیطان می‌شود.</p>
      <p>آیت مصباح یزدی تکلیف‌شناسی و موقعیت شناسی را به عنوان مولفه‌های انسان مسلمان برشمرد و خاطرنشان کرد: امام راحل زمانی که نهضت انقلاب اسلامی را آغاز کردند بسیاری با این حرکت مخالف بودند اما شاهد بودیم که تلاش ایشان به ثمر نشست.</p>
      <p>انتهای پیام/281/ز</p>
    </article>
  </body>
</html>