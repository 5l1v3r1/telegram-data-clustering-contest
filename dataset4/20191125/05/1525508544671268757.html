<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780107/%DA%A9%D8%B4%D8%A7%D9%88%D8%B1%D8%B2%D8%A7%D9%86-%DA%A9%D8%B1%D8%AF%D8%B3%D8%AA%D8%A7%D9%86%DB%8C-%D8%A8%D8%B1%D8%A7%DB%8C-%D8%A8%DB%8C%D9%85%D9%87-%D9%85%D8%AD%D8%B5%D9%88%D9%84%D8%A7%D8%AA-%DA%A9%D8%B4%D8%A7%D9%88%D8%B1%D8%B2%DB%8C-%D8%AE%D9%88%D8%AF-%D8%A7%D9%82%D8%AF%D8%A7%D9%85-%DA%A9%D9%86%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:20:29+00:00"/>
    <meta property="og:title" content="معاون خدمات بیمه کشاورزی کردستان: کشاورزان کردستانی برای بیمه محصولات کشاورزی خود اقدام کنند"/>
    <meta property="og:description" content="سنندج - معاون خدمات بیمه کشاورزی کردستان گفت: کشاورزان تا پایان آذر فرصت دارند برای بیمه محصولات کشاورزی خود اقدام کنند."/>
  </head>
  <body>
    <article>
      <h1>معاون خدمات بیمه کشاورزی کردستان: کشاورزان کردستانی برای بیمه محصولات کشاورزی خود اقدام کنند</h1>
      <address>
        <time datetime="2019-11-25T05:20:29+00:00">25 Nov 2019, 05:20</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی سازمان جهاد کشاورزی استان کردستان، اسماعیل حیدری اظهار داشت: امسال تاکنون تنها ۵۴ هزار هکتار از محصولات در بخش زراعت بیمه شده است.</p>
      <p>وی با اشاره به اینکه در سال زراعی گذشته ۸۰ هزار هکتار از محصولات زراعی با هفت میلیارد و ۳۰۰ میلیون تومان بیمه شد، افزود: تاکنون ۱۰ میلیارد تومان خسارت به کشاورزان استان پرداخت شده است.</p>
      <p>معاون خدمات بیمه کشاورزی کردستان با بیان اینکه شش میلیارد تومان از این مبلغ به گندمکاران دیواندره‌ای پرداخت شد، ادامه داد: خسارت محصولات زراعی شهرستان بیجار، باغات دیواندره و سروآباد هم به زودی پرداخت می‌شود.</p>
      <p>حیدری به برنامه ششم توسعه برای اجباری شدن بیمه دام‌ها نیز اشاره کرد و یادآور شد: تاکنون ۳۷ هزار راس دام در استان بیمه شده است.</p>
    </article>
  </body>
</html>