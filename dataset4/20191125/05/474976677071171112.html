<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121457/sondaz-kandydaci-ko-bez-szans-z-andrzejem-duda.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T05:44:00+00:00"/>
    <meta property="og:title" content="Sondaż: Kandydaci KO bez szans z Andrzejem Dudą"/>
    <meta property="og:description" content="Andrzej Duda wygrałby w drugiej turze zarówno z Małgorzatą Kidawą-Błońską, jak i z Jackiem Jaśkowiakiem – wynika z prezydenckiego sondażu IBRiS dla &quot;DGP&quot; i RMF FM."/>
  </head>
  <body>
    <article>
      <h1>Sondaż: Kandydaci KO bez szans z Andrzejem Dudą</h1>
      <address>
        <time datetime="2019-11-25T05:44:00+00:00">25 Nov 2019, 05:44</time>
      </address>
      <h4>Andrzej Duda wygrałby w drugiej turze zarówno z Małgorzatą Kidawą-Błońską, jak i z Jackiem Jaśkowiakiem – wynika z prezydenckiego sondażu IBRiS dla "DGP" i RMF FM.</h4>
      <p>Według tego badania, gdyby w drugiej turze Duda zmierzył się z Kidawą-Błońską, to urzędujący prezydent otrzymałby 47,6 proc. głosów, a kandydatka Koalicji Obywatelskiej – 38,9 proc.</p>
      <p>W scenariuszu, w którym do drugiej tury przechodzi Jacek Jaśkowiak, również wygrywa Duda – 47:30.</p>
      <p>W sondażu sprawdzono też dwa przykładowe warianty dotyczące pierwszej tury. Gdyby PO wystawiła do wyborów Kidawę-Błońska, to mogłaby ona liczyć na 23,3 proc. Adrian Zandberg otrzymałby 9,1 proc., Władysław Kosiniak-Kamysz – 8,2 proc., a Janusz Korwin-Mikke – 3,3 proc. Bezkonkurencyjny jest Andrzej Duda, który mógłby liczyć na 46,2 proc. głosów.</p>
      <p>Drugi wariant to wystawienie w pierwszej turze Jacka Jaśkowiaka. Obecny prezydent Poznania dostałby 16,3 proc., Kosiniak-Kamysz – 15 proc., Robert Biedroń – 5,3 proc., a Korwin-Mikke – 4,7 proc. Andrzej Duda ma w tym wariancie 43,5 proc.</p>
      <p>Frekwencja wyborcza wyniosłaby 60 proc.</p>
      <p>Badanie dla "DGP" i RMF FM przeprowadzono w dniach 22-23 listopada. Wzięło w nim udział 1100 osób z całej Polski.</p>
      <footer>/ Źródło: <a href="http://www.rmf24.pl/">RMF 24<br/></a>/ dcy</footer>
    </article>
  </body>
</html>