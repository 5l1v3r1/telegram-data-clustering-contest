<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594589/%E0%A6%96%E0%A7%81%E0%A6%B2%E0%A6%A8%E0%A6%BE-%E0%A6%AC%E0%A6%BE%E0%A6%B0-%E0%A6%B8%E0%A6%AE%E0%A6%BF%E0%A6%A4%E0%A6%BF%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T05:02:00+00:00"/>
    <meta property="og:title" content="খুলনা বার সমিতির নির্বাচনে বঙ্গবন্ধু আওয়ামী আইনজীবী পরিষদের নিরঙ্কুশ জয়"/>
    <meta property="og:description" content="খুলনা জেলা আইনজীবী সমিতির বার্ষিক নির্বাচনে বঙ্গবন্ধু আওয়ামী আইনজীবী পরিষদ নিরঙ্কুশ জয়লাভ করেছে। ১৪টি পদের মধ্যে এ পরিষদের মনোনীত প্রার্থীরা সভাপতি ও সাধারণ সম্পাদকসহ ১০টিতে জয়লাভ করেছে। আর সর্বদলীয় আইনজীবী ঐক্য পরিষদ মনোনীত প্রার্থীরা পেয়েছেন চারটি পদ।  নির্বাচন পরিচালনা কমিটির..."/>
  </head>
  <body>
    <article>
      <h1>খুলনা বার সমিতির নির্বাচনে বঙ্গবন্ধু আওয়ামী আইনজীবী পরিষদের নিরঙ্কুশ জয়</h1>
      <address><time datetime="2019-11-25T05:02:00+00:00">25 Nov 2019, 05:02</time> by <a rel="author">খুলনা প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/25/63594b95f7f9f8dcd64017fafc3ffb94-5ddb612e5fb03.jpg"/>
        <figcaption>নব নির্বাচিত সভাপতি সাইফুল ইসলাম ও সাধারণ সম্পাদক কে এম ইকবাল হোসেন</figcaption>
      </figure>
      <p>খুলনা জেলা আইনজীবী সমিতির বার্ষিক নির্বাচনে বঙ্গবন্ধু আওয়ামী আইনজীবী পরিষদ নিরঙ্কুশ জয়লাভ করেছে। ১৪টি পদের মধ্যে এ পরিষদের মনোনীত প্রার্থীরা সভাপতি ও সাধারণ সম্পাদকসহ ১০টিতে জয়লাভ করেছে। আর সর্বদলীয় আইনজীবী ঐক্য পরিষদ মনোনীত প্রার্থীরা পেয়েছেন চারটি পদ। </p>
      <p>নির্বাচন পরিচালনা কমিটির চেয়ারম্যান  অ্যাডভোকেট আ ফ ম মহসীন ভোট গণনা শেষে সোমবার (২৫ নভেম্বর) ভোররাতে এ ফলাফল ঘোষণা করেন। নির্বাচনে বিজয়ীরা হলেন— বঙ্গবন্ধু আওয়ামী আইনজীবী পরিষদ মনোনীত সভাপতি প্রার্থী অ্যাডভোট মো. সাইফুল ইসলাম। তিনি ভোট পেয়েছেন ৬৮৫টি। সাধারণ সম্পাদক কে এম ইকবাল হোসেন, ভোট পেয়েছেন ৬২৭টি। এছাড়া, যুগ্ম সম্পাদক এ কে এম আবু নিক্সন (৬৬৩), পাঠাগার সম্পাদক শেখ আশরাফ আলী পাপ্পু (৭১৩), সাহিত্য ও সংস্কৃতি সম্পাদক আনোয়ারা মমতাজ আন্না (৬১৮), সদস্য আলমগীর বিশ্বাস (৫৮৮), মো. আইউব হোসেন (৬৬৪), উল্লাস কর বৈরাগী (৬১৮),শাম্মি আকতার (৬১৯), শেখ আবু বক্কার সিদ্দীক নাঈম (৬১৯)।</p>
      <p>আর সর্বদলীয় আইনজীবী ঐক্য পরিষদের বিজয়ীরা হলেন— সহ-সভাপতি মো. আওছাফুর রহমান (৬৪৮), মো. মোশারফ হোসেন (৫৯১), সদস্য আছাদ আলী সরদার (৬৬৪) ও রুবাইয়া মাহরু (৬৩১)।</p>
      <p>উল্লেখ্য, রবিবার (২৪ নভেম্বর) সকাল ৯টা থেকে বিকাল চারটা পর্যন্ত সমিতির ভোটগ্রহণ সম্পন্ন হয়। মোট এক হাজার ৩৯১ জন ভোটারের মধ্যে এক হাজার ২৫৬ জন ভোটাধিকার প্রয়োগ করেন। এর মধ্যে তিনটি ভোট বাতিল করেন নির্বাচন পরিচালনা কমিটি। সন্ধ্যার পর থেকে শুরু হয় ভোট গণনা। গণনা শেষে সোমবার ভোররাতে এ ফলাফল ঘোষণা করা হয়। নির্বাচনে ১৪টি পদে আওয়ামী লীগ ও বিএনপি নেতৃত্বাধীন দুটি প্যানেলে ২৮ জন প্রার্থী প্রতিদ্বন্দ্বিতা করেন।</p>
      <p> </p>
      <footer>/এপিএইচ/</footer>
    </article>
  </body>
</html>