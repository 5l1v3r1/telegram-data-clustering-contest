<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780113/%D8%AB%D8%A8%D8%AA-%D9%86%D8%A7%D9%85-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%A7%D8%B2-%DB%B1%DB%B0-%D8%A2%D8%B0%D8%B1%D9%85%D8%A7%D9%87-%D8%A2%D8%BA%D8%A7%D8%B2-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:29:01+00:00"/>
    <meta property="og:title" content="اطلاعیه ستاد انتخابات کشور؛ ثبت نام داوطلبان انتخابات مجلس از ۱۰ آذرماه آغاز می‌شود"/>
    <meta property="og:description" content="ستاد انتخابات کشور اعلام کرد: ثبت‌نام داوطلبان انتخابات یازدهمین دوره مجلس شورای اسلامی از روز یکشنبه مورخ ۱۰ آذر ماه آغاز و به مدت ۱۰ روز ادامه خواهد داشت."/>
  </head>
  <body>
    <article>
      <h1>اطلاعیه ستاد انتخابات کشور؛ ثبت نام داوطلبان انتخابات مجلس از ۱۰ آذرماه آغاز می‌شود</h1>
      <address><time datetime="2019-11-25T05:29:01+00:00">25 Nov 2019, 05:29</time> by <a rel="author" href="https://www.mehrnews.com/archive?jr=831" target="_blank">طیبه بیات</a></address>
      <p>به گزارش <a href="https://www.mehrnews.com/">خبرگزاری مهر</a>، ستاد انتخابات کشور با صدور اطلاعیه‌ای اعلام کرد: ثبت‌نام داوطلبان انتخابات یازدهمین دوره مجلس شورای اسلامی از روز یکشنبه مورخ ۱۰ آذر ماه آغاز و تا روز شنبه مورخ ۱۶ آذر ماه ادامه خواهد داشت. مدت زمان ثبت نام هر روز از ساعت ۸ صبح لغایت ۱۸ عصر و به مدت ۱۰ ساعت است.</p>
      <p>بر اساس این گزارش، متن کامل این اطلاعیه بدین شرح است:</p>
      <p>باسمه تعالی<br/>اطلاعیه شماره ۴ ستاد انتخابات کشور<br/> پیرو اطلاعیه شماره (۲) ستاد انتخابات کشور در خصوص ثبت نام از داوطلبان انتخابات یازدهمین دوره مجلس شورای اسلامی به آگاهی مردم شریف ایران اسلامی می رساند؛ثبت نام داوطلبان از روز یکشنبه مورخ ۱۰-۹- ۹۸ آغاز و تا روز شنبه مورخ ۱۶- ۹- ۹۸ ادامه خواهد داشت. مدت زمان ثبت نام در هر روز از ساعت ۸ صبح لغایت ۱۸ عصر و به مدت ۱۰ ساعت می باشد.</p>
      <p>هر دوره نمایندگی، (دوره کامل) جهت اعمال تبصره (۳) ماده (۲۸) قانون انتخابات مجلس شورای اسلامی، یک مقطع تحصیلی مورد قبول واقع می گردد.</p>
      <p>طبق قانون کلیه جانبازان، آزادگان، فرزندان شهدا و رزمندگانی که حداقل (۶) ماه سابقه حضور در جبهه دارند از یک مقطع تحصیلی بالاتر برخوردار می گردند.</p>
      <p>با موافقت مقام معظم رهبری در سال ۱۳۸۲، متولدین سال ۱۳۵۲ و قبل از آن (به شرطی که دارای مدرک تحصیلی کارشناسی ارشد یا بالاتر باشند) معاف هستند ولی می بایست در هنگام ثبت نام کارت معافیت یا مدرکی دال بر معافیت ارائه نمایند.</p>
      <p>در پایان مجدداً یادآور می گردد؛ مدارک معتبر تحصیلی مدارکی هستند که به تایید وزارت علوم، تحقیقات و فناوری، وزارت بهداشت درمان و آموزش پزشکی و دانشگاه آزاد اسلامی و مدارک حوزوی به تایید مرکز مدیریت حوزه علمیه قم رسیده باشد.<br/> </p>
    </article>
  </body>
</html>