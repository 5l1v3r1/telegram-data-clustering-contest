<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/eski-abd-kongresi-uyesi-hill-sagci-medya-daha-kolay-hedef-olduklari-icin-ozellikle-kadinlara-saldiriyor,849513"/>
    <meta property="og:site_name" content="T24"/>
    <meta property="article:published_time" content="2019-11-25T05:39:00+00:00"/>
    <meta property="og:title" content="Eski ABD Kongresi üyesi Hill: Sağcı medya 'daha kolay hedef oldukları için' özellikle kadınlara saldırıyor"/>
    <meta property="og:description" content="Eski ABD Kongresi üyesi Hill: Sağcı medya 'daha kolay hedef oldukları için' özellikle kadınlara saldırıyor"/>
  </head>
  <body>
    <article>
      <h1>Eski ABD Kongresi üyesi Hill: Sağcı medya 'daha kolay hedef oldukları için' özellikle kadınlara saldırıyor</h1>
      <h2>Eski ABD Kongresi üyesi Hill: Sağcı medya 'daha kolay hedef oldukları için' özellikle kadınlara saldırıyor</h2>
      <address>
        <time datetime="2019-11-25T05:39:00+00:00">25 Nov 2019, 05:39</time>
      </address>
      <p><b>T24 Dış haberler<br/></b>Kendi ekibinden biriyle birlikte olmakla suçlandıktan ve çıplak fotoğrafları yayımlandıktan sonra Ekim ayında istifa eden ABD Kongre üyesi Katie Hill, Cumhuriyetçi Parti'ye yakın medya organlarının kendisine yaptığı baskıyı anlattı.<br/>CNN'in 'Reliable Sources' programına katılan eski Demokrat Temsilciler Meclisi üyesi Hill, "Sağcı medya daha kolay hedef oldukları için özellikle kadınlara saldırıyor" dedi. <br/>Zorbalığın ABD'nin her yerindeki kadınları etkilediğini ifade eden Hill, ABD Başkanı Donald Trump'a açılan azil soruşturmasında ifade veren ABD'nin eski Ukrayna Büyükelçisi Marie Yovanovitch ve eski Ulusal Güvenlik Konseyi üyesi Fiona Hill'in de benzer bir muameleye maruz kaldığını söyledi. Trump'a yakın medya kuruluşları Yovanovitch ve Hill hakkında sert söylemler kullanmıştı.<br/>Hill, "Bir siyasetçi olarak saldırılara alışırsınız. Ancak bir noktadan sonra bu tehditler öyle bir noktaya geliyor ki artık insan gibi görülmediğinizi hissediyorsunuz" dedi. </p>
    </article>
  </body>
</html>