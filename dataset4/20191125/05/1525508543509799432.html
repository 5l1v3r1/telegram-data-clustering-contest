<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780105/%DB%8C%D8%A7%D8%AF%D9%88%D8%A7%D8%B1%D9%87-%DB%B1%DB%B1%DB%B5-%D8%B4%D9%87%DB%8C%D8%AF-%D8%A8%D8%B3%DB%8C%D8%AC%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D9%81%D9%88%D9%85%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:28:16+00:00"/>
    <meta property="og:title" content="یادواره ۱۱۵ شهید بسیجی شهرستان فومن برگزار شد"/>
    <meta property="og:description" content="فومن- یادواره ۱۱۵ شهید بسیجی شهرستان فومن با سخنرانی یکی از فرماندهان دوران دفاع مقدس برگزار شد."/>
  </head>
  <body>
    <article>
      <h1>یادواره ۱۱۵ شهید بسیجی شهرستان فومن برگزار شد</h1>
      <address>
        <time datetime="2019-11-25T05:28:16+00:00">25 Nov 2019, 05:28</time>
      </address>
      <p>به گزارش <a href="https://www.mehrnews.com/">خبرنگار مهر</a>، سردار کمیل مطیع دوست شامگاه یکشنبه در یادواره شهدای بسیجی شهرستان فومن در مسجد بالا محله با تأکید بر لزوم ترویج تفکر بسیجی در سطح جامعه، اظهار کرد: خداباوری از مهم‌ترین ویژگی‌های بسیجیان بود که آنها را به خودباروی رساند.</p>
      <p>وی در ادامه با بیان اینکه عدالت خواهی یکی دیگر از شاخص‌های بسیجی است، افزود: اگر امروز بسیج مورد تکریم قرار می گیرد به دلیل وجود همین شاخصه عدالت‌خواهی است.</p>
      <p>فرمانده دوران دفاع مقدس داشتن تقوای سیاسی، فرهنگی و اقتصادی را از دیگر ویژگی‌های بسیج عنوان کرد و گفت: اگر بخواهیم در عرصه‌های مختلف شاهد پیشرفت و رشد باشیم باید دارای تفکر و روحیه بسیجی باشیم.</p>
      <p>وی در ادامه به اتفاقات هفته گذشته در برخی از شهرهای کشور اشاره و تصریح کرد: عده‌ای با بی‌تدبیر زمینه ایجاد اغتشاش در کشور را فراهم کردند و در این اغتشاشات ما شاهد به آتش کشیدن شدن اموال عمومی و شخصی و حتی بسیاری از پایگاه‌های مقاومت بسیج بودیم.</p>
      <p>مطیع دوست با بیان اینکه فتنه هفته گذشته با سال‌های گذشته از بسیاری جهات متفاوت بود، ادامه داد: دشمن با استفاده از ابزارهای رسانه‌ای از مطالبات بحق مردمی سواستفاده کرد و اگر تدبیر حکیمانه رهبری نبود شرایط سخت‌تری شاید رخ می داد.</p>
      <p>وی تأکید کرد: در فتنه‌های گذشته زمانی که اسم بسیج به میان می آمد سران فتنه عقب نشینی می کردند اما در حوادث هفته گذشته عملیات روانی علیه کانون‌ها مذهبی و به آتش کشیدن قرآن‌ها و مساجد بود.</p>
      <p>فرمانده دوران دفاع مقدس با بیان اینکه افرادی که در این حوادث به شهادت رسیدند بی گناه بودند، گفت: خوشبختانه با حضور مقتدرانه نیروهای امنیتی تعداد زیادی از این آشوبگران دستگیر شدند و این بار نیز نقشه شوم دشمن با شکست همراه شد.</p>
    </article>
  </body>
</html>