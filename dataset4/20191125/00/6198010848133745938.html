<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/live-barbara-durso-si-libera-di-montalbano-la-decisione-della-rai/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Live: Barbara d’Urso si libera di Montalbano. La decisione della Rai"/>
    <meta property="og:description" content="Live Non è la d'Urso: Barbara va in onda senza Il commissario Montalbano, cancellato dal palinsesto di Rai1 Lunedì particolare quello di oggi, 25 novembre"/>
  </head>
  <body>
    <article>
      <h1>Live: Barbara d’Urso si libera di Montalbano. La decisione della Rai</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/emanuelefiocca/" target="_blank">Emanuele Fiocca</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_barbara_durso_25_novembre.jpg"/>
      </figure>
      <h3>Live Non è la d’Urso: Barbara va in onda senza Il commissario Montalbano, cancellato dal palinsesto di Rai1</h3>
      <p>Lunedì particolare quello di oggi, 25 novembre 2019, per <b>Barbara d’Urso:</b> dopo settimane e settimane nelle quali ha dovuto fare i conti con l’agguerrita concorrenza della seguitissima <b>fiction con Luca Zingaretti, Il commissario Montalbano,</b> che anche in replica ha sempre registrato ascolti altissimi, con <b>Live Non è la d’Urso</b> non si troverà più a fronteggiare lo strapotere di tale serie tv, in quanto Rai1 ha trasmesso l’ultimo episodio in replica due settimane fa, motivo per il quale per oggi è stata cambiata la programmazione. Lunedì scorso, invece, <b>Barbara d’Urso con Live</b> ha sfidato la partita dell’Italia che, pur essendo stata molto seguita, ha permesso al programma di migliorare i dati relativi ai suoi ascolti, rispetto alle settimane precedenti.</p>
      <h3>Barbara d’Urso in onda senza Montalbano: Live Non è la d’Urso stasera sfiderà un film in replica</h3>
      <p>Vista la cancellazione delle repliche de <b>Il commissario Montalbano, Live di Barbara d’Urso</b> con la puntata che verrà trasmessa questa sera si troverà a sfidare un film con protagonista, tra gli altri, Bianca Guaccero, dal titolo ‘In punta di piedi’. La pellicola non sarà trasmessa in prima visione, essendo già andata in onda, sempre su Rai1, lo scorso anno. Chissà, quindi, che grazie all’assenza del seguitissimo <b>Montalbano, Live Non è la d’Urso</b> (sul quale Heather Paris oggi <b><a href="https://www.lanostratv.it/2019/11/live-non-e-la-durso-heather-parisi-svela-mi-avevano-chiesto-di/">ha postato uno sfogo</a></b> sui social) non riesca a migliorare ancora gli <b>ascolti: Barbara d’Urso,</b> oggi reduce dalla <b><a href="https://www.lanostratv.it/2019/11/ascolti-domenica-in-domenica-live-ruota-libera-durso-batte-fialdini/">vittoria su Francesca Fialdini,</a> </b>con la <b>puntata di Live di lunedì</b> scorso ha superato quota 2 milioni e mezzo di telespettatori, a differenza degli appuntamenti precedenti, i cui ascolti si sono sempre fermati tra 2 milioni tondi e 2 milioni e 200 mila spettatori circa.</p>
      <h3>Live Non è la d’Urso anticipazioni: Barbara d’Urso a dicembre si ferma con tutti i suoi programmi</h3>
      <p>Intanto, in vista delle festività natalizie, ricordiamo che, come ogni anno, <b>Barbara d’Urso</b> si fermerà: <b>Live, Pomeriggio 5 e Domenica Live,</b> infatti, interromperanno le dirette entro la metà di dicembre, per poi tornare puntualissimi a gennaio.</p>
    </article>
  </body>
</html>