<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/kino-ponukne-lepsi-zazitok-ma-kompletne-zmodernizovany-zvukovy-system-cl722839.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Kino ponúkne lepší zážitok, má kompletne zmodernizovaný zvukový systém"/>
    <meta property="og:description" content="24hod.sk - Kino ponúkne lepší zážitok, má kompletne zmodernizovaný zvukový systém - Ilustračná snímka."/>
  </head>
  <body>
    <article>
      <h1>Kino ponúkne lepší zážitok, má kompletne zmodernizovaný zvukový systém</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ilustračná snímka.</b><br/>Malacky 25. novembra (TASR) – Predstavenia v kine Záhoran v Malackách ponúknu komfortnejší zážitok. Mestu a Mestskému centru kultúry (MCK) sa i s pomocou externých zdrojov podarilo modernizovať kompletný zvukový systém kina.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574691113.'"/>
      </figure>
      <p>"<i>Kompletná výmena zvuku sa mohla uskutočniť prostredníctvom grantu vo výške 7000 eur z Audiovizuálneho fondu (AvF) a ďalších 11.000 eur, ktoré doplatila samospráva z mestského rozpočtu,"</i> informovala hovorkyňa Malaciek Ľubica Pilzová. <i>"Z dotácie AvF bolo možné navyše zakúpiť tri displeje, ktoré sú umiestnené v kine a v budove MCK na Záhoráckej. Ich prostredníctvom informujeme verejnosť o ponuke filmových premietaní,“</i> dodala hovorkyňa.<br/><br/>Mesto bolo úspešné aj v rámci tohtoročnej dotačnej výzvy AvF, fond poskytne 40.000 eur, za ktoré sa v roku 2020 vymení v kine plátno a pribudne laserová premietacia technika.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>