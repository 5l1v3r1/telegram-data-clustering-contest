<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/pomeriggio-5-karina-cascella-fa-una-grave-insinuazione-su-unospite/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pomeriggio 5: Karina Cascella fa una grave insinuazione su un’ospite"/>
    <meta property="og:description" content="Karina Cascella: la stoccata ad Asia Gianese a Pomeriggio Cinque Karina Cascella non poteva di certo mancare nel talk dedicato alla cronaca rosa di"/>
  </head>
  <body>
    <article>
      <h1>Pomeriggio 5: Karina Cascella fa una grave insinuazione su un’ospite</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i2.wp.com/www.lanostratv.it/wp-content/uploads/2019/10/foto_karina_pomeriggio_5.jpg"/>
      </figure>
      <h3>Karina Cascella: la stoccata ad Asia Gianese a Pomeriggio Cinque</h3>
      <p><b>Karina Cascella</b> non poteva di certo mancare nel talk dedicato alla cronaca rosa di <b>Pomeriggio 5</b> dedicato alle star del web. L’opinionista di Barbara d’Urso, durante il corso della sua ospitata in tv, ha fatto una grave insinuazione su <b>Asia Gianese</b>, una giovane influencer ospite del talk. Karina ha affermato che le foto postate in rete da Asia sono fin troppo spinte, tanto da poterle inserire nella categoria a luci rosse.</p>
      <blockquote>Le foto che posti su Instagram non sono di certo un buon esempio. Andiamo, vanno nel po**o!</blockquote>
      <p>ha esclamato <b>Karina Cascella a Pomeriggio 5</b> di fronte a un’incredula Asia Gianese, che non sapeva cosa replicare di fronte alla messa in onda delle sue foto sul videowall in studio.</p>
      <h3>Pomeriggio 5, Asia Gianese sbotta in diretta: “Karina Cascella non dirmi queste cose oggi!”</h3>
      <p><b>Asia Gianese</b> non ha di certo apprezzato il commento fatto da <b>Karina Cascella</b> e, dopo qualche attimo di esitazione, le ha fatto notare che certi commenti oggi, che è la giornata mondiale contro la violenza sulle donne, non andrebbero fatti. Karina Cascella ha prontamente replicato all’ospite di <b>Barbara d’Urso</b>, affermando che il suo sfogo non ha alcun senso, in quanto lei ha espresso la sua opinione nel massimo della calma. Senza farle nessun tipo di violenza. Le ospitate di <b>Asia Gianese a Pomeriggio Cinque</b> non sono di certo una passeggiata. La scorsa volta, infatti, un suo commento <b><a href="https://www.lanostratv.it/2019/11/pomeriggio-cinque-raffaello-tonon-perde-la-calma-vai-a-lavorare/">fece infuriare Raffaello Tonon</a></b>.</p>
      <h3>Asia Gianese: chi è l’influencer ospite di Barbara d’Urso a Pomeriggio Cinque</h3>
      <p><b>Asia Gianese</b> è un’influencer milanese che da qualche tempo è ospite da <b>Barbara d’Urso a Pomeriggio 5</b>. Asia è diventata famosa sul web e sul piccolo schermo perché qualche tempo fa entrò con la sua auto nel sagrato del Duomo di Milano. Ma non solo, <b>Asia Gianese</b> è solita riprendersi, per poi postare il tutto sul web, quando compie bravate con i suoi amici.</p>
    </article>
  </body>
</html>