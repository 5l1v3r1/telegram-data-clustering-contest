<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-emporikos-syllogos-athhnwn-gia-th-black-friday"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ο εμπορικός Σύλλογος Αθηνών για τη Black Friday"/>
    <meta property="og:description" content="Να αξιοποιήσουν προς το συμφέρον τους τις χαμηλές τιμές που θα βρουν στην αγορά, την Παρασκευή 29 Νοεμβρίου, καλεί τους καταναλωτές ο Εμπορικός Σύλλογος Αθηνών."/>
  </head>
  <body>
    <article>
      <h1>Ο εμπορικός Σύλλογος Αθηνών για τη Black Friday</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Να αξιοποιήσουν προς το συμφέρον τους τις χαμηλές τιμές που θα βρουν στην αγορά, την Παρασκευή 29 Νοεμβρίου, καλεί τους καταναλωτές ο Εμπορικός Σύλλογος Αθηνών.</h4>
      <p>Ταυτόχρονα επισημαίνει στον επιχειρηματικό κόσμο τον κίνδυνο ο θεσμός αυτός να χάσει το σκοπό και την αίγλη του, εάν μετατραπεί από ημέρα γιορτής του εμπορίου, σε μία ακόμη παρατεταμένη και αναιμική περίοδο προσφορών.</p>
      <p>Σε ανακοίνωσή του ο Εμπορικός Σύλλογος Αθηνών σημειώνει ότι θεωρεί την Black Friday μία ημέρα γιορτής του εμπορίου που αφορά όλο τον εμπορικό κόσμο, ανεξαρτήτως μεγέθους επιχείρησης και κατηγορίας προϊόντων. Συμμετέχοντας σε αυτή την ενέργεια, οι επιχειρήσεις αυξάνουν τις πωλήσεις τους και ενισχύουν άμεσα την ρευστότητα τους, αλλά παρέχουν παράλληλα την δυνατότητα στους καταναλωτές να επωφεληθούν από τις πολύ χαμηλές τιμές σε συγκεκριμένα είδη.</p>
      <p>«Η έρευνα αγοράς αποτελεί πάντοτε χρήσιμο εργαλείο για τον καταναλωτή, για να επιλέξει με αντικειμενικά κριτήρια τα προϊόντα που καλύπτουν τις προσωπικές του ανάγκες, συνυπολογίζοντας τη σχέση ποιότητας και τιμής, ειδικά για είδη τα οποία έχουν υψηλή αξία αγοράς» όπως υπογραμμίζεται στη σχετική ανακοίνωση.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>