<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/britsky-parlament-podla-vlady-znova-zasadne-17-decembra-cl722915.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Britský parlament podľa vlády znova zasadne 17. decembra"/>
    <meta property="og:description" content="24hod.sk - Britský parlament podľa vlády znova zasadne 17. decembra - Britská vláda v pondelok oznámila, že parlament znova zasadne 17. decembra po parlamentných voľbách, ktoré sú naplánované na 12. decembra, informovala agentúra Reuters. V prípade, že premiér ..."/>
  </head>
  <body>
    <article>
      <h1>Britský parlament podľa vlády znova zasadne 17. decembra</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Britská vláda v pondelok oznámila, že parlament znova zasadne 17. decembra po parlamentných voľbách, ktoré sú naplánované na 12. decembra, informovala agentúra Reuters. V prípade, že premiér ...</b><br/>Londýn 25. novembra (TASR) - Britská vláda v pondelok oznámila, že parlament znova zasadne 17. decembra po parlamentných voľbách, ktoré sú naplánované na 12. decembra, informovala agentúra Reuters. V prípade, že premiér Boris Johnson zostane na čele krajiny, vládny program predstaví 19. decembra.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574718380.'"/>
      </figure>
      <p>Vo vyhlásení britského úradu vlády sa uvádza, že plán sa môže zmeniť v prípade, ak po voľbách nastane zmena vlády.<br/><br/>Premiér Johnson presadil predčasné voľby v nádeji, že získa väčšinu v parlamente a prelomí tak politickú patovú situáciu v otázke brexitu, ktorá dosiaľ v Británii panovala. Johnsonova Konzervatívna strana podľa Reuters vedie v prieskumoch pred opozičnou Labouristickou stranou.<br/><br/>Plán na rýchle otvorenie prvého zasadnutia parlamentu po voľbách zdôrazňuje hlavné posolstvo kampane premiéra Johnsona, ktorý chce vyriešiť otázku odchodu Spojeného kráľovstva z EÚ čo najskôr. Premiér sľúbil, že ešte pred Vianocami parlamentu predloží legislatívu, ktorá je potrebné na realizáciu dohody o brexite. Tú Johnson uzavrel s EÚ.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>