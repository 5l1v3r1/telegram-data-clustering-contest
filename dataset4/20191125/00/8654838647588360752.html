<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-broly-romanzo-arriva-italia-quando.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dragon Ball Super: Broly, il romanzo arriva in Italia, ecco quando"/>
    <meta property="og:description" content="Anche il romanzo di Dragon Ball Super: Broly arriverà in Italia, pubblicato da Edizioni Star Comics: ecco il periodo di lancio.. Circa un anno fa debuttò in Giappone l'ultimo film dedicato al fran..."/>
  </head>
  <body>
    <article>
      <h1>Dragon Ball Super: Broly, il romanzo arriva in Italia, ecco quando</h1>
      <h2>Anche il romanzo di Dragon Ball Super: Broly arriverà in Italia, pubblicato da Edizioni Star Comics: ecco il periodo di lancio.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Circa un anno fa debuttò in Giappone l'ultimo film dedicato al franchise di Akira Toriyama, cioè <b>Dragon Ball Super: Broly</b>. Il successo fu immediato, e nei mesi successivi venne replicato anche nei restanti paesi del mondo. Non stupisce se dunque, ad un anno di distanza, sia stato annunciato persino il <b>romanzo ufficiale</b>. <br/><a href="https://multiplayer.it/notizie/dragon-ball-super-broly-nuova-terribile-trasformazione-fanart.html">Dragon Ball Super: Broly</a> è già disponibile in Italia in DVD e Blu-ray, nonché nella versione manga tratta direttamente dal film. Ma perché accontentarsi? <b>Edizioni Star Comics</b> ha annunciato che tradurrà il romanzo ufficiale del film, già disponibile in Giappone, per distribuirlo anche in <b>Italia</b>: la <b>data di lancio</b> prevista è attualmente fissata per un generico marzo 2020. La light novel chiaramente ripercorrerà fedelmente gli eventi del film. <br/>Mentre Dragon Ball Super: Broly continua a vivere di rendita, il <b>manga</b> di Dragon Ball Super continua con la sua pubblicazione di nuovi episodi: Toriyama e Toyotaro si stanno concentrando sull'arco narrativo dei Galactic Patrol e di <a href="https://multiplayer.it/notizie/dragon-ball-super-moro-come-protagonista-prossimo-film.html">Moro</a>. Con tutto questo materiale molto interessante, è difficile che prima o poi non spunti fuori o un nuovo film del franchise o (finalmente) la seconda stagione dell'anime.</p>
      <figure>
        <img src="https://multiplayer.net-cdn.it/thumbs/images/2019/05/11/dragon-ball-super-broly-lemo-cheelai-1_jpeg_1400x0_q85.jpg"/>
      </figure>
    </article>
  </body>
</html>