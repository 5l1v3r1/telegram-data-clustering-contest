<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/ourougouai-o-kentrodeksios-ipopsifios-lois-lakagie-pou-odevi-se-niki-ston-deftero-giro-ton-proedrikon-eklogon"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T00:32:00+00:00"/>
    <meta property="og:title" content="Ουρουγουάη: Ο κεντροδεξιός υποψήφιος Λουίς Λακάγιε Που οδεύει σε νίκη στον δεύτερο γύρο των προεδρικών εκλογών"/>
    <meta property="og:description" content="Ο υποψήφιος της κεντροδεξιάς Λουίς Λακάγιε Που καταλαμβάνει την πρώτη θέση στον δεύτερο γύρο των προεδρικών εκλογών που διεξήχθησαν την Κυριακή στην Ουρουγουάη και οδεύει να τερματίσει 15 χρόνια διακυβέρνησης της χώρας από την αριστερά, καταδεικνύουν δημοσκοπήσεις εξόδου."/>
  </head>
  <body>
    <article>
      <h1>Ουρουγουάη: Ο κεντροδεξιός υποψήφιος Λουίς Λακάγιε Που οδεύει σε νίκη στον δεύτερο γύρο των προεδρικών εκλογών</h1>
      <address>
        <time datetime="2019-11-25T00:32:00+00:00">25 Nov 2019, 00:32</time>
      </address>
      <p>Ο υποψήφιος της κεντροδεξιάς Λουίς Λακάγιε Που καταλαμβάνει την πρώτη θέση στον δεύτερο γύρο των προεδρικών εκλογών που διεξήχθησαν την Κυριακή στην Ουρουγουάη και οδεύει να τερματίσει 15 χρόνια διακυβέρνησης της χώρας από την αριστερά, καταδεικνύουν δημοσκοπήσεις εξόδου.</p>
      <p>Ο πρώην γερουσιαστής του Εθνικού Κόμματος, 46 ετών, ο κληρονόμος μιας ουρουγουανής πολιτικής δυναστείας, συγκεντρώνει το 49,4% των ψήφων έναντι 46,4% του Ντανιέλ Μαρτίνες, του πρώην δημάρχου του Μοντεβιδέο και υποψηφίου του κυβερνώντος κόμματος του Ευρέος Μετώπου.</p>
      <p>Τα επίσημα αποτελέσματα αναμενόταν να γίνουν γνωστά αργά το βράδυ της Κυριακής [σήμερα το πρωί ώρα Ελλάδας].</p>
      <p>Στον πρώτο γύρο ο Λακάγιε Που κατέλαβε τη δεύτερη θέση, πίσω από τον Μαρτίνες. Αλλά κατόπιν συμμάχησε με άλλους ηττηθέντες υποψήφιους, από τη δεξιά έως τους σοσιαλδημοκράτες, γεγονός που τον μετέτρεψε σε φαβορί στις δημοσκοπήσεις.</p>
      <p>Ο επόμενος πρόεδρος της χώρας, που θα διαδεχθεί τον Ταμπαρέ Βάσκες, θα αναλάβει τα καθήκοντά του τον Μάρτιο για πέντε χρόνια.</p>
    </article>
  </body>
</html>