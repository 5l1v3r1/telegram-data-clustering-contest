<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/26-lystopada-podiyi-fakty-dni-narodzhennia2019/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="26 листопада: події, факти, дні народження"/>
    <meta property="og:description" content="День народження 26 листопада святкують Олександр Тиводар, Марія Петручик та Валерій Смирнов"/>
  </head>
  <body>
    <article>
      <h1>26 листопада: події, факти, дні народження</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>День народження 26 листопада відзначає член виконкому Луцької міської ради, ексголова постійної поліцейської комісії Волині, очільник <a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../dossiers/hromadske-formuvannia-varta-poriadku/">ГФ «Варта порядку»</a> <a href="https://www.volynnews.com/dossiers/279/"><b>Олександр Тиводар</b></a>.<br/><br/>Зі святом іменинника вітають близькі, друзі та знайомі і зичать міцного здоров'я на багато років життя, успіхів, добробуту, прихильності фортуни та здійснення всіх задумів. Нехай завжди супроводжує удача, постійно зігріває тепло людської вдячності, а будні й свята наповнюються радістю, світлом та любов’ю рідних і близьких.<br/><br/><b>Інформаційне агентство Волинські Новини</b> приєднується до привітань та бажає Олександру Олександровичу невичерпної енергії і наснаги у всіх справах! Нехай доля щедро дарує свою благодать, а кожен новий день буде багатим на успіхи та перемоги, радісні звістки, приємні події та особисті досягнення!<br/><br/>День народження сьогодні відзначає журналістка ТРК «Аверс» <b>Марія Петручик</b>. Рідні, близькі та колеги вітають її зі святом та зичать тепла, здоров'я, радості, успіхів в усьому та здійснення мрій. Нехай доля радує приємними сюрпризами, а життя буде сповнене нових вражень!</p>
      <figure>
        <a href="https://www.volynnews.com/files/news/2019/11-25/281206/01.jpg">
          <img src="https://www.volynnews.com/files/news/2019/11-25/281206/01.jpg"/>
        </a>
        <figcaption>Марія Петручик</figcaption>
      </figure>
      <p>Також сьогодні святкує заслужений артист України, головний балетмейстер Волинського народного хору <b>Валерій Смирнов</b>.<br/><br/>ІА Волинські Новини бажає йому нових здобутків, творчого натхнення, побільше яскравих емоцій і незабутніх вражень, міцного здоров’я та гармонії у всьому.</p>
      <figure>
        <a href="https://www.volynnews.com/files/news/2019/11-25/281206/02.jpg">
          <img src="https://www.volynnews.com/files/news/2019/11-25/281206/02.jpg"/>
        </a>
        <figcaption>Валерій Смирнов</figcaption>
      </figure>
      <p><b>Якщо ви хочете привітати своїх близьких, рідних чи друзів з днем народження, скористайтесь функцією «<a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../share/">Повідом новину»</a>. Надсилайте свої вітання та фото іменинників.</b><br/><br/><b><b>Наша хроніка:</b></b><br/><br/>Минулоріч ми розповідали про те, як у неонатальному центрі ВОДТМО <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/society/yak-u-neonatalnomu-tsentri-vodtmo-vykhodzhuiut-nedonoshenykh-ditok/">виходжують недоношених діток</a></b>. Зокрема, у ВОДТМО таким діткам надають допомогу: вчасно діагностують і оперують, виходжують у кювезах. Щойно немовлята зміцніють, їх виписують додому. <b><br/><br/></b>26 листопада 2017 року атовці та волонтери <a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/all/iz-vodiyem-iakyy-vyhnav-z-marshrutky-syna-heroia-pohovoryly-atovtsi/"><b>провели «роз’яснювальну роботу» з водієм</b></a>, який <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/society/na-volyni-vodiy-vykynuv-z-marshrutky-15-richnoho-syna-zahybloho-v-ato/">висадив з маршрутки</a></b> 15-річного лучанина, сина <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/society/na-kordoni-z-rf-zahynuv-luchanyn/">загиблого атовця Сергія Гулюка</a></b>.<br/><br/>У 2016 ми писали про <a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/culture/kultury-pohranychchia-u-sakralnomu-zhyvopysi-vystavka-suchasnykh-ikon-u-lutsku/"><b>вернісаж творів сакрального живопису</b></a>, сучасних інтерпретацій біблійної мудрості у мистецьких пошуках художників України, Польщі та Білорусі у Великій залі Галереї мистецтв Національної спілки художників України.<b><br/><br/></b>У 2015 редакція розповідала про обрання <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../dossiers/177/">Ігоря Палиці</a> <a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/authority/deputaty-obyraiut-holovu-volynskoyi-oblrady/">головою Волинської обласної ради</a></b>. За нього віддали голоси 39 із 64 депутатів.<br/><br/>У 2014 році в Горохові <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/society/na-volyni-novyy-volonterskyy-tsentr/">створили волонтерський центр</a></b>. Добровольче об’єднання заснували, щоб організовано і швидко передавати на Донбас зібрану матеріальну допомогу.<br/><br/>2013 <b>Інформаційне агентство Волинські Новини</b> розповідало про <b><a href="https://www.volynnews.com/news/society/26-lystopada-podiyi-fakty-dni-narodzhennia2019/../../../../news/city/u_lutsku_aferysty_prydumaly_novu_fishku-1/">аферистів, які придумали нову «фішку»</a></b>. Працівники приватної фірми, яка реалізовує фільтри, організовують збори лучан, під час яких розповідають про низьку якість водопровідної води у місті.<br/><br/><b>Народилися:</b><br/><br/>26 листопада народилися український військовий і громадський діяч <b>Віктор Курманович</b>, український громадський діяч, поет, перекладач <b>Пилип Морачевський</b>, український мовознавець, педагог, журналіст, видавець <b>Григорій Шерстюк</b>, «батько кібернетики» <b>Норберт Вінер</b>, американський бізнесмен, один із засновників товариства «Анонімні алкоголіки» <b>Білл Уїлсон</b>, український правозахисник, поет, письменник, журналіст <b>Юрій Литвин</b>, американська співачка <b>Тіна Тернер</b>, американський кінорежисер <b>Марк Лестер </b>(«Та, що підпалює поглядом», «Командо», «Розборки в маленькому Токіо»), італійська порнозірка <b>Анна Ілона Сталлер</b> (<b>Чіччоліна</b>), український політичний діяч <b>Андрій Шкіль</b>, італійський велогонщик <b>Іван Бассо</b>, український хокеїст <b>Андрій Міхнов</b>.<br/><br/><b>Сталося:</b><br/><br/><b>1901 —</b> <i>У Львові студенти виступили з вимогою створення українського університету.</i><br/><br/><b>1917 —</b> <i>У Києві на засіданні Генерального секретаріату затверджено статут «вільного козацтва», ухвалено створити комісію з охорони краю при Генеральному секретаріатові внутрішніх справ і демобілізаційний комітет.</i><br/><br/><b>1918 —</b> <i>РНК Радянської Росії ухвалила Декрет про наукові, літературні, музичні й художні твори, згідно з яким як опубліковані, так і не опубліковані твори визнавалися надбанням РРФСР.</i><br/><br/><b>1944 —</b> <i>в Мукачевому на I з'їзді Народних комітетів було ухвалено маніфест про возз'єднання Закарпаття з Радянською Україною і про вихід його зі складу Чехословаччини.</i><br/><br/><b>1966 —</b> <i>У Бретані (Франція) президент Шарль де Голль урочисто відкрив першу у світі приливну електростанцію.</i><br/><br/><b>1968 —</b> <i>Сесія Генеральної Асамблеї ООН схвалила Конвенцію про незастосування терміну давності до воєнних злочинів і злочинів проти людства.</i><br/><br/><b>1970 —</b> <i>рекордна злива в Баро, Гваделупа (38,10 міліметра за хвилину).</i><br/><br/><b>1976 —</b> К<i>атолицька церква відмовилась від того, щоб католицизм вважався державною релігією Італії.</i><br/><br/><b>1977 —</b> <i>У Львові відкрито пам'ятник першодрукареві Івану Федорову (скульптори В. Н. Борисенко, В. М. Подольський).</i> Реклама</p>
    </article>
  </body>
</html>