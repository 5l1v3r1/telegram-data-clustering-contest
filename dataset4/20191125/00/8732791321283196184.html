<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/culture/kino/filmy-o-domashnem-nasilii.html"/>
    <meta property="og:site_name" content="Vogue UA"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="5 фільмів, які порушують проблему насильства в сім'ї"/>
    <meta property="og:description" content="У Міжнародний день боротьби з насиллям над жінками vogue.ua зібрав 5 кінострічок, які свого часу викликали резонанс у суспільстві."/>
  </head>
  <body>
    <article>
      <h1>5 фільмів, які порушують проблему насильства в сім'ї</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Насильство – те, з чим, на жаль, люди у всьому світі мають справу значно частіше, ніж здається. Буває, що історії, побачені на екранах, допомагають зрозуміти ті чи інші проблеми, розпочати діяти, а не мовчати. У Міжнародний день боротьби з насиллям над жінками vogue.ua зібрав 5 кінострічок, які свого часу викликали резонанс у суспільстві.</b>
      </p>
      <hr/>
      <aside>«Життя цього хлопця. Правдива історія», 1993</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/a3f/7ee/1e6/5ddc1e67eea3f.jpeg"/>
        <figcaption>Кадр з фільму «Життя цього хлопця. Правдива історія»</figcaption>
      </figure>
      <p>У 1950-х роках Тобі і його мати Керолайн переїжджають до штату Вашингтон. Там зустрічають лагідного Дуайта, який закохується в Керолайн – і вони одружуються. У сімейне щастя втручається насилля, яке Дуайт вважає найкращим способом дисциплінувати свого пасинка. На жаль, Керолайн не хоче руйнувати свій шлюб. І заплющує на це очі. </p>
      <hr/>
      <aside>«У ліжку з ворогом», 1991</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/780/73c/20e/5ddc20e73c780.png"/>
        <figcaption>Кадр з фільму «У ліжку з ворогом», 1991</figcaption>
      </figure>
      <p>Історія, яка трапляється частіше, ніж можна собі уявити. Сюжет зосереджений на сімейній парі – Лорі і Мартіну. На перший погляд вони живуть щасливо і успішно. Але за зачиненими дверима їхнього будинку чоловік перетворюється на тирана. У якийсь момент Лора вирішує, що більше не може так жити та інсценує свою смерть, аби почати життя спочатку в іншому місті. Тільки вона й гадки не мала, що від минулого не так просто втекти.</p>
      <hr/>
      <aside>«Скляний замок», 2017</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/10a/8b9/215/5ddc2158b910a.jpeg"/>
        <figcaption>Кадр з фільму «Скляний замок»</figcaption>
      </figure>
      <p>Фільм ґрунтується на мемуарах Джаннет Воллс і відповідно – реальній історії про сім'ю, що складається з ексцентричної матері, батька-алкоголіка і чотирьох дітей. Батьки намагалися виховувати дітей в достатку мрій і подорожей, переїжджали з місця на місце, але насправді це було просто бродяжництвом: вони завжди потребували їжі, житла, не мали змоги здобути освіту. Згодом діти почали втікати з сім'ї і намагатися побудувати життя самотужки.</p>
      <hr/>
      <aside>«Долорес Клейборн», 1995</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/073/6a5/21b/5ddc21b6a5073.jpeg"/>
        <figcaption>Кадр з фільму «Долорес Клейборн»</figcaption>
      </figure>
      <p>Фільм оснований на однойменному романі Стівена Кінга. У невеликому містечку в Новій Англії Долорес Клейборн працює хатньою робітницею у багатої, але безсердечної Віри Донован. Коли Віру знаходять мертвою, Долорес звинувачують у вбивстві її похилої роботодавиці – тому її відчужена донька, Селена, шанована нью-йоркська журналістка, вирішує відвідати свою матір і розслідувати справу. Чим більше Селена заглиблюється в неї, то більше шокуючої правди дізнається про це вбивство і власне дитинство.</p>
      <hr/>
      <aside>«Ікло», 2009</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/067/be5/221/5ddc221be5067.jpeg"/>
        <figcaption>Кадр з фільму «Ікло»</figcaption>
      </figure>
      <p>У центрі сюжету кінострічки «Ікло» – сім'я, в якій схиблений на контролі маніпулятор-батько не випускає своїх дорослих дітей за межі будинку все їхнє життя. Якось одна з доньок наважується втекти. Під час виходу картина отримала широке визнання: виграла приз «Особливий погляд» на Каннському кінофестивалі і була номінованою на премію «Оскар» у категорії «Найкращий фільм іноземною мовою».</p>
      <related>
        <h4>Читайте також:</h4>
        <a href="https://vogue.ua/ua/article/culture/kino/silnye-zhenshchiny-kotoryh-sygrala-diana-kryuger.html"/>
        <a href="https://vogue.ua/ua/article/culture/kino/lora-dern-o-silnyh-zhenshchinah-vospitanii-detey-i-svoey-geroine-v-seriale-bolshaya-malenkaya-lozh-renate-klyayn.html"/>
      </related>
    </article>
  </body>
</html>