<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/svjatkovi-podii/50-richnii-uvilei-vidznachiv-dnz-2-kalinka-m-iavorova.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="В Яворові урочисто відзначили 50-річчя від заснування місцевого дитсадку"/>
    <meta property="og:description" content="22 листопада 2019 року в РНД «Сокіл» м.Яворова відбулось святкування 50-річчя ДНЗ №2 &quot;Калинка&amp;q..."/>
  </head>
  <body>
    <article>
      <h1>В Яворові урочисто відзначили 50-річчя від заснування місцевого дитсадку</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>22 листопада 2019 року в РНД «Сокіл» м.Яворова відбулось святкування 50-річчя ДНЗ №2 “Калинка” м.Яворова.</p>
      <p>Півстолітній ювілей – час підбиття підсумків, роздумів про досягнення, успіхи, плани на майбутнє. За ці роки дитячий садок пройшов довгий і важкий шлях не тільки становлення, але й накопичення педагогічного досвіду, підвищення якості роботи, творчого пошуку, поліпшення матеріально-технічної бази.</p>
      <p>День народження «Калинки» – це особливе свято, справжній калейдоскоп дитячих голосів, бешкетних очей, посмішок і сміху, відкриттів і гри! Саме з таким настроєм і зустрічав сьогодні дитячий садок свій ювілей та приймав поздоровлення від почесних гостей.</p>
      <p>Привітати колектив садочку прийшли заступник голови Яворівської районної державної адміністрації Назар Сойко; народний депутат Верховної ради України Павло Бакунець; секретар Яворівської міської ради Ольга Созанська; депутат Яворівської районної ради Ярослава Кобиця; начальник відділу освіти райдержадміністрації Володимир Байда, отець Тарас Собешкевич побажали процвітання, творчих успіхів, здоров’я співробітникам, дітям і батькам.</p>
      <p>В день свята від Яворівської районної державної адміністрації та Яворівської районної ради садочок отримав сертифікат для придбання дитячого ігрового майданчика; відділ освіти райдержадміністрації подарував ноутбук, народний депутат Верховної ради України синтезатор Casio, а освітянська профспілка принтер.</p>
      <p>Хочеться вірити, що заклад переживе ще не одну святкову дату, а ті хороші справи, які уже зроблено за ці роки, будуть дороговказом для наступних поколінь педагогів.</p>
      <related>
        <h4>Публікації по темі</h4>
        <a href="https://golossokal.com.ua/svjatkovi-podii/v-sokali-vidznachili-den-gidnosti-i-svobodi.html"/>
        <a href="https://golossokal.com.ua/svjatkovi-podii/golova-sokalskoi-raionnoi-radi-privitav-kolektiv-kp-trk-sokal-iz-dnem-pracivnikiv-radio-telebachennia-ta-zv-iazky.html"/>
        <a href="https://golossokal.com.ua/svjatkovi-podii/na-iavorivshini-vidznachili-den-pracivnikiv-silskogo-gospodarstva.html"/>
      </related>
    </article>
  </body>
</html>