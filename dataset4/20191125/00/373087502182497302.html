<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/microsoft/articoli/n513183/windows-10-1909-update-bug-esplora-file-ricerca/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Windows 10 1909 &quot;November 2019 Update&quot;: bug nella ricerca di Esplora File"/>
    <meta property="og:description" content="Windows 10 1909 &quot;November 2019 Update&quot;, in distribuzione da pochi giorni, sembra causare qualche malfunzionamento a Esplora File, in particolare alla funzione di ricerca: diversi utenti riportano che la casella si blocca quando si tenta di usarla, e l'applicazione intera va chiusa dal Task Manager per riprovare a farla funzionare."/>
  </head>
  <body>
    <article>
      <h1>Windows 10 1909 "November 2019 Update": bug nella ricerca di Esplora File</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Francesco</a></address>
      <figure>
        <img src="https://hd.tudocdn.net/804882?w=660&amp;h=331"/>
      </figure>
      <p><a href="https://www.hdblog.it/windows-10/">Windows 10</a> 1909 "November 2019 Update", <a href="https://www.hdblog.it/microsoft/articoli/n512467/windows-10-1909-november-2019-update-distribuzione/">in distribuzione da pochi giorni</a>, sembra causare <b>qualche malfunzionamento a Esplora File, in particolare alla funzione di ricerca</b>: diversi utenti riportano che la casella si blocca quando si tenta di usarla, e l'applicazione intera va chiusa dal Task Manager per riprovare a farla funzionare.</p>
      <p>Inoltre, pare che non funzionino più i suggerimenti automatici man mano che si digita: bisogna per forza scrivere l'intera query, seguita da invio o dal click con il mouse. Al momento Microsoft non ha rilasciato dichiarazioni pubbliche, ma possiamo aspettarci una patch nei prossimi giorni. Il numero di segnalazioni è tale da lasciar pensare a un problema piuttosto diffuso, non relegato a pochi sistemi.</p>
      <figure>
        <img src="https://hd.tudocdn.net/884688?w=1000&amp;fit=clip"/>
      </figure>
      <p>Il November Update è stato un caso piuttosto anomalo finora, nell'ambito degli aggiornamenti del sistema operativo di Microsoft. È <b><a href="https://www.hdblog.it/2019/07/02/windows-10-19h2-insider-slow-ring/">distribuito come una patch cumulativa</a>, non come un feature update</b> come è successo ai predecessori. Le modifiche sono state relativamente secondarie, e Microsoft intende anticipare di qualche mese il rilascio del <i>feature update</i> successivo, nome in codice 20H1.</p>
      <p>Vale la pena precisare che per ora il November 2019 Update è stato reso disponibile solo agli utenti più avanzati e "temerari": compare solo a chi lo cerca attivamente su Windows Update, a chi effettua un'installazione pulita attraverso il Media Creation Tool o a chi scarica l'Assistente aggiornamento.</p>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://mspoweruser.com/file-explorer-frozen-windows-10-november-2019-update/">VIA</a>
      </p>
      <p>
        <a href="https://answers.microsoft.com/en-us/windows/forum/all/bug-in-feature-update-to-windows-10-version-1909/b2fb01f6-910b-4669-b31a-33c3e2633ca6?auth=1">FONTE</a>
      </p>
    </article>
  </body>
</html>