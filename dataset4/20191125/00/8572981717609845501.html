<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Xiaomi-pripravuje-smartfony-s-rychlejsim-nabijanim"/>
    <meta property="og:site_name" content="PC REVUE"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Xiaomi pripravuje smartfóny, ktoré sa budú nabíjať päťkrát rýchlejšie ako iPhone 11"/>
    <meta property="og:description" content="Budúcoročné modely smartfónov Xiaomi by mali prísť so 100 W rýchlonabíjaním. Správa pochádza z vývojárskej konferencie Xiaomi a ako prvý ju priniesol web Soyacincau. Budúce telefóny čínskeho výrobcu b ..."/>
  </head>
  <body>
    <article>
      <h1>Xiaomi pripravuje smartfóny, ktoré sa budú nabíjať päťkrát rýchlejšie ako iPhone 11</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Redakcia</a></address>
      <p>Budúcoročné modely smartfónov Xiaomi by mali prísť so 100 W rýchlonabíjaním. Správa pochádza z vývojárskej konferencie Xiaomi a ako prvý ju <u><a href="https://www.soyacincau.com/2019/11/20/xiaomi-100w-super-charge-turbo-charger-coming/">priniesol web Soyacincau</a></u>. Budúce telefóny čínskeho výrobcu budú mať okrem 100 W rýchleho nabíjania zrejme aj káblové a bezdrôtové nabíjanie použiteľné v rovnakom čase. Spoločnosť okrem toho prisľúbila, že každý jej budúcoročný smartfón stojaci viac ako 2000 čínskych jüanov (285 USD) bude mať variant 5G.</p>
      <p>Xiaomi predviedlo svoju 100 W technológiu rýchleho nabíjania začiatkom tohto roka, vo <u><a href="https://www.pcrevue.sk/a/100-W-nabijacka-Xiaomi-nabije-4000-mAh-bateriu-za-17-minut">videu sa 4000 mAh batéria nabila za 17 minú</a></u>t. Jediný výrobca, ktorého nabíjanie sa blíži rýchlosti Xiaomi, je Oppo. Jeho 65 W nabíjanie možno nájsť v modeli Oppo Reno Ace, ktorý sa však nikdy nedostal na západné trhy. Na porovnanie, Samsung má v Galaxy S10 25 W nabíjanie a maximum Applu je na 18 W v iPhone 11.<br/> <br/>Zdroj: <a href="https://www.techradar.com/news/xiaomi-phones-could-soon-charge-five-times-faster-than-the-iphone-11"><b>techradar.com.</b></a></p>
    </article>
  </body>
</html>