<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700225/%D9%BE%D9%84%DB%8C%D8%B3-%D8%AA%D9%87%D8%B1%D8%A7%D9%86-%D8%A8%D8%A7-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%AF%D9%88%D8%AF%D8%B2%D8%A7-%D8%A8%D8%B1%D8%AE%D9%88%D8%B1%D8%AF-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="پلیس تهران: با خودروهای دودزا برخورد خواهد شد"/>
    <meta property="og:description" content="جانشین پلیس راهنمایی و رانندگی پلیس پایتخت گفت: طرح برخورد با خودروهای دودزا در ۶۰ نقطه تهران در حال اجراست و با خودروهایی که معاینه فنی نداشته و دودزا باشد طبق قانون برخورد خواهد شد."/>
  </head>
  <body>
    <article>
      <h1>پلیس تهران: با خودروهای دودزا برخورد خواهد شد</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040937_138.jpg"/>
      </figure>
      <p>جانشین پلیس راهنمایی و رانندگی پلیس پایتخت گفت: طرح برخورد با خودروهای دودزا در ۶۰ نقطه تهران در حال اجراست و با خودروهایی که معاینه فنی نداشته و دودزا باشد طبق قانون برخورد خواهد شد.</p>
      <p>به گزارش پایگاه خبری پلیس، سرهنگ سید ابوالفضل موسوی پور با بیان اینکه این طرح در راستای کمک به کاهش آلودگی هوای تهران اجرا می‌شود، افزود: همکاری شهروندان در انجام معاینه فنی خودروها در مواردی مشخص شده، علاوه بر اینکه هوای سالم را برای همگان به ارمغان می‌آورد موجب کاهش آلودگی هوا می‌شود.</p>
      <p>پیش از این رئیس سازمان حفاظت محیط زیست استان تهران گفته بود که بنابر مصوبه کمیته کاهش آلودگی هوای تهران، پلیس با کامیون‌های بدون معاینه فنی، فرسوده و دودزا برخورد می‌کند و از تردد آنها جلوگیری خواهد کرد.</p>
    </article>
  </body>
</html>