<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hdmotori.it/tesla/articoli/n513163/tesla-cybertruck-preordini-200-mila-unita/"/>
    <meta property="og:site_name" content="www.hdmotori.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Tutti pazzi per Tesla Cybertruck: già 200.000 i preordini"/>
    <meta property="og:description" content="Cybertruk è migliore di un Ford F-150 e più veloce di una Porsche 911: lo ha detto Elon Musk in un tweet subito dopo la presentazione ufficiale tenutasi lo scorso 22 novembre, ma ancora più importante è il cinguettio che ha annunciato la velocità con cui Tesla sta ricevendo i preordini. Nel giro di un weekend si è arrivati a 200 mila unità, il CEO ha anche svelato che il 42% delle persone interessate ha puntato sulla variante con doppio motore, uno per asse, a trazione integrale (483 km di autonomia e 49.900 dollari). "/>
  </head>
  <body>
    <article>
      <h1>Tutti pazzi per Tesla Cybertruck: già 200.000 i preordini</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Gabriele Arestivo</a></address>
      <p><b>Cybertruk </b>è migliore di un Ford F-150 e più veloce di una Porsche 911: lo ha detto Elon Musk in un tweet subito dopo la <a href="http://www.hdmotori.it/tesla/articoli/n513054/tesla-cybertruck-prezzi-disponibilita-dati/">presentazione ufficiale tenutasi lo scorso 22 novembre</a>, ma ancora più importante è il cinguettio che ha annunciato la velocità con cui Tesla sta ricevendo i preordini. <b>Nel giro di un weekend si è arrivati a 200 mila unità</b>, il CEO ha anche svelato che il 42% delle persone interessate ha puntato sulla variante con doppio motore, uno per asse, a trazione integrale (483 km di autonomia e 49.900 dollari). </p>
      <p>Le spedizioni sono ancora lontane e per accedere ad una prenotazione, in questa fase iniziale, bastano solo 100 dollari: quindi <b>20 milioni di dollari freschi freschi appena entrati nelle casse di Tesla</b> e la promessa di un riscatto ben più importante. Curioso infatti sottolineare come la versione più economica con motore singolo (39.900$) sia stata scelta solo dal 17% degli interessati e il restante 41% abbia addirittura puntato sulla variante con Triplo Motore, trazione integrale e autonomia da 804 km (69.900$). </p>
      <p><b>Tesla non è nuova a simili preordini</b>, l'interesse mediatico sui nuovi modelli è sempre altissimo e lo show riservato al Cybertrunk non è stato certo da meno. In passato ricordiamo ad esempio i 325.000 preordini ottenuti in soli due giorni per la <a href="https://www.hdblog.it/tesla-model-3/">Model 3</a>, la più economica dell'intera line-up. Non sappiamo invece quale sia la risposta avuta per <a href="https://www.hdblog.it/tesla-model-y/"><b>il crossover Model Y</b></a>, il che lascia pensare a numeri ben più ridotti: il prezzo per l'Italia di quest'ultimo modello partirà da 57.980 euro. </p>
      <p>A seguire trovate un breve video in cui Tesla mostra la potenza del suo nuovo gioiellino.</p>
      <figure>
        <iframe data-src="https://twitter.com/elonmusk/status/1198751258384818176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>