<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200908"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="কাশ্মীরে সন্ত্রাস বিরোধী অভিযানে ভারতের সেনা, নৌ ও বিমান বাহিনীর স্পেশাল ফোর্স"/>
    <meta property="og:description" content="সন্ত্রাস বিরোধী যৌথ অপারেশন চালাতে কাশ্মীর উপত্যকায় মোতায়েন করা হচ্ছে ভারতীয় সেনাবাহিনী, নৌবাহিনী ও বিমানবাহিনীর স্পেশাল ফোর্স। প্রতিরক্ষা বিষয়ক সিনিয়র সূত্রের উদ্ধৃতি দিয়ে ভারতের বার্তা সংস্থা এএনআই বলেছে, প্রতিরক্ষা মন্ত্রণালয়ের নবগঠিত আর্মড ফোর্সেস স্পেশাল অপারেশন ডিভিশনের (এএফএসওডি) অধীনে কাশ্মীর উপত্যকায় মোতায়েন করা হচ্ছে তিনটি স্পেশাল ফোর্স। এরা হলো সেনাবাহিনীর প্যারা (স্পেশাল ফোর্সেস), নৌবাহিনীর মেরিন কমান্ডোস (মারকোস) ও ভারতীয় বিমানবাহিনীর গার্ডস। শ্রীনগরের কাছে সন্ত্রাসীদের আখড়া বলে পরিচিত এমন এলাকায় এরই মধ্যে তিন বাহিনীর সমন্বয়ে আর্মি প্যারা (এসএফ)-এর সদস্যদের মোতায়েন করা হয়েছে। সন্ত্রাস বিরোধী অপারেশনে খুব তাড়াতাড়ি পূর্ণোদ্যমে নামানো হবে মারকোস এবং গার্ডসদের। ওই সূত্রের উদ্ধৃতি দিয়ে আরো বলা হয়, যদিও কাশ্মির উপত্যকায় নৌবাহিনীর মারকোস এবং বিমানবাহিনীর গার্ডসের ছোট ছোট দল এরই মধ্যে অভিযান পরিচালনা করছে, তবে এবারই প্রথম এই তিনটি স্পেশাল সার্ভিসকে যৌথভাবে মোতায়েন করা হচ্ছে। উলকার লেক এলাকায় মোতায়েন করা হচ্ছে মারকোস। লোলাব এলাকা ও হাজিন এলাকায় অপারেশনে নামানো হয়েছে গার্ডসকে।  "/>
  </head>
  <body>
    <article>
      <h1>কাশ্মীরে সন্ত্রাস বিরোধী অভিযানে ভারতের সেনা, নৌ ও বিমান বাহিনীর স্পেশাল ফোর্স</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">মানবজমিন ডেস্ক</a></address>
      <p>সন্ত্রাস বিরোধী যৌথ অপারেশন চালাতে কাশ্মীর উপত্যকায় মোতায়েন করা হচ্ছে ভারতীয় সেনাবাহিনী, নৌবাহিনী ও বিমানবাহিনীর স্পেশাল ফোর্স। প্রতিরক্ষা বিষয়ক সিনিয়র সূত্রের উদ্ধৃতি দিয়ে ভারতের বার্তা সংস্থা এএনআই বলেছে, প্রতিরক্ষা মন্ত্রণালয়ের নবগঠিত আর্মড ফোর্সেস স্পেশাল অপারেশন ডিভিশনের (এএফএসওডি) অধীনে কাশ্মীর উপত্যকায় মোতায়েন করা হচ্ছে তিনটি স্পেশাল ফোর্স। এরা হলো সেনাবাহিনীর প্যারা (স্পেশাল ফোর্সেস), নৌবাহিনীর মেরিন কমান্ডোস (মারকোস) ও ভারতীয় বিমানবাহিনীর গার্ডস। শ্রীনগরের কাছে সন্ত্রাসীদের আখড়া বলে পরিচিত এমন এলাকায় এরই মধ্যে তিন বাহিনীর সমন্বয়ে আর্মি প্যারা (এসএফ)-এর সদস্যদের মোতায়েন করা হয়েছে। সন্ত্রাস বিরোধী অপারেশনে খুব তাড়াতাড়ি পূর্ণোদ্যমে নামানো হবে মারকোস এবং গার্ডসদের। ওই সূত্রের উদ্ধৃতি দিয়ে আরো বলা হয়, যদিও কাশ্মির উপত্যকায় নৌবাহিনীর মারকোস এবং বিমানবাহিনীর গার্ডসের ছোট ছোট দল এরই মধ্যে অভিযান পরিচালনা করছে, তবে এবারই প্রথম এই তিনটি স্পেশাল সার্ভিসকে যৌথভাবে মোতায়েন করা হচ্ছে। উলকার লেক এলাকায় মোতায়েন করা হচ্ছে মারকোস। লোলাব এলাকা ও হাজিন এলাকায় অপারেশনে নামানো হয়েছে গার্ডসকে।  </p>
      <p>এই বিভাগের সর্বাধিক পঠিত</p>
    </article>
  </body>
</html>