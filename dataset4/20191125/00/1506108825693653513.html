<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-henry-onyekuru-zor-ama-kalu-ihtimali-var-353318"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:15:00+00:00"/>
    <meta property="og:title" content="Henry Onyekuru zor ama Kalu ihtimali var"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Henry Onyekuru zor ama Kalu ihtimali var</h1>
      <address>
        <time datetime="2019-11-25T00:15:00+00:00">25 Nov 2019, 00:15</time>
      </address>
      <p>Son dönemde <b>Galatasara</b>y’ın yaptığı neredeyse tüm transferlerde parmağı olan Fransız menajer geçen gün <b>Abdürrahim Albayrak</b>’la bir araya geldi. Görüşmede ana gündem maddesi sezon başında Monaco’ya transfer olan <b>Henry Onyekuru</b>’nun devre arasında <b>Galatasaray</b>’a kiralık olarak dönmesi oldu.</p>
      <p>Fransız menajer, Henry Onyekuru’nun 6 ayda kiralanmasına Monaco’nun sıcak bakmadığını, Lokomotif Moskova’ya hayır dediğini anlattı. Eğer kesin satın alma bedeli önerirlerse <b>Bordeaux</b>’dan <b>Samuel Kalu</b>’yu getirebileceğini anlattı.</p>
      <p>
        <b>Son dönemde yıldızı parladı</b>
      </p>
      <p>Fransız menajerin Galatasaray'a önerdiği Samuel Kalu, son dönemin parlayan yıldızları arasında. 22 yaşındaki oyuncu, Nijerya Milli Takım formasını da giyiyor. Samuel Kalu'nun bonservisi de 10 milyon Euro olarak gösteriliyor.</p>
      <p>
        <b>Samuel Kalu, Bordeaux'da düzenli olarak oynuyor</b>
      </p>
      <p>Fransa Ligue 1 ekiplerinden Bordeaux'da forma giyen Samuel Kalu, bu sezon 12  maçta 1 gol atıp, 2 asist gerçekleştirdi. Bordeaux ile 2023 yılına kadar sözleşmesi bulunan Samuel Kalu'nun Nijer Milli Takım formasıyla 12 maçta 2 golü bulunuyor.</p>
      <p>
        <b>Görüşmede Emre Kılınç da gündeme geldi</b>
      </p>
      <p>Albayrak yine aynı menajerde Emre Kılınç’ın durumunu öğrendi. Menajer Beşiktaş’ın kendisinden sezon başında Emre’yi istediğini ama Sivasspor’un 5 milyon Euro’dan aşağı inmediği için transferin olmadığını anlattı. Teklif yaparlarsa Sivasspor’un devre arasında belki daha uygun şartlarda Emre’yi bırakabileceğini açıkladı.</p>
      <p>Kaynak: Fotospor</p>
    </article>
  </body>
</html>