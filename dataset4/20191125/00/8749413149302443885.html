<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hdmotori.it/volkswagen/articoli/n513176/volkswagen-motorsport-id-elettrico-combustione/"/>
    <meta property="og:site_name" content="www.hdmotori.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Volkswagen Motorsport, addio benzina: focus solo su elettrico"/>
    <meta property="og:description" content="Volkswagen abbandonerà il motorsport a benzina, e si concentrerà solo sull'elettrico. Ciò significa principalmente che la produzione della Golf GTI TCR sarà terminata a fine anno. La Polo GTI R5 continuerà ad essere costruita, ma solo per i team clienti. Non ci sarà più un team factory ufficiale. Volkswagen dice comunque che nel tempo tutte le proposte sportive commerciali verranno gradualmente elettrificate - ciascuna con tempistiche analizzate e stabilite caso per caso."/>
  </head>
  <body>
    <article>
      <h1>Volkswagen Motorsport, addio benzina: focus solo su elettrico</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Francesco</a></address>
      <p><b>Volkswagen abbandonerà il motorsport a benzina</b>, e si concentrerà solo sull'elettrico. Ciò significa principalmente che la produzione della Golf GTI TCR sarà terminata a fine anno. La Polo GTI R5 continuerà ad essere costruita, ma solo per i team clienti. Non ci sarà più un team factory ufficiale. Volkswagen dice comunque che nel tempo tutte le proposte sportive commerciali verranno gradualmente elettrificate - ciascuna con tempistiche analizzate e stabilite caso per caso.</p>
      <p><b>Il futuro sportivo del marchio ruota tutto intorno alla famiglia ID</b>. La casa di Wolfbsurg l'aveva già in un certo senso anticipato, d'altra parte: il prototipo ID.R ha già segnato diversi record per la categoria elettrica su circuiti e manifestazioni come <a href="http://www.hdmotori.it/2019/06/04/volkswagen-idr-record-nurburgring-auto-elettriche/">il Nürburgring (record a giugno)</a>, <a href="http://www.hdmotori.it/2018/06/25/vokswagen-id-r-record-pikes-peak-dumas-elettrica/">Pikes Peak (stesso mese, anno prima)</a>, <a href="http://www.hdmotori.it/2019/07/08/volkswagen-idr-goodwood-record-hill-climb-tempo/">Goodwood - in cui è risultata più veloce di una F1</a> - e Tianmen. Nel corso dei prossimi anni la gamma di soluzioni sportive si espanderà verso altri segmenti del mercato - <a href="http://www.hdmotori.it/2019/09/12/volkswagen-id3-r-sportiva-elettrica-data-uscita/">si parla già di una ID.3R nel 2024</a>.</p>
      <p>Il motorsport offre alle case costruttrici due grossi vantaggi principali: permette di sviluppare e testare sul campo <b>tecnologie all'avanguardia</b>, ed è uno strumento di <b>marketing</b> molto potente. Volkswagen spera che questa scelta convincerà ancora più persone a passare all'elettrico - che nel frattempo diventerà sempre più raffinato ed evoluto.</p>
    </article>
  </body>
</html>