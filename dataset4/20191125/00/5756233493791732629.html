<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623248/%D9%BE%DA%AF%D8%A7%D9%87-%D8%A2%D9%87%D9%86%DA%AF%D8%B1%D8%A7%D9%86%DB%8C-%DA%A9%DB%8C%D9%88%D9%85%D8%B1%D8%AB-%D9%85%D8%B1%D8%B2%D8%A8%D8%A7%D9%86-%D9%88-%D8%AD%D8%B3%DB%8C%D9%86-%D9%82%D8%AF%DB%8C%D8%A7%D9%86%DB%8C-%D8%B9%D9%81%D9%88-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T00:49:00+00:00"/>
    <meta property="og:title" content="پگاه آهنگرانی، کیومرث مرزبان و حسین قدیانی عفو شدند"/>
    <meta property="og:description" content="۶ تن از محکومان امنیتی با درخواست ابراهیم رئیسی و موافقت رهبر انقلاب عفو شدند که در میان آنها اسامی «پگاه آهنگرانی» و «حسین قدیانی» به چشم میخورد."/>
  </head>
  <body>
    <article>
      <h1>پگاه آهنگرانی، کیومرث مرزبان و حسین قدیانی عفو شدند</h1>
      <address>
        <time datetime="2019-11-25T00:49:00+00:00">25 Nov 2019, 00:49</time>
      </address>
      <p>
        <i>۶ تن از محکومان امنیتی با درخواست ابراهیم رئیسی و موافقت رهبر انقلاب عفو شدند که در میان آنها اسامی «پگاه آهنگرانی» و «حسین قدیانی» به چشم میخورد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در آستانه 17 ربیع الاول و همزمان با میلاد با سعادت پیامبر مکرم اسلام، رئیس قوه قضائیه در نامه‌ای به رهبری لیستی بیش از 3552 نفر از محکومان را به جهت استفاده از عفو و تخفیف در مجازات ارائه کرد.</p>
      <p>در این مرحله از عفو محکومان نسبت به ادوار گذشته تفاوت‌هایی داشت از جمله اینکه عدد محکومانی که مورد عفو قرار گرفتند، رشد فزاینده‌ای داشت و هم اینکه در این لیست، جمعی از محکومان امنیتی در حوزه دانشجویی، اصحاب فرهنگ و رسانه و برخی از محکومان امنیتی دیگر دیده می‌شود.</p>
      <figure>
        <img src="https://aftabnews.ir/files/fa/news/1398/9/4/363293_256.jpg"/>
      </figure>
      <p>در این لیست اسامی ۶نفر از محکومان امنیتی وجود دارد که عفو اخیر شامل حالشان شده است.</p>
      <p>براساس اطلاعات بدست آمده؛ پگاه آهنگرانی، صبا آذرپیک، پوریا عالمی، کیومرث مرزبان، حسین جنتی و حسین قدیانی جزء لیست عفوهای اخیر درخواست شده از سوی رئیسی هستند.</p>
      <p>یکی دو روز پیش نیز، دو تن از محکومان امنیتی که اسمشان در لیست عفو شدگان قرار داشت به نام‌های عثمان مصطفی پور و محمد نظری از زندان آزاد شدند.</p>
    </article>
  </body>
</html>