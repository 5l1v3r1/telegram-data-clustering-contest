<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_donbasi_vnaslidok_vorozhogo_obstrilu_zdiynyalasya_pozhezha_zgorilo_shist_budynkiv_331571.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T00:28:00+00:00"/>
    <meta property="og:title" content="На Донбасі внаслідок ворожого обстрілу здійнялася пожежа: згоріло шість будинків"/>
    <meta property="og:description" content="24 листопада, близько 18:00 російські окупанти обстріляли позиції підрозділів Об'єднаних сил в районі Березового Донецької області і дачний масив цього населеного пункту з великокаліберних кулеметів та бронебійно-запалювальних боєприпасів. Про це інформує прес-центр ООС."/>
  </head>
  <body>
    <article>
      <h1>На Донбасі внаслідок ворожого обстрілу здійнялася пожежа: згоріло шість будинків</h1>
      <h2>24 листопада, близько 18:00 російські окупанти обстріляли позиції підрозділів Об'єднаних сил в районі Березового Донецької області і дачний масив цього населеного пункту з великокаліберних кулеметів та бронебійно-запалювальних боєприпасів. Про це інформує прес-центр ООС.</h2>
      <address>
        <time datetime="2019-11-25T00:28:00+00:00">25 Nov 2019, 00:28</time>
      </address>
      <p>Внаслідок обстрілу загорілася суха трава. Сильний вітер призвів до швидкого поширення пожежі, яка перекинулась на розташований неподалік дачний виселок.<br/>Наразі майже вщент вигоріли 6 будівель. Військовослужбовцям Об’єднаних сил вдалося оперативно евакуювати цивільне населення, зараз тривають заходи з локалізації пожежі.<br/>За інформацією з місця події - близько 23.00 пожежу локалізовано, постраждалих немає.</p>
    </article>
  </body>
</html>