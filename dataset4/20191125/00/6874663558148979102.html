<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774460,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="אייר ניו זילנד: חברת התעופה הטובה ביותר לשנת 2020"/>
    <meta property="og:description" content="במקום השני דורגה סינגפור איירליינס ובמקום שלישי אול ניפון איירווייז היפנית. אייר ניו זילנד זכתה בתואר בין השאר משום &quot;שבעשור האחרון החברה צמצמה את שריפת הדלק שלה, ובכך את פליטת הפחמן ב-22% מעבר לממוצע בענף&quot;"/>
  </head>
  <body>
    <article>
      <h1>אייר ניו זילנד: חברת התעופה הטובה ביותר לשנת 2020</h1>
      <h2>במקום השני דורגה סינגפור איירליינס ובמקום שלישי אול ניפון איירווייז היפנית. אייר ניו זילנד זכתה בתואר בין השאר משום "שבעשור האחרון החברה צמצמה את שריפת הדלק שלה, ובכך את פליטת הפחמן ב-22% מעבר לממוצע בענף"</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">שירות כלכליסט</a></address>
      <p>אייר ניו זילנד היא חברת התעופה של השנה לשנת 2020, כך לפי <a href="https://www.airlineratings.com/">AirlineRatings.com</a> - מגזין בטיחות התעופה וסוכנות לדירוג מוצרים, הממוקמת באוסטרליה.</p>
      <p>זו הפעם השישית שבה אייר ניו זילנד זוכה בתואר אחרי שאיבדה בשנה שעברה את המקום הראשון לטובת סינגפור אירליינס.</p>
      <p>הדירוג כולל את מיטב החברות הקיימות בעולם התעופה, תוך חיפוש אחר הלאונג'ים היפים והנעימים ביותר, תאי המחלקה הראשונה הטובים ביותר, ומערכות הבידור בטיסה המלהיבות ביותר.</p>
      <figure>
        <img src="https://images1.calcalist.co.il/PicServer3/2019/02/07/883170/1NL.jpg"/>
        <figcaption>מטוס 787 דרימליינר של חברת אייר ניו זילנד <br/>צילום: רויטרס</figcaption>
      </figure>
      <p>"בשקלול התוצאות אייר ניו זילנד הגיעה במקום הראשון ברוב הקריטריונים בהם נבחנה - דבר שהוא מדהים בהתחשב בעובדה שהיא התמודדה מול חברות תעופה גדולות יותר בעלות יותר משאבים". כך אמר ג'ופרי תומאס, עורך ראשי של AirlineRatings.com.</p>
      <p>תומאס אמר ל-CNN שהיה זה גילו של צי החברה שעזר לקבע את המודעות למצב הסביבה. "בעשור האחרון החברה צמצמה את שריפת הדלק שלה, ובכך את פליטת הפחמן בקרוב ל-22% מעבר לממוצע בענף". הוסיף תומאס. "בנוסף החברה היתה חלוצה במספר יוזמות חשובות בתעשייה כמו דלק ביולוגי, ושימוש במסלולי טיסה יעילים יותר. החברה הוסיפה שירותים משופרים גם על פני הקרקע כמו רכבים חשמליים".</p>
      <figure>
        <img src="https://images1.calcalist.co.il/PicServer3/2018/07/17/833446/1522845433863_l.jpg"/>
        <figcaption>מחלקה ראשונה במטוס של חברת תעופה סינגפור איירליינס <br/>צילום: Singapore Airlines</figcaption>
      </figure>
      <p>צוות השופטים כלל 7 עורכים מנוסים המשתמשים בבדיקות ביקורת בינלאומיות וכללי בטיחות ממשלתיים, לצד בדיקת 12 קריטריונים כמו גיל הצוות, ביקורת הנוסעים, דירוגי השקעות, יחסים בין הצוות, מוצרים המוצעים למכירה ורווחיות.</p>
      <p>Quantas האוסטרלית, הבוחנת טיסות בנות 19 שעות מלונדון לסידני, הגיעה למקום הרביעי בדירוג הכולל, אך קיבלה גם היא ציונים לשבח בקטגוריית שירות לקוחות והלאונג' הטוב ביותר. עם זאת החברה לא זכתה בבתואר הטיסה הארוכה ביותר. את התואר קיבלו דלתא איירליינס בין החברות ביבשת אמריקה, לופטאנזה באירופה, אמירייטס במזרח התיכון/אפריקה, וקתאי פסיפיק לאזור אסיה/פסיפיק.</p>
      <ul>
        <li>
          <a href="http://www.facebook.com/?sk=inbox&amp;action=read&amp;tid=hZE5slSITBd3rOK36ywWyg#!/pages/Calcalist/110954272269869">בואו להתעדכן ולהגיב בפייסבוק של כלכליסט</a>
        </li>
      </ul>
      <p> </p>
      <figure>
        <img src="https://images1.calcalist.co.il/PicServer2/20122005/276564/50-L.jpg"/>
        <figcaption>חברת תעופה אול ניפון</figcaption>
      </figure>
      <p>החברה שזכתה בשנה שעברה, סינגפור אירליינס זכתה השנה בפרס המחלקה הראשונה הטובה ביותר.</p>
      <p>בקטגוריית הלואו-קוסט הכי משתלמת זכו ג'ט-בלו ביבשת אמריקה; Wizz באירופה; AirArabia במזרח התיכון ואפריקה; ואייר אסיה ואייר אסיה X זכו בקטגורייה בקרב חברות התעופה הפועולות באזור אסיה והפסיפיק.</p>
      <p>
        <b>רשימת עשרת חברות התעופה של 2020, לפי AirloneRatings.com:</b>
      </p>
      <p>1. אייר ניו זילנד</p>
      <p>2. סינגפור איירליינס</p>
      <p>3. אול ניפון איירווייז</p>
      <p>4. קוונטאס</p>
      <p>5. קתאי פסיפיק</p>
      <p>6. אמירייטס</p>
      <p>7. וירג'ין אטלנטיק</p>
      <p>8. אווה אייר</p>
      <p>9. קטאר איירווייז</p>
      <p>10. וירג'ין אוסטרליה</p>
    </article>
  </body>
</html>