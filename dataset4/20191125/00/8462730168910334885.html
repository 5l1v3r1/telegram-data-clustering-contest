<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/11/1841199/Hroza-v-cirkuse--Krasnej-akrobatke-vyklzla-pocas-predstavenia-noha-zo-slucky--strasny-pad"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Hrôza v cirkuse: Krásnej akrobatke vykĺzla počas predstavenia noha zo slučky, strašný pád"/>
    <meta property="og:description" content="LONDÝN – Diváci na rodinnom predstavení Winter Wonderland s hrôzou sledovali, ako sa akrobatka vyšmykla zo slučky vo výške štyroch metrov. K nehode došlo na predvianočnom predstavení v Zippos počas predstavenia Cirque Beserk v londýnskom Hyde Parku."/>
  </head>
  <body>
    <article>
      <h1>Hrôza v cirkuse: Krásnej akrobatke vykĺzla počas predstavenia noha zo slučky, strašný pád</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Hrôza v cirkuse: Krásnej akrobatke vykĺzla počas predstavenia noha zo slučky, strašný pád</h3>
      <p>
        <i>LONDÝN – Diváci na rodinnom predstavení Winter Wonderland s hrôzou sledovali, ako sa akrobatka vyšmykla zo slučky vo výške štyroch metrov. K nehode došlo na predvianočnom predstavení v Zippos počas predstavenia Cirque Beserk v londýnskom Hyde Parku.</i>
      </p>
      <p>Svedok udalosti povedal pre britský denník <a href="https://www.dailymail.co.uk/news/article-7720795/Circus-horror-female-acrobat-crashes-30ft-floor-screaming-families.html">MailOnline</a>: <b><i>„Visela v slučke na jednej nohe, zrazu sa vyšmykla a padala na zem. V prvom rade sedeli rodiny s deťmi. Ľudia kričali od hrôzy a ona kričala v agónii, bolo to strašné, ten zvuk, keď narazila na podlahu. Po jednej alebo dvoch minútach zaznelo oznámenie, aby všetci diváci odišli.“ </i></b>Zamestnanci cirkusu sa ponáhľali pomôcť nešťastnej akrobatke Jackie Armstrongovej (35) z Kentu, cirkusový stan bol medzitým rýchlo vyprázdnený, publikum poslali domov.</p>
      <figure>
        <img src="https://img.topky.sk/big/2525131.png/dieta-pad-slucka-krik.png"/>
      </figure>
      <figure>
        <img src="https://img.topky.sk/big/2525133.png/dieta-pad-slucka-krik.png"/>
      </figure>
      <p>Akrobatku ihneď previezli do nemocnice, jej stav nie je v súčasnosti známy. <a href="https://www.topky.sk/gl/628171/2525131/Hroza-v-cirkuse--Krasnej-akrobatke-vyklzla-pocas-predstavenia-noha-zo-slucky--strasny-pad"/> Zdroj: FB/J. A. Jackie Armstrongová promovala na Christchurch University v Canterbury a potom sa stala akrobatkou v Zippose. Má za sebou desaťročnú umeleckú prax. V roku 2011 sa stretla s jazdcom na motocykli Valterom Jonasom (33), ktorý sa pripojil k cirkusovým predstaveniam a vystupoval s motocyklom v klietke v tvare gule. Zasnúbili sa, majú spolu ročné dievčatko, ktoré pravidelne berú so sebou do práce. <a href="https://www.topky.sk/gl/628171/2525133/Hroza-v-cirkuse--Krasnej-akrobatke-vyklzla-pocas-predstavenia-noha-zo-slucky--strasny-pad"/> Zdroj: FB/J. A. Zakladateľ a riaditeľ cirkusu Martin Burton pre MailOnline povedal: <i><b>„Jackie je veľmi skúsená umelkyňa, ktorú si vážime ako súčasť našej cirkusovej rodiny.“</b></i></p>
      <p>Bližšie informácie o jej zdravotnom stave zatiaľ nie sú známe.</p>
    </article>
  </body>
</html>