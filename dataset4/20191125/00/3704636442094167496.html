<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/bimbi-in-viaggio/in-lombardia-con-i-bambini/livigno-bambini-inverno"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Livigno: 5 BUONI motivi per andare con i bambini"/>
    <meta property="og:description" content="Livigno: un vero e proprio Piccolo Tibet per tutte le famiglie. Dai Family Hotel, agli sconti per i più giovani e tante iniziative e attività da fare insieme."/>
  </head>
  <body>
    <article>
      <h1>Livigno: 5 BUONI motivi per andare con i bambini</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Luisa Perego</a></address>
      <p>Livigno è un Piccolo Tibet che offre la possibilità di coniugare il relax allo svago e al divertimento, in un contesto sicuro e a misura di bambino. </p>
      <p> </p>
      <p><b>Che cosa fare insieme alla propria famiglia a Livigno? </b>Tra Family Hotel, sport, divertimento e occasioni speciali, ecco 5 buoni motivi  dall'Ente del Turismo di Livigno per sceglierlo come meta sulla neve per grandi e piccini.</p>
      <p> </p>
      <related>
        <h4>LEGGI ANCHE</h4>
        <a href="https://www.nostrofiglio.it/bimbi-in-viaggio/in-lombardia-con-i-bambini/bimbi-e-montagna-valchiavenna-madesimo"/>
      </related>
      <p> </p>
      <h3>1 – FAMILY HOTEL &amp; APARTMENTS A MISURA DI BAMBINO</h3>
      <p>A Livigno ci sono sempre più Family Hotel &amp; Apartments studiati attentamente per rispondere a tutte le esigenze di una vacanza in famiglia. Tra i servizi offerti: baby sitting, assistenza pediatrica, lavanderia, menù baby e spazi giochi e alla disponibilità di passeggini e bici con seggiolino, di zaini e slitte.</p>
      <p> </p>
      <h3>2 – PROMOZIONI SU MISURA E DIVERTIMENTO PER TUTTI</h3>
      <p> </p>
      <ul>
        <li>tariffa -50% Junior per ragazzi nati dal 2004</li>
        <li>Family Week Winter con prezzi scontati per famiglie</li>
      </ul>
      <p>Passiamo alle novità per quest'anno: Livigno ha riservato per la stagione invernale 2019/2020 una novità assoluta, <b>la nuova tariffa -50% Junior.</b></p>
      <p>Valida per tutta la stagione, questa speciale tariffa è riservata a tutti i bambini e ragazzi nati a partire dal 2004: per loro, ogni ticket sarà acquistabile alla metà del prezzo di listino riservato agli adulti. A</p>
      <p> </p>
      <p>Anche fuori da hotel e appartamenti, sono diverse le possibilità che i genitori hanno per rendere unica la vacanza dei loro piccoli. </p>
      <p> </p>
      <p>Dal 25 gennaio al 1 febbraio e dal 28 marzo al 4 aprile 2020 le famiglie diventano le protagoniste di Livigno: sono queste infatti le date delle Family Week Winter, due settimane all’insegna della famiglia. Durante la Family Week, il primo bambino fino a 12 anni accompagnato da due adulti paganti otterrà la gratuità completa dell’hotel (o lo sconto del 15% sull’appartamento): ad essere gratuiti per il bambino saranno anche lo skipass, il noleggio dell’attrezzatura e la scuola sci. Altri bambini della famiglia, nati dal 2008 in poi, otterranno invece uno sconto del 50% rispetto alla tariffa a loro riservata e riceveranno sconti esclusivi presso il centro Aquagranda Active You!.</p>
      <p> </p>
      <h3>3 – KINDERGARTEN E KINDER CLUB TRA SPORT E DIVERTIMENTO (E RELAX PER I GENITORI)</h3>
      <p> </p>
      <p>A rendere ancora più unico il soggiorno di tutta la famiglia sono i kindergarten, parchi e club che permettono ad ogni bambino di vivere esperienze fantastiche nella neve e non solo. Ma dove andare?</p>
      <ul>
        <li>Kinder Park Lupigno</li>
        <li>Kinder Club M'eating Point Mottolino</li>
      </ul>
      <p>Al Kinder Park Lupigno, vicino alla Scuola di Sci Centrale, i bambini troveranno un’area gioco dedicata completamente a loro dove sperimentare, stimolare la loro creatività e trovare nuovi amici divertendosi su giostre, tappeti elastici e gonfiabili insieme al personale qualificato e in compagnia della mascotte Lupigno, il lupo buono di Livigno.  Oltre al parco, il Kinder Club Lupigno offre invece un mondo di giochi sulla neve insieme: qui i bambini possono prendere confidenza con gli sci insieme ai maestri qualificati grazie a percorsi d’avventura, al tapis roulant (baby-lift), alla pista di tubing, al circuito di gara, ai gonfiabili e ai gommoni, per iniziare a muovere i loro primi passi sulla neve e apprendere le prime e preziose nozioni dello sci. </p>
      <p> </p>
      <p>In altissima quota si trova invece il Kinder Club M’eating Point Mottolino, un ampio spazio gioco organizzato e assistito da personale qualificato presso il rifugio M’eating Point Mottolino. Tutti i giorni dalle 10.00 alle 16.00, questo kinder club offre l’accesso gratuito a tutti i bambini dai 3 ai 7 anni, mentre i più piccoli possono partecipare se accompagnati. </p>
      <p>Inoltre 150 maestri di sci, organizzati in 8 scuole e formati dalla Scuola Sci Italiana, sono a disposizione per accompagnare i bambini in lezioni di gruppo e private alla scoperta dello sci e dello snowboard. I maestri accompagneranno i giovani allievi lungo piste da sci ampie e sicure, dove potranno divertirsi anche nelle Kids Fun Area tra salti, tunnel musicali, box.</p>
      <p> </p>
      <h3>4 – LE ATTIVITA' INDOOR PER TUTTA LA FAMIGLIA</h3>
      <p> </p>
      <ul>
        <li>Alpe Livigno</li>
        <li>MUS! Il Museo di Livigno e Trepalle</li>
        <li>Area Slide&amp;Fun di Aquagranda Active You!</li>
      </ul>
      <p>Oltre agli sport invernali praticabili sulla neve, Livigno offre numerose attività indoor e culturali che coniugano divertimento e curiosità, da vivere con tutta la famiglia. </p>
      <p>Una visita guidata all’Alpe Livigno permette di visitare il caseificio e far provare ai più piccoli l’emozione della mungitura del bestiame, mentre il MUS!, Il Museo di Livigno e Trepalle, permette tuffarsi in modo divertente e coinvolgente nella storia del paese. </p>
      <p>Creata per il divertimento di tutta la famiglia, è invece l’area Slide&amp;Fun di Aquagranda Active You!: per i bimbi da 0 a 3 anni, il divertimento è assicurato nella Baby Pool, con giochi in acqua alta 20 cm, mentre per i bambini dai 3 ai 14 anni c’è il Castello Magico, una struttura colorata con scivoli, spruzzi e cascate, e un secchiello gigante che si trasforma in una divertente bomba d’acqua. Per i bambini sopra 1.20 m di altezza e gli adulti, Aquagranda si fa adrenalinica con tre acquascivoli per i più temerari: "Bazooka", "Active Blue" e "Crazy River", quest’ultimo da scendere a bordo di un gommone.</p>
      <p> </p>
      <h3>5 – EVENTI SPECIALI PER FAMIGLIE</h3>
      <p>Natale, Capodanno, Epifania, Carnevale: a Livigno mamme, papà e bambini possono vivere al massimo ogni festività, in un’atmosfera unica e circondati dalla bellezza delle Alpi italiane. Da non lasciarsi sfuggire:</p>
      <ul>
        <li>il Villaggio di Natale</li>
        <li>la magia della settimana di Carnevale</li>
      </ul>
      <related>
        <h4>LEGGI ANCHE</h4>
        <a href="https://www.nostrofiglio.it/natale/mercatini-di-natale-da-visitare-con-i-bambini-italia"/>
      </related>
      <p>Nel periodo dell’Avvento, da venerdì 29 novembre a lunedì 30 dicembre 2019, dalle 11.00 alle 18.30 Livigno apre le porte del Villaggio di Natale, un accogliente complesso di casette di legno avvolte in un turbinio di lucine colorate e scintillanti in cui respirare i profumi sprigionati dai prodotti tipici locali, che ogni anno incanta grandi e piccini. </p>
      <p> </p>
      <p>Stelle filanti, coriandoli e costumi a tema animano invece le vie di Livigno durante la settimana di Carnevale. Moltissime sono le iniziative e attività che coinvolgono grandi e piccini: giochi a stand, laboratori manuali, intrattenimenti, balli, musica ed infine la lotteria, ricavato della quale viene devoluto in beneficenza.</p>
      <p>Per maggiori info su Livigno rivolte a grandi e piccini: <a href="https://www.livigno.eu/family-kids">livigno.eu </a></p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/bimbi-in-viaggio/a-sciare-sulle-alpi-con-i-bambini"/>
        <a href="https://www.nostrofiglio.it/bambino/bambino-6-14-anni/sport-per-bambini/sci-bambini"/>
      </related>
    </article>
  </body>
</html>