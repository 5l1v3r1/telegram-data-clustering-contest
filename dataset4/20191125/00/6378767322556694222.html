<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/dvaja-argentinski-knazi-boli-odsudeny-za-sexualne-zneuzivanie-deti-cl722928.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dvaja argentínski kňazi boli odsúdený za sexuálne zneužívanie detí"/>
    <meta property="og:description" content="24hod.sk - Dvaja argentínski kňazi boli odsúdený za sexuálne zneužívanie detí - Ilustračná snímka"/>
  </head>
  <body>
    <article>
      <h1>Dvaja argentínski kňazi boli odsúdený za sexuálne zneužívanie detí</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ilustračná snímka</b><br/>Mendoza 25. novembra (TASR) - Dvoch rímskokatolíckych kňazov odsúdili v Argentíne na vyše 40-ročné tresty odňatia slobody za sexuálne zneužívanie nepočujúcich detí. Informovala o tom v pondelok agentúra AFP s odvolaním sa na vyhlásenie súdu v meste Mendoza.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574722495.'"/>
      </figure>
      <p>Argentínskeho kňaza Horacia Corbacha odsúdili na 45 rokov za mrežami a 42 rokov väzenia dostal Talian Nicola Corradi za zneužívanie približne 20 detí v Provolovom vzdelávacom ústave pre nepočujúce a sluchovo postihnuté deti v Mendoze.<br/><br/>Agentúra AP pripomína, že 59-ročného Argentínčana a 83-ročného Taliana zatkli v roku 2016. Corradiho obviňovali z podobných trestných činov aj v Provolovom ústave v talianskej Verone, ale nikdy ho oficiálne neobvinili.<br/><br/>Argentínsky súd tiež odsúdil záhradníka Armanda Gómeza na 18 rokov väzenia.<br/><br/><br/><br/><br/><br/><br/><br/><br/><br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>