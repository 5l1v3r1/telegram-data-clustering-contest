<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%aa%e0%b1%8d%e0%b0%b0%e0%b0%ad%e0%b1%81%e0%b0%a4%e0%b1%8d%e0%b0%b5-%e0%b0%86%e0%b0%b8%e0%b1%81%e0%b0%aa%e0%b0%a4%e0%b1%8d%e0%b0%b0%e0%b0%bf%e0%b0%a8%e0%b0%bf-%e0%b0%86%e0%b0%95%e0%b0%b8%e0%b1%8d/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ప్రభుత్వ ఆసుపత్రిని ఆకస్మిక తనిఖీచేసిన డిప్యూటి డిఎంహెచ్‌ఓ –"/>
    <meta property="og:description" content="ఉలవపాడు ,   చిన్నపిల్లలకు సరైన స మయంలో టీకాలు వేయాలని కందుకూరు డిప్యూటి డిఎంహెచ్‌ఓ డాక్టర్‌ ప్రియంవద తెలిపారు. సోమవారం నాడు ఉలవపాడు మండలం చాకిచర్ల ఆరోగ్య కేంద్రాన్ని ఆమె ఆకస్మిక తనిఖీచేశారు. ఈ సందర్భంగా ఆరోగ్య సిబ్బందితో ఆమె మాట్లాడుతూ గర్భవతులను, పిల్లలను ఇంటింటికి తిరిగి నమోదు చేయాలని, చేసే పని కూడా నూరు శాతం చేయాలని వారికి సూచించారు. వ్యాధిరోధిక టీకాలు పిల్లలకు క్రమం తప్పకుండా వేయాలని, ఒకవేళ ఇంటి వద్ద లేకపోతే మరలా వారి ఇంటికి వెళ్ళి టీకాలు వేయాలని వారికి సూచించారు. అలాగే అంటు వ్యాధులు ప్రబలకుండా ప్రజలకు ఆరోగ్య కార్యకర్తలు అవగాహన కల్పించాలని ఆమె తెలిపారు. అలాగే ప్రభుత్వ ఆరోగ్యకేంద్రంలోని రికార్డులను మరియు రిపోర్టులను ఆమె పరిశీలించారు. డాక్టర్‌ రమేష్‌ మాట్లాడుతూ ఇంటింటికి తిరిగి ఆరోగ్య కార్యకర్తలు దోమలు నిల్వ ఉండకుండా, మరియు జ్వరాలు వస్తే ఎటువంటి జాగ్రత్తలు తీసుకోవాలో అవగాహన కల్పించాలని అన్నారు. జ్వరాలు సోకితే జ్వరంతోపాటు కీళ్ళనొప్పులు కూడా వస్తున్నాయని వారు వెంటనే ప్రభుత్వ ఆసుపత్రికి రావాలని ఆయన ప్రజలకు పిలుపునిచ్చారు. జ్వరంతో పాటు నెప్పులు వచ్చిన వారికి పళ్ళు, ఆకు కూరలు తినాలని ఆయన తెలిపారు. ఆర్‌ఎంపిల వద్దకు…"/>
  </head>
  <body>
    <article>
      <h1>ప్రభుత్వ ఆసుపత్రిని ఆకస్మిక తనిఖీచేసిన డిప్యూటి డిఎంహెచ్‌ఓ –</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>ఉలవపాడు ,   చిన్నపిల్లలకు సరైన స మయంలో టీకాలు వేయాలని కందుకూరు డిప్యూటి డిఎంహెచ్‌ఓ డాక్టర్‌ ప్రియంవద తెలిపారు. సోమవారం నాడు ఉలవపాడు మండలం చాకిచర్ల ఆరోగ్య కేంద్రాన్ని ఆమె ఆకస్మిక తనిఖీచేశారు. ఈ సందర్భంగా ఆరోగ్య సిబ్బందితో ఆమె మాట్లాడుతూ గర్భవతులను, పిల్లలను ఇంటింటికి తిరిగి నమోదు చేయాలని, చేసే పని కూడా నూరు శాతం చేయాలని వారికి సూచించారు. వ్యాధిరోధిక టీకాలు పిల్లలకు క్రమం తప్పకుండా వేయాలని, ఒకవేళ ఇంటి వద్ద లేకపోతే మరలా వారి ఇంటికి వెళ్ళి టీకాలు వేయాలని వారికి సూచించారు. అలాగే అంటు వ్యాధులు ప్రబలకుండా ప్రజలకు ఆరోగ్య కార్యకర్తలు అవగాహన కల్పించాలని ఆమె తెలిపారు. అలాగే ప్రభుత్వ ఆరోగ్యకేంద్రంలోని రికార్డులను మరియు రిపోర్టులను ఆమె పరిశీలించారు. డాక్టర్‌ రమేష్‌ మాట్లాడుతూ ఇంటింటికి తిరిగి ఆరోగ్య కార్యకర్తలు దోమలు నిల్వ ఉండకుండా, మరియు జ్వరాలు వస్తే ఎటువంటి జాగ్రత్తలు తీసుకోవాలో అవగాహన కల్పించాలని అన్నారు. జ్వరాలు సోకితే జ్వరంతోపాటు కీళ్ళనొప్పులు కూడా వస్తున్నాయని వారు వెంటనే ప్రభుత్వ ఆసుపత్రికి రావాలని ఆయన ప్రజలకు పిలుపునిచ్చారు. జ్వరంతో పాటు నెప్పులు వచ్చిన వారికి పళ్ళు, ఆకు కూరలు తినాలని ఆయన తెలిపారు. ఆర్‌ఎంపిల వద్దకు వెళ్ళవద్దని, నేరుగా ప్రభుత్వ ఆసుపత్రికి రావాలని ఆయన ప్రజలను కోరారు. ఈ కార్యక్రమంలో సిహెచ్‌ఓ సావిత్రమ్మ, ఎస్‌ఇఓ షేక్‌. ఆరీఫుల్లా, రామారావు, సుబ్బారావు, ఆరోగ్య కార్యకర్తలు తదితరులు పాల్గొన్నారు.</p>
    </article>
  </body>
</html>