<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200901"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="নৌবাহিনী প্রধানকে বরখাস্ত করলেন মার্কিন প্রতিরক্ষামন্ত্রী"/>
    <meta property="og:description" content="অসদাচারণের জন্য একজন নেভি সিল সদস্যের পদাবনতির বিষয়ে যুক্তরাষ্ট্রের নৌবাহিনীর প্রধান রিচার্ড স্পেন্সারকে বরখাস্ত করেছেন প্রতিরক্ষামন্ত্রী মার্ক এস্পার। নেভি সিলের ওই সদস্যের নাম এডওয়ার্ড গ্যালাঘার। তার বিরুদ্ধে অভিযোগ, তিনি মৃতদেহের সঙ্গে পোজ দিয়েছিলেন। এ অভিযোগে তিনি অভিযুক্ত হয়েছেন। এ নিয়ে প্রেসিডেন্ট ডনাল্ড ট্রাম্প ও সামরিক কর্মকর্তাদের মধ্যে উত্তেজনা তুঙ্গে ওঠে। এডওয়ার্ড গ্যালাঘারের বিরুদ্ধে শৃংখলা ভঙ্গের অভিযোগ পর্যালোচনা করা হতে পারে। এ খবর দিয়েছে অনলাইন বিবিসি। তবে রিচার্ড স্পেন্সারকে কেন পদত্যাগ করতে বলা হয়েছে তা নিয়ে নানা রকম বক্তব্য আছে। প্রতিরক্ষামন্ত্রী মার্ক এস্পার বলেছেন, তিনি নৌবাহিনীর সেক্রেটারির ওপর আস্থা হারিয়েছেন। কারণ, হোয়াইট হাউসের সঙ্গে তার ব্যক্তিগত কথোপকথন তার সরকারি অবস্থানের সঙ্গে সাংঘর্ষিক। অভিযোগ আছে, এডওয়ার্ড গ্যালাঘার জঙ্গি গোষ্ঠী ইসলামিক স্টেটের ১৭ বছর বয়সী এক নিরস্ত্র জঙ্গিকে ছুরিকাঘাত করে হত্যা করেছেন। এ ছাড়া ২০১৭ সালে তিনি ইরাকে এর পাশাপাশি দায়িত্ব পালনের সময় এলোপাতাড়ি বেসামরিক লোকজনের ওপর গুলি চালিয়েছেন। তাকে এসব অভিযোগ থেকে খালাস দেয়া হয়েছে। তবে আইএস বন্দির লাশের সঙ্গে পোজ…"/>
  </head>
  <body>
    <article>
      <h1>নৌবাহিনী প্রধানকে বরখাস্ত করলেন মার্কিন প্রতিরক্ষামন্ত্রী</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">মানবজমিন ডেস্ক</a></address>
      <p>অসদাচারণের জন্য একজন নেভি সিল সদস্যের পদাবনতির বিষয়ে যুক্তরাষ্ট্রের নৌবাহিনীর প্রধান রিচার্ড স্পেন্সারকে বরখাস্ত করেছেন প্রতিরক্ষামন্ত্রী মার্ক এস্পার। নেভি সিলের ওই সদস্যের নাম এডওয়ার্ড গ্যালাঘার। তার বিরুদ্ধে অভিযোগ, তিনি মৃতদেহের সঙ্গে পোজ দিয়েছিলেন। এ অভিযোগে তিনি অভিযুক্ত হয়েছেন। এ নিয়ে প্রেসিডেন্ট ডনাল্ড ট্রাম্প ও সামরিক কর্মকর্তাদের মধ্যে উত্তেজনা তুঙ্গে ওঠে। এডওয়ার্ড গ্যালাঘারের বিরুদ্ধে শৃংখলা ভঙ্গের অভিযোগ পর্যালোচনা করা হতে পারে। এ খবর দিয়েছে অনলাইন বিবিসি। <br/><br/>তবে রিচার্ড স্পেন্সারকে কেন পদত্যাগ করতে বলা হয়েছে তা নিয়ে নানা রকম বক্তব্য আছে। <br/>প্রতিরক্ষামন্ত্রী মার্ক এস্পার বলেছেন, তিনি নৌবাহিনীর সেক্রেটারির ওপর আস্থা হারিয়েছেন। কারণ, হোয়াইট হাউসের সঙ্গে তার ব্যক্তিগত কথোপকথন তার সরকারি অবস্থানের সঙ্গে সাংঘর্ষিক। অভিযোগ আছে, এডওয়ার্ড গ্যালাঘার জঙ্গি গোষ্ঠী ইসলামিক স্টেটের ১৭ বছর বয়সী এক নিরস্ত্র জঙ্গিকে ছুরিকাঘাত করে হত্যা করেছেন। এ ছাড়া ২০১৭ সালে তিনি ইরাকে এর পাশাপাশি দায়িত্ব পালনের সময় এলোপাতাড়ি বেসামরিক লোকজনের ওপর গুলি চালিয়েছেন। তাকে এসব অভিযোগ থেকে খালাস দেয়া হয়েছে। তবে আইএস বন্দির লাশের সঙ্গে পোজ দেয়ার কারণে তাকে অভিযুক্ত করা হয়েছে। এ জন্য তার পদাবনতি করা হয়। কিন্তু পরে তাকে স্বপদে বহাল করেন প্রেসিডেন্ট ট্রাম্প। <br/><br/>গত সপ্তাহে নৌবাহিনীর নেতৃবৃন্দ আনুষ্ঠানিকভাবে নোটিশ দেয় এডওয়ার্ড গ্যালাঘারকে। তাকে বলা হয় তার বিরুদ্ধে ডিসিপ্লিনারি পর্যালোচনা করা হতে পারে। এর ফলে নেভি সিল থেকে তার সদস্যপদ কেড়েও নেয়া হতে পারে।</p>
      <p>এই বিভাগের সর্বাধিক পঠিত</p>
    </article>
  </body>
</html>