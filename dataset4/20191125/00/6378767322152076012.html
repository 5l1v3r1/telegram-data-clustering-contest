<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/dovera-v-cesku-ekonomiku-v-novembri-klesla-cl722845.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dôvera v českú ekonomiku v novembri klesla"/>
    <meta property="og:description" content="24hod.sk - Dôvera v českú ekonomiku v novembri klesla - Český premiér Andrej Babiš."/>
  </head>
  <body>
    <article>
      <h1>Dôvera v českú ekonomiku v novembri klesla</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Český premiér Andrej Babiš.</b><br/>Praha 25. novembra (TASR) - Dôvera v českú ekonomiku v novembri opäť klesla, už tretí mesiac po sebe. Dôvodom bol zhoršenie nálady ako podnikateľov, tak aj spotrebiteľov v susednej krajine. Ukázal to v pondelok najnovší prieskum Českého štatistického úradu (ČSÚ).</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574693907.'"/>
      </figure>
      <p>Podľa výsledkov prieskumu kombinovaný index dôvery v českú ekonomiku sa v novembri znížil na 93,3 z 93,6 bodu v októbri. Novembrová hodnota indexu je najnižšia od júla 2014, keď dosiahol 93 bodov.<br/><br/>Prieskum zároveň ukázal, že index podnikateľskej dôvery v novembri klesol len mierne, na 91,5 z 91,6 bodu v predchádzajúcom mesiaci, pričom dôvera v priemysle sa znížila na 86,9 z 87,5 bodu a v stavebníctve klesla na 103,8 z 104,3 bodu v októbri, zatiaľ čo v maloobchode sa zvýšila na 96 z 90,6 bodu.<br/><br/>Aj index spotrebiteľskej dôvery v novembri klesol, a to na 102 bodov zo 103,6 bodu v predchádzajúcom mesiaci.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>