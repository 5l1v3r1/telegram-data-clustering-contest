<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939729/%D9%85%D8%AF%D8%A7%D8%B1%D8%B3-%D8%A7%D8%B5%D9%81%D9%87%D8%A7%D9%86-%D8%B3%D9%87-%D8%B4%D9%86%D8%A8%D9%87-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="مدارس اصفهان سه شنبه تعطیل شد"/>
    <meta property="og:description" content="مدیرکل مدیریت بحران استانداری اصفهان گفت: به علت آلودگی هوا و انباشت آلایندگی جوی، فردا تمامی مقاطع تحصیلی در اصفهان تعطیل است."/>
  </head>
  <body>
    <article>
      <h1>مدارس اصفهان سه شنبه تعطیل شد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>مدیرکل مدیریت بحران استانداری اصفهان گفت: به علت آلودگی هوا و انباشت آلایندگی جوی، فردا تمامی مقاطع تحصیلی در اصفهان تعطیل است.</i>
      </p>
      <p>به گزارش تابناک به نقل از تسنیم، منصور شیشه‌فروش با اشاره به وضعیت آلودگی هوای استان، اظهار داشت: سکون و پایداری نسبی هوا و مهیا شدن انباشت آلایندگی جوی که در اثر ریزش هوای سرد از شمال کشور و مه‌آلودگی و ابرناکی طی روز‌های گذشته وجود دارد، مدارس استان اصفهان را فردا سه‌شنبه پنجم آذر تعطیل کرد.<br/><br/>وی افزود: در این راستا جلسه کارگروه هماهنگی شرایط ویژه آلودگی هوا در مدیریت بحران استانداری با حضور مسئولان ذیربط تشکیل شد.<br/><br/>مدیرکل مدیریت بحران استانداری اصفهان با بیان اینکه آلودگی هوا زیاد است، گفت: مهد‌های کودک، پیش‌دبستانی، دوره ابتدایی اول و دوم و متوسطه اول و دوم در نواحی ۶ گانه اصفهان، مناطق آموزش و پرورش زرین‌شهر، فولادشهر، باغ‌بهادران، خمینی‌شهر، نجف‌آباد، شاهین‌شهر، پیربکران، برخوار، مبارکه و شهر سجزی فردا تعطیل خواهد بود.<br/><br/>وی تصریح کرد: به دانش‌آموزان توصیه می‌شود در منزل بمانند و از تردد در خیابان‌ها به دلیل آلودگی خودداری کنند و به درس‌هایشان بپردازند.</p>
    </article>
  </body>
</html>