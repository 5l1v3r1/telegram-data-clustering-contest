<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/cikavo/video-prikordonniki-vidvorili-z-ykraini-nelegalnih-migrantiv-iakih-voni-zatrimali-razom-z-organizatorom-kanaly-minylogo-tijnia.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Прикордонники видворили з України нелегальних мігрантів, яких вони затримали разом з організатором каналу минулого тижня"/>
    <meta property="og:description" content="Оперативними підрозділами Південного регіонального управління продовжуються активні заходи, спрямова..."/>
  </head>
  <body>
    <article>
      <h1>Прикордонники видворили з України нелегальних мігрантів, яких вони затримали разом з організатором каналу минулого тижня</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>
        <b>Оперативними підрозділами Південного регіонального управління продовжуються активні заходи, спрямовані на протидію незаконному переправленню осіб через державний кордон України.</b>
      </p>
      <p>Сьогодні  оперативні співробітники Південного регіонального управління у взаємодії із військовослужбовцями Одеського прикордонного загону видворили з території України нелегальних мігрантів, яких вони затримали разом з організатором каналу тиждень тому.</p>
      <p>Як ми вже повідомляли, 12 листопада на в’їзді в Одесу оперативні  співробітники Південного регіонального управління Державної прикордонної служби України затримали 3 нелегальних мігрантів – громадян Туреччини разом з їхнім співвітчизником – організатором каналу.</p>
      <p>Затримані незаконно потрапили в Україну з Молдови та планували продовжити подорож до країн Європейського Союзу.</p>
      <p>15 листопада організатору каналу було оголошено підозру про вчинення злочину передбаченого ст.332-2 та ч.2 ст. 332 КК України та  обрано запобіжний захід у вигляді тримання під вартою терміном 2 місяці і як альтернативу визначено заставу у 5 мільйонів гривень.</p>
      <p>Трьох іноземних громадян, які були затримані разом з організатором, також визнано винними у вчиненні адміністративного правопорушення, передбаченого ч.2 ст. 204-1 КУпАП й на кожного з них накладено штраф розміром 8500 гривень та заборонено в’їзд на територію України терміном на 5 років.</p>
      <figure>
        <iframe src="https://www.youtube.com/embed/k3hY0rHTTGY" width="640" height="360" data-service="Youtube" scrolling="no"/>
      </figure>
      <related>
        <h4>Публікації по темі</h4>
        <a href="https://golossokal.com.ua/cikavo/remont-posudomyynoi-mashyny-shcho-potribno-znaty.html"/>
        <a href="https://golossokal.com.ua/cikavo/black-friday-nayochikuvanisha-podiia-roku-dlia-shoperiv.html"/>
        <a href="https://golossokal.com.ua/cikavo/nastil-na-hra-v-dorohu-krashchyy-sposib-zayniaty-sebe-v-dorozi.html"/>
      </related>
    </article>
  </body>
</html>