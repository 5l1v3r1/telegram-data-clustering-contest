<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/live-non-e-la-durso-paolo-brosio-getta-lacqua-in-faccia-a-un-ospite/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Live Non è la d’Urso: Paolo Brosio getta l’acqua in faccia a un ospite"/>
    <meta property="og:description" content="Paolo Brosio getta l'acqua in faccia a Carmelo Abbate a Live Non è la d'Urso Che Paolo Brosio non riesca ad affrontare una conversazione con atteggiamento"/>
  </head>
  <body>
    <article>
      <h1>Live Non è la d’Urso: Paolo Brosio getta l’acqua in faccia a un ospite</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_paolo_brosio_live-1.jpg"/>
      </figure>
      <h3>Paolo Brosio getta l’acqua in faccia a Carmelo Abbate a Live Non è la d’Urso</h3>
      <p>Che <b>Paolo Brosio</b> non riesca ad affrontare una conversazione con atteggiamento placido ed educato è cosa nota nei salotti sia di Barbara d’Urso sia di Federica Panicucci. Da quando, poi, si è accapigliato con il giornalista <b>Carmelo Abbate</b> allora la loro presenza è diventata quasi fissa all’interno del contenitore <b>Live Non è la d’Urso</b>. Questa sera <b>Paolo Brosio gli ha gettato l’acqua in faccia</b>, un gesto choc che ha molto indispettito la conduttrice. E dire che il giornalista stava solamente spiegando che molti vescovi in giro per il mondo organizzano dei festini per nulla pudici andando contro il regolamento della chiesa romana cattolica. <i>“Un po’ di acqua benedetta fa bene”</i> ha commentato Brosio.</p>
      <h3>Barbara d’Urso rimprovera Paolo Brosio a Live: “Ma queste sceneggiate?!”</h3>
      <p>Questa sera a Canale 5 a <b>Live Non è la d’Urso</b> Paolo Brosio, durante un’accesa discussione con il rivale <b>Carmelo Abbate</b>, gli ha gettato addosso dell’acqua (a detta sua benedetta). <b>Barbara d’Urso</b>, che in questi casi deve dirigere un’orchestra stonata di ospiti che si parlano addosso, ha subito rimproverato <b>Paolo Brosio</b> per il gesto poco rispettoso: <i>“Ma queste sceneggiate, Paolo?! Ma puoi buttare l’acqua benedetta così?!”</i>. Carmelo Abbate ha commentato il gesto dicendo che sarebbe rimasto in studio solo ed esclusivamente per il rispetto che tiene per la padrona di casa.</p>
      <h3>Live Non è la d’Urso, Barbara zittisce gli ospiti: “Fate silenzio!”</h3>
      <p>E se Barbara <b><a href="https://www.lanostratv.it/2019/11/live-barbara-durso-si-libera-di-montalbano-la-decisione-della-rai/">d’Urso si libera di Montalbano</a></b>, di certo i telespettatori non si sono ancora liberati della presenza di <b>Paolo Brosio</b> che ogni tre per due litiga con l’acerrimo nemico Carmelo Abbate. Questa sera, poi, <b>Barbara ha zittito gli ospiti a Live Non è la d’Urso</b> al fine di poter esprimere un concetto a Brosio: <i>“Nessuno sta dicendo che tutti i vescovi fanno i festini. E poi un vescovo è sotto inchiesta per molestie ad alcuni seminaristi. Uno c’è e uno ci basta”</i>.</p>
    </article>
  </body>
</html>