<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700237/%D9%84%D8%BA%D9%88-%D9%BE%D8%B1%D9%88%D8%A7%D8%B2%D9%87%D8%A7-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7-%D8%AF%D8%B1%D9%BE%DB%8C-%D8%A7%D8%B9%D8%AA%D8%B5%D8%A7%D8%A8-%DA%A9%D8%A7%D8%B1%DA%A9%D9%86%D8%A7%D9%86-%D8%AA%D8%B1%D8%A7%D9%81%DB%8C%DA%A9-%D9%87%D9%88%D8%A7%DB%8C%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="لغو پروازها در ایتالیا درپی اعتصاب کارکنان ترافیک هوایی"/>
    <meta property="og:description" content="در پی اعتصاب سراسری کارکنان ترافیک خط هوایی ایتالیا در روز دوشنبه بیش از ۱۳۰ پرواز خط هوایی آلیتالی لغو شد."/>
  </head>
  <body>
    <article>
      <h1>لغو پروازها در ایتالیا درپی اعتصاب کارکنان ترافیک هوایی</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040949_584.jpg"/>
      </figure>
      <p>در پی اعتصاب سراسری کارکنان ترافیک خط هوایی ایتالیا در روز دوشنبه بیش از ۱۳۰ پرواز خط هوایی آلیتالی لغو شد.</p>
      <p>به گزارش ایرنا به نقل از روزنامه لوکال ایتالی، به دنبال اعتصاب چهارساعته کارکنان ترافیک هوایی ایتالیا، پروازهای خط هوایی آلیتالی در بسیاری از شهرهای ایتالیا زمین گیر شدند و نتوانستند طبق برنامه پروازهای خود را انجام دهند.</p>
      <p>براساس بیانیه اتحادیه کارکنان کنترل پرواز، در اعتصاب صورت گرفته بسیاری از کارمندان فرودگاه های بریندیسی، میلان، پادو و رم شرکت کردند و قرار است کارکنان دیگر شهرها نیز به این اعتصاب سراسری ملحق شوند.</p>
      <p>خبرگزاری رویترز نیز گزارش داد، دولت ایتالیا مبلغ ۴۴۰ میلیون یورو (۴۴۱ میلیون دلار) به خط هوایی آلیتالی وام داده تا بتواند مشکلات اقتصادی و صنعتی خود را حل کند.</p>
      <p>علاوه بر ایتالیا، کارمندان ترافیک فرودگاه های فنلاند نیز روز دوشنبه دست به اعتصاب سراسری زدند و تا لحظه مخابره خبر موجب لغو دهها پرواز خط هوایی فین ایر شد.</p>
    </article>
  </body>
</html>