<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/fmmh75"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="வெங்காயத்தை பதுக்குவோருக்கு அமைச்சர் செல்லூர் ராஜூ எச்சரிக்கை!"/>
    <meta property="og:description" content="வெங்காயத்தை பதுக்குவோருக்கு அமைச்சர் செல்லூர் ராஜூ எச்சரிக்கை!"/>
  </head>
  <body>
    <article>
      <h1>வெங்காயத்தை பதுக்குவோருக்கு அமைச்சர் செல்லூர் ராஜூ எச்சரிக்கை!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">saravanamanoj</a></address>
      <p>
        <b>வெங்காயத்தைப் பதுக்குவோர் யாராக இருந்தாலும், அவர்கள் சட்டத்தின் பிடியிலிருந்து தப்ப முடியாது என அமைச்சர் செல்லூர் ராஜூ எச்சரித்துள்ளார்.</b>
      </p>
      <p>இந்தியா முழுவதும் வெங்காயத்தின் விலை கணிசமாக உயர்ந்துள்ளதால், அதன் விலையை கட்டுக்குள் கொண்டு வர மத்திய அரசும், மாநில அரசுகளும் பல்வேறு நடவடிக்கைகளை மேற்கொண்டு வருகின்றன. வியாபரிகள் சிலர் வெங்காயத்தை பதுக்கி வைத்துள்ளனர் என பல்வேறு குற்றாச்சாட்டுகள் எழுந்துள்ளன. இதனால் யாரும் வெங்காயத்தை பதுக்கி வைக்கக் கூடாது என, மத்திய அரசு எச்சரித்துள்ளது. </p>
      <p>இந்நிலையில், தமிழக கூட்டுறவுத் துறை அமைச்சர் செல்லூர் ராஜூவும், வெங்காய பதுக்கலில் ஈடுபடுவோருக்கு எச்சரிக்கை விடுத்துள்ளார். இது தொடர்பாக ட்விட்டரில் பதிவிட்டுள்ள அவர், தமிழகத்தில் உள்ள மொத்த விற்பனைக் கடைகளில், 50 டன்னுக்கும் அதிகமாக வெங்காயம் சேமித்து வைத்திருக்கக் கூடாது என அவர் தெரிவித்துள்ளார். மீறி வெங்காயம் பதுக்குவோர், சட்டத்தின் பிடியிலிருந்து தப்ப முடியாது என்றும் அமைச்சர் செலூர் ராஜூ தெரிவித்துள்ளார். </p>
    </article>
  </body>
</html>