<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/galia-stous-teseris-i-nekri-apo-tis-plimires-pou-epliksan-tin-kiani-akti"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T00:17:00+00:00"/>
    <meta property="og:title" content="Γαλλία: Στους τέσσερις οι νεκροί από τις πλημμύρες που έπληξαν την Κυανή Ακτή"/>
    <meta property="og:description" content="Οι βροχοπτώσεις «ιστορικής σφοδρότητας» που έπληξαν την Κυανή Ακτή από την Παρασκευή και οι εκτεταμένες πλημμύρες που προκάλεσαν στοίχισαν τη ζωή σε τέσσερις ανθρώπους και προκάλεσαν μεγάλες υλικές ζημιές, ανακοίνωσαν οι αρχές της Γαλλίας, που πάντως επισήμαναν ότι τα ακραία φαινόμενα αποκλιμακώνονταν χθες στις περισσότερες πληγείσες περιοχές."/>
  </head>
  <body>
    <article>
      <h1>Γαλλία: Στους τέσσερις οι νεκροί από τις πλημμύρες που έπληξαν την Κυανή Ακτή</h1>
      <address>
        <time datetime="2019-11-25T00:17:00+00:00">25 Nov 2019, 00:17</time>
      </address>
      <p>Οι βροχοπτώσεις «ιστορικής σφοδρότητας» που έπληξαν την Κυανή Ακτή από την Παρασκευή και οι εκτεταμένες πλημμύρες που προκάλεσαν στοίχισαν τη ζωή σε τέσσερις ανθρώπους και προκάλεσαν μεγάλες υλικές ζημιές, ανακοίνωσαν οι αρχές της Γαλλίας, που πάντως επισήμαναν ότι τα ακραία φαινόμενα αποκλιμακώνονταν χθες στις περισσότερες πληγείσες περιοχές.</p>
      <p>Προηγούμενος απολογισμός των γαλλικών αρχών έκανε λόγο για δύο νεκρούς.</p>
      <p>Έπειτα από πολύωρες έρευνες, σωστικά συνεργεία που επιχειρούσαν στον νομό Βαρ εντόπισαν δύο πτώματα και το αυτοκίνητο ενός ζευγαριού από την Γκρας που αγνοούνταν από το Σάββατο, ανακοίνωσε η νομαρχιακή αυτοδιοίκηση του Βαρ το βράδυ της Κυριακής.</p>
      <figure>
        <video src="https://fdlvideosec.akamaized.net/media-assets/zougla/video/fdef573ca6bb495ca9676d0f2d3ecdb9.mp4"/>
      </figure>
      <figure>
        <img src="https://www.zougla.gr/image.ashx?fid=2774138"/>
      </figure>
      <figure>
        <img src="https://www.zougla.gr/image.ashx?fid=2774137"/>
      </figure>
      <p>Ένας άνθρωπος που είχε πέσει στα νερά από το πλεούμενο που μόλις τον είχε διασώσει βρέθηκε νεκρός στο Μουί αργά το βράδυ του Σαββάτου, ενώ άλλο ένα πτώμα, ενός άνδρα 50 ετών, βρέθηκε στην περιοχή Καμπάς μέσα στο αυτοκίνητό του.</p>
      <p>Ο υπουργός Εσωτερικών Κριστόφ Καστανέρ, ο οποίος επισκέφθηκε τη νομαρχία Βαρ χθες, διαβεβαίωσε αφού συναντήθηκε με πληγέντες ότι πλέον «ο κίνδυνος» έχει ξεπεραστεί, «είναι πίσω μας», καθώς οι πλημμύρες υποχωρούν και η ένταση των βροχοπτώσεων έχει μειωθεί τις τελευταίες ώρες.</p>
      <figure>
        <img src="https://www.zougla.gr/image.ashx?fid=2774140"/>
      </figure>
      <figure>
        <img src="https://www.zougla.gr/image.ashx?fid=2774139"/>
      </figure>
    </article>
  </body>
</html>