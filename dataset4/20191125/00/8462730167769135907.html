<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/13/1840519/Dlzka-priemerneho-penisu-odhalena--Zeny--podla-nosa-sa-neriadte--indikatorom-velkosti-je-TOTO"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dĺžka priemerného penisu odhalená! Ženy, podľa nosa sa neriaďte, indikátorom veľkosti je TOTO"/>
    <meta property="og:description" content="LONDÝN - Mužov už od nepamäti zaujímala dĺžka ich penisu. Až 45 percent z nich si želá väčší penis. Britská Národná zdravotnícka organizácia preto zverejnila parametre priemerného penisu. Podľa organizácie je to deväť centimetrov, no počas erekcie sa penis zväčší na približne trinásť centimetrov."/>
  </head>
  <body>
    <article>
      <h1>Dĺžka priemerného penisu odhalená! Ženy, podľa nosa sa neriaďte, indikátorom veľkosti je TOTO</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Dĺžka priemerného penisu odhalená! Ženy, podľa nosa sa neriaďte, indikátorom veľkosti je TOTO</h3>
      <p>
        <i>LONDÝN - Mužov už od nepamäti zaujímala dĺžka ich penisu. Až 45 percent z nich si želá väčší penis. Britská Národná zdravotnícka organizácia preto zverejnila parametre "priemerného penisu". Podľa organizácie je to deväť centimetrov, no počas erekcie sa penis zväčší na približne trinásť centimetrov.</i>
      </p>
      <p>Páni, ak si myslíte, že vaša pýcha nie je dostatočne veľká, netrápte sa. Národná zdravotnícka organizácia totiž prezradila, že priemerná dĺžka mužského penisu v pokoji je deväť centimetrov, no môže to byť aj menej. Počas erekcie penis dosahuje priemerne trinásť centimetrov.</p>
      <figure>
        <img src="https://img.topky.sk/big/2523555.jpg/penis.jpg"/>
      </figure>
      <p>Zdroj: Getty Images</p>
      <p>Tieto zistenia viedli k ďalšiemu skúmaniu, ktorého autorom je University College v Londýne. Experti skúmali dĺžku penisu u 104 mužov vrátane tínedžerov a penzistov. Počas pozorovania zistili, že odveký mýtus o tom, že dĺžka chodidla zodpovedá dĺžke penisu, je skutočne iba nezmyselnou báchorkou. <i><b>„Spojenie medzi veľkosťou chodidla a penisu nemá nijaké vedecké základy,“</b></i> uviedli výskumníci. Naznačujú však, že potenciálnym indikátorom veľkosti penisu by mohli byť palce.</p>
      <blockquote>
        <i>
          <b>Čítajte aj: <a href="https://www.topky.sk/cl/13/1822273/Poslal-vam-uz-niekedy-nejaky-chlap-fotku-svojho-penisu--Mame-pre-vas-dobru-spravu">Poslal vám už niekedy nejaký chlap fotku svojho penisu? Máme pre vás dobrú správu</a></b>
        </i>
      </blockquote>
      <p>Národná zdravotnícka organizácia ďalej dodáva, že menšie penisy sa obvykle pri erekcii zväčšia do väčšej miery, než dlhšie penisy. Potvrdilo sa to u 2 770 mužov. Menšie penisy dokázali pri erekcii nárast až o 86 percent, kdežto tie väčšie vzrástli len o 47 percent. Koniec-koncov však neexistuje nijaký dokonalý tvar či dĺžka penisu, tvrdí organizácia.</p>
    </article>
  </body>
</html>