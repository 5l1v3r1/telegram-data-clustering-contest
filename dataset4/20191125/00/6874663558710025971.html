<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3774422,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="&quot;הטכנולוגיה הופכת להיות מיומנות כמעט בסיסית לכל עובד&quot;"/>
    <meta property="og:description" content="כך אמרה רוני מיכאלי, שותפה וראש מערך הייעוץ הטכנולוגי ב-KPMG בוועידת Mind The Tech TLV של &quot;כלכליסט&quot;, שנערכת היום במרכז הירידים בתל אביב; עוד אמרה כי &quot;יש מחסור משמעותי בשוק התעסוקה, שגדל בעשור האחרון וצפוי לגדול ב-2019. מי זה הטלנט שמחפשים? למה חסר המשאב האנושי הזה? כי הבוטים, האוטומציה, יצרו בעיה גלובלית&quot;"/>
  </head>
  <body>
    <article>
      <h1>"הטכנולוגיה הופכת להיות מיומנות כמעט בסיסית לכל עובד"</h1>
      <h2>כך אמרה רוני מיכאלי, שותפה וראש מערך הייעוץ הטכנולוגי ב-KPMG בוועידת Mind The Tech TLV של "כלכליסט", שנערכת היום במרכז הירידים בתל אביב; עוד אמרה כי "יש מחסור משמעותי בשוק התעסוקה, שגדל בעשור האחרון וצפוי לגדול ב-2019. מי זה הטלנט שמחפשים? למה חסר המשאב האנושי הזה? כי הבוטים, האוטומציה, יצרו בעיה גלובלית"</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">עומר כביר</a></address>
      <p>"חברות רבות לא מבינות את השינויים שעושה האוטומציה בשוק התעסוקה ולא נערכות אליה בהתאם, מבחינת הכנת כוח האדם שלהן".</p>
      <p>כך אמרה רוני מיכאלי, שותפה וראש מערך הייעוץ הטכנולוגי ב-KPMG בוועידת Mind The Tech TLV של "כלכליסט" שנערכת היום במרכז הירידים בתל אביב.</p>
      <p>"הרבה חברות פונות אלי בהקשר של הצדדים האנושיים", היא אמרה, "האוטומציה הולכת וגדלה וגדלה. ב-2019 ההשקעה באוטומציה גדלה פי 2 לעומת 2018, והיא מגיעה לסדר גודל של מאות מיליארדי דולרים.</p>
      <figure>
        <img src="https://images1.calcalist.co.il/PicServer3/2019/11/25/949812/1NL.jpg"/>
        <figcaption>ועידת Mind the tech TLV: רוני מיכאלי, שותפה ראש מערך הייעוץ הטכנולוגי KPMG <br/>צילום: יריב כץ</figcaption>
      </figure>
      <p>"השאלה היא מה הדבר הזה עושה לנו בשוק התעסוקה. עד היום ראינו את זה בעולמות הכספים, במרכזי שירות אולי. אבל ב-2019 היא מתרחבת לכל רחבי הארגון, גם לליבת העסקים ולכוח אדם. זה תחום שעד 2025 יגדל פי 10 מחבינת ההשקעה.  </p>
      <p>"בתחום כוח האדם, איפה היינו מצפים לראות אוטומציה? בתחום כמו להזנת פרטי עובד וקביעת זימונים. אבל מדובר עכשיו על זיהוי המועמדים הראויים ביותר, אפילו ביצוע ראיון עבודה לחלקם והמלצה את המתאימים ביותר לתפקיד. אז השאלה הגדולה היא מה העתיד של ההון האנושי. בשנים האחרונות אנחנו רואים שהאתגר הוא לא שהמשרות נעלמות, אלא שחסרים האנשים המוכשרים שיוכלים למלא את הריק שנוצר.</p>
      <p>"יש מחסור משמעותי בשוק התעסוקה, שגדל בעשור האחרון וצפוי לגדול ב-2019. מי זה הטלנט שמחפשים? למה חסר המשאב האנושי הזה? כי הבוטים, האוטומציה, יצרו בעיה גלובלית. יש כל כך הרבה תהליכים שעוברים אומוטציה. ועכשיו צריך אנשים עם גישה טכנולוגית ששיודעים להפעיל את הכלים האלו. אבל הם צריכים להיות מסוגילם לעבוד ביחד איש כוח האדם החדש. צריך להגדיר את המועמדים ואת המשרה, לעבוד עם השותפים עסקיים ולייצר את החיבור האנושי. אבל צריך גם לחשוב מחוץ לקופסה ולהיות יצירתיים, והרובוטים לא יודעים לעשות את זה. מה זה הצלחה? עובד שנמצא 10 שנים בארגון הוא לא בהכרח הצלחה. זה יכול להיות עובד שהיה רק שנה בארגון אבל חולל שינוי משמעותי. רובוטים לא מצליחים להחליף את זה.</p>
      <p>"החל מ-2030, מפסיקים לדבר בשפה שדיברנו עד היום, כמו משרות שיעלמו. אנחנו מסתכלים על העובד ורואים שאנחנו רוצים אותו מתעסק שפחות בעבודה ידנית, שלא יעשה משימות קוגניטיוביות פשוטות אלא שיעסוק במשימות יותר מורכבות. הוא צריך להיות אמפטי ועם יכולות רגשיות, אבל הטכנולוגיה הופכת להיות מיומנות כמעט בסיסית לכל עובד. אנחנו צריכים עובד חושב, רגיש וטכנולוגי.</p>
      <p>"עד 2030 נמצא פתרון, אבל מה עושים עכשיו ב-2020? הרבה חברות מתמודדות עם זה כי התחילו את מהפכת האוטומציה אבל כוח האדם שלהן לא השתנה. אין גישה אחת שנוקטים בה. תמיד אפשר להביא אנשים במיקור חוץ או להעזר ביועצים, וכמובן שאפשר לעשות מיקור המון. אבל בטווח הארוך מחפשים לגייס עוד אנשים, ויש מחסור באנשים. פתרון שכמעט כל המנכ"לים רוצים הוא להכשיר מחדש את כוח האדם הקיים. חבורת משקיעות בזה סכומי עתק. הן עסוקות בהכנת העובדים למהפכה הטכנולוגית. במאמצים מושקעים הרבה מאוד כספים וזה עדיין לא מצליח.</p>
      <p>"למה אנחנו לא במהפכת ההכשרה מחדש? כי אנחנו בפרדיגמה ישנה ומנסים למצוא פתרונות שיתאימו לה. למשל, פרדיגמה שהטכנולוגיה תחסוף כסף. אם היא תחסוך כסף מה עדיף לי? לגייס מישהו חדש או להעביר קורס לעובד הקיים. אבל אנחנו בעולם אחר. עם ההתקדמות הקיימת לא נוכל להפסיק להכשיר עובדים לעולם. כל בסיס שניתן היו יתיישן בין שלוש עד חמש שנים.</p>
      <p>צריך להפסיק להסתכל על המשימה כמשימה נקודתית, אלא על משהו שבלעדיו אי אפשר לצלוח את המשימה. צריך להסתכל על המטרה ארוכת הטווח. וכמובן, צריך להסתכל על המשכיות. לא נצליח להכשיר את העובד המושלם. אבל נוכל להכשיר אנשים שיהיו יותר טובים בכל מה שהם עושים".</p>
    </article>
  </body>
</html>