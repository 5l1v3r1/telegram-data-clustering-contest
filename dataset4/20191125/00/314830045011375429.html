<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939634/%D8%AF%D8%B3%D8%AA%DA%AF%DB%8C%D8%B1%DB%8C-%DB%B1%DB%B7-%D9%86%D9%81%D8%B1-%D8%A7%D8%B2-%D8%B9%D9%88%D8%A7%D9%85%D9%84-%D8%A7%D8%B5%D9%84%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="دستگیری ۱۷ نفر از عوامل اصلی اغتشاشات لرستان"/>
    <meta property="og:description" content="فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد از دستگیری ۱۷ نفر عوامل اصلی آشوبگران در ناآرامی‌های اخیر در استان خبر داد.به گزارش ایسنا سردار حاجی محمد مهدیان نسب در تشریح این خبر اظهار کرد: در پی اعتراضات هفته گذشته در خصوص طرح سهمیه‌بندی سوخت و سوءاستفاده عده‌ای فرصت‌طلب که تخریب اموال عمومی و ناامنی را به همراه داشت شناسایی و دستگیری عوامل در دستور کار پلیس قرار گرفت.وی افزود: مأموران با کار اطلاعاتی و تحقیقات گسترده و هماهنگی قضایی ۱۷ نفر از عوامل اصلی اغتشاشات را شناسایی و طی عملیات‌های غافلگیرانه در سطح استان دستگیر کردند.فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد گفت: نیروی انتظامی مجاهدانه و صادقانه در برقراری نظم و امنیت تلاش می‌کند و در این راه از هیچ تلاشی فروگذار نخواهد کرد.به گفته وی چراغ راهنمای ما مقام معظم رهبری (مدظله العالی) و رمز ایستادگی در مقابل دشمنان، بصیرت و آمادگی است و مدافعان حریم ولایت در کنار دیگر نیروهای امنیتی اجازه هرگونه فعالیت بیشتر را از آشوب گران…"/>
  </head>
  <body>
    <article>
      <h1>دستگیری ۱۷ نفر از عوامل اصلی اغتشاشات لرستان</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد از دستگیری ۱۷ نفر عوامل اصلی آشوبگران در ناآرامی‌های اخیر در استان خبر داد.<br/><br/>به گزارش ایسنا سردار حاجی محمد مهدیان نسب در تشریح این خبر اظهار کرد: در پی اعتراضات هفته گذشته در خصوص طرح سهمیه‌بندی سوخت و سوءاستفاده عده‌ای فرصت‌طلب که تخریب اموال عمومی و ناامنی را به همراه داشت شناسایی و دستگیری عوامل در دستور کار پلیس قرار گرفت.<br/><br/>وی افزود: مأموران با کار اطلاعاتی و تحقیقات گسترده و هماهنگی قضایی ۱۷ نفر از عوامل اصلی اغتشاشات را شناسایی و طی عملیات‌های غافلگیرانه در سطح استان دستگیر کردند.<br/><br/>فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد گفت: نیروی انتظامی مجاهدانه و صادقانه در برقراری نظم و امنیت تلاش می‌کند و در این راه از هیچ تلاشی فروگذار نخواهد کرد.<br/><br/>به گفته وی چراغ راهنمای ما مقام معظم رهبری (مدظله العالی) و رمز ایستادگی در مقابل دشمنان، بصیرت و آمادگی است و مدافعان حریم ولایت در کنار دیگر نیروهای امنیتی اجازه هرگونه فعالیت بیشتر را از آشوب گران گرفت.</p>
    </article>
  </body>
</html>