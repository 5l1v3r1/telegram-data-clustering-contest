<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/londyn-nepredlzil-uberu-prevadzkovu-licenciu-cl722848.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Londýn nepredĺžil Uberu prevádzkovú licenciu"/>
    <meta property="og:description" content="24hod.sk - Londýn nepredĺžil Uberu prevádzkovú licenciu - Grécki taxikári vyšli v utorok do aténskych ulíc na protest proti &quot;invázii&quot; alternatívnej prepravnej služby Uber. Do okoloidúcich áut, o ktorých si mysleli, že ponúkajú služby tejto spoločnosti, kopali a búchali."/>
  </head>
  <body>
    <article>
      <h1>Londýn nepredĺžil Uberu prevádzkovú licenciu</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Grécki taxikári vyšli v utorok do aténskych ulíc na protest proti "invázii" alternatívnej prepravnej služby Uber. Do okoloidúcich áut, o ktorých si mysleli, že ponúkajú služby tejto spoločnosti, kopali a búchali.</b><br/>Londýn 25. novembra (TASR) - Londýnsky úrad pre dopravu odmietol predĺžiť prevádzkovú licenciu pre poskytovateľa alternatívnej taxislužby Uber. Dôvodom sú obavy o bezpečnosť cestujúcich.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574691091.'"/>
      </figure>
      <p>"<i>Zistili sme viacero porušení, ktoré vystavili cestujúcich riziku</i>," povedal hovorca úradu Transport for London (TfL). Súčasná prevádzková licencia Uberu vyprší do polnoci, informovala v pondelok agentúra DPA, firma sa však môže odvolať, pričom až do rozhodnutia bude môcť pokračovať v poskytovaní služby.<br/><br/>Ako dodala Helen Chapmanová z TfL, bezpečnosť je pre úrad jednoznačnou prioritou. "<i>TfL uznáva, že Uber urobil v určitých oblastiach nápravu, je však neprijateľné, aby boli cestujúci prepravovaní v autách, kde je riziko, že ich riadia vodiči bez licencie a poistenia</i>," dodala s tým, že úrad si nie je istý, či tento problém nebude pokračovať. <br/><br/>Uber poskytuje svoje služby vo viac než 700 mestách v 63 krajinách. Každý mesiac má približne 91 miliónov aktívnych používateľov.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>