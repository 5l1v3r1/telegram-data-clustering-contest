<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/ahmet-cakar-acikladi-fenerbahce-macindaki-skandal-ve-var"/>
    <meta property="og:site_name" content="FotoMaç"/>
    <meta property="article:published_time" content="2019-11-25T00:30:00+00:00"/>
    <meta property="og:title" content="Ahmet Çakar açıkladı! Fenerbahçe maçındaki skandal ve 'VAR'..."/>
    <meta property="og:description" content="Süper Lig'in 12'nci haftasında Fenerbahçe, deplasmanda BtcTurk Yeni Malatyaspor ile 0-0 berabere kaldı. SABAH'ın usta kalemi Ahmet Çakar, Yeni Malatyaspor - Fenerbahçe maçıyla ilgili çarpıcı tespitlerde bulundu. Çakar'ın hedefinde ise mücadelenin hakemi Mete Kalkavan ve 'VAR' hakemleri vardı. Nedenleri ile sıralayarak 'VAR'ı eleştiren Çakar, açtı ağzını yumdu gözünü!"/>
  </head>
  <body>
    <article>
      <h1>Ahmet Çakar açıkladı! Fenerbahçe maçındaki skandal ve 'VAR'...</h1>
      <address>
        <time datetime="2019-11-25T00:30:00+00:00">25 Nov 2019, 00:30</time>
      </address>
      <p>
        <b>Süper Lig'in 12'nci haftasında Fenerbahçe, deplasmanda BtcTurk Yeni Malatyaspor ile 0-0 berabere kaldı. SABAH'ın usta kalemi Ahmet Çakar, Yeni Malatyaspor - Fenerbahçe maçıyla ilgili çarpıcı tespitlerde bulundu. Çakar'ın hedefinde ise mücadelenin hakemi Mete Kalkavan ve 'VAR' hakemleri vardı. Nedenleri ile sıralayarak 'VAR'ı eleştiren Çakar, açtı ağzını yumdu gözünü!</b>
      </p>
      <figure>
        <img src="https://iaftm.tmgrup.com.tr/1c13a9/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674216237.jpg&amp;mw=1000&amp;l=1"/>
        <figcaption>İşte Ahmet Çakar'ın gündeme bomba gibi düşen o tespitlerinin yer aldığı yazısı...</figcaption>
      </figure>
      <figure>
        <img src="https://iaftm.tmgrup.com.tr/a02183/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674219771.jpg&amp;mw=1000&amp;l=1"/>
        <figcaption>Ersun Yanal derdi ki, "F.Bahçe defans yapmaz, yaptırır. Biz rakipten korkacağımıza, rakipler bizden korksun." Ama dün gördük ki gerek ilk 11, gerekse taktik anlayış tam bir korkaklık ürünüydü.</figcaption>
      </figure>
      <figure>
        <img src="https://iaftm.tmgrup.com.tr/818129/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674224521.jpg&amp;mw=1000&amp;l=1"/>
        <figcaption>Eğer Fenerbahçe'de Muriqi ve Mevlüt sakatsa Rodrigues yedekte olup da Alper ilk 11'de başlıyorsa bunun başka açıklaması olamaz.</figcaption>
      </figure>
      <figure>
        <img src="https://iaftm.tmgrup.com.tr/ea7b66/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674222855.jpg&amp;mw=1000&amp;l=1"/>
        <figcaption>Fenerbahçe dün pozisyonlar bulsa da asla iyi oynamadı. Bol miktarda defansif orta saha oyuncularıyla rakibi durdurmayı, açık vermemeyi düşündüler.</figcaption>
      </figure>
      <figure>
        <img src="https://iaftm.tmgrup.com.tr/c8b09d/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674221686.jpg&amp;mw=1000&amp;l=1"/>
        <figcaption>Maça baktığımızda kötü futbol, her iki takımın da yakalayıp cömertçe harcadığı pozisyonlar ve maalesef çok kötü bir hakem yönetimi vardı.</figcaption>
      </figure>
      <figure>
        <img src="https://iaftm.tmgrup.com.tr/231965/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674226959.jpg&amp;mw=1000&amp;l=1"/>
        <figcaption>İddia ediyorum, Türk futbolunda en büyük operasyon VAR hakemlerince yapılıyor. Hakemi ne zaman davet edip ne zaman davet etmeyeceklerini planlıyorlar, skora ve takımın büyüklüğüne göre yapıyorlar.</figcaption>
      </figure>
      <figure>
        <img src="https://iaftm.tmgrup.com.tr/2794e7/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674228920.jpg&amp;mw=1000&amp;l=1"/>
        <figcaption>Dün bunun en canlı örneğini Malatya'da yaşadık. İlk yarıda Malatya'nın attığı bir gol var. Kaleci Altay, kale sahasını terk edip topa kafayla vuracak oyuncuya hamle yapıyor ve oyuncu topa kafayla da dokunuyor.</figcaption>
      </figure>
      <figure>
        <img src="https://iaftm.tmgrup.com.tr/fdef71/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674228665.jpg&amp;mw=1000&amp;l=1"/>
        <figcaption>Ama hakem golü iptal ediyor. Dünyada bir kişi buna faul desin, ben bir şey bilmiyorum. Ama VAR'dan tık yok. Mete yanlış görmüş olabilir ama VAR bu pozisyonlar için var.</figcaption>
      </figure>
      <figure>
        <img src="https://iaftm.tmgrup.com.tr/77bcf2/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674231994.jpg&amp;mw=1000&amp;l=1"/>
        <figcaption>Gelelim penaltıya... Bence penaltı değil. Kitabi olarak bakarsanız penaltı ama günümüz futbolunun doğal akışında penaltı değil.</figcaption>
      </figure>
      <figure>
        <img src="https://iaftm.tmgrup.com.tr/daf463/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674236051.jpg&amp;mw=1000&amp;l=1"/>
        <figcaption>Ve nitekim Mete penaltıyı vermiyor ama ne hikmetse VAR, Mete'yi davet ediyor ve adeta zorla penaltı verdiriyor.</figcaption>
      </figure>
      <figure>
        <img src="https://iaftm.tmgrup.com.tr/0b0b6c/0/0/0/0/0/0?u=https://iftm.tmgrup.com.tr/album/2019/11/25/ahmet-cakar-acikladi-fenerbahce-macindaki-skandal-ve-var-1574674231752.jpg&amp;mw=1000&amp;l=1"/>
        <figcaption>Bırakın bu pozisyonun penaltı olmasını FIFA protokolüne göre bu tür pozisyonlarda VAR daveti asla ama asla kabul edilemez ve istenmez.</figcaption>
      </figure>
    </article>
  </body>
</html>