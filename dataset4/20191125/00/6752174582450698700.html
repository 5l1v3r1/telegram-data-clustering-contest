<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-tusk-vannak-kozos-celjaink-orbannal/"/>
    <meta property="og:site_name" content="lokál"/>
    <meta property="article:published_time" content="2019-11-25T00:01:57+00:00"/>
    <meta property="og:title" content="Tusk: Vannak közös céljaink Orbánnal"/>
    <meta property="og:description" content="Egyáltalán nem a magyar kormánypártnak címezte Donald Tusk az Európai Néppárt zágrábi tisztújító kongresszusán elmondott beszédét, amelyben harcot hirdetett a populizmus ellen, írta a Magyar Nemzet."/>
  </head>
  <body>
    <article>
      <h1>Tusk: Vannak közös céljaink Orbánnal</h1>
      <address><time datetime="2019-11-25T00:01:57+00:00">25 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2018/02/D_MTI20180207020-1280x853.jpg"/>
      </figure>
      <p>
        <b>Egyáltalán nem a magyar kormánypártnak címezte Donald Tusk az Európai Néppárt zágrábi tisztújító kongresszusán elmondott beszédét, amelyben harcot hirdetett a populizmus ellen, írta a Magyar Nemzet.</b>
      </p>
      <p>A lap beszámolója szerint az Európai Tanács hamarosan leköszönő vezetője, illetve a kereszténydemokrata pártcsalád frissen megválasztott elnöke az esemény zárónapján kijelentette: bár nem ért egyet Orbán Viktor néhány politikai döntésével, jó barátságot ápol a magyar miniszterelnökkel, és vannak közös céljaik.</p>
      <p>Donald Tusk hangsúlyozta, hogy az Európai Néppárton zajló belső vitára reagálva minden tagpártnak, nem csak a Fidesznek címezte szerdai beszédét, amelyben azt mondta: semmiképp nem szabad átengedni a biztonság és a rend ügyét azoknak a populistáknak, manipulátoroknak és autokratáknak, akik elhitetik az emberekkel, hogy a szabadság nem járhat kéz a kézben a biztonsággal, a határok és a területek védelme pedig a liberális demokráciával és a jogállamisággal. A Fidesz felfüggesztett néppárti tagságát firtató kérdésre megerősítette a Magyar Nemzet korábbi értesüléseit, miszerint január végén születhet fejlemény az ügyben.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-a-miniszterelnok-tovabbra-is-tajekoztatja-a-parlamentet-az-europai-tanacsban-tortentekrol/">A miniszterelnök továbbra is tájékoztatja a parlamentet az Európai Tanácsban történtekről </a>
        </li>
        <li>
          <a href="https://www.lokal.hu/2019-11-orban-a-bovitesi-portfolio-elnyerese-az-elmult-tiz-ev-legnagyobb-diplomaciai-sikere/">Orbán Viktor: 2020 legfontosabb feladata a magyar gazdaság eredményeinek megvédése </a>
        </li>
        <li>
          <a href="https://www.lokal.hu/2019-11-a-sandor-palotaban-fogadta-ader-janos-a-budapestre-erkezo-erdogant-fotok/">Így fogadta Orbán Viktor a Budapestre érkező Erdogant – Fotók!</a>
        </li>
        <li>
          <a href="https://www.lokal.hu/2019-11-terkepen-mutatjuk-hol-lesz-forgalomkorlatozas-ma-a-fovarosban/">Térképen mutatjuk, hol lesz forgalomkorlátozás ma a fővárosban</a>
        </li>
        <li>
          <a href="https://www.lokal.hu/2019-11-ma-budapestre-erkezik-erdogan/">Ma Budapestre érkezik Erdogan</a>
        </li>
      </ul>
    </article>
  </body>
</html>