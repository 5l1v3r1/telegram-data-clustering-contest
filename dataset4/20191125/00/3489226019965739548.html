<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/rodos-tragikos-thanatos-75xronhs-apo-thn-kakokairia"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ρόδος: 75χρονη πέθανε στο πλημμυρισμένο σπίτι της"/>
    <meta property="og:description" content="Η άτυχη γυναίκα έχασε τη ζωή της το απόγευμα της Δευτέρας, όταν η κακοκαιρία «Γηρυόνης» πέρασε από την περιοχή της Ιαλυσού."/>
  </head>
  <body>
    <article>
      <h1>Ρόδος: 75χρονη πέθανε στο πλημμυρισμένο σπίτι της</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Η άτυχη γυναίκα έχασε τη ζωή της το απόγευμα της Δευτέρας, όταν η κακοκαιρία «Γηρυόνης» πέρασε από την περιοχή της Ιαλυσού.</h4>
      <p>Η <b>75χρονη </b>ήταν κατάκοιτη και δεν μπορούσε να φύγει από το σπίτι της, το οποίο πλημμύρισε λόγω του περάσματος του «Γηρυόνη».</p>
      <p>Πιθανολογείται ότι οι γείτονες την εντόπισαν και ειδοποίησαν το ασθενοφόρο, καθώς η πυροσβεστική δεν είχε λάβει κλήση από το εν λόγω σπίτι.  Στο νοσοκομείο διαπιστώθηκε ο θάνατος της <b>75χρονης γυναίκας</b> και πλέον γίνεται έρευνα για τα ακριβή αίτια του θανάτου της. Η</p>
      <figure>
        <iframe src="https://www.youtube.com/embed/RDPXhe9uyVM" width="480" height="270" data-service="Youtube" scrolling="no"/>
      </figure>
      <h3>«Σφυροκοπά» τη Ρόδο ο «Γηρυόνης»</h3>
      <p>Στο έλεος των άγριων καιρικών φαινομένων βρίσκεται ολόκληρο το νησί της Ρόδου εξαιτίας των ακραίων καιρικών φαινομένων που έφερε ο «Γηρυόνης», σύμφωνα με τα όσα αναφέρει η ιστοσελίδα politisonline.gr.</p>
      <p>Οι δρόμοι στην πόλη αλλά και τα χωριά έχουν μετατραπεί σε ορμητικούς χειμάρρους ενώ διακοπές του ρεύματος και υπερχειλήσεις ποταμών σε Αρχίπολη και Λάρδο έχουν προκαλέσει ανησυχία σε αρκετούς κατοίκους.</p>
      <p>Η κατάσταση είναι δύσκολη και οι αρμόδιες υπηρεσίες συνιστούν εξαιρετική προσοχή σε όλους όσους κινούνται στο οδικό δίκτυο εντός ή εκτός της πόλεως Ρόδου.</p>
      <p>Δρόμοι και σπίτια έχουν πλημμυρίσει και στην Ιαλυσό ενώ ακόμη και στην πόλη της Ρόδου η κατάσταση κρίνεται ιδιαίτερα επικίνδυνη με το νερό να έχει φτάσει στο ένα μέτρο σε κεντρικούς δρόμους.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>