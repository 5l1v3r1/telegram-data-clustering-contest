<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amd-ryzen-9-3950x-ryzen-threadripper-3960x-e-3970x-disponibili-vendita.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="AMD Ryzen 9 3950X, Ryzen Threadripper 3960X e 3970X disponibili in vendita"/>
    <meta property="og:description" content="AMD annuncia il lancio sul mercato di AMD Ryzen 9 3950X, Ryzen Threadripper 3960X e 3970X, oltre al prossimo arrivo Ryzen Threadripper 3990X.. AMD annuncia il lancio sul mercato della sua nuova li..."/>
  </head>
  <body>
    <article>
      <h1>AMD Ryzen 9 3950X, Ryzen Threadripper 3960X e 3970X disponibili in vendita</h1>
      <h2>AMD annuncia il lancio sul mercato di AMD Ryzen 9 3950X, Ryzen Threadripper 3960X e 3970X, oltre al prossimo arrivo Ryzen Threadripper 3990X.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>AMD</b> annuncia il lancio sul mercato della sua nuova linea di CPU dedicate specialmente ai videogiocatori ma anche ai professionisti, viste le capacità di <b>Ryzen 9 3950X, Ryzen Threadripper 3960X e 3970X</b> che sono da oggi <b>disponibili</b> all'acquisto.<br/><br/><a href="https://multiplayer.it/articoli/amd-ryzen-9-3950x-nuovi-threadripper-novita.html">AMD Ryzen 9 3950X</a>, con i suoi 16 core e la tecnologia di processo produttivo a 7nm, è in grado di fornire ai giocatori e agli appassionati la CPU consumer più veloce sul mercato, in base a quanto riferito da AMD. La nuova <b>CPU</b> è in grado di fornire ottime performance in single e multi-thread, posizionandosi come un processore ideale sia in ambito di codifica, editing e carichi di lavoro tipici del segmento desktop, che per fornire prestazioni videoludiche.<br/><br/>Anche la <b>terza generazione di Ryzen Threadripper</b>, composta dall'accoppiata 3960X a 24 core e 3970X a 32 core, sarà disponibile presso i rivenditori di tutto il mondo a partire da oggi, 25 novembre 2019. Le due CPU in questione offrono soluzioni ideali per diversi utilizzi, che fanno da <b>CAD, codifica, simulazione, ray-tracing</b> e altro, oltre ovviamente ai videogiochi.<br/><br/>Infine, <a href="https://multiplayer.it/notizie/ps5-uscita-dicembre-2020-novembre-chip-amd.html">AMD</a> ha annunciato che la famiglia Threadripper vedrà presto la comparsa di un fratello maggiore e più veloce, che prenderà forma nella versione da 64 core/128 thread: <b>Ryzen Threadripper 3990X</b>, "che ridefinirà ulteriormente i confini di ciò che può essere realizzato con una CPU desktop prosumer".</p>
      <figure>
        <img src="https://multiplayer.net-cdn.it/thumbs/images/2019/11/25/amd-ryzen-threadripper-3000-hedt-cpus-2060x1159_jpg_1400x0_q85.jpg"/>
      </figure>
    </article>
  </body>
</html>