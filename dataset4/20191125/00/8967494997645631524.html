<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/amerikaanse-marinebaas-moet-opstappen-na-ruzie-over-navy-seal~a6a91726/"/>
    <meta property="og:site_name" content="HLN"/>
    <meta property="article:published_time" content="2019-11-25T00:35:00+00:00"/>
    <meta property="og:title" content="Amerikaanse marinebaas moet opstappen na ruzie over Navy SEAL"/>
    <meta property="og:description" content="De Amerikaanse minister van Defensie Mark Esper heeft de chef van de marine Richard Spencer ontslagen na een meningsverschil over de uitsluiting van een elitesoldaat die steun kreeg van president D..."/>
  </head>
  <body>
    <article>
      <h1>Amerikaanse marinebaas moet opstappen na ruzie over Navy SEAL</h1>
      <address><time datetime="2019-11-25T00:35:00+00:00">25 Nov 2019, 00:35</time> by <a rel="author">IB</a></address>
      <p>
        <b>De Amerikaanse minister van Defensie Mark Esper heeft de chef van de marine Richard Spencer ontslagen na een meningsverschil over de uitsluiting van een elitesoldaat die steun kreeg van president Donald Trump. Dat maakte het Pentagon vandaag bekend.</b>
      </p>
      <p>Het dispuut draait rond de 40-jarige Navy SEAL Edward Gallagher. Hij moest voor de krijgsraad verschijnen omdat hij volgens collega's in 2017 een IS-gevangene met een mes had vermoord in Irak. De man werd vrijgesproken van moord, maar kreeg wel een celstraf van vier maanden omdat hij op foto's poseerde bij het lijk. Ook werd hij in rang teruggezet.</p>
      <related>
        <h4>Lees ook</h4>
        <a href="https://www.hln.be/nieuws/buitenland/navy-seal-vrijgesproken-van-moord-op-is-strijder~aff20b97/"/>
      </related>
      <p>Dat was niet naar de zin van president Donald Trump, die de demotie terugdraaide. De top van de marine was ook van plan om de SEAL-speld, die commando's dragen op hun uniform, van Gallagher af te nemen. Dat betekent dat hij uit de elite-eenheid wordt gezet. De president verzette zich ook tegen die beslissing en uiteindelijk draaide de marinetop bij, tot ongenoegen van Spencer. Hij en Trump discussieerden openlijk over de zaak.</p>
      <p>
        <i>lees verder onder de foto:</i>
      </p>
      <figure>
        <img src="https://images1.persgroep.net/rcs/yNasdNa0ZcKnrd9Tob2TdFCgx9k/diocontent/161361206/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Marinechef Richard Spencer is na een meningsverschil met president Trump en na het passeren van Defensieminister Esper ontslagen.<cite>© via REUTERS</cite></figcaption>
      </figure>
      <h3>“Vertrouwen verloren”</h3>
      <p>Volgens een een verklaring van het Pentagon stelde Spencer in het geheim aan het Witte Huis voor om Gallagher zijn SEAL-speld te laten houden, zonder daarover eerst Defensieminister Esper te benaderen, zoals hij volgens de commandostructuur had moeten doen. Esper vroeg daarop Spencers ontslag omdat hij naar eigen zeggen “zijn vertrouwen had verloren” in de marinechef en diens “gebrek aan oprechtheid in de gesprekken met het Witte Huis bij de behandeling van de zaak van Eddie Gallagher", klinkt het. “Helaas heb ik vastgesteld dat secretaris Spencer niet langer mijn vertrouwen geniet om zijn positie voort te zetten. Ik wens Richard het beste.”</p>
      <p>Gallagher, die eind deze maand afzwaait bij de mariniers, zou uiteindelijk zijn speld en rang mogen houden.</p>
      <p>Trump twitterde al dat hij een opvolger voor Spencer klaar heeft staan. Hij zal de Amerikaanse ambassadeur in Noorwegen, Ken Braithwaite, voordragen voor de positie.</p>
      <figure>
        <iframe data-src="https://twitter.com/realDonaldTrump/status/1198746358091530241" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/realDonaldTrump/status/1198746377720909824" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DanLamothe/status/1198719780775243777" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DanLamothe/status/1198741314516467712" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>