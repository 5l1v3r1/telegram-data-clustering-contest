<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/mazda-nu-renunta-la-visul-de-la-produce-sportiva-rx-9-94929.html"/>
    <meta property="og:site_name" content="Automarket"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Mazda nu renunță la &quot;visul&quot; de la produce sportiva RX-9: &quot;Trebuie să combinăm motorul rotativ cu o tehnologie hibridă&quot;"/>
    <meta property="og:description" content="Oficialii Mazda caută soluții pentru a dezvolta o sportivă RX-9 cu motor rotativ care să respecte normele de poluare prin utilizarea unor tehnologii hibride."/>
  </head>
  <body>
    <article>
      <h1>Mazda nu renunță la "visul" de la produce sportiva RX-9: "Trebuie să combinăm motorul rotativ cu o tehnologie hibridă"</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Daniel Popescu</a></address>
      <p>Oficialii Mazda caută soluții pentru a dezvolta o sportivă RX-9 cu motor rotativ care să respecte normele de poluare prin utilizarea unor tehnologii hibride.</p>
      <p>Speculațiile despre lansarea unei sportive <a href="https://www.automarket.ro/masini-noi/mazda/">Mazda</a> RX-9 cu motor rotativ <a href="https://www.automarket.ro/stiri/zvonuri-mazda-rx-9-ar-putea-debuta-la-tokyo-cu-un-motor-rotativ-de-78511.html">au apărut de mai mulți ani</a> și au fost ampificate de prezentarea <a href="https://www.automarket.ro/stiri/scoateti-posterele-de-la-naftalina-reinviati-guma-turbo-mazda-rx-vision-e-67161.html">conceptului RX-Vision</a> în 2015 <i>(foto)</i>.</p>
      <p>În toamna anului trecut, Mazda a confirmat că <a href="https://www.automarket.ro/stiri/motorul-rotativ-revine-din-2020-in-oferta-mazda-noul-propulsor-va-avea-rol-87255.html">motorul rotativ va reveni în oferta în 2020</a> și a oferit și o serie de indicii despre acesta: va avea dimensiuni mici și resurse generoase, urmând să funcționeze atât cu benzină, cât și cu <a href="https://www.automarket.ro/stiri/gaz-petrolier-lichefiat-gpl-86709.html">gaz petrolier lichefiat</a> (GPL).</p>
      <p>Ichiro Hirose, directorul departamentului de cercetare și dezvoltare al Mazda, spune că producătorul are în continuare "visul" de a dezvolta o sportivă RX-9.</p>
      <p><i><b>"Prin utilizarea motorului rotativ putem îmbunătăți costurile, iar asta înseamnă că putem eficientiza utilizarea unui motor rotativ pe un model sportiv. Îmi doresc să putem justifica o astfel de mașină. Sigur că avem acest vis"</b></i>, a declarat Hirose.</p>
      <p>La rândul său, Ikuo Maeda, directorul de design al Mazda, consideră că o astfel de sportivă va putea apărea pe piață în momentul în care inginerii vor identifica o soluție prin care să respecte noile norme de poluare, prin intermediul unei tehnologii hibride.</p>
      <p><i><b>"Ar fi dificil pentru un motor rotativ să respecte normele de plouare. Mazda analizează diverse combinații de tehnologii. Dacă putem obține o combinație potrivită, atunci aceasta ar putea reprezenta o soluție bună"</b></i>, a adăugat Maeda.</p>
      <p>Ultimul model sportiv cu motor rotativ al celor de la Mazda a fost RX-8, care <a href="https://www.automarket.ro/stiri/mazda-rx-8-cu-motor-rotativ-a-iesit-din-productie-45460.html">a fost eliminat din produtie în 2012</a>.</p>
      <p>Via <a href="https://www.autocar.co.uk/car-news/new-cars/mazda-rx-9-hopes-boosted-new-rotary-engine-technology">Autocar</a></p>
    </article>
  </body>
</html>