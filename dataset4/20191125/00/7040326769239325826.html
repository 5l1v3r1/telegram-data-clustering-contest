<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/dev-balinalar-atmosfere-pencere-aciyor-1393773"/>
    <meta property="og:site_name" content="Karar.com"/>
    <meta property="article:published_time" content="2019-11-25T00:37:00+00:00"/>
    <meta property="og:title" content="Dev balinalar atmosfere pencere açıyor"/>
    <meta property="og:description" content="Küresel ısınmayı durdurmanın en etkili yolunun atmosferdeki karbondioksit salınımını azaltmak olduğunu biliyoruz. Bunun için genellikle ağaç diksek de görünüşe göre havadaki karbondioksiti azaltmanın en iyi yolu balinalara sahip çıkmak. Yeni yapılan bir araştırmaya göre bir balina ömründe ortalama 33 ton karbondioksit emiyor."/>
  </head>
  <body>
    <article>
      <h1>Dev balinalar atmosfere pencere açıyor</h1>
      <address>
        <time datetime="2019-11-25T00:37:00+00:00">25 Nov 2019, 00:37</time>
      </address>
      <p>
        <b>Küresel ısınmayı durdurmanın en etkili yolunun atmosferdeki karbondioksit salınımını azaltmak olduğunu biliyoruz. Bunun için genellikle ağaç diksek de görünüşe göre havadaki karbondioksiti azaltmanın en iyi yolu balinalara sahip çıkmak. Yeni yapılan bir araştırmaya göre bir balina ömründe ortalama 33 ton karbondioksit emiyor.</b>
      </p>
      <p>Uluslararası Para Fonu tarafından yayınlanan bir rapora göre iklim aktivistleri küresel ısınmayı durdurmak istiyorsa ağaç dikmek yerine balinaları kurtarmaya çalışmalı. “Doğanın İklim Değişikliğine Çözümünü” başlıklı araştırmaya göre dev balinalar yaşamları boyunca ortalama 33 ton karbondioksit emiyor ve ölüp okyanusun dibine battığında da bu karbonu Dünya atmosferinden uzakta tutuyor.  IMF’nin Kapasite Geliştirme Enstitüsü’nden Ralph Chami, Sena Oztosun ve Thomas Cosimano tarafından hazırlanan raporda iklim değişikliğiyle mücadelede ağaç dikmek yerine balinaların korunmasına öncelik verilmesi gerektiğine dikkat çekildi. Raporda ‘’Balina koruma ekonomisini koordine etmek, küresel toplumun iklim gündeminin en üstüne çıkmalı. İklim değişikliğine karşı balinalari yeri doldurulamadığından, hayatta kalmaları için yapılan çalışmalar 2015 yılında iklim riskiyle mücadele için 190 ülkenin imzaladığı Paris Anlaşması’nın hedeflerine entegre edilmelidir’’ ifadeleri yer aldı.</p>
      <p>Balinalar, önemli miktarda karbondioksiti atmosferden uzak tutmanın yanı sıra 1.7 trilyon ağaç yani 4 tane amazon ormanının ürettiği okksijene katkıda bulunan fitoplankton üretimini de destekliyor. Çalışmaya göre, fitoplankton verimliliğinin sadece yüzde 1 oranında arttırılması, 2 milyar olgun ağacın ani görünümüyle aynı etkiye sahip oluyor. Balinaları korumak ve sayılarını yükseltmek bir bedeli var. Yazarlar, balinanın kullanım ömrü boyunca tutulan karbonun yanı sıra balıkçılık geliştirme ve ekoturizm gibi diğer ekonomik katkıları da dikkate alarak, bir hayvanı korumanın bedelinin  yaklaşık 2 milyon dolar olduğunu ortaya koydu. Araştırmacılar, eğer balina nüfusunun 4 ila 5 milyon civarında büyümesine izin verilirse bu maliyetin 13 dolara kadar düşebileceğini söylüyor.</p>
      <p>Ekolojist Thomas Crowther ‘’Balinalar iklim değiikliğine karşı en büyük silahımız. Dünya çapında ağaç dikme kampanyaları ive kazanmış olsa sa aslında yapmamız gereken balinaları korumak’’ ifadelerini kullandı.</p>
    </article>
  </body>
</html>