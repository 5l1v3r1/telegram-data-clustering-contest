<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-greys-anatomy-15x16-e-15x17-su-la7-karev-contro-deluca/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Anticipazioni Grey’s Anatomy 15×16 e 15×17 su La7: Karev contro DeLuca"/>
    <meta property="og:description" content="Grey’s Anatomy 15, due nuovi episodi stasera su La7: la trama Questa sera su La7, in prima visione in chiaro, andranno in onda due nuove puntate di Grey’s"/>
  </head>
  <body>
    <article>
      <h1>Anticipazioni Grey’s Anatomy 15×16 e 15×17 su La7: Karev contro DeLuca</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/claudiaciavarella/" target="_blank">Claudia Ciavarella</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_alex_karev-2.jpg"/>
      </figure>
      <h3>Grey’s Anatomy 15, due nuovi episodi stasera su La7: la trama</h3>
      <p>Questa sera su <b>La7</b>, in prima visione in chiaro, andranno in onda due nuove puntate di <b>Grey’s Anatomy 15</b>. Dopo esser entrato nella storia della TV come <b>Medical-Drama</b> più longevo di tutti i tempi, il telefilm continuerà la sua corsa verso nuovi record. In particolare gli episodi odierni si intitoleranno “<b>Sangue e Acqua</b>” e “<b>Sognando le pecore</b>” e affronteranno le complesse dinamiche familiari che coinvolgono i protagonisti. Dopo il debutto nella 15×15, <b>Vincenzo DeLuca</b> approderà tra le corsie del <b>Grey-Sloan</b> con un progetto medico rivoluzionario. I problemi psichiatrici di DeLuca Senior, tuttavia, preoccuperanno <b>Andrew</b> che proverà in tutti modi a dissuadere<b> Alex Karev </b>dalla possibilità di finanziare la proposta del padre. Le incomprensioni tra i due medici metteranno <b>Meredith Grey</b> a dura prova. La protagonista dovrà infatti decidere se stare dalla parte dell’amico Alex o appoggiare la sua nuova fiamma Andrew.</p>
      <h3>Anticipazioni Grey’s Anatomy 15: Jo Wilson alla ricerca dei suoi genitori biologici</h3>
      <p>Il primo dei due episodi di <b>Grey’s Anatomy 15</b> in onda questa sera su La7, sarà teatro della complessa vicenda che riguarda l’affido del piccolo <b>Leo</b>. Protagonisti, ancora una volta,<b> Owen ed Amelia</b> che si ritroveranno ad affrontare le conseguenze della loro separazione. Le anticipazioni riguardano infatti una difficile decisione che Amelia prenderà per il bene del bambino. Una scelta coraggiosa che tuttavia sancirà, almeno per il momento, l’allontanamento dall’ex marito. Nel frattempo, <b>Maggie Pierce</b> dovrà affrontare le conseguenze di un’intervista nella quale confesserà all’intera comunità medica di esser la figlia biologica di <b>Ellis Grey </b>e <b>Richard Webber. </b>Infine <b>Jo Wilson</b>, spinta dalla suocera <b>Helen</b>, si troverà a riflettere sulla possibilità di avere dei figli. Una scelta che la porterà, una volta per tutte, a fare chiarezza sulla sua dolorosa infanzia e sulla vera identità dei suoi genitori biologici.</p>
      <h3>Spoiler Grey’s Anatomy 15×17 su La7: Amelia e Link sempre più vicini</h3>
      <p>La trama seconda puntata di <b>Grey’s Anatomy 15</b>, in onda su La7 a partire dalle 21.30,  si concentrerà su <b>Amelia Shepherd</b> ed <b>Atticus Link</b>. I due medici si incontreranno ad un congresso e dopo l’evidente feeling emerso nel corso dei precedenti episodi, continueranno ad approfondire la loro conoscenza. Complice un malinteso <b>Amelia e Link</b> si ritroveranno infatti da soli in una stanza d’albergo dove la situazione prenderà una piega decisamente hot.  A Seattle, nel frattempo, <b>Jo Wilson</b> scoprirà i risultati dei test genetici a cui si è sottoposta. <b>Owen e Teddy</b>, invece, si prenderanno cura di una paziente le cui condizioni destabilizzeranno parecchio il cardiochirurgo in dolce attesa. Un’occasione che contribuirà a rinsaldare i rapporti tra <b>Teddy</b> e il padre del bambino che porta in grembo.</p>
      <p>Queste dunque le anticipazioni relative alla programmazione in chiaro su La7, ma l’appuntamento con il <b>Medical-Drama</b> non finisce qui. Allo stesso orario, su FoxLife ,andrà infatti in onda <a href="https://www.lanostratv.it/2019/11/anticipazioni-greys-anatomy-16x05-su-sky-meredith-grey-viene-arrestata/"><b>Grey’s Anatomy 16×05</b></a>.</p>
    </article>
  </body>
</html>