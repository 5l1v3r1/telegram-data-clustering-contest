<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/florin-citu-victorie-pnl-razboi-psd-307217.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T00:56:14+00:00"/>
    <meta property="og:title" content="Florin Cîţu: Am mai câştigat o bătălie, dar războiul cu PSD continuă"/>
    <meta property="og:description" content="Florin Cîţu, ministrul Finanțelor, s-a arătat încântat de rezultatul alegerilor prezidențiale, care indică o victorie zdrobitoare pentru candidatul PNL, Klaus Iohannis. Cîțu avertizează, însă, că scorul..."/>
  </head>
  <body>
    <article>
      <h1>Florin Cîţu: Am mai câştigat o bătălie, dar războiul cu PSD continuă</h1>
      <address><time datetime="2019-11-25T00:56:14+00:00">25 Nov 2019, 00:56</time> by <a rel="author">Redacția B1.ro</a></address>
      <p>Florin Cîţu, ministrul Finanțelor, s-a arătat încântat de rezultatul alegerilor prezidențiale, care indică o victorie zdrobitoare pentru candidatul PNL, Klaus Iohannis.</p>
      <p>Cîțu avertizează, însă, că scorul obținut de Iohannis în fața Vioricăi Dăncilă este doar o victorie de etapă. Bătălia cu PSD încă nu s-a terminat.</p>
      <p><i>„Mulţumim! Datorită votului vostru am mai câştigat o bătălie. Dar războiul cu PSD continuă. Doar împreună putem să-i învingem"</i>, a scris Florin Cîțu, pe Facebook.</p>
      <p>Numărătoarea voturilor din 99% dintre secțile de votare îl indică pe Klaus Iohannis, candidatul PNL, drept câștigător cu 65,4% al alegerilor prezidențiale. Viorica Dăncilă, contracandidata sa din partea PSD, a obținut doar 34.5%.<br/> </p>
    </article>
  </body>
</html>