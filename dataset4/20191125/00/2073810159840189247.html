<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/ida-e-riccardo-anticipazioni-disastro-totale-per-la-coppia-cosa-succede-dopo-ued-449579"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ida e Riccardo anticipazioni, disastro totale per la coppia: cosa succede dopo UeD"/>
    <meta property="og:description" content="Anticipazioni Ida Platano e Riccardo Guarnieri, disastro a Uomini e Donne per la coppia Ida Platano e Riccardo Guarnieri oggi hanno vissuto forse il loro peggior momento nella storia del proprio percorso a Uomini e Donne, visto che lei è scappata via dal programma di Canale 5 dopo aver messo in evidenza un problema che […]"/>
  </head>
  <body>
    <article>
      <h1>Ida e Riccardo anticipazioni, disastro totale per la coppia: cosa succede dopo UeD</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mik</a></address>
      <figure>
        <img src="https://www.gossipetv.com/wp-content/uploads/2019/11/ida-e-riccardo-trono-over.jpg"/>
      </figure>
      <h3>Anticipazioni Ida Platano e Riccardo Guarnieri, disastro a Uomini e Donne per la coppia</h3>
      <p><b>Ida Platano e Riccardo Guarnieri oggi</b> hanno vissuto forse il loro peggior momento nella storia del proprio percorso a <b>Uomini e Donne</b>, visto che lei è scappata via dal <b>programma di Canale 5</b> dopo aver messo in evidenza un problema che fino a prima della riconciliazione sembrava non affliggere la coppia: stiamo parlando del fatto che <b>Ida non si sente desiderata da Riccardo</b> che secondo lei sarebbe così poco attratto fisicamente al punto da addormentarsi mentre entrambi sono a letto; Riccardo a sua volta ha sempre negato questa mancanza di attrazione, anche parlandone con <b>Maria De Filippi</b> che ovviamente <a href="https://www.gossipetv.com/ida-e-riccardo-maria-manda-in-crisi-la-coppia-lui-destabilizzato-lei-si-consola-cosi-448427">ha cercato di fargli capire che una donna come un uomo vuole sentirsi desiderata</a>, e ha poi fatto un gesto sbagliatissimo che forse potrebbe costargli molto.</p>
      <h3>Ida e Riccardo, è crisi nera al Trono Over: il Cavaliere fa piangere la Dama</h3>
      <p>Il Cavaliere infatti ha detto che il lunedì e il mercoledì Ida è arrabbiatissima; lei, un po’ in imbarazzo, ha detto che non si vergogna di ammettere che va dallo psicologo ma a un certo punto l’abbiamo vista reagire male: perché tirare in ballo un fatto così delicato solo per far notare che è sempre di pessimo umore? La Platano si è alzata e tra le lacrime ha detto che <b>è colpa di Riccardo se ha iniziato ad andare da uno specialista</b>, e <a href="https://www.gossipetv.com/ida-e-riccardo-si-sono-lasciati-psicologo-lite-famiglia-problemi-intimi-449230">dalle anticipazioni apprendiamo che saranno in molti a criticare il Cavaliere</a>; la puntata andrà in onda domani ed è lecito aspettarsi reazioni furiose: tutti hanno il diritto a un sostegno psicologico, e quindi non c’è niente di male nel ricorrere a uno specialista, ma è vero che da un uomo che amo non mi aspetto che la questione sia data in pasto al pubblico in questo modo.</p>
      <h3>Cos’è successo a Ida e Riccardo dopo la puntata di oggi a Uomini e Donne</h3>
      <p>Se finora dopo le <b>puntate del Trono Over</b> avevamo visto <b>Ida e Riccardo</b> dare una sorta di certezza al pubblico sulla continuazione della loro relazione con foto e video, oggi invece sui profili <i>social</i> di entrambi non c’è traccia di nulla: per la precisione Riccardo non ha postato né storie né foto o video nel <i>feed</i> del suo Instagram, e Ida ha pubblicato invece dei video in cui sponsorizza dei prodotti. <b>Ida domani annuncerà la rottura definitiva con Riccardo</b> e anche se noi non ci crediamo, visti i trascorsi, non escludiamo che qualcosa tra i due si sia davvero rotto; d’altronde proprio oggi i due hanno ammesso di sentirsi <i>“sbagliati”</i> l’uno per l’altra e viceversa.</p>
    </article>
  </body>
</html>