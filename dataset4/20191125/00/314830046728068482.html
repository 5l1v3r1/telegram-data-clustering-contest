<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939648/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A8%D9%84%DA%98%DB%8C%DA%A9-%D8%A8%D8%B1%D8%A7%D9%86%DA%A9%D9%88-%D9%87%D9%85-%D9%85%D8%AB%D9%84-%D9%88%DB%8C%D9%84%D9%85%D9%88%D8%AA%D8%B3-%D8%A8%D8%A7%D8%A7%DB%8C%D8%B1%D8%A7%D9%86-%D8%A8%D9%87-%D8%A8%D9%86-%D8%A8%D8%B3%D8%AA-%D9%85%DB%8C-%D8%B1%D8%B3%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="تلویزیون بلژیک: برانکو هم مثل ویلموتس باایران به بن بست می رسد!"/>
    <meta property="og:description" content="یک رسانه معتبر بلژیکی از زاویه متفاوتی به حضور احتمالی برانکو ایوانکوویچ در راس کادر فنی تیم ملی فوتبال ایران به جای مارک ویلموتس پرداخت."/>
  </head>
  <body>
    <article>
      <h1>تلویزیون بلژیک: برانکو هم مثل ویلموتس باایران به بن بست می رسد!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>یک رسانه معتبر بلژیکی از زاویه متفاوتی به حضور احتمالی برانکو ایوانکوویچ در راس کادر فنی تیم ملی فوتبال ایران به جای مارک ویلموتس پرداخت.</p>
      <p>به گزارش تابناک ورزشی، شبکه تلویزیونیRTBF بلژیک با استناد به گزارش رسانه‌های ایرانی مبنی بر آغاز پروسه مذاکره فدراسیون فوتبال کشورمان با برانکو ایوانکوویچ برای پذیرفتن هدایت تیم ملی به جای مارک ویلموتس اعلام کرد: این سرمربی کروات که سابقه کار در تیم ملی فوتبال ایران و باشگاه پرسپولیس را دارد دارای یک وجه اشتراک با ویلموتس است.</p>
      <p>برانکو هم همانند ویلموتس بابت دریافت دستمزد خود برای کار در تیم ملی فوتبال ایران با توجه به تحریم‌های آمریکا علیه ایران با مشکل مواجه می‌شود. اتفاقی که در نهایت منجر به شکایت او از فدراسیون فوتبال ایران به فیفا خواهد شد. همین مسئله کافی است تا باعث هراس برانکو از پذیرفتن پیشنهاد تیم ملی فوتبال ایران شود.</p>
    </article>
  </body>
</html>