<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939655/%D8%B4%D8%B1%D8%A7%DB%8C%D8%B7-%D8%B1%D8%AA%D8%A8%D9%87%E2%80%8C%D9%87%D8%A7%DB%8C-%DB%B5-%DA%AF%D8%A7%D9%86%D9%87-%D8%AF%D8%B1-%D8%B1%D8%AA%D8%A8%D9%87%E2%80%8C%D8%A8%D9%86%D8%AF%DB%8C-%D9%85%D8%B9%D9%84%D9%85%D8%A7%D9%86"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="شرایط رتبه‌های ۵ گانه در رتبه‌بندی معلمان"/>
    <meta property="og:description" content="وزیر آموزش و پرورش در برنامه «پیگیری» شبکه خبر، در پاسخ به اینکه این مبالغ کی به دست معلمان می‌رسد؟ گفت: زمان اعمال این افزایش‌ها از اول مهر ۹۸ است. اما تعیین رتبه معلمان در هیئت‌های ممیزه ممکن است چند هفته‌ای طول بکشد. هر زمانی که رتبه‌ها مشخص شد پرداخت‌ها را از اول مهر اعمال و معوقه‌ها را هم می‌پردازیم."/>
  </head>
  <body>
    <article>
      <h1>شرایط رتبه‌های ۵ گانه در رتبه‌بندی معلمان</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>وزیر آموزش و پرورش در برنامه «پیگیری» شبکه خبر، در پاسخ به اینکه این مبالغ کی به دست معلمان می‌رسد؟ گفت: زمان اعمال این افزایش‌ها از اول مهر ۹۸ است. اما تعیین رتبه معلمان در هیئت‌های ممیزه ممکن است چند هفته‌ای طول بکشد. هر زمانی که رتبه‌ها مشخص شد پرداخت‌ها را از اول مهر اعمال و معوقه‌ها را هم می‌پردازیم.</i>
      </p>
      <p>وزیر آموزش و پرورش با بیان اینکه مشمولان طرح رتبه‌بندی باید حداقل دو سال سابقه کار داشته باشند گفت: معلمان در رتبه‌های پنج گانه قرار می‌گیرند. رتبه یک، معلمان بعد از دو سال خدمت، رتبه دو بعد از شش سال خدمت، رتبه سه بعد از ۱۲ سال خدمت، رتبه چهار بعد از ۱۸ سال خدمت و رتبه پنح بعد از ۲۴ سال خدمت را در برمی‌گیرد. بر این اساس کسانی که در رتبه یک قرار می‌گیرند بین ۲۰۰ تا ۳۰۰ هزار تومان افزایش دریافتی خواهد داشت. متوسط دریافتی نیز حدود ۴۲۰ هزار تومان است.</p>
      <p>به گزارش ایسنا، محسن حاجی میرزایی جزئیاتی از طرح رتبه بندی معلمان که روز گذشته به تصویب هیئت وزیران رسید اعلام و اظهار کرد: بر اساس این مصوبه، آموزگاران، دبیران، هنرآموزان، مربیان پیش دبستانی، مراقبان سلامت، معاون و مدیران مدارس و مشاوران آموزشی که حدود ۷۲۰ هزار نفر می‌شوند مشمول طرح رتبه بندی هستند.</p>
      <p>وی افزود: معلمان با کسب رتبه‌های مختلف انگیزه افزایش دانش و صلاحیت خود را پیدا می‌کنند.</p>
      <p>وزیر آموزش و پرورش با بیان اینکه مشمولان باید حداقل دو سال سابقه کار داشته باشند گفت: معلمان در رتبه‌های پنج گانه قرار می‌گیرند. رتبه یک، معلمان بعد از دو سال خدمت، رتبه دو بعد از شش سال خدمت، رتبه سه بعد از ۱۲ سال خدمت، رتبه چهار بعد از ۱۸ سال خدمت و رتبه پنح بعد از ۲۴ سال خدمت را در برمی‌گیرد. بر این اساس کسانی که در رتبه یک قرار می‌گیرند بین ۲۰۰ تا ۳۰۰ هزار تومان افزایش دریافتی خواهد داشت. متوسط دریافتی نیز حدود ۴۲۰ هزار تومان است.</p>
      <p>حاجی میرزایی ادامه داد: آن دسته از معلمانی که بیش از ۲۴ سال سابقه خدمت داشته و استمرار خدمت می‌دهند از امتیاز ویژه‌ای معادل افزایش سه تا پنج درصدی میانگین مبلغ رتبه‌بندی برخوردار خواهند شد. معلمان ابتدایی نیز، چون پنج روز تمام وقت خدمت می‌کنند ۱۰ درصد بیش از سایر معلمان افزایش حقوق در رتبه‌بندی خواهند داشت.</p>
      <p>وی با بیان اینکه در قانون بودجه ۱۳۹۸، ۲۰۰۰ میلیارد تومان برای طرح پیش‌بینی شد که از سوی سازمان برنامه و بودجه ابلاغ شده است ادامه داد: به محض تعیین افراد در رتبه‌ها، عملیات اجرایی برای پرداخت‌ها، آغاز خواهد شد و اعتبارات بین استان‌ها توزیع خواهد شد.</p>
      <p>وزیر آموزش و پرورش در برنامه «پیگیری» شبکه خبر، در پاسخ به اینکه این مبالغ کی به دست معلمان می‌رسد؟ گفت: زمان اعمال این افزایش‌ها از اول مهر ۹۸ است. اما تعیین رتبه معلمان در هیئت‌های ممیزه ممکن است چند هفته‌ای طول بکشد. هر زمانی که رتبه‌ها مشخص شد پرداخت‌ها را از اول مهر اعمال و معوقه‌ها را هم می‌پردازیم.</p>
    </article>
  </body>
</html>