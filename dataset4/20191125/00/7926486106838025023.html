<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013230/%D8%B3%D8%B1%D8%AF-%D8%B4%D8%AF%D9%86-%D9%85%D8%BA%D8%B2-%DA%86%D9%87-%D8%A8%D9%84%D8%A7%DB%8C%DB%8C-%D8%A8%D8%B1-%D8%B3%D8%B1%D8%AA%D8%A7%D9%86-%D9%85%DB%8C-%D8%A2%D9%88%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T00:15:00+00:00"/>
    <meta property="og:title" content="سرد شدن مغز چه بلایی بر سرتان می‌آورد؟"/>
    <meta property="og:description" content="یک متخصص طب سنتی گفت: دلایل گوناگونی باعث بروز عارضه سردی مغزی و در نهایت کوچک سلول‌های مغزی می‌شود."/>
  </head>
  <body>
    <article>
      <h1>سرد شدن مغز چه بلایی بر سرتان می‌آورد؟</h1>
      <address>
        <time datetime="2019-11-25T00:15:00+00:00">25 Nov 2019, 00:15</time>
      </address>
      <p>
        <i>یک متخصص طب سنتی گفت: دلایل گوناگونی باعث بروز عارضه سردی مغزی و در نهایت کوچک سلول‌های مغزی می‌شود.</i>
      </p>
      <p>به گزارش مشرق، حسن ثمری متخصص طب سنتی درباره غلبه سردی بر مغز، اظهار کرد: دلایل گوناگونی مانند عفونت در سر، مصرف مواد غذایی سرد مانند: لبنیات، آب یخ، خیار و گوجه هنگام انتقال خون به مغز آرام آرام منجر به سرد شدن مغز و کاهش انرژی دریافتی می‌شوند.</p>
      <p>این متخصص طب سنتی گفت: تفکرات منفی، غده بدخیم و کمبود مواد قندی در بدن از عوامل بروز سردی مغز هستند.</p>
      <blockquote>بیشتر بخوانید:<br/><a href="https://www.mashreghnews.ir/news/1012521/%D9%85%D8%B9%D8%AC%D8%B2%D9%87-%D8%A7%DB%8C-%DA%A9%D9%87-%DA%A9%D8%A8%D8%AF%D8%AA%D8%A7%D9%86-%D8%B1%D8%A7-%D8%A7%D8%B2-%DA%A9%D8%A7%D8%B1-%D9%85%DB%8C-%D8%A7%D9%86%D8%AF%D8%A7%D8%B2%D8%AF">معجزه‌ای که کبدتان را از کار می‌اندازد</a></blockquote>
      <p>ثمری ادامه داد: ورزش‌های سنگین، خواب زیاد در روز، تحرک بیش از حد و نبود انرژی کافی موجب افزایش سردی در بدن و مغز خواهد شد.  </p>
      <p>او با اشاره به غلبه سردی بر مغز با توجه به سن افراد، بیان کرد: مزاج نوزاد هنگام تولد گرم و تر است و در صورت نبود این وضعیت انسان از نظر جسمانی رشد نخواهد کرد. این روند در دوران نوجوانی به صورت گرم و خشک تغییر شکل داده و ما شاهد جوش‌های زیادی در ناحیه گردن، صورت و بدن افراد خواهیم بود.</p>
      <p>این متخصص طب سنتی در ادامه گفت: از سن ۳۵ سالگی به بعد مزاج فرد به سرد و تر تغییر حالت داده و طبق برنامه رژیم غذایی خود باید از مصرف غذاهایی که بر افزایش سردی در مغز و بیماری‌های سرد موثر هستند جلوگیری کند.</p>
      <p>ثمری در پایان یادآوری کرد: سردی مغز و کوچک شدن سلول‌های مغزی باعث از دست دادن قدرت تکلم فرد در آینده خواهد شد.</p>
      <p>منبع: باشگاه خبرنگاران</p>
    </article>
  </body>
</html>