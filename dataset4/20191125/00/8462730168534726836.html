<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100370/1841163/Poriadne-opity-vodic-si-sadol-za-volant--FOTO-Nezvladol-jazdu-a-narazil-do-zaparkovaneho-auta"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Poriadne opitý vodič si sadol za volant: FOTO Nezvládol jazdu a narazil do zaparkovaného auta"/>
    <meta property="og:description" content="DUNAJSKÁ STREDA - Polícia zadržala v obci Horné Janíky v okrese Dunajská Streda 27-ročného vodiča, ktorý mal v dychu asi tri promile alkoholu. Informovalo o tom Krajské riaditeľstvo Policajného zboru v Trnave na sociálnej sieti."/>
  </head>
  <body>
    <article>
      <h1>Poriadne opitý vodič si sadol za volant: FOTO Nezvládol jazdu a narazil do zaparkovaného auta</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Poriadne opitý vodič si sadol za volant: FOTO Nezvládol jazdu a narazil do zaparkovaného auta</h3>
      <p>
        <i>DUNAJSKÁ STREDA - Polícia zadržala v obci Horné Janíky v okrese Dunajská Streda 27-ročného vodiča, ktorý mal v dychu asi tri promile alkoholu. Informovalo o tom Krajské riaditeľstvo Policajného zboru v Trnave na sociálnej sieti.</i>
      </p>
      <p>V tomto stave si sadol za volant auta a jazdil po obci. <i><b>"Jazdu na osobnom vozidle nezvládol ani na rovnom úseku a pred rodinným domom narazil do zaparkovaného auta,"</b></i> uviedla polícia.</p>
      <figure>
        <img src="https://img.topky.sk/big/2525005.jpg/nehoda-opity-vodic-Horne-Janiky.jpg"/>
      </figure>
      <p>Zdroj: FB/Polícia SR - Trnavský kraj</p>
      <p>Majiteľovi spôsobil škodu za 2500 eur. V dychu mu policajti krátko po nehode namerali najskôr 3,08 promile a neskôr 2,94 a ďalšiu jazdu mu zakázali. <i><b>"Poverený policajt ho obvinil z prečinu ohrozenia pod vplyvom návykovej látky. V tzv. superrýchlom konaní si muž vypočuje v najbližších hodinách verdikt súdu o vine a treste," </b></i>informovala polícia.</p>
      <figure>
        <img src="https://img.topky.sk/big/2525009.jpg/nehoda-opity-vodic-Horne-Janiky.jpg"/>
      </figure>
      <p>Zdroj: FB/Polícia SR - Trnavský kraj</p>
      <figure>
        <img src="https://img.topky.sk/big/2525011.jpg/nehoda-opity-vodic-Horne-Janiky.jpg"/>
      </figure>
      <p>Zdroj: FB/Polícia SR - Trnavský kraj</p>
    </article>
  </body>
</html>