<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/rares-bogdan-pnl-alegeri-anticipate-sase-luni-307216.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T00:45:04+00:00"/>
    <meta property="og:title" content="Rareș Bogdan: Vom avea alegeri anticipate în următoarele 6 luni"/>
    <meta property="og:description" content="Rareș Bogdan a declarat că alegerile anticipate vor avea loc în următoarele șase luni, PNL având în acest sens o strategie foarte bine pusă la punct. Întrebat, la RFI, dacă acesta este momentul cel mai..."/>
  </head>
  <body>
    <article>
      <h1>Rareș Bogdan: Vom avea alegeri anticipate în următoarele 6 luni</h1>
      <address><time datetime="2019-11-25T00:45:04+00:00">25 Nov 2019, 00:45</time> by <a rel="author">Redacția B1.ro</a></address>
      <p>Rareș Bogdan a declarat că alegerile anticipate vor avea loc în următoarele șase luni, PNL având în acest sens o strategie foarte bine pusă la punct.</p>
      <p>Întrebat, la <a href="https://www.rfi.ro/politica-116247-rares-bogdan-alegeri-anticipate-strategie">RFI</a>, dacă acesta este momentul cel mai potrivit pentru organizarea de alegeri parlamentare anticipate, Bogdan a răspuns: <i>„Absolut de acord și răspund un DA mare. Vom avea alegeri anticipate, sunt convins de asta, în următoarele șase luni de zile, cu cât mai repede, cu atât mai bine”.</i></p>
      <p><i>„Este o strategie a noastră, o strategie atât a președintelui, cât și a PNL. Este și o dorință a mea, dar este o strategie bine pusă la punct a PNL în această idee, strategie pe care o vor susține și partenerii noștri până mai ieri în Opoziție, care susțin formula guvernamentală în frunte cu Ludovic Orban</i>”, a explicat europarlamentarul PNL.</p>
      <p>Numărătoarea voturilor din 99% dintre secțile de votare îl indică pe Klaus Iohannis, candidatul PNL, drept câștigător cu 65,4% al alegerilor prezidențiale. Viorica Dăncilă, contracandidata sa din partea PSD, a obținut doar 34.5%.<br/> </p>
    </article>
  </body>
</html>