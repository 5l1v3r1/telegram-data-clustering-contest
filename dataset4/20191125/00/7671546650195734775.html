<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914966"/>
    <meta property="og:site_name" content="Dnevnik"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pokojninski slovenski pozdrav"/>
    <meta property="og:description" content="Spoštovani premier, ministrice in ministri, poslanke in poslanci, hvala vam za vašo plemenito skrb za obubožane starke in starce, za domove, ki jih ne gradite, za 6,5 evra povišane pokojnine, kot si jih je omislila poslanka, &amp;#187;simbol države&amp;#171;, vi pa ste to večinsko podprli; hvala vam za povest o jari kači naše dolgotrajne oskrbe. Spoštovani premier, vam se še posebej zahvaljujemo za citiranje ljudskih izrekov in modrosti, s katerimi zmorete zadovoljiti le občinstvo &amp;#187;slovenskega pozdrava&amp;#171;."/>
  </head>
  <body>
    <article>
      <h1>Pokojninski slovenski pozdrav</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Spoštovani premier, ministrice in ministri, poslanke in poslanci, hvala vam za vašo plemenito skrb za obubožane starke in starce, za domove, ki jih ne gradite, za 6,5 evra povišane pokojnine, kot si jih je omislila poslanka, »simbol države«, vi pa ste to večinsko podprli; hvala vam za povest o jari kači naše dolgotrajne oskrbe. Spoštovani premier, vam se še posebej zahvaljujemo za citiranje ljudskih izrekov in modrosti, s katerimi zmorete zadovoljiti le občinstvo »slovenskega pozdrava«.</b>
      </p>
      <p>Edino, kar nas tolaži, je to, da greste vsi, ki nam predpisujete tako življenje, po naši poti, da se tudi vam peščena ura življenja izteka, a nam je vseeno žal, da vam bo v svetu, ki ga gradite, še mnogo slabše, kot je danes nam.</p>
      <p>Ne pljuvajte nam po preteklih časih, ko smo mi in naše prednice in predniki v tej državi zgradili vse, kar vi danes prodajate. Zgradili smo tudi vse domove, ki jih imamo, pa ne samo tiste za ostarele, tudi dijaške in študentske.</p>
      <p>Od 600.000, kolikor nas je, nas bo morda nekaj dočakalo tudi kakšne prihodnje volitve. Takrat se vas bomo skušali spomniti.</p>
      <p>Josip Meden, Ljubljana</p>
    </article>
  </body>
</html>