<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/vanityfood/ristoranti/2019/11/25/milano-migliori-ristoranti-selezione-guida-100"/>
    <meta property="og:site_name" content="VANITY FAIR"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="I Cento migliori ristoranti di Milano 2020"/>
    <meta property="og:description" content="È la guida che seleziona il meglio in città, tra 50 Top e 50 Pop. Ecco da dove cominciare per una grande esperienza gastronomica meneghina"/>
  </head>
  <body>
    <article>
      <h1>I Cento migliori ristoranti di Milano 2020</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.vanityfair.it/author/fsalsi" target="_blank">Fabiana Salsi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/25182702/L19-950x684.jpg"/>
        </figure>
        <figure>
          <img src="https://images.vanityfair.it/gallery/116769/Big/c7e2d8e4-1679-4473-8da4-280fce719229.jpg"/>
          <figcaption>
            <b>1. Lume - I TOP</b>
            <br/>
            <a href="https://www.lumemilano.com/">https://www.lumemilano.com/</a>
          </figcaption>
        </figure>
        <figure>
          <img src="https://images.vanityfair.it/gallery/116769/Big/05d6494a-f339-47c4-af91-6390502a3d8d.jpg"/>
          <figcaption>
            <b>2. Enrico Bartolini – Mudec - I TOP</b>
            <br/>
            <a href="https://www.enricobartolini.net/ristorante-mudec-milano?l=it">www.enricobartolini.net</a>
          </figcaption>
        </figure>
        <figure>
          <img src="https://images.vanityfair.it/gallery/116769/Big/2713006e-f88b-4ae3-a355-07b88f0ad9ac.jpg"/>
          <figcaption>
            <b>3. Seta - I TOP</b>
            <br/>
            <a href="https://www.mandarinoriental.it/milan/la-scala/fine-dining/restaurants/italian-cuisine/seta">www.mandarinoriental.it</a>
          </figcaption>
        </figure>
        <figure>
          <img src="https://images.vanityfair.it/gallery/116769/Big/43db2633-5e8f-4651-aef1-788371199fe0.JPG"/>
          <figcaption><b>4. Carlo Cracco - I TOP</b><br/><a href="https://www.ristorantecracco.it/">www.ristorantecracco.it</a><br/>Foto: Alberto Cauzzi</figcaption>
        </figure>
        <figure>
          <img src="https://images.vanityfair.it/gallery/116769/Big/b5eda937-3ce5-4e0c-be7c-0889c50c4833.jpg"/>
          <figcaption>
            <b>5. Contraste - I TOP</b>
          </figcaption>
        </figure>
        <figure>
          <img src="https://images.vanityfair.it/gallery/116769/Big/ec97df45-8059-4641-a250-3c78fe60bcd5.jpg"/>
          <figcaption>
            <b>Osteria della Stazione</b>
            <br/>
            <a href="https://www.facebook.com/OsteriaDellaStazioneLoriginale/?tn-str=k*F">www.facebook.com/OsteriaDellaStazioneLoriginale</a>
          </figcaption>
        </figure>
        <figure>
          <img src="https://images.vanityfair.it/gallery/116769/Big/3a5e746c-bbc1-4739-934e-0ae270fa1028.jpeg"/>
          <figcaption><b>Trattoria bolognese da Mauro</b><br/>via Lombardini 14<br/>Foto Stock.Adobe.com</figcaption>
        </figure>
        <figure>
          <img src="https://images.vanityfair.it/gallery/116769/Big/7eb7ad19-4291-4b5a-b598-bdde4fab86ca.jpg"/>
          <figcaption>
            <b>Fratelli Torcinelli</b>
            <br/>
            <a href="https://www.facebook.com/fratellitorcinelli/?tn-str=k*F">www.facebook.com/fratellitorcinelli</a>
          </figcaption>
        </figure>
        <figure>
          <img src="https://images.vanityfair.it/gallery/116769/Big/1bcd13a8-8061-49a7-844e-709cb8658a3b.jpg"/>
          <figcaption><b>4. Bomba Niko Romito</b><br/>piazza XXV aprile 12<br/>Foto Simona Risi</figcaption>
        </figure>
        <figure>
          <img src="https://images.vanityfair.it/gallery/116769/Big/c2aa7b0d-6db3-4045-9294-f6a0e49682a8.jpg"/>
          <figcaption>
            <b>Babek – The Kebab (R)evolution </b>
            <br/>
            <a href="https://www.facebook.com/babeKmilano/">www.facebook.com/babeKmilano</a>
          </figcaption>
        </figure>
        <figcaption>I 100 di Milano 2020</figcaption>
      </slideshow>
      <p>
        <b>È la guida che seleziona il meglio in città, tra 50 Top e 50 Pop. Ecco da dove cominciare per una grande esperienza gastronomica meneghina</b>
      </p>
      <p>Tripadvisor, ora anche le recensioni di Facebook, ma ci sono certe guide che resistono a Internet:<a href="https://www.edt.it/libri/i-cento-milano-2020"><i><b> I Cento di Milano</b> </i></a>(EDT) è una di queste. L’edizione 2020 è in libreria dal 28 novembre e la aspettiamo come ogni anno perché restituisce un’immagine sempre fedele ed <b>è una guida per tutti,</b> con 50 indirizzi Top per le grandi occasioni e altrettanti Pop per chi mangia fuori ogni giorno e vuole mangiar bene: ristoranti per ogni gusto, da sfogliare in base all’occasione, alla voglia (e al portafogli) del momento.</p>
      <p><b>COSA CAMBIA</b><br/>Quest’anno ci sono <b>24 novità</b> che sono certezze: <b>ristoranti aperti e che tali resteranno</b>. Perché se è vero che Milano è la città da dove passano tutte le nuove tendenze del food, è altrettanto vero che <b>tanti locali chiudono poco tempo dopo aver inaugurato</b>, specie nell’ultimo periodo. «Mai come quest’anno la ristorazione ha mostrato il fiato corto di molti progetti», osservano nell’introduzione gli autori Carlo Lodovico Cappelletti, Gaia Corazzari, Alessandro Pellegri e Sara Porro, che curano la guida nata a Torino dall’idea dei tre critici torinesi Stefano Cavallito, Alessandro Lamacchia e Luca Iaccarino che a Roma, oltre che a Milano, hanno riproposto la stessa formula della loro città.</p>
      <p><b>I TOP</b><br/>E così in guida entrano solo realtà stabili, cominciando dai<b> Top</b>, i ristoranti gourmet ordinati in una classifica in cui  (risalendo di varie posizioni rispetto ai passati) al primo posto per il 2020 c’è <b>Luigi Taglienti con il suo Lume</b>, seguito da Enrico Bartolini appena premiato con la terza stella e al terzo posto dal Seta di Antonio Guida (trovate i primi 5 nella gallery sopra). Interessanti e altrettanto consolidate anche undici new entry, come Il Ristorante Niko Romito al Bulgari Holtel, Armani ristorante – Hotel Milano, Tre Cristi, Vòce Aimo e Nadia.</p>
      <p><b>I POP</b><br/>Tredici invece le novità tra i <b>50 ristoranti Pop dei Cento</b>, con una selezione in ordine sparso che racconta della passione mai sopita per le trattorie – una su tutte l’<b>Osteria della Stazione</b> che si aggiudica anche Premio Eataly Miglior Trattoria di Milano 2020 – ma anche per il cibo etnico, con un grande ritorno in città della passione per i tacos, il kebab, la cucina greca (tra i Pop nella gallery sopra trovate 5 indirizzi selezionati da noi). Tutto questo per una spesa che non supera – per un pasto completo di tre portate e vini  – i 40 euro. <b>Troppo? Mangiare fuori a Milano – ahinoi – è anche questo. <i>Sfogliate la gallery</i></b></p>
      <related>
        <h4>LEGGI ANCHE</h4>
        <a href="https://www.vanityfair.it/vanityfood/ristoranti/2019/06/06/migliori-ristoranti-milano-buon-prezzo-mangiare-bene-dai-30-ai-60-euro"/>
        <a href="https://www.vanityfair.it/vanityfood/ristoranti/2019/11/12/ristoranti-bib-gourmand-il-vero-senso-della-guida-michelin-e-quali-non-perdere"/>
      </related>
    </article>
  </body>
</html>