<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/yuvacik-barajinda-su-seviyesi-dusunce-eski-kopru-ortaya-cikti-/1654903"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Yuvacık Barajı'nda su seviyesi düşünce eski köprü ortaya çıktı"/>
    <meta property="og:description" content="Kocaeli'nin içme suyu ihtiyacının büyük kısmını karşılayan Yuvacık Barajı'nda, su seviyesinin yüzde 17'ye düşmesi nedeniyle bölgede daha önce kullanılan eski köprü, gün yüzüne çıktı."/>
  </head>
  <body>
    <article>
      <h1>Yuvacık Barajı'nda su seviyesi düşünce eski köprü ortaya çıktı</h1>
      <h2>Kocaeli'nin içme suyu ihtiyacının büyük kısmını karşılayan Yuvacık Barajı'nda, su seviyesinin yüzde 17'ye düşmesi nedeniyle bölgede daha önce kullanılan eski köprü, gün yüzüne çıktı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Kadir Yıldız  </a></address>
      <h4>Kocaeli</h4>
      <p>Yaklaşık 50 milyon metreküp su hacmi bulunan <b>Yuvacık Barajı</b>'ndaki su seviyesi, sonbaharın kurak geçmesi nedeniyle yüzde 17'lik seviyeye tekabül eden 8 milyon 680 bin metreküplük düzeye düştü.</p>
      <p>Bu nedenle barajı besleyen kollardan biri üzerinde bulunan köprü ve su kemerleri kalıntısı, yeniden görünür hale geldi.</p>
      <figure>
        <img src="https://www.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2Fkopruu-1-.jpg"/>
      </figure>
      <p>Öte yandan yaklaşık 258 kilometrekarelik bir alanı kapsayan Yuvacık Barajı'nın su havzasına, Sapanca Gölü'nden su takviyesi sürüyor.</p>
      <h3>"Şehre verdiğimiz suyun 3'te 2'si Sapanca Gölü'nden"</h3>
      <p>Kocaeli Su ve Kanalizasyon İdaresi (İSU) Genel Müdürü Ali Sağlık, AA muhabirine yaptığı açıklamada, Sapanca Gölü'nden su alımına devam ettiklerini söyledi. </p>
      <figure>
        <img src="https://admin.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2Fkopruu-2-.jpg"/>
      </figure>
      <p>"Şu anda şehre verdiğimiz suyun 3'te 2'sini Sapanca Gölü'nden, 3'te 1'ini de Yuvacık Barajı'ndan karşılıyoruz" diyen Sağlık, mevsimsel sebeplerden dolayı su seviyesinde azalma meydana geldiğini kaydetti.</p>
      <p>Sağlık, bu hafta yağışların başlamasının öngörüldüğünü belirterek yağışların gelmesiyle Sapanca Gölü'nden su alımını durduracaklarını bildirdi. </p>
      <figure>
        <img src="https://admin.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2Fkopruu-3-.jpg"/>
      </figure>
      <related>
        <a href="https://www.aa.com.tr/tr/turkiye/yuvacik-barajinda-su-seviyesi-dusunce-eski-kopru-ortaya-cikti-/1654903"/>
        <a href="https://www.aa.com.tr/tr/turkiye/kou-akademisyenleri-turk-itfaiyesinin-rontgenini-cekti/1654029"/>
        <a href="https://www.aa.com.tr/tr/turkiye/kocaelide-sosyal-medyada-hakaret-eden-zanli-yeniden-gozaltinda/1647564"/>
        <a href="https://www.aa.com.tr/tr/ekonomi/kocaelili-ihracatci-dunyada-ayak-basmadik-yer-birakmadi/1646218"/>
        <a href="https://www.aa.com.tr/tr/yasam/yanginda-telef-olan-kedileri-icin-gozyasi-doktu/1645341"/>
      </related>
    </article>
  </body>
</html>