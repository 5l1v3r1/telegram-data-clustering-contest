<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/v-budapesti-sa-bude-konat-konferencia-o-prenasledovani-krestanov-cl722974.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="V Budapešti sa bude konať konferencia o prenasledovaní kresťanov"/>
    <meta property="og:description" content="24hod.sk - V Budapešti sa bude konať konferencia o prenasledovaní kresťanov - Druhý ročník Medzinárodnej konferencie o prenasledovaní kresťanov sa začne v utorok v Budapešti za účasti predstaviteľov cirkví a expertov z oblasti humanitárnej pomoci, ..."/>
  </head>
  <body>
    <article>
      <h1>V Budapešti sa bude konať konferencia o prenasledovaní kresťanov</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Druhý ročník Medzinárodnej konferencie o prenasledovaní kresťanov sa začne v utorok v Budapešti za účasti predstaviteľov cirkví a expertov z oblasti humanitárnej pomoci, ...</b><br/>Budapešť 25. novembra (TASR) - Druhý ročník Medzinárodnej konferencie o prenasledovaní kresťanov sa začne v utorok v Budapešti za účasti predstaviteľov cirkví a expertov z oblasti humanitárnej pomoci, informoval v pondelok spravodajský server Index.hu.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574714114.'"/>
      </figure>
      <p>Cieľom maďarskej vlády je vytvoriť širokú medzinárodnú platformu v záujme dosiahnutia globálnych krokov proti prenasledovaniu kresťanov, citoval server z vyhlásenia úradu predsedu vlády. Maďarský kabinet chce informovať o možnostiach zlepšenia situácie ohrozovaných kresťanov, ako aj o skúsenostiach z programu Hungary Helps vo vytváraní spojenectva v pomoci najohrozenejšej náboženskej skupiny.<br/><br/><i>"Z aktuálnych údajov vyplýva, že vo svete je prenasledovaných takmer 246 miliónov ľudí za to, že nasledujú Krista. V roku 2018 zavraždili vyše 4150 kresťanov," </i>zdôraznil úrad.<br/><br/><br/><br/><br/><br/><br/><br/><br/><br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>