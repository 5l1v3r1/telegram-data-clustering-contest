<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/odmena-poslancov-zastupitelstva-tsk-bude-vo-vyske-minimalnej-mzdy-cl722902.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Odmena poslancov Zastupiteľstva TSK bude vo výške minimálnej mzdy"/>
    <meta property="og:description" content="24hod.sk - Odmena poslancov Zastupiteľstva TSK bude vo výške minimálnej mzdy - Slávnostný sľub zložili v pondelok 13. novembra 2017 na ustanovujúcom zasadnutí Zastupiteľstva Trenčianskeho samosprávneho kraja (TSK) staronový predseda Jaroslav Baška a 45 zo 47 novozvolených poslancov Zastupiteľstva TSK. Na snímke ..."/>
  </head>
  <body>
    <article>
      <h1>Odmena poslancov Zastupiteľstva TSK bude vo výške minimálnej mzdy</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Slávnostný sľub zložili v pondelok 13. novembra 2017 na ustanovujúcom zasadnutí Zastupiteľstva Trenčianskeho samosprávneho kraja (TSK) staronový predseda Jaroslav Baška a 45 zo 47 novozvolených poslancov Zastupiteľstva TSK. Na snímke ...</b><br/>Trenčín 25. novembra (TASR) – Poslanci Trenčianskeho samosprávneho kraja (TSK) budú od januára budúceho roku dostávať mesačné odmeny vo výške minimálnej mzdy v príslušnom kalendárnom roku. Zásady odmeňovania schválil v pondelok krajský parlament.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574722336.'"/>
      </figure>
      <p>Podľa šéfky finančného odboru Úradu TSK Renáty Ozimovej bola doteraz výška odmeny poslancov 550 eur, v roku 2020 to bude 580 eur. Poslanci samosprávneho kraja, ktorí sú predsedovia komisií pri Zastupiteľstve TSK, dostanú k mesačnej odmene príplatok vo výške 50 eur.<br/><br/>„<i>Vzhľadom na skutočnosť, že od roku 2006 neboli upravované paušálne náhrady poslancov samosprávneho kraja, navrhuje sa zvýšenie výšky náhrad výdavkov, ktoré poslancom vznikajú v súvislosti s výkonom funkcie</i>,“ doplnila Ozimová.<br/><br/>Poslanci, ktorých bydlisko je od Trenčína vzdialené do 39 kilometrov, si mesačne na náhradách výdavkov prilepšia o 100 eur, pri vzdialenosti od 40 do 59 kilometrov to bude 135 eur a nad 60 kilometrov 170 eur mesačne.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>