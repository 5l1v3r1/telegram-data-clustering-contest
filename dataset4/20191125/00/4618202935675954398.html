<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1pezeshk.com/archives/2019/11/digikala-26.html"/>
    <meta property="og:site_name" content="یک پزشک"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="با این لباس‌ها خودتان را برای رفتن به مهمانی در فصل سرد آماده کنید"/>
    <meta property="og:description" content="رپورتاژ درست کردن استایل زمستانی جذاب و شیک نسبت به استایل تابستانی کار سختتری به نظر می‌رسد. لباس‌های تابستانی سبک هستند و دنیایی از رنگ‌های شاد را در خود"/>
  </head>
  <body>
    <article>
      <h1>با این لباس‌ها خودتان را برای رفتن به مهمانی در فصل سرد آماده کنید</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">توسط علیرضا مجیدی</a></address>
      <h3>رپورتاژ</h3>
      <p>درست کردن استایل زمستانی جذاب و شیک نسبت به استایل تابستانی کار سختتری به نظر می‌رسد. لباس‌های تابستانی سبک هستند و دنیایی از رنگ‌های شاد را در خودشان جا داده‌اند؛ اما قضیه لباس‌های زمستانی متفاوت است. برای اینکه در این زمستان هم بتوانید در مهمانی‌ها به زیبایی بدرخشید و جذابیت بیشتری داشته باشید، این مقاله را از دست ندهید و لباس‌هایی را که باید برای مهمانی داشته باشید، بشناسید.</p>
      <h4>۱- شلوار پشمی چارخانه یا طرح‌دار واجب است!</h4>
      <p>هر چقدر که می‌توان از شلوارهای کتان و پارچه‌ای در فصل‌های گرم سال استفاده کرد، بهتر است در فصل‌های سرد سراغ این گزینه‌ها نروید. پیشنهاد ما این است که برای زیباتر شدن در مهمانی‌های پاییزه و زمستانه حتما سراغ لباس‌هایی بروید که ظاهرشان پیام گرم بودن را به بیننده ارسال می‌کند. یکی از این گزینه‌ها شلوار پشمی یا سایر شلوار ضخیم مثل شلوار مخملی است. این شلوارها را می‌توان با پلیورهای شیک و زیبا همراه کرد و یک استایل جذاب به وجود آورد.</p>
      <h4>۲. در مجالس زمستانی چه بپوشیم؟</h4>
      <p>تمام مهمانی‌های زمستانه هم نیمه رسمی و غیر رسمی نیستند؛ خیلی از آن‌ها شامل مجالس رسمی و مهم می‌شوند که باید بیشتر از هر وقت دیگری سلیقه‌تان را نشان دهید. برای <a href="https://www.digikala.com/search/category-women-dresses/">انتخاب از بین مدل های لباس مجلسی و خرید آن</a> لازم نیست حتما سراغ لباس‌هایی با قیمت بالا بروید و هزینه زیادی کنید؛ بلکه گاهی یک دست پیراهن زنانه ساده به قدری شیک خواهد بود که اصلا قیمتش را نشان نخواهد داد.</p>
      <p>پیشنهاد ما این است که برای انتخاب پیراهن زنانه مجلسی‌تان به جز مشکی سراغ رنگ‌های گرم هم بروید. رنگ‌هایی مثل قرمز، ارغوانی، نارنجی، زرد و آجری جزو رنگ‌های گرمی هستند که می‌توانند ظاهر شما را از سرمای هوا دور نگه دارند.</p>
      <h4>۳. بلوزهای یقه‌دار را فراموش نکنید</h4>
      <figure>
        <img src="https://www.1pezeshk.com/wp-content/uploads/2019/11/11-25-2019-12-21-09-PM.jpg"/>
      </figure>
      <p>بلوزهای بافتنی یقه سه سانت یا یقه اسکی از دیگر گزینه‌های مناسب برای مهمانی‌های نیمه رسمی هستند. می‌توانید یک بلوز یقه سه سانت بافتنی فیت را با یک شلوار پشمی کمی آزاد همراه کنید و یک استایل زیبا برای خودتان بسازید. لازم نیست بلوز بافتنی شما حتما آستین بلند باشد؛ بلکه بلوز بافتنی آستین کوتاه هم گزینه خوبی برایتان خواهد بود. نکته مهم این است که اگر گردن کشیده‌ای ندارید یا قدتان کوتاه است؛ می‌توانید به جای بلوز یقه اسکی سراغ یقه‌های بازتر مثل یقه هفت بروید.</p>
      <h4>۴- صندل بپوشیم یا نه؟</h4>
      <p>ممکن است فکر کنید وقتی مهمانی داخل فضای بسته برگزار می‌شود، پوشیدن کفش جلو باز یا صندل مشکلی نخواهد داشت. درست است که این قضیه سلیقه‌ای است؛ اما واقعیت این است که خانم‌هایی خوش پوش‌تر خواهند بود که سعی کنند جذابیت استایلی را که با لباس‌های گرم همراه شده است، با پوشیدن نیم بوت، بوت و سایر کفش‌های جلو بسته کامل کنند. در مجالس رسمی و نیمه رسمی می‌توانید از بوت‌های پنجه باز استفاده کنید، به شرط آن که بقیه لباس‌هایتان هم کاملا بسته نباشند.</p>
      <h4>۵-از بارانی غافل نشوید</h4>
      <p>یکی از بهترین لباس‌هایی که می‌توانید برای مهمانی‌های ماه‌های سرد سال انتخاب کنید، بارانی است. بارانی به راحتی می‌تواند خانم‌ها را در تمام سنین جذاب و شیک پوش کند؛ چه یک بارانی دخترانه باشد، چه یک مدل پر زرق و برق زنانه. بارانی بر خلاف کاپشن رسمیت بیشتری دارد و اگر براق باشد و در رنگ‌های تیره تهیه شده باشد، زنانه تر خواهد بود. بنابراین حراج های خوب این فصل برای <a href="https://www.digikala.com/search/category-women-outwear/">انواع بارانی های جذاب دخترانه</a> را از دست ندهید.</p>
      <h4>۶-اکسسوری را درست انتخاب کنید</h4>
      <p>ویژگی اکسسوری‌های تابستانه معمولا این است براق هستند و رنگ‌های تندی دارند؛ اکسسوری‌های روزهای سرد سال اما بهتر است ویژگی‌های دیگری داشته باشند؛ یعنی مات باشند و رنگ‌های گرم داشته باشند. اگر بتوانید اکسسوری مهمانی‌هایتان را بر اساس این ویژگی‌ها انتخاب کنید، استایل شما جذابیت بیشتری خواهد داشت. در مهمانی‌های غیر رسمی می‌توانید از انواع پابند بافت، دستبند بافت، گوشواره‌های نمدی و گزینه‌های مشابه استفاده کنید تا احساس گرمای بیشتری را به خودتان و دیگران منتقل کند.</p>
      <h4>۷-چه مدل شالی برای زمستان مناسب است؟</h4>
      <figure>
        <img src="https://www.1pezeshk.com/wp-content/uploads/2019/11/11-25-2019-12-22-52-PM.jpg"/>
      </figure>
      <p>پاییز و زمستان را با شال‌های نازک سر نکنید؛ بلکه سراغ گزینه‌های ضخیم‌تر بروید که هم خودتان را گرم‌تر نگه دارند و هم استایلتان را زیباتر کنند. پیشنهاد ما این است که در مهمانی‌های پاییزه و زمستانه به جای شال از روسری‌های قواره‌دار با طرح‌های زیبا استفاده کنید که رسمیت بیشتری دارند و استایل شما را چشم گیر می‌کنند. علاوه بر اینکه بهتر است رنگ شال و روسری نیمه دوم سال گرم باشد، در نظر داشته باشید که حتما به رنگ پوست، مو و حتی رنگ چشم‌های شما بیاید و با سایر لباس‌هایتان هم ست باشد.</p>
      <h4>۸- طرح چرم بپوشیم؟</h4>
      <p>امسال لگ‌های ملقب به لیزری مد هستند و در کنارشان بارانی و شلوارهای طرح چرم هم بازگشتی شکوهمندانه داشته‌اند. اگر با پوشیدن این سبک لباس‌ها مشکلی ندارید، آن‌ها را در فهرست خرید روزهای سرد سال قرار دهید و اگر یکی از دوستانتان تولدش را در کافه برگزار کرد، درخششتان را با پوشیدن این سبک لباس‌ها بیشتر از قبل کنید.</p>
      <h4>۹-به طرح‌ها دقت کنید</h4>
      <p>جالب است بدانید طرح پارچه‌های خال خالی ریز افراد را بیشتر به یاد تابستان می‌اندازد؛ در حالی که پارچه‌های چارخانه درشت و ضخیم یادآور فصل‌های سرد سال هستند و انگار برای زیباتر کردن استایل در این روزها طراحی شده‌اند. در انتخاب لباس‌های مهمانی‌تان به این جزئیات به ظاهر ساده دقت داشته باشید تا بتوانید زیبایی‌تان را بیشتر از هر وقت دیگری نشان دهید. همچنین می‌توانید با مناسب ترین انواع پارچه برای لباس‌های زمستانی که شما را گرم نگه می‌دارند <a href="https://attireclub.org/2014/12/05/10-materials-wear-winter/">در این مطلب آشنا شوید</a>.</p>
      <h4>۱۰- اگر دامن می‌پوشید</h4>
      <p>علاوه بر اینکه باید برای مهمانی‌های دامن ضخیم انتخاب کنید به خاطر داشته باشید که بهترین گزینه برای همراه شدن با دامن در هوای سرد، بوت و نیم بوت است. دامن‌های کوتاه را با بوت‌های بلند بپوشید تا استایلی جذاب برای خودتان ایجاد کنید. دقت داشته باشید که بهتر است بین رنگ بوت و دامن حتما هارمونی وجود داشته باشد؛ در غیر این صورت تلاش‌هایتان برای درخشیدن در مهمانی بر باد خواهد رفت. پیشنهاد ما داشتن یک جفت بوت بلند مشکی است که تقریبا به تمام لباس‌های زمستانه شما خواهد آمد.</p>
    </article>
  </body>
</html>