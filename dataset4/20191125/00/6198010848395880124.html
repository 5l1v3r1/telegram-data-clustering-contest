<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-oggi-juan-luis-non-bacia-gemma-la-reazione-di-tina/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Uomini e Donne oggi, Juan Luis non bacia Gemma: la reazione di Tina"/>
    <meta property="og:description" content="Gemma Galgani vuole baciare Juan Luis di UeD, che si nega: &quot;Baciare è come fare l'amore&quot; E' appena terminata una nuova puntata del Trono Over di Uomini e"/>
  </head>
  <body>
    <article>
      <h1>Uomini e Donne oggi, Juan Luis non bacia Gemma: la reazione di Tina</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_juan_gemma_amore.jpg"/>
      </figure>
      <h3>Gemma Galgani vuole baciare Juan Luis di UeD, che si nega: “Baciare è come fare l’amore”</h3>
      <p>E’ appena terminata una nuova puntata del <b>Trono Over di Uomini e Donne</b>. E come al solito ampio spazio è stato dedicato a <b>Juan Luis Ciano e Gemma Galgani</b>. In questa circostanza Maria De Filippi ha mandato in onda l’esterna dei due, i quali hanno mostrato di avere molto feeling. Finita la loro esterna si sono poi confrontati in studio e hanno confermato di aver capito di provare un sentimento l’una per l’altro. Finita qua? Nemmeno per idea perchè successivamente la conduttrice ha chiesto alla dama se si sia innamorata. E quest’ultima ha risposto affermativamente, anche se ha poi svelato un retroscena riguardante questa famosa esterna: <i>“Avrei voluto un bacio da lui, ma non ha voluto…”</i> A quel punto il pubblico in studio ha iniziato a rumoreggiare, ma il cavaliere di <b>Uomini e Donne Over</b> è immediatamente intervenuto per spiegare il motivo per cui ha deciso di negarsi alla dama:</p>
      <blockquote>“Per me baciare una donna è come fare l’amore…E’ molto intimo…Io adesso da una donna cerco un rapporto mentale…”</blockquote>
      <p>Ovviamente, neppure a dirlo, la reazione di Tina non è tardata ad arrivare.</p>
      <h3>Trono Over di Uomini e Donne: Tina Cipollari provoca nuovamente Gemma Galgani</h3>
      <p><b>Gemma Galgani</b>, dopo aver ascoltato attentamente la motivazione del cavaliere di <b>UeD Over</b> sul fatto per cui ha preferito non baciarla, ha dichiarato di essere assolutamente serena e tranquilla, oltre che essere fiduciosa sul loro futuro: <i>“Ha detto una cosa importante…Quando arriverà questo momento sarà ancora più bello…”</i> Ma ecco arrivare puntuale la provocazione dell’opinionista <b>Tina Cipollari</b> che ha fatto infuriare la dama:</p>
      <blockquote>“Se ci sarà questo momento…Gemma ma non devi essere tu a chiedere un bacio…Una donna non deve chiedere un bacio…Le cose nascono così, senza chiedere…Viene spontanea…”</blockquote>
      <p><b>Gemma Galgani</b>, visibilmente seccata, ha quindi risposto alla rivale: <i>“Ma perchè devi sempre cercare di distruggere tutto?”</i> E ovviamente Tina, vedendo che le sue parole hanno avuto sulla dama l’effetto sperato, ha riso di gusto.</p>
      <h3>Gemma Galgani consapevole delle possibili difficoltà con Juan Luis: “Sarà difficile!”</h3>
      <p>Successivamente la dama <b>Gemma Galgani</b> ha comunque tenuto a chiarire di essere assolutamente consapevole che con <b>Juan Luis Ciano</b> non sarà affatto facile, anzi:</p>
      <blockquote>“Io sono assolutamente consapevole di andare incontro a un percorso abbastanza difficoltoso…L’ho messo in conto…Ma sono pronta a tutto…”</blockquote>
      <p>Insomma tra <b>Gemma e Juan Luis</b> le cose stanno andando abbastanza bene, ma pare davvero prematuro che decidano nell’immediato futuro di <b><a href="https://www.lanostratv.it/2019/11/uomini-e-donne-anticipazioni-gemma-e-juan-pronti-a-lasciare-il-trono-over/">lasciare il Trono Over</a></b>.</p>
    </article>
  </body>
</html>