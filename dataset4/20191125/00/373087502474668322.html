<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/tv/articoli/n513136/samsung-lg-mercato-tv/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Mercato TV: Samsung e LG guidano le vendite nel terzo trimestre"/>
    <meta property="og:description" content="Samsung e LG continuano a guidare il mercato TV nel terzo trimestre dell'anno. I dati giungono dai ricercatori di IHS Markit e si riferiscono, in questo caso, alle vendite a valore. Il primo produttore al mondo è Samsung con il 30,3% mentre LG si posiziona in seconda posizione con il 15,9%. La quota combinata è pari al 46,2%, in leggera diminuzione rispetto al 48,1% registrato nel secondo trimestre."/>
  </head>
  <body>
    <article>
      <h1>Mercato TV: Samsung e LG guidano le vendite nel terzo trimestre</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Nicola Zucchini Buriani</a></address>
      <p><b>Samsung e LG continuano a guidare il mercato TV nel terzo trimestre dell'anno</b>. I dati giungono dai ricercatori di IHS Markit e si riferiscono, in questo caso, alle vendite a valore. Il primo produttore al mondo è <b>Samsung con il 30,3% </b>mentre <b>LG si posiziona in seconda posizione con il 15,9%</b>. La quota combinata è pari al 46,2%, in leggera diminuzione rispetto al 48,1% registrato nel secondo trimestre.</p>
      <p>La concorrenza dei marchi cinesi (TCL, Hisense, Xiaomi eccetera) è sempre più agguerrita. Se si considerano le vendite a valore il dato complessivo è inferiore a quello dell'accoppiata coreana: la quota corrisponde al <b>23,2%</b>. <b>Nelle vendite a volume i cinesi sono invece i primi in assoluto con il 33,5%</b>. É dunque evidente che una porzione consistente dei modelli venduti rientra nella fascia più economica.</p>
      <p>IHS Markit ha inoltre fornito alcuni numeri sull'andamento dei QLED TV (LCD con Quantum Dot) e degli OLED. <b>Samsung ha venduto 1,16 milioni di QLED</b> contro i 520.000 piazzati nello stesso periodo del 2018. Sommando i dati relativi agli ultimi tre trimestri si ottiene un totale di 3,15 milioni, circa il doppio dell'anno precedente. É del resto evidente la strategia aggressiva che Samsung sta adottando per promuovere la propria gamma di prodotti premium.</p>
      <p>Per quanto riguarda gli OLED invece, la crescita registrata è sostanzialmente piatta. Si parla di <b>1,06 milioni a settembre 2019</b> contro gli 1,05 milioni di settembre 2018 (+1%). A pesare è, molto probabilmente, anche la capacità produttiva, attualmente non in linea con i piani della compagnia coreana per via di alcune difficoltà riscontrate presso gli <a href="https://www.hdblog.it/2017/12/27/LG-via-libera-produzione-pannelli-TV-OLED-Cina/">stabilimenti produttivi situati a Guangzhou</a>.</p>
      <p>Tre fotocamere per il massimo divertimento ad un prezzo top? <a href="https://www.hdblog.it/prezzi/Huawei-Mate-20-Pro_i3784/">Huawei Mate 20 Pro</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3784&amp;pid=eb223329874221&amp;nid=869291037&amp;area=4&amp;prz=429&amp;hash=c16bd2e077b5be9389dfbfb2d6a16ad4">a <b>429 euro</b></a> oppure da <a href="https://www.hdblog.it/clickgo/?id=3784&amp;pid=do331802213&amp;nid=455512531&amp;area=4&amp;prz=569&amp;hash=58aec2a2d95ebc4d2ac630f0e5d18472">Unieuro a <b>569 euro</b></a>.</p>
      <p>
        <a href="http://www.koreaherald.com/view.php?ud=20191120000796">FONTE</a>
      </p>
    </article>
  </body>
</html>