<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/briga-e-arianna-montefiori-stanno-insieme-foto-fidanzati-449562"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Briga e Arianna Montefiori stanno insieme, la coppia esce allo scoperto: foto"/>
    <meta property="og:description" content="Briga e Arianna Montefiori fidanzati: scoppia l’amore tra il rapper e la giovane attrice Briga e Arianna Montefiori stanno insieme! La coppia è riuscita a nascondersi fino a oggi e sono stati proprio loro a uscire allo scoperto. Non si tratta solo di gossip, nessun pettegolezzo e nessuna foto rubata: è tutto vero, è ufficiale. […]"/>
  </head>
  <body>
    <article>
      <h1>Briga e Arianna Montefiori stanno insieme, la coppia esce allo scoperto: foto</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Ilaria Columpsi</a></address>
      <figure>
        <img src="https://www.gossipetv.com/wp-content/uploads/2019/11/briga-arianna-montefiori-fidanzati.jpg"/>
      </figure>
      <h3>Briga e Arianna Montefiori fidanzati: scoppia l’amore tra il rapper e la giovane attrice</h3>
      <p><b>Briga e Arianna Montefiori stanno insieme</b>! La coppia è riuscita a nascondersi fino a oggi e sono stati proprio loro a uscire allo scoperto. Non si tratta solo di <b>gossip</b>, nessun pettegolezzo e nessuna foto rubata: è tutto vero, è ufficiale. Non stiamo qui a raccontarvi dunque una voce di corridoio o una paparazzata che potrebbe essere tutt’altro, perché <b>Briga è fidanzato con Arianna Montefiori</b> davvero. Lui è un rapper, è stato anche al Festival di Sanremo e viene ancora ricordato per la sua partecipazione ad <b>Amici di Maria De Filippi</b>. Arianna invece è un’attrice, ha raggiunto la notorietà con il ruolo di <b>Valentina in Che Dio ci aiuti</b>, ma è stata anche tra i protagonisti delle puntate de <b>L’Isola di Pietro 3</b>. Nella fiction con Gianni Morandi ha vestito i panni di <b>Margherita</b>, ma oggi parliamo di lei per la cronaca rosa!</p>
      <h3>Briga fidanzato con Arianna Montefiori, prima foto di coppia su Instagram</h3>
      <p><b>Briga e Arianna Montefiori</b> hanno pubblicato una foto sui rispettivi profili <b>Instagram</b> per una giusta causa, ovvero la giornata internazionale contro la violenza sulle donne. Oggi 25 novembre i social sono pieni di immagini e fotografie di questo genere, ma la foto di <b>Briga e Arianna</b> ha catturato l’attenzione anche perché ha rivelato che fra i due c’è del tenero! Nello scatto il rapper e l’attrice si guardano negli occhi, accennano un sorriso e hanno un segno rosso sul viso, simbolo della lotta alla violenza sulle donne. Come didascalia allo scatto, Briga ha scelto dei versi della sua canzone <i>Stringiti a me</i>: <i>“Di tutto ciò che questa vita mi abbia regalato, niente è come te. E di tutte quante le storie che mi han raccontato, credo solo a te… Credo solo a te”</i>. Arianna invece si è limitata a un messaggio per la giornata. E poi cuori in un caso e nell’altro!</p>
      <h3>Briga e Arianna Montefiori fidanzati: quando è nato l’amore?</h3>
      <p>Tra i tanti commenti alla foto ce ne sono anche di personaggi famosi, come quello di Michela Quattrociocche e Diana Del Bufalo che si complimentano con loro. Oltre a tantissimi cuori rossi per loro Insomma, questa coppia piace già tanto. Da quanto tempo stanno insieme? Non si sa ufficialmente, ma abbiamo notato che i commenti di Briga alle foto della sua<b> fidanzata Arianna</b> sono iniziati nei primi giorni di novembre. Un amore appena nato, pare di capire, e che ha sorpreso tutti. Voi vi sareste aspettati di vedere <b>Briga e Arianna Montefiori fidanzati</b>?</p>
    </article>
  </body>
</html>