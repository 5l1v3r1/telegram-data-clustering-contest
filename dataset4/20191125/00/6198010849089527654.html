<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/bianca-guaccero-su-stefano-de-martino-chiarisce-sono-stata-fraintesa/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bianca Guaccero su Stefano De Martino chiarisce: “Sono stata fraintesa”"/>
    <meta property="og:description" content="Detto Fatto, Bianca Guaccero su Stefano De Martino sbotta: &quot;Scritte cose non vere&quot; Nella puntata di Detto Fatto andata in onda su Rai Due Giovedì 21"/>
  </head>
  <body>
    <article>
      <h1>Bianca Guaccero su Stefano De Martino chiarisce: “Sono stata fraintesa”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_bianca_guaccero_stefano_de_martino.jpg"/>
      </figure>
      <h3>Detto Fatto, Bianca Guaccero su Stefano De Martino sbotta: “Scritte cose non vere”</h3>
      <p>Nella puntata di <b>Detto Fatto</b> andata in onda su Rai Due Giovedì 21 Novembre, la conduttrice <b>Bianca Guaccero</b>, parlando con Jonathan Kashanian della chirurgia estetica, ha dichiarato che <b>Stefano De Martino</b> avrebbe dovuto evitare determinati ritocchini perchè già bello com’è. Parole che hanno creato polemiche infinite sui social, e non solo. Difatti in tanti hanno pensato a una sua presunta presa in giro nei confronti del collega. E per tale ragione <b>oggi Bianca Guaccero a Detto Fatto</b> è tornata sull’argomento per chiarire una volta per tutte questa faccenda, cercando di mettere a tacere le cosiddette malelingue:</p>
      <blockquote>“Sono contraria alla strumentalizzazione delle mie parole su Stefano De Martino usate la volta scorsa…Avevo fatto semplicemente un complimento dicendogli che è un bellissimo ragazzo…Ho letto cose non vere che non appartengono al mio spirito…”</blockquote>
      <p>Insomma <b>Bianca Guaccero</b>, in quella occasione, è stata semplicemente fraintesa. Una precisazione la sua d’obbligo per cercare di fermare tutte queste illazioni sul suo conto.</p>
      <h3>Bianca Guaccero a Detto Fatto parla del suo ex Fabrizio Moro: la confessione</h3>
      <p>Oggi per <b>Bianca Guaccero</b> la puntata odierna di <b>Detto Fatto</b> è stata particolarmente complicata da un certo punto di vista. Difatti la conduttrice ha dapprima chiarito una volta per tutte le polemiche scoppiate sulle sue <b><a href="https://www.lanostratv.it/2019/11/detto-fatto-bianca-guaccero-prende-in-giro-stefano-de-martino/">dichiarazioni su De Martino</a></b> fatte Giovedì scorso, e successivamente Jonathan Kashanian ha voluto chiederle cosa sia successo nel momento in cui ha rivisto Sabato il suo ex fidanzato <b>Fabrizio Moro</b> nel dietro le quinte dello show Una vita da cantare. E a tal proposito <b>Bianca Guaccero</b>, evidentemente imbarazzata, ha risposto seccamente al suo esperto di look: <i>“Ci siamo detti semplicemente quello che ci siamo detti sul palcoscenico…”</i> Successivamente la donna, che a Tv Talk ha detto di <b><a href="https://www.lanostratv.it/2019/11/una-storia-da-cantare-con-ruggeri-bianca-guaccero-svela-un-segreto/">affrontare il nuovo show con serenità</a></b> proprio grazie a Detto Fatto, ha quindi cambiato discorso, cogliendo l’occasione per ringraziare tutti gli artisti che hanno preso parte alla puntata. Tuttavia il dubbio è comunque rimasto ai telespettatori: come saranno i rapporti tra <b>Bianca Guaccero e Fabrizio Moro</b>?</p>
      <h3>Bianca Guaccero sulla violenza contro le donne dichiara: “Terribile realtà che va combattuta”</h3>
      <p>Oggi si celebra la giornata contro la violenza sulle donne. E <b>Bianca Guaccero a Detto Fatto</b> ha voluto dire la sua su questa tematica, facendo un discorso molto lungo e appassionato:</p>
      <blockquote>“Ogni giorno una donna è vittima di femminicidio. Una percentuale terrificante! Questa è una terribile realtà che va combattuta. Non esiste un amore sbagliato: quando ci sono violenza, botte e rabbia bisogna denunciare!”</blockquote>
      <p>Poco dopo <b>Bianca Guaccero</b> non è riuscita a trattenere le lacrime. Un momento questo apprezzatissimo dal pubblico a casa, il quale si è riversato sui social per farle i più sinceri complimenti per la sensibilità dimostrata.</p>
    </article>
  </body>
</html>