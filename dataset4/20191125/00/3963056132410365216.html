<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/non_e_amore_se_guida_online_antiviolenza_per_gli_adolescenti-4885726.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="“Non è amore se...&quot; guida online antiviolenza per gli adolescenti"/>
    <meta property="og:description" content="E' importante parlare  agli adolescenti di relazioni d'amore sane senza abusi né prevaricazioni. Come capire se è in corso una relazione in cui predomina..."/>
  </head>
  <body>
    <article>
      <h1>“Non è amore se..." guida online antiviolenza per gli adolescenti</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>E' importante parlare  agli adolescenti di relazioni d'amore sane senza abusi né prevaricazioni. Come capire se è in corso una relazione in cui predomina l'aggressività. In occasione della Giornata internazionale contro la violenza sulle donne il 25 novembre viene presentato un aiuto per le giovani generazioni. Ai giovanissimi.</p>
      <p>E' molto utile per i ragazzi e le ragazze, infatti, distinguere i segnali. Una guida dal titolo "(Non) È amore se…"- è scaricabile gratuitamente (https://noneamorese.wordpress.com/). Ed ecco alcune indicazioni. Vengono analizzati dei comportamenti tipo.<br/>  Il primo: la tendenza, anche da parte delle stesse ragazze, a sminuire episodi violenti, a non 'capirli', a inquadrarli, (ed è l'errore più grande) nel “troppo amore”. In realtà ci sono segnali che aiutano a capire  se la relazione sta andando nella direzione sbagliata.  Se, per esempio, “ il tuo partner controlla il tuo cellulare o i tuoi account social senza autorizzazione - si legge - tende ad umiliarti costantemente, mostra una gelosia estrema:,fa scenate, urla, spacca cose o ti sequestra il cellulare e vuole sapere esattamente dove vai o con chi, ti isola dalla famiglia o dagli amici, ti accusa di cose che non hai mai fatto, ha frequenti sbalzi d'umore e ti accusa di essere la causa di ogni suo male, insiste nel voler fare sesso anche se tu non vuoi e ti aggredisce verbalmente e si arrabbia sconsideratamente se dici di no o se cambi idea dopo aver detto di sì”.</p>
      <p>Indicazioni vengono date anche al ragazzo così che lo si può invitare a capire se si rispecchia il alcuni comportamenti.  Se , ad esempio, non sa controllare la violenza, anche involontaria, e, magari, ha deciso di chiedere aiuto. “Non è amore - si legge ancora nella guida -  se pur non volendo, ti trovi spesso ad essere insensibile, irrispettoso o diffidente; se aggredisci verbalmente la tua ragazza e ti arrabbi sconsideratamente quando non sei d'accordo con lei; se spesso dai pugni sul muro e o te la prendi con gli oggetti per sfogare la tua rabbia, se ti capita di insultarla, di deriderla o di sminuire i suoi sentimenti o le cose che per lei sono importanti, se la umili su Facebook o davanti ai tuoi amici, se sei eccessivamente geloso delle sue amicizie, del tempo passato in famiglia e dei suoi spazi "senza di te", se le imponi di non vedere i suoi amici o se glielo permetti, poi ti vendichi trattandola male o mostrando indifferenza e allontanandoti, se non ti fidi di lei e la costringi spesso a mostrarti il cellulare o il suo profilo Facebook".    </p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mind_the_gap/violenza_sulle_donne_2019_giornata_caterina_balivo_elena_santarelli_social_25_novembre-4885379.html"/>
      </related>
    </article>
  </body>
</html>