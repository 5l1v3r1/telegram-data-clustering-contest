<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700137/%D8%AA%D8%A8%D8%B1%DB%8C%D8%B2%DB%8C-%D8%AF%D8%B1-%D9%85%D8%AD%D8%AF%D9%88%D8%AF%D9%87-%D8%AE%D8%B7%D8%B1-%DB%B5%DB%B0-%D8%B1%D9%88%D8%B2-%D8%B1%D9%88%DB%8C-%D9%86%DB%8C%D9%85%DA%A9%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="تبریزی در محدوده خطر؛ ۵۰ روز روی نیمکت"/>
    <meta property="og:description" content="مرتضی که فصل شانزدهم پیش از پیوستن به استقلال ۱۲ گل برای ذوب‌آهن زده بود در دو فصل اخیر فقط ۵ گل برای استقلال به ثمر رسانده است. آخرین گلی که تبریزی برای استقلال زده به ۶ ماه و ۸ روز پیش در تاریخ پنج‌شنبه ۲۶ اردیبهشت سال جاری برمی‌گردد."/>
  </head>
  <body>
    <article>
      <h1>تبریزی در محدوده خطر؛ ۵۰ روز روی نیمکت</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>
        <b>مرتضی که فصل شانزدهم پیش از پیوستن به استقلال ۱۲ گل برای ذوب‌آهن زده بود در دو فصل اخیر فقط ۵ گل برای استقلال به ثمر رسانده است. آخرین گلی که تبریزی برای استقلال زده به ۶ ماه و ۸ روز پیش در تاریخ پنج‌شنبه ۲۶ اردیبهشت سال جاری برمی‌گردد.</b>
      </p>
      <figure>
        <img src="https://cdn.asriran.com/files/fa/news/1398/9/4/1040699_311.jpg"/>
      </figure>
      <p>مرتضی تبریزی از حدود دو ماه پیش به این سو دیگر فرصت بازی در ترکیب استقلال در لیگ برتر را به دست نیاورده است.</p>
      <p>به گزارش خبر ورزشی، مهاجم آبی‌پوشان که با آمار ۳۶۷ دقیقه حضور در لیگ برتر نوزدهم تنها در ۷ هفته توانسته برای استقلال به میدان برود تا امروز ۵۲ روز است که دیگر نظر مساعد استراماچونی برای بازی در تیم استقلال را جلب نکرده است.</p>
      <p>او آخرین بار در تاریخ ۱۲ مهر و در دیدار برابر گل‌گهر سیرجان در دقیقه ۴۶ جای مسعود ریگی به ترکیب رفت و تا پایان در ترکیب حضور داشت ولی باز هم موفق به گلزنی نشد.</p>
      <p>گفته می‌شود این بازیکن در صدر لیست خروجی‌های استقلال در نیم‌فصل است که البته با توجه به اتفاقاتی که در این هفته‌ها رخ داده و دیاباته، سجاد آقایی و قائدی برای استقلال خوب گلزنی کرده‌اند بعید است استراماچونی او را حفظ کند.</p>
      <p>مرتضی که فصل شانزدهم پیش از پیوستن به استقلال ۱۲ گل برای ذوب‌آهن زده بود در دو فصل اخیر فقط ۵ گل برای استقلال به ثمر رسانده است. آخرین گلی که تبریزی برای استقلال زده به ۶ ماه و ۸ روز پیش در تاریخ پنج‌شنبه ۲۶ اردیبهشت سال جاری برمی‌گردد.</p>
      <p>دیدار با سپیدرود رشت که گل دوم را در دقیقه ۲۲ به ثمر رساند و استقلال آن مسابقه را ۲ بر یک برد. او کاملاً وضعیت بدی را سپری می‌کند و در محدوده خروج از استقلال قرار دارد.</p>
    </article>
  </body>
</html>