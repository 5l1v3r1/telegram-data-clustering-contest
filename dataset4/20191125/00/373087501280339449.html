<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513143/huawei-nova-5t-pro-specifiche-android-enterprise/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Huawei Nova 5T Pro: prima immagine e specifiche dal sito Android Enterprise"/>
    <meta property="og:description" content="La gamma di smartphone Nova di Huawei potrebbe presto ampliarsi con un nuovo modello. A confermarlo è il sito Android Enterprise, in cui nelle scorse ore ha fatto la propria comparsa il Nova 5T Pro, presunto fratello del Nova 5T recentemente recentemente sbarcato nel nostro Paese e che ha recensito per noi Gabriele Arestivo."/>
  </head>
  <body>
    <article>
      <h1>Huawei Nova 5T Pro: prima immagine e specifiche dal sito Android Enterprise</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Giuseppe Ricchiari</a></address>
      <p>La gamma di smartphone <b>Nova</b> di <b>Huawei </b>potrebbe presto ampliarsi con un nuovo modello. A confermarlo è il sito <b>Android Enterprise</b>, in cui nelle scorse ore ha fatto la propria comparsa il <a href="https://www.hdblog.it/huawei-nova-5t-pro/"><b>Nova 5T Pro</b></a>, presunto fratello del <a href="https://www.hdblog.it/schede-tecniche/huawei-nova-5t_i4116/">Nova 5T</a> recentemente <a href="https://www.hdblog.it/2019/08/27/huawei-nova-5t-ufficiale-specifiche-prezzo/">recentemente sbarcato nel nostro Paese</a> e che ha <a href="https://www.hdblog.it/smartphone/video-recensioni/n511514/recensione-huawei-nova-5t-prova-test/">recensito per noi Gabriele Arestivo</a>.</p>
      <p>Le informazioni contenute sul sito Android ci consentono di dare un primo sguardo alle specifiche tecniche ed all'estetica del prodotto. Proprio come Nova 5T, infatti, <b>anche la variante Pro sarà dotata di un pannello con foro per la fotocamera anteriore</b>. Le caratteristiche hardware note fino a questo momento, invece, includono:</p>
      <ul>
        <li><b>Display da 5,5"</b>, risoluzione da confermare (6,26" FHD+ per Nova 5T)</li>
        <li>8GB di RAM</li>
        <li>128/<b>256GB </b>di memoria interna (128GB solo su Nova 5T)</li>
        <li>Sistema operativo Android Pie 9</li>
        <li>Sensore per le impronte digitali</li>
        <li>Sensore NFC</li>
      </ul>
      <figure>
        <img src="https://hd.tudocdn.net/884573?w=1000&amp;fit=clip"/>
      </figure>
      <p>Considerando le similitudini presenti tra il Nova 5T e l'<a href="https://www.hdblog.it/schede-tecniche/honor-20_i4001/">Honor 20</a> (<a href="https://www.hdblog.it/2019/06/06/recensione-honor-20/">QUI la nostra recensione completa</a>), è facile ipotizzare che le restanti specifiche tecniche del 5T Pro - ad eccezione fatta per la dimensione del display - dovrebbero essere ereditate proprio dall'<a href="https://www.hdblog.it/schede-tecniche/honor-20-pro_i4002/">Honor 20 Pro</a> (<a href="https://www.hdblog.it/2019/07/09/recensione-honor-20-pro-quattro-fotocamere/">nella recensione ci ha convinto la sua autonomia</a>).</p>
      <p>Quindi si può ipotizzare che il prospetto delle caratteristiche possa comprendere: <b>SoC Kirin 980 </b>(presente anche su Nova 5T), <b>batteria da 4.000 mAh</b> con supporto alla ricarica rapida fino a 22,5W e un <b>migliorato comparto fotografico con una quad camera posteriore da 48+16+8+2MP</b> (48+8+2+2MP su Nova 5T) e una <b>singola cam anteriore da 32MP</b>.</p>
      <p>Per il momento <b>si tratta unicamente di indiscrezioni</b>: in attesa delle prime conferme ufficiali, dunque, vi invitiamo a prendere le informazioni qui riportate con le dovute cautele. Ancora sconosciute, infine, le tempistiche di lancio del prodotto.</p>
      <p>Tre fotocamere per il massimo divertimento ad un prezzo top? <a href="https://www.hdblog.it/prezzi/Huawei-Mate-20-Pro_i3784/">Huawei Mate 20 Pro</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3784&amp;pid=eb223329874221&amp;nid=869291037&amp;area=4&amp;prz=429&amp;hash=c16bd2e077b5be9389dfbfb2d6a16ad4">a <b>429 euro</b></a> oppure da <a href="https://www.hdblog.it/clickgo/?id=3784&amp;pid=do331802213&amp;nid=455512531&amp;area=4&amp;prz=569&amp;hash=58aec2a2d95ebc4d2ac630f0e5d18472">Unieuro a <b>569 euro</b></a>.</p>
      <p>
        <a href="https://www.gsmarena.com/huawei_nova_5t_pro_specs_image_android_enterprise_listing-news-40239.php">VIA</a>
      </p>
      <p>
        <a href="https://androidenterprisepartners.withgoogle.com/device/#!/ycP7uC9hdtC2tBp9a7qA">FONTE</a>
      </p>
    </article>
  </body>
</html>