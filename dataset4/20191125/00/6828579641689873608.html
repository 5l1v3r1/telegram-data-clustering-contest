<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/taryfy-promocje-uslugi/siec-5g-na-2g-850-mhz-usa"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Sieć 5G na częstotliwości 2G. Już niedługo w AT&amp;T"/>
    <meta property="og:description" content="Amerykańscy operatorzy już nie pierwszy raz pokazują nam, co przyniesie w Polsce sieć 5G na częstotliwości 700 MHz. Amerykański AT&amp;T planuje start sieci piątej generacji na częstotliwości sieci 2G - 850 MHz i bardzo szybkie pokrycie całego kraju."/>
  </head>
  <body>
    <article>
      <h1>Sieć 5G na częstotliwości 2G. Już niedługo w AT&amp;T</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">orson_dzi</a></address>
      <p>
        <b>Amerykańscy operatorzy już nie pierwszy raz pokazują nam, co przyniesie w Polsce sieć 5G na częstotliwości 700 MHz. Amerykański AT&amp;T planuje start sieci piątej generacji na częstotliwości sieci 2G - 850 MHz i bardzo szybkie pokrycie całego kraju.</b>
      </p>
      <p>O sieci 5G najczęściej mówi się w kontekście wysokich częstotliwości i tzw. fal milimetrowych. To oczywiście bardzo chętnie podchwytują przeciwnicy nowych technologii. Często jednak zapomina się, że podstawą zasięgu sieci piątej generacji będą częstotliwości niskie. W Polsce będzie to w przyszłości pasmo 700 MHz, na którym obecnie działa telewizja naziemna. Z kolei w USA obecnie 5G może działać w paśmie 600 MHz.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/sieci-5g-t-mobile-qualcomm-czestotliwosci-600-mhz"/>
        <a href="https://www.telepolis.pl/wiadomosci/prawo-finanse-statystyki/5g-porozumienie-z-rosja-w-sprawie-700-mhz"/>
      </related>
      <p>Ale 600 MHz to pasmo, którym dysponuje amerykański T-Mobile. AT&amp;T nie posiada żadnego pasma określanego mianem typowo zasięgowego i jak na razie świadczy usługi tylko klientom biznesowym w paśmie 39 GHz, którego zasięg jest wręcz znikomy. Teoretycznie jest to do 300 metrów od nadajnika, ale w praktyce jest to jeszcze mniej. Pokrycie tak ogromnego kraju jak USA gęstą siatką nadajników co niecałe 300 metrów nie wchodzi w grę, więc operator przekształci częstotliwość sieci 2G (GSM) na potrzeby 5G. Nadajniki w paśmie 850 MHz mają dawać zasięg w promieniu do 3,5 km.</p>
      <related>
        <h4>Zobacz:</h4>
        <a href="https://www.telepolis.pl/artykuly/wydarzenia/black-friday-2019-najlepsze-promocje-lista"/>
      </related>
      <p>Na początku nowe częstotliwości pojawią się w pięciu miastach - Indianapolis, Pittsburgh, Providence, Rochester i San Diego, a w połowie 2020 roku zasięg sieci 5G ma obejmować już teren całego kraju. Pierwszym smartfonem kompatybilnym z nowym pasmem sieci 5G będzie Samsung Galaxy Note 10+ 5G.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/aplikacje-i-rozrywka/5-aplikacji-na-androida-ktore-nie-powinny-ci-umknac-w-tym-tygodniu-czesc-4"/>
      </related>
      <p>Źródło tekstu: AT&amp;T; wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/telstra-wylacza-2g"/>
        <a href="https://www.telepolis.pl/wiadomosci/wydarzenia/singapur-wylaczy-siec-2g-w-2017-roku"/>
        <a href="https://www.telepolis.pl/wiadomosci/wydarzenia/telenor-wylaczy-siec-3g-w-2020-roku-5-lat-przed-2g"/>
        <a href="https://www.telepolis.pl/wiadomosci/sprzet/w-toruniu-i-czestochowie-play-wylaczyl-gsm900"/>
        <a href="https://www.telepolis.pl/wiadomosci/taryfy-promocje-uslugi/orange-testy-5g-warszawa-podsumowanie"/>
      </related>
    </article>
  </body>
</html>