<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-la-situazione-delle-strade-in-liguria-piemonte-e-lombardia-213591.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Maltempo: la situazione delle strade in Liguria, Piemonte e Lombardia"/>
    <meta property="og:description" content="GENOVA - Le forti piogge, l’innalzamento dei corsi d’acqua e il rischio valanghe hanno reso necessaria la chiusura di alcune strade statali in Liguria, Lombardia e Piemonte oltre a causare rallentamenti per frane e smottamenti in vari punti della rete stradale. Il personale Anas (Gruppo FS Italiane) è presente sul posto per garantire la sicurezza della circolazione e ripristinare la transitabilità appena possibile, compatibilmente con l’evolversi delle condizioni meteo."/>
  </head>
  <body>
    <article>
      <h6 class="kicker">Viabilità difficile dopo i danni causati dalla pioggia</h6>
      <h1>Maltempo: la situazione delle strade in Liguria, Piemonte e Lombardia</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="https://www.primocanale.it/immagininews/thumbs/213591-420x236.jpg"/>
      </figure>
      <p><b>GENOVA - </b><b>Le forti piogge, l’innalzamento dei corsi d’acqua e il rischio valanghe hanno reso necessaria la chiusura di alcune strade statali in Liguria,</b> Lombardia e Piemonte oltre a causare rallentamenti per frane e smottamenti in vari punti della rete stradale. Il personale Anas (Gruppo FS Italiane) è presente sul posto per garantire la sicurezza della circolazione e ripristinare la transitabilità appena possibile, compatibilmente con l’evolversi delle condizioni meteo.</p>
      <p>
        <b>LIGURIA</b>
      </p>
      <p>In Liguria sulla strada statale 1 “Via Aurelia” permane la chiusura in due tratti ad Arenzano (km 546,700 e km 547,700) compresa la galleria “Pizzo”, a causa di due frane. Lungo la statale sono possibili rallentamenti per frane, smottamenti o allagamenti in vari punti del tracciato. Al momento si segnalano rallentamenti a Latte e Ventimiglia</p>
      <p>Riaperto invece il tratto dell’Aurelia dal km 580,500 al km 582,300, a Vado Ligure, chiusa in precedenza per allagamenti.</p>
      <p>La strada statale 582 “del Colle di San Bernardo” è chiusa per allagamento in entrambe le direzioni in località Zuccarello (dal km 16,800 al km 26,500), in provincia di Savona.</p>
      <p>Ulteriori rallentamenti a causa di frane sono presenti sulle statali 334 “del Sassello” in località Stella, sulla 456 “del Turchino” a Mele e sulla 20 “del Colle di Tenda e di Valle Roja” a Ventimiglia.</p>
      <p>
        <b>LOMBARDIA</b>
      </p>
      <p>In Lombardia è ancora chiusa la strada statale 394 “del Verbano Orientale” in provincia di Varese a Luino (km 34,700) in corrispondenza del ponte sul fiume Tresa, a causa dell’innalzamento del livello delle acque.</p>
      <p>
        <b>PIEMONTE</b>
      </p>
      <p>In Piemonte è chiusa la strada statale 25 “del Moncenisio” nei pressi del confine di Stato (dal km 67) a causa del rischio valanghe. Il proseguimento francese della statale era già chiuso per la stagione invernale.</p>
      <p>La strada statale 659 “di Valle Antigorio e Val Formazza” per rischio valanghe tra le località Passo (km 24), nel comune di Premia, e Riale (km 41,700) nel comune di Formazza.</p>
      <p>Chiuse per rischio valanghe anche la strada statale 21 “del Colle della Maddalena”, nel tratto compreso tra Argentera (km 51) e il confine francese, e la statale 33 del Sempione nei pressi del confine svizzero.</p>
      <p>La statale 28 “del Colle di Nava” precedentemente interessata da una frana tra Ceva e Nucetto, in provincia di Cuneo, con presenza di massi sulla carreggiata è stata invece riaperta al traffico in entrambe le direzioni tra il km 55,050 e il km 60,600.</p>
    </article>
  </body>
</html>