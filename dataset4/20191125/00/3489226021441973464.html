<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mpasket-espase-ta-konter-o-panathhnaikos"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Μπάσκετ: «Έσπασε» τα κοντέρ ο Παναθηναϊκός"/>
    <meta property="og:description" content="Μια σειρά από ρεκόρ κατέρριψε ο Παναθηναϊκός με το εντυπωσιακό 130 – 81 επί του Ηρακλή, στο παιχνίδι με το οποίο έκλεισε η αυλαία της όγδοης αγωνιστικής."/>
  </head>
  <body>
    <article>
      <h1>Μπάσκετ: «Έσπασε» τα κοντέρ ο Παναθηναϊκός</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Μια σειρά από ρεκόρ κατέρριψε ο Παναθηναϊκός με το εντυπωσιακό 130 – 81 επί του Ηρακλή, στο παιχνίδι με το οποίο έκλεισε η αυλαία της όγδοης αγωνιστικής.</h4>
      <p>Οι 130 πόντοι είναι το δεύτερο καλύτερο ρεκόρ στο σκοράρισμα στην ιστορία της ομάδας στην Α1, ενώ καμία άλλη δεν έχει πετύχει 21 τρίποντα. <b>Οι πρωταθλητές παραμένουν αήττητοι και βρίσκονται στην κορυφή της Α1 με ρεκόρ 8-0.</b></p>
      <p>Ο <b>Τζίμερ Φρεντέτ </b>σταμάτησε στους 24 πόντους με 6/8 τρίποντα, ενώ την παράσταση έκλεψε με τα δικά του 2 τρίποντα ο Ίαν Βουγιούκας,ο οποίος χειροκροτήθηκε θερμά από τους 2.000 περίπου φιλάθλους στο ΟΑΚΑ. «Διψήφιοι» ήταν και οι Παππάς (12π.), Μήτογλου (15π.), Ουάιλι (18π.) και Τόμας (16π.).</p>
      <p><i>«Δεν προλαβαίναμε να κάνουμε ούτε φάουλ»</i>, ομολόγησε ο προπονητής του Ηρακλή, <b>Δημήτρης Καστρίτης</b>.</p>
      <p>Τα 21 τρίποντα που πέτυχε ο <b>Παναθηναϊκός</b>, μοιράστηκαν ως εξής: <b>Φρεντέτ </b>6/8, <b>Παππάς </b>3/5, <b>Τόμας </b>4/5., <b>Μήτογλου </b>2/2, <b>Βουγιούκας </b>2/2, <b>Τζόνσον </b>1/3, <b>Παπαπέτρου </b>1/1, <b>Καλάθης </b>1/1, <b>Μπέντιλ </b>1/1.</p>
      <p>Ο αγώνας ήταν ο τελευταίος του <b>Γιώργου Βόβορα </b>σε ρόλο πρώτου προπονητή, αφού τον Παναθηναϊκό θα κοουτσάρει την Πέμπτη ο Ρικ Πιτίνο στο παιχνίδι με την Μπασκόνια γιά την <b>Euroleague</b>. «Η ομάδα ακόμα χτίζεται», είπε ο Έλληνας τεχνικός.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>