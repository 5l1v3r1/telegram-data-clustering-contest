<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700228/%D8%AA%D8%B1%DA%A9%DB%8C%D9%87-%D8%A8%D8%B1%D8%A7%DB%8C-%D9%86%D8%AE%D8%B3%D8%AA%DB%8C%D9%86-%D8%A8%D8%A7%D8%B1-%D8%B3%D8%A7%D9%85%D8%A7%D9%86%D9%87-%D8%AF%D9%81%D8%A7%D8%B9%DB%8C-%D8%A7%D8%B3-400-%D8%B1%D8%A7-%D8%A2%D8%B2%D9%85%D8%A7%DB%8C%D8%B4-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ترکیه: برای نخستین بار سامانه دفاعی اس 400 را آزمایش می کنیم"/>
    <meta property="og:description" content="رسانه‌های غربی روز دوشنبه اعلام کردند که دولت ترکیه قرار است به رغم مخالفت‌های جدی آمریکا، سامانه موشکی اس ۴۰۰ را در شهر آنکارا آزمایش کند."/>
  </head>
  <body>
    <article>
      <h1>ترکیه: برای نخستین بار سامانه دفاعی اس 400 را آزمایش می کنیم</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040940_105.jpg"/>
      </figure>
      <p>رسانه‌های غربی روز دوشنبه اعلام کردند که دولت ترکیه قرار است به رغم مخالفت‌های جدی آمریکا، سامانه موشکی اس ۴۰۰ را در شهر آنکارا آزمایش کند.</p>
      <p>به گزارش ایرنا؛ تارنمای بلومبرگ با استناد از منابعی در وزارت دفاع ترکیه نوشت، این کشور می خواهد برای نخستین بار سامانه دفاعی اس ۴۰۰ را در روزهای دوشنبه و سه شنبه در پایگاه هوایی آنکارا آزمایش کند.</p>
      <p>طبق منابع خبری بلومبرگ، سامانه دفاعی اس ۴۰۰ قرار است توسط یک جنگنده اف ۱۶ مورد آزمایش قرار بگیرد.</p>
      <p>به دنبال انتشار این خبر تا کنون هیچ موضع رسمی از طرف مقامات ترکیه اتخاذ نشده است.</p>
      <p>آزمایش سامانه موشکی اس ۴۰۰ در حالی منتشر می شود که رجب طیب اردوغان رییس جمهوری ترکیه پس از دیدار با دونالد ترامپ همتای امریکایی در ماه جاری در واشنگتن تاکید کرد که از سیستم روسی اس ۴۰۰ چشم پوشی نمی کند، اما می خواهد سیستم دفاع راکتی "پاتریوت " ایالات متحده امریکا را نیز خریداری کند.</p>
      <p>روابط ترکیه و امریکا دو کشور عضو پیمان اتلانتیک شمالی " ناتو" در پی خرید سامانه دفاعی اس ۴۰۰ با تنش روبهرو شدهاست، و امریکا نگران دستیابی روسیه به اطلاعات حساس سیستم جنگنده های اف ۳۵ است.</p>
      <p>امریکا برای جلوگیری از دستیابی ترکیه به سامانه اس ۴۰۰، برنامه فروش جنگنده های اف ۳۵ به آنکارا را متوقف کرده است.</p>
    </article>
  </body>
</html>