<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/degenek-u-fudbalu-nikad-nista-nije-gotovo-ako-prvi-primimo-gol-necemo-razmisljati-da-ce-biti-0-8/343397"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Degenek: U fudbalu nikad ništa nije gotovo, ako prvi primimo gol nećemo razmišljati da će biti 0:8"/>
    <meta property="og:description" content="Pouzdani štoper Crvene zvezde Miloš Degenek svestan nje težine koju nosi sutrašnji meč sa minhenskim Bajernom, kao i kvaliteta koji poseduje sastav nemačkog šampiona, ali poručuje da se njegova ekipa ne plaši nijednog protivnika koji stiže na njen stadion."/>
  </head>
  <body>
    <article>
      <h1>Degenek: U fudbalu nikad ništa nije gotovo, ako prvi primimo gol nećemo razmišljati da će biti 0:8</h1>
      <h2>"Mnogo je lepo da vodiš, videlo se i protiv Totenhema, kada smo promašili šansu i otišli na poluvreme. Svi smo govorili - eh, da smo ga dali...", poručije Degenek</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Nenad Jovanović</a></address>
      <p>Pouzdani štoper Crvene zvezde <b>Miloš Degenek</b> svestan nje težine koju nosi sutrašnji meč sa minhenskim Bajernom, kao i kvaliteta koji poseduje sastav nemačkog šampiona, ali poručuje da se njegova ekipa ne plaši nijednog protivnika koji stiže na njen stadion.</p>
      <p>Jedan od miljenika Zvezdine publike veruje u ispunjene tribine stadiona Rajko Mitić<br/><b>"Voleli bismo da bude pun stadion, da dođu svi koji nas vole, igramo protiv jedne od najboljih ekipa u Evropi. Igramo kod kuće, to moramo da pokažemo, da smo bolja ekipa nego što smo bili u Minhenu. Bićemo mnogo motivisaniji sutra uveče"</b>.</p>
      <p>Koliko bi eventualni gol u prvom poluvremenu eventualno značio crveno-belima.<br/>"<b>Kada daš gol u prvom poluvremenu, vodiš 1:0, to je psihološki izuzetno važno. Znaš šta te očekuje, oni u drugom poluvremenu izađu da te napadnu. Kada gubiš onda moraš da juriš rezultat i otvoren si za kontre. Mnogo je lepo da vodiš, videlo se i protiv Totenhema, kada smo promašili šansu i otišli na poluvreme. Svi smo govorili - eh, da smo ga dali..."</b></p>
      <figure>
        <img src="https://mozzartsport.com/upload/CKEditor/24.11.2019/770x200-FKCZ.png"/>
      </figure>
      <p>Sledi novi obračun sa Levandovskim, čini se da je odbrana crveno-belih odradila dobar posao u prvom meču.<br/><b>"U prvoj utakmici smo dobro stajali, par puta dobro izašli u kontru, Marin je imao onu šansu. Drugi i treći gol su predstavljali pad koncentracije, ali mislim da smo se dobro držali i sa Levandovskim, Komanom, Gnabrijem. Treba ti koncentracija, mi nemamo strah, želimo da izađemo da pokažemo šta znamo i umemo. Želimo da obradujemo naše navijače, da svi možemo da se probudimo nasmejani i srećni, da možemo da dođemo u situaciju da obezbedimo proleće u Evropi"</b>.</p>
      <p>Sa druge strane, primljeni gol može mnogo toga da odmogne i uvede ekipu neželjeni pravac baš kao protiv Totenhema.<br/><b>"To je tako u fudbalu, da smo mi dali prvi gol Totenhemu oni se verovatno ne bi lepo proveli, baš kao što je bilo i protiv Liverpula. Lakše je kada postigneš prvi gol, ali i kada nije tako uvek možeš da se vratiš. Nema smisla da razmišljamo da će biti 0:8, ako prvi primimo gol. Protiv Olimpijakosa smo prvi primili gol, pa smo u drugom poluvremenu postigli tri. Videli ste sada River protiv Flamenga, mislili su da su osvojili. Ništa nikad nije završeno</b>", zaključio je Degenek.</p>
      <figure>
        <img src="https://mozzartsport.com/upload/CKEditor/24.11.2019/BETING%20PARTNER%20NOVI.jpg"/>
      </figure>
      <figure>
        <img src="https://mozzartsport.com/upload/CKEditor/25.11.2019./32.jpg"/>
      </figure>
    </article>
  </body>
</html>