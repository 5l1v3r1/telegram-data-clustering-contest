<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939749/%D8%B1%DB%8C%DA%A9%E2%80%8C%D9%BE%D8%B1%DB%8C-%D8%B1%D8%A4%D8%B3%D8%A7%DB%8C%E2%80%8C%D8%AC%D9%85%D9%87%D9%88%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%DA%AF%D8%B2%DB%8C%D8%AF%D9%87-%D8%AE%D8%AF%D8%A7%D9%88%D9%86%D8%AF-%D9%87%D8%B3%D8%AA%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ریک‌پری: رؤسای‌جمهور آمریکا برگزیده خداوند هستند"/>
    <meta property="og:description" content="وزیر انرژی آمریکا معتقد است که ریاست جمهوری دونالد ترامپ و رؤسای جمهور سابق آمریکا، فرمانی از جانب خداوند بوده است."/>
  </head>
  <body>
    <article>
      <h1>ریک‌پری: رؤسای‌جمهور آمریکا برگزیده خداوند هستند</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>وزیر انرژی آمریکا معتقد است که ریاست جمهوری دونالد ترامپ و رؤسای جمهور سابق آمریکا، فرمانی از جانب خداوند بوده است.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095586_640.jpg"/>
      </figure>
      <p>به گزارش تابناک به نقل ازفارس، «ریک پری» وزیر انرژی آمریکا می‌گوید «دونالد ترامپ» رئیس‌جمهور آمریکا و رؤسای‌جمهور سابق این کشور، همگی برگزیده خداوند بوده‌اند.<br/><br/>ریک پری که از مسیحیان اونجلیست است، روز یکشنبه در گفتگو با شبکه خبری «فاکس نیوز»، گفت: «از جمله معتقدانی هستم که بر این باورم خداوند عالم ما هنوز در جزئیات وقایع روزانه دولت ما نقش بسیار فعالی دارد، همانطور که می‌دانید نه "باراک اوباما" و نه دونالد ترامپ، بدون این‌که از جانب خدا مقرر شود، رئیس جمهور نمی‌شدند.»<br/><br/>وزیر انرژی آمریکا در ادامه گفت که این امر به معنای این نیست که ترامپ یک انسان کامل است.<br/><br/>این در حالی است که «سارا سندرز» سخنگوی سابق کاخ سفید نیز فوریه (بهمن) گذشته گفت، این خواست خداوند بود که ترامپ رئیس جمهور آمریکا شود و به همین دلیل او اینجاست.»<br/><br/>یک ماه بعد «مایک پامپئو» وزیر خارجه آمریکا نیز گفت، این احتمال وجود دارد که خداوند دونالد ترامپ را رئیس جمهور کرده باشد تا او بتواند از اسرائیل مقابل ایران محافظت کند.<br/><br/>«پائولا وایت» کشیش شخصی ترامپ هم که اکنون مشاور امور مذهبی کاخ سفید است، ترامپ را فرستاده خداوند و کاخ سفید را ارض مقدس خوانده است.</p>
    </article>
  </body>
</html>