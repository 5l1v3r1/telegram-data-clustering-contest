<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Kosarka-Ostalo/a315588-Kosarka-u-kolicima-Pobede-Singidunuma-prvenac-Naisa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T00:21:00+00:00"/>
    <meta property="og:title" content="Košarka u kolicima: Pobede Singidunuma, prvenac Naisa"/>
    <meta property="og:description" content="U Bijeljini je održano drugo kolo PLS (Prve Lige Srbije) košarkaša u kolicima. Domaćin, poznat po dobroj organizaciji, ništa nije prepustio slučaju tako da je sve bilo spremno za prvi susret dana između domaćina Bijeljine i Naisa iz Niša."/>
  </head>
  <body>
    <article>
      <h1>Košarka u kolicima: Pobede Singidunuma, prvenac Naisa</h1>
      <h2>U Bijeljini je održano drugo kolo PLS (Prve Lige Srbije) košarkaša u kolicima. Domaćin, poznat po dobroj organizaciji, ništa nije prepustio slučaju tako da je sve bilo spremno za prvi susret dana između domaćina Bijeljine i Naisa iz Niša.</h2>
      <address><time datetime="2019-11-25T00:21:00+00:00">25 Nov 2019, 00:21</time> by <a rel="author">Sport Klub</a></address>
      <figure>
        <img src="https://sportklub.rs/Picture/170409/jpeg/Kosarka-u-kolicima.jpg"/>
        <figcaption>
          <cite>SK</cite>
        </figcaption>
      </figure>
      <p>Gosti željni pobede, domaćini sa najmlađim sastavom u PLS, prikazali su odličnu partiju koja je posle preokreta i minusa od 7 poena u prvoj četvrtini ipak pripala domaćoj ekipi - 43:28.</p>
      <p>Usledio je duel starih znanaca Singidunuma iz Beograda i Dunava 2016 iz Apatina. Predvođeni Željkom Ćirkovićem, Singidunum sigurnom igrom beleži nove bodove. Na kraju Singidunum - Dunav Dunav 2016 54:39.</p>
      <p>Da su predodređeni za neizvesne završnice pokazali su igrači Naisa koji su u dramatičnom finišu došli do prve pobede u okviru PLS. Ono što im je izmaklo u prvom kolu protiv Despota kada Nonkovićev šut za tri nije završio u košu, sada je nadoknađeno. Savladan je znatno iskusniji tim Dunav 2016 rezultatom 37:36.</p>
      <p>Poslednja utakmica je donela prvi derbi s obzirom da se radi o dve najiskusnije ekipe koje su međusobno odigrale veliki broj susreta i kojima je pobeda uvek imperativ. Bijeljina je parirala Singidunumu do pred sam kraj ali su gosti iz Beograda, opet zahvaljujući Ćirkoviću ali i Veselku Plazačiću, zasluženo slavili - 57:46.</p>
      <p>Kapiten i predsednik KKK Bijeljina Boris Cvjetković bio je prijatno iznenađen kvalitetom utakmica.</p>
      <p><i>"Nisam očekivao takav napredak ni kod mladih igrača Bijeljine, ni kod najmlađih u ligi, ekipe Naisa, koji su zasluženo došli do prve pobede. Ovo je najlepši nagoveštaj da će utakmice, kako vreme bude odmicalo, postajati još neizvesnije, a liga dobiti pravi takmičarski karakter,"</i> rekao je <b>Cvjetković</b> i na pitanje da li ga raduje činjenica da je Šarenac na sve tri statističke liste dodao:</p>
      <p>"<i>Ovo su prave utakmice za njega i sada znam da je izbor da se priključimo PLS bio pravi. Pokazao je da ima i talenat i kvalitet a nadam se da je video koliko još mora da radi da bi jednoga dana parirao Željku Ćirkoviću.</i>"</p>
      <p>Filp Jovanović, najiskusniji igrač Naisa i reprezentativac Srbije je naglasio da je veoma srećan zbog prve pobede u PLS.</p>
      <p>"<i>Mislim da smo je velikim zalaganjem i zaslužili. Cilj Naisa je bio da do kraja lige ostvari makar jednu pobedu. Već u durgom kolu smo došli do toga i sad imamo dodatni motiv da nastavimo još bolje," </i>izjavio je <b>Jovanović</b> koga je u obe utakmice po skok delio od dabl-dabl učinka."</p>
      <p>"<i>Ne obazirem se mnogo na statistiku iako volim da vidim svoje ime među najboljima. Mnogo važnija je pobeda, a verujem da će na statsitičkim listama igrači Naisa i ubuduće biti prisutni jer smo kao tim bolji iz utakmice u utakmicu.</i>"</p>
      <p>Sledeće kolo je planirano za decembar u Valjevu.</p>
      <p>
        <b>KKK Bijeljina - KKK Nais 43:28</b>
      </p>
      <p>KKK Bijeljina: Cvjetković 6 (2sk, 8as), Rosuljaš 8 (4sk), Sikima D.18 (6sk), Šarenac 9 (10sk) Lazić, Vasić 2 (6sk)<br/>KKK Nais: Živković, Jovanović 10 (9sk), Hadžović 6 (3sk), Šimandli, Kato 4, Aleksandrović 2 (6sk, 2as), Nonković 6 (6sk, 3as), Dinić (10sk)</p>
      <p>
        <b>KKK Singidunum - KKK Dunav 2016 54:39</b>
      </p>
      <p>KKK Singidunum: Gojaković 6 (3sk, 2as), Rabrenović 6, Ćirković 22 (17sk, 8as), Mitrović 8 (7sk), Plazačić 12 (12sk)<br/>KKK Dunav 2016: Silađi 2 (6sk, 3as), Sikima M. 4 (5sk), Borić 10 (6sk), Batalo 12 (4sk,5as), Koruga 11 (5sk), Mileusić,</p>
      <p>
        <b>KKK Nais - KKK Dunav 2016 37:36</b>
      </p>
      <p>KKK Nais: Živković, Jovanović 16 (9sk, 4as), Hadžović 10 (8sk,2as), Šimandli, Kato 2 (11sk, 3as), Aleksandrović 2 (6sk), Nonković 4 (2as), Dinić 4 (8sk)</p>
      <p>
        <b>KKK Bijeljina - KKK Singidunum 46:57</b>
      </p>
      <p>KKK Bijeljina: Cvjetković 10 (4 sk, 10as), Rosuljaš 8 (4sk), Sikima D. 14 (2sk, 2as), Šarenac 8 (5sk, 3as), Lazić 2, Vasić 4 (6sk)<br/>KKK Singidunum: Gojaković 4 (3sk), Rabrenović 2, Ćirković 39 (6sk,4as), Mitrović 2 (5sk), Plazačić 10 (12sk, 2as)</p>
    </article>
  </body>
</html>