<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fut-champions-cup-2-vince-nicklas-raseck-ma-crazy-fat-gamer-e-campione-ps4.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="FUT Champions Cup 2: Vince Nicklas Raseck, ma Crazy Fat Gamer è campione PS4"/>
    <meta property="og:description" content="Da Venerdì 22 a Domenica 24 si è svolta presso Bucarest la seconda FUT Champions Cup della stagione competitiva di FIFA 20.. Su Console PS4, con il punteggio di 0-3 sono stati eliminati l'italiano..."/>
  </head>
  <body>
    <article>
      <h1>FUT Champions Cup 2: Vince Nicklas Raseck, ma Crazy Fat Gamer è campione PS4</h1>
      <h2>Da Venerdì 22 a Domenica 24 si è svolta presso Bucarest la seconda FUT Champions Cup della stagione competitiva di FIFA 20.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/1760412/fracic98/articoli/" target="_blank">Francesco Cicculli</a></address>
      <h3>Indice</h3>
      <ul>
        <li>
          <a href="https://multiplayer.it/notizie/fut-champions-cup-2-vince-nicklas-raseck-ma-crazy-fat-gamer-e-campione-ps4.html#ps4-incredibile-qlash-crazy-sorpresa-paulo-neto">PS4: Incredibile Qlash Crazy, sorpresa Paulo Neto</a>
        </li>
        <li>
          <a href="https://multiplayer.it/notizie/fut-champions-cup-2-vince-nicklas-raseck-ma-crazy-fat-gamer-e-campione-ps4.html#xbox-one-f2tekkz-cade-in-semifinale-bentornato-raseck">Xbox One: F2Tekkz cade in Semifinale, bentornato Raseck</a>
        </li>
        <li>
          <a href="https://multiplayer.it/notizie/fut-champions-cup-2-vince-nicklas-raseck-ma-crazy-fat-gamer-e-campione-ps4.html#grande-finale-e-considerazioni">Grande Finale e Considerazioni</a>
        </li>
      </ul>
      <anchor name="ps4-incredibile-qlash-crazy-sorpresa-paulo-neto">
        <h3>PS4: Incredibile Qlash Crazy, sorpresa Paulo Neto</h3>
        <p><b>Su Console PS4</b>, con il punteggio di 0-3 sono stati eliminati l'italiano Enzo Tramontano del team Elites eSport, i brasiliani Lucas Rep e Abrucio e improvvisamente il belga <b>Stefano Pinna</b> del Lille eSports. Quest'ultimo nonostante le sue abilità ha avuto un cammino difficile e ha subito l'avanzata dell'italiano Qlash Crazy, del portoghese Tuga810 e del messicano Joksan.<br/>Tramite lo score di 1-3 hanno lasciato la competizione il tedesco Denis, l'olandese YimmieHD, la matricola spagnola Angelito, l'egiziano Ramy_sa3d, l'americano Fiddle del Cincinnati FC e l'australiano GreekFreak.<br/>Con la sconfitta nel quinto round sono stati battuti il messicano <b>Joksan Redona</b> dei Complexity Gaming, il colombiano Nicolas, il tedesco LostInTheWavesz, il monegasco Pugu, l'arabo iTurkii11 e il danese Ustun del team Future FC.<br/>Hanno passato il turno con un record di 3-2, l'americano G_Adamou, l'inglese Paps, il portoghese Tuga810, il brasiliano Flavio Brito dei Wolves, l'inglese Tom Stokes del team NEO, il polacco Damie della Roma eSports, l'italiano Gabry, il brasiliano Barrinha97 del team eSport di Ronaldinho, il francese <b>MaestroSquad</b> dei Vitality e il tedesco MoAuba dei Fokus Clan.<br/>Grazie ad un risultato di 4-1 si sono qualificati agli ottavi, gli spagnoli JraLion e Gravesen, l'inglese Harry Hesketh, l'argentino Yago e <b>Paulo Neto</b> del team SPQR, autore di una stupenda prestazione. Infatti durante il suo swiss round, il brasiliano ha subito una sconfitta contro Hashtag Harry ma successivamente ha vinto le restanti partite battendo anche giocatori del calibro di Ustun ma soprattutto MoAubameyang, entrambi con un punteggio di 6-2.<br/>L'unico player imbattuto della prima fase è stato l'italiano <b>Diego Campagnani</b> del team Qlash, meglio noto come Crazy Fat Gamer, che ha registrato un record di 5-0 battendo anche il belga Stefano Pinna per 2-1 nel primo round e il tedesco MoAuba con un risultato di 5-3 nel quarto match.</p>
        <figure>
          <img src="https://multiplayer.net-cdn.it/thumbs/images/2019/11/25/ps4b_jpg_1400x0_q85.jpg"/>
        </figure>
        <p><b>Durante la fase ad eliminazione diretta</b>, Crazy Fat Gamer ha sconfitto l'americano GAdamou10 per 3-1, Vitality Maestro ha vinto contro il brasiliano Barrinha97 per 3-2, Hashtag Harry ha eliminato inaspettatamente l'ex-campione PS4 ovvero Flavio Brito per 4-1, lo spagnolo Gravesen ha battuto Tom Stokes con un punteggio pirotecnico di 6-1, il brasiliano Paulo Neto ha regolato l'inglese Paps per 2-1, il tedesco MoAuba ha vinto di misura contro l'italiano Gabry per 3-2, l'argentino Yago è stato sconfitto da Tuga810 per 2-1 e infine il polacco Damie ha eliminato lo spagnolo JraLion per 2-1.<br/><b>Ai Quarti</b>, Qlash Crazy ha regolato Vitality Maestro per 3-2, Hashtag Harry ha vinto ai calci di rigore contro Gravesen con un punteggio complessivo di 4-3, Paulo Neto ha surclassato il campione del mondo in carica MoAubameyang con un rocambolesco 7-1 e Damie della Roma eSports ha battuto Tuga810 per 2-1.<br/><b>Nelle Semifinali</b>, Crazy Fat Gamer ha sconfitto Hashatag Harry per 4-1 e Paulo Neto ha battuto Damie per 2-0.<br/><b>Nella Finale PS4</b>, Diego Campagnani ha regolato nel match di andata il brasiliano Paulo Neto mentre nella partita di ritorno un innocuo pareggio di 0-0 ha consegnato al giocatore italiano l'accesso alla Grande Finale del torneo.</p>
        <anchor name="xbox-one-f2tekkz-cade-in-semifinale-bentornato-raseck">
          <h3>Xbox One: F2Tekkz cade in Semifinale, bentornato Raseck</h3>
          <figure>
            <img src="https://multiplayer.net-cdn.it/thumbs/images/2019/11/25/raseck_jpg_1400x0_q85.jpg"/>
          </figure>
          <p><b>Su Console Xbox One </b>, sono stati sconfitti con uno score di 0-3 il sudafricano Kaylan.fifa, il tedesco Trigga del Bochum eSports, la matricola GN L10I e il canadese SargeFIFA.<br/>Con il punteggio di 1-3 sono usciti dal torneo, l'austriaco Juno_16x, l'americano <b>Joey Calabro</b> dell'Ajax eSports, lo svedese Ollelito del Team Gullit, il tedesco BeneCr7x del Wolfsburg, i brasiliani SpiderKong della Roma eSports e il debuttante americano Squirrel.<br/>Tramite il risultato di 2-3 non hanno avuto accesso alla seconda fase, il brasiliano Klinger, l'italiano Alessio Carbone noto come <b>Godmode</b>, il pro inglese Crafty, l'austriaco Phil dello Sturm Graz, il tedesco Marlut dello Stoccarda eSports e l'americano Alekzandur.<br/>Con il record di 3-2 sono passati alla seconda fase, gli inglesi Jamboo del WestHam eSports e il campione <b>FnaticTekkz</b>, i brasiliani Icaro e NSEVini, i tedeschi Sakul e DullenMike rispettivamente dei Fokus Clan e del Wolfsburg e i loro connazionali Nicklas Raseck e Megabit, il francese SamyLumine e la matricola Marc Marley.<br/>Alla seconda fase sono passati con uno score di 4-1, il brasiliano Gabrielpn, l'australiano FUTWIZ Jamie e il suo compagno di squadra Lyricz, il sorprendente ungherese Molnargabo e il portoghese Diogo dello Sporting Lisbona.<br/>L'arabo <b>Msdossary</b> ha conseguito un punteggio di 5-0 battendo anche i proplayer tedeschi Megabit e Raseck per 5-4 e per 3-2.<br/><br/><b>Agli Ottavi</b>, Msdossary ha battuto Jamboo con uno spettacolare 3-0, Nicklas Raseck ha eliminato SamyLumine per 5-0, FUTWIZ Lyricz ha rimontato Sakul con un punteggio totale di 3-2, FnaticTekkz ha vinto contro FUTWIZ Jamie per 3-0, Diogo dello Sporting Lisbona tramite i tiri dal dischetto ha sconfitto il brasiliano Icaro con un risultato totale di 6-4, NSEVini ha surclassato Megabit con un sorprendente 5-1, Molnargabo ha regolato Marc Marley per 3-2 e infine Gabrielpn del team R10 ha straordinariamente sconfitto il giovane DullenMike per 5-3.<br/><b>Ai Quarti</b>, Nicklas Raseck ha eliminato l'arabo Msdossary per 4-3, Tekkz ha regolato nuovamente per 2-0 il suo connazionale Lyricz, NSEVini ha vinto ai calci di rigore contro Diogo con un punteggio complessivo di 3-2 e Gabrielpn ha battuto molnargabo per 4-2.<br/><b>Nelle Semifinali</b>, Raseck ha surclassato DhTekkz per 6-2 vincendo il match di andata per 2-1 e confermando una grande prestazione anche nella partita di ritorno vinta per 4-1. Nell'altro incontro, NSE Vini ha regolato nel match di ritorno il suo connazionale Gabrielpn per 1-0 dopo aver ottenuto il pareggio di 0-0 nella prima partita.<br/><b>Nella Finale Xbox,</b> Nicklas Raseck perde la partita di andata contro NSEVini per 1-0 ma nel match di ritorno il player tedesco rimonta il suo avversario per 2-0 e con un punteggio complessivo di 2-1 passa alla Grande Finale.</p>
          <anchor name="grande-finale-e-considerazioni">
            <h3>Grande Finale e Considerazioni</h3>
            <figure>
              <img src="https://multiplayer.net-cdn.it/thumbs/images/2019/11/25/raseckw_jpg_1400x0_q85.jpg"/>
            </figure>
            <p><b>Nella Grande Finale</b> tra Crazy Fat Gamer e Nicklas Raseck, il giocatore tedesco ha vinto entrambe le partite con un punteggio di 1-0 fissando il risultato sul 2-0 finale.<br/>È stata una partita molto combattuta da ambo i lati, ma la giusta difesa di Nicklas Raseck e la conseguente sfortuna di Crazy Fat Gamer hanno consegnato il titolo di campione della FUT Champions Cup 2 al player tedesco.<br/><b>Nicklas Raseck</b> ha giocato un torneo in grande stile eliminando professionisti come Msdossary e Tekkz durante la seconda fase. Nella partita finale, con grande grinta e determinazione è rimasto molto calmo e grazie ad una difesa impeccabile è riuscito ad avere la meglio sul giocatore italiano.<br/>Nonostante la sconfitta nell'ultimo match, <b>Qlash Crazy</b> torna a sorridere nella città rumena di Bucarest, convincendo di partita in partita e asfaltando avversari di altissimo livello.<br/>Con la vittoria nella Finale PS4, anche la community italiana torna a sognare. Infatti con questa prestazione, oltre ad essere primo nel ranking mondiale, Diego Campagnani è già matematicamente qualificato non solo ai Playoff ma soprattutto alla <b>fase finale della FIFA eWorld Cup</b> che si disputerà nel mese di Luglio 2020.<br/>Ma allo stesso tempo il cammino sarà ancora lungo e pieno di occasioni da saper sfruttare.<br/>Il player italiano grazie al titolo di FUT Champions Master, parteciperà alla terza FUT Champions Cup che si svolgerà ad Atlanta nel mese di Gennaio ma già da domani sarà impegnato nelle qualificazioni online per la FIFA eClub World Cup.<br/>L'inglese <b>FnaticTekkz</b>, non è riuscito a confermarsi nuovamente campione ma ha comunque giocato un buon torneo e ha ottenuto 800 FIFA Pro Points che gli assicurano il primo posto nella classifica Xbox.<br/>Il tedesco <b>MoAubameyang</b> non ha ancora conseguito una buona prestazione finora, soprattutto dopo l'eliminazione subita contro il brasiliano Paulo Neto che si è dimostrato un avversario molto temibile avendo ottenuto anche la qualificazione alla prossima competizione stagionale.<br/><br/>Dopo la seconda FUT Champions Cup, la stagione competitiva di FIFA20 continuerà con le qualifiche per la FIFA eClub World Cup e la disputa dei vari campionati nazionali.<br/>Il grande spettacolo dal vivo, che sarà nuovamente live su Twitch, tornerà a Gennaio con la <b>FUT Champions Cup 3 di Atlanta</b>.</p>
          </anchor>
        </anchor>
      </anchor>
    </article>
  </body>
</html>