<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939686/%D8%B2%D9%86%D9%88%D8%B2%DB%8C-%DB%B1%DB%B7%DB%B0%D9%BE%D8%B1%D9%88%D9%86%D8%AF%D9%87-%D9%85%D8%A7%D9%84%DB%8C%E2%80%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%B1%D8%A7-%D8%A8%D8%B3%D8%AA-%D8%A7%D9%85%D8%A7-%D9%85%D8%A7%D8%B4%DB%8C%D9%86-%D8%B3%D8%A7%D8%B2%DB%8C-3%D9%BE%D9%86%D8%AC%D8%B1%D9%87-%D9%85%D8%AD%D8%B1%D9%88%D9%85-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="زنوزی ۱۷۰پرونده مالی‌ تراکتور را بست اما ماشین سازی 3پنجره محروم شد!"/>
    <meta property="og:description" content="در حالی که یک باشگاه تبریزی بخاطر نپرداختن بدهی ارزی اش، از سوی فیفا سه پنجره نقل و انتقالات محروم شده است، مدیرعامل باشگاه تراکتور از مختومه کردن ۱۷۰ پرونده مالی این باشگاه طی ماه‌های گذشته خبر داد."/>
  </head>
  <body>
    <article>
      <h1>زنوزی ۱۷۰پرونده مالی‌ تراکتور را بست اما ماشین سازی 3پنجره محروم شد!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>در حالی که یک باشگاه تبریزی بخاطر نپرداختن بدهی ارزی اش، از سوی فیفا سه پنجره نقل و انتقالات محروم شده است، مدیرعامل باشگاه تراکتور از مختومه کردن ۱۷۰ پرونده مالی این باشگاه طی ماه‌های گذشته خبر داد.</p>
      <p>به گزارش تابناک ورزشی، تراکتور تبریز یکی از باشگاه‌هایی بود که تا قبل از واگذاری به بخش خصوصی بدهی‌های زیادی داشت و پرونده‌های شکایت متعددی از این باشگاه به کمیته انضباطی و کمیته تعیین وضعیت فدراسیون فوتبال رسیده بود. از این رو بعد از حضور محمدرضا زنوزی به عنوان مالک باشگاه او رای به پرداخت بدهی‌ها داد و حالا مدیرعامل تراکتور از مختومه شدن ۱۷۰ پرونده مالی سخن می‌گوید.</p>
      <p>مشخص نیست چرا زنوزی طلب خارجی ماشین سازی دیگر تیم تحت مالکیت اش را نداده است تا امروز شاهد محرومیت سنگین از سوی غدراسیون جهانی باشیم.</p>
      <p>غلامرضا صادقیان مدیرعامل تراکتور در این خصوص گفت: «طبق اذعان فدراسیون فوتبال باشگاه تراکتور رکوردار تسویه حساب مالی با بازیکنان و کادر فنی سابق بوده و تاکنون ۱۷۰ پرونده مالی تسویه حساب شده است. در فصل جاری رقابت‌ها نیز بخشی از حقوق و دستمزد بازیکنان پرداخت شده تا با روحیه‌ای مضاعف در مصاف با تیم‌های رقیب ظاهر شوند.» گفتنی است؛ تراکتور فردا (سه شنبه) در چارچوب رقابت‌های مرحله یک هشتم نهایی جام حذفی میهمان نود ارومیه است.</p>
    </article>
  </body>
</html>