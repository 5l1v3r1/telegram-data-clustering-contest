<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238628-manchester-city-sa-musi-zaobist-bez-klucoveho-utocnika"/>
    <meta property="og:site_name" content="ProFutbal"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Manchester City sa musí zaobísť bez kľúčového útočníka"/>
    <meta property="og:description" content="Útočník Sergio Agüero bude anglickému klubu Manchester City chýbať niekoľko týždňov. Dôvodom je zranenie stehna, ktoré utrpel v sobotňajšom ligovom dueli proti Chelsea (2:1)."/>
  </head>
  <body>
    <article>
      <h1>Manchester City sa musí zaobísť bez kľúčového útočníka</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">TASR</a></address>
      <p>Útočník Sergio Agüero bude anglickému klubu Manchester City chýbať niekoľko týždňov. Dôvodom je zranenie stehna, ktoré utrpel v sobotňajšom ligovom dueli proti Chelsea (2:1).</p>
      <p><i>"Sergio bude chýbať niekoľko zápasov, pár týždňov. Neviem to úplne presne,"</i> informoval v pondelok kouč City <b>Pep Guardiola</b>. Agüero ešte absolvuje podrobnejšie vyšetrenia, ale určite bude chýbať aj v ligovom derby proti Manchestru United 7. decembra. Ešte predtým čakajú na City v Premier League súboje s Newcastle a Burnley.</p>
      <p>Manchester City si už v utorňajšom dueli proti Šachtaru Doneck môže zabezpečiť postup do vyraďovacej fázy Ligy majstrov. <i>"Sme v dobrej pozícii, ale ešte stále to nie je definitívne," </i>vyhlásil pre agentúru AP <b>Guardiola</b>.</p>
    </article>
  </body>
</html>