<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/nhl-utocnik-kerfoot-z-toronta-si-nezahra-dva-zapasy-cl722946.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="NHL: Útočník Kerfoot z Toronta si nezahrá dva zápasy"/>
    <meta property="og:description" content="24hod.sk - NHL: Útočník Kerfoot z Toronta si nezahrá dva zápasy - Iľja Michejev z Toronta Maple Leafs sa teší z gólu svojho spoluhráča Alexandra Kerfoota (vpredu) do bránky Jaroslava Haláka z Bostonu Bruins počas zápasu zámorskej NHL 19. októbra 2019 v Toronte. FOTO TASR/AP"/>
  </head>
  <body>
    <article>
      <h1>NHL: Útočník Kerfoot z Toronta si nezahrá dva zápasy</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Iľja Michejev z Toronta Maple Leafs sa teší z gólu svojho spoluhráča Alexandra Kerfoota (vpredu) do bránky Jaroslava Haláka z Bostonu Bruins počas zápasu zámorskej NHL 19. októbra 2019 v Toronte. FOTO TASR/AP</b><br/>New York 25. novembra (TASR) - Vedenie zámorskej hokejovej NHL potrestalo útočníka Toronta Alexa Kerfoota dvojzápasovým dištancom za zákrok na obrancu Colorada Erika Johnsona. Toho nebezpečne narazil na mantinel v sobotňajšom vzájomnom dueli.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574726726.'"/>
      </figure>
      <p>Kerfoot sa po zápase za zákrok na bývalého spoluhráča ospravedlnil. Obaja spolu odohrali za Colorado dve sezóny, Kerfoota potom v lete tohto roka vymenili do Toronta. V 22 dueloch sezóny nazbieral Kerfoot osem bodov (5+3), pripomenul portál TSN.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>