<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/ued-raffaella-mennoia-come-sta-padre-confessione-449610"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="UeD Raffaella Mennoia: “Mio padre sta molto male”. L’amara confessione"/>
    <meta property="og:description" content="UeD Raffaella Mennoia: “Mio padre sta molto male”. La confessione amara dell’autrice: il ricovero e le sue condizioni di salute Circa un mese e mezzo fa, Raffaella Mennoia, autrice di Uomini e Donne e di altri programmi del ‘mondo televisivo’ di Maria De Filippi, faceva sapere che il padre non stava bene. Nelle scorse ore, […]"/>
  </head>
  <body>
    <article>
      <h1>UeD Raffaella Mennoia: “Mio padre sta molto male”. L’amara confessione</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mirko Vitali</a></address>
      <figure>
        <img src="https://www.gossipetv.com/wp-content/uploads/2017/06/raffaella-mennoia-instagram.jpg"/>
      </figure>
      <h3>UeD Raffaella Mennoia: “Mio padre sta molto male”. La confessione amara dell’autrice: il ricovero e le sue condizioni di salute</h3>
      <p>Circa un mese e mezzo fa,<b> Raffaella Mennoia</b>, autrice di <b>Uomini e Donne</b> e di altri programmi del ‘mondo televisivo’ di Maria De Filippi, faceva sapere che il padre non stava bene. Nelle scorse ore, la donna è tornata a parlare delle condizioni di salute del genitore. Per farlo, si è affidata alle Stories di Instagram. Via social ha ringraziato i fan per i tanti messaggi ricevuti in questo periodo, facendo però sapere con tono sommesso e amaro che suo papà continua a stare male. La Mennoia ha preferito non addentrasi nei dettagli della patologia, ma ha reso noto che il genitore è stato trasferito dall’ospedale di Tor Vergata a una struttura di Grottaferrata. Inoltre ha colto l’occasione, visto che oggi 25 novembre si celebra la Giornata mondiale contro la violenza sulle donne, per esprimere un ‘messaggio rosa’.</p>
      <p>“<i>Faccio queste Stories per due motivi. Il primo riguarda me e voglio rispondere a tutti e alle centinaia di messaggi che mi sono arrivati relativi alle informazioni che chiedono come sta mio padre”</i>, <a href="https://www.gossipetv.com/ued-raffaella-mennoia-padre-sta-male-sfogo-instagram-440955">esordisce Raffaella</a> che aggiunge<i>: “Sta ancora molto male, è stato trasferito dall’ospedale di Tor Vergata a una struttura a Grottaferrata. Stiamo cercando di capire come evolve la situazione, però non sta sicuramente bene. Volevo ringraziare tutte le persone che mi chiedono quotidianamente di lui.” </i>Il braccio destro di Maria De Filippi non aggiunge altro e passa a parlare della violenza sulle donne.</p>
      <h3>UeD Raffaella Mennoia: “Troppe le vittime che ogni giorno muoiono a causa di una cultura machista e maschilista”</h3>
      <p>“<i>Non ho pubblicato foto, ma ci tengo a fare questa storia perché sono veramente troppe le vittime che ogni giorno muoiono a causa di una cultura machista e maschilista”</i>, ha dichiarato la Mennoia circa il delicato tema della violenza subita dalle donne. “<i>Spero</i> – ha proseguito – <i>che vengano sbloccati presto i fondi per orfani di madri uccise per femminicidio. Io mi impegno quotidianamente con varie organizzazioni e associazioni per la difesa delle donne. Questa pagina è seguita da molte donne ma anche da tanti uomini. Siate solidali non solo in questa giornata. Siate solidali sempre.”</i></p>
    </article>
  </body>
</html>