<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/aktualis/2019/11/rekordnovekedes-a-3-negyedevben-az-europai-okostelefon-eladasokban"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Új rekord született - Úgy viszik a telefonokat, mint a cukrot"/>
    <meta property="og:description" content="Rekordnövekedés a harmadik negyedévben az európai okostelefon eladásokban."/>
  </head>
  <body>
    <article>
      <h1>Új rekord született - Úgy viszik a telefonokat, mint a cukrot</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Rekordnövekedés a harmadik negyedévben az európai okostelefon eladásokban.</b>
      </p>
      <p>
        <b>Történetének a legnagyobb, 8 százalékos harmadik negyedévi forgalomnövekedését érte el az európai okostelefon piac a Canalys piackutató cég felmérése alapján.</b>
      </p>
      <p>Nyolc százalékos növekedésével az európai piac nyújtotta a legjobb teljesítményt az idei harmadik negyedévben, megelőzve az ázsiai-csendes-óceáni térség hat százalékos piaci növekedését is. A forgalomnövekedés elsősorban a piacvezető <b>dél-koreai Samsungn</b>ak volt köszönhető, amely az előző évinél <b>26 százalékkal több okostelefont értékesített</b>.</p>
      <p>Az értékesítési rangsorban második kínai <b>Huawei</b> a második negyedévi "katasztrofális" 8,5 millióról 11,6 millióra növelte a harmadik negyedévben az eladásait, korrigálva az ellene életbe léptetett amerikai szankciók hatását. Az egy évvel korábbihoz képest viszont a Huawei harmadik negyedévi eladásai nem mutattak lényeges változást.</p>
      <p>Az átlagos piaci növekedéstől elmaradó Huawei által szabadon hagyott vásárlói kapacitásra a Samsung mellett elsősorban a többi kínai gyártó "ugrott rá". A legnagyobb mértékben így az eladási rangsorban egyébként a Samsung mögött messze <b>a negyedik kínai Xiaomi növelte eladásait a harmadik negyedévben, 73 százalékkal</b>. Nagy erőkkel igyekeznek ugyanakkor az európai piacra behatolni a kínai Oppo, Oneplus, Realme és Vivo cégek is.</p>
      <p>Az új belépőknek és az 5G hálózati fejlesztéseknek köszönhetően így 2020-ban izgalmas piaci fejleményekre lehet számítani Európában a Canalys szakértői szerint. Megjegyzik ugyanakkor, hogy mivel az európai mobil szolgáltatói piac jóval több szereplős, mint az amerikai vagy a kínai, az 5G hálózatok fejlesztése is lassúbb ütemben halad majd. Az okostelefon gyártók számára viszont a többi hálózati szolgáltató egyúttal több potenciális üzleti partnert, azaz több belépési lehetőséget jelent.</p>
      <p>
        <b>A harmadik negyedévben 52,5 millió okostelefon fogyott az európai piacon, nyolc százalékkal több a 2018 harmadik negyedévi 48,8 milliónál.</b>
      </p>
      <p>Az eladási listát a harmadik negyedévben a Samsung vezette 18,7 millió, az egy évvel korábbinál 26 százalékkal több okostelefon eladásával Európában. A Samsung piaci részesedése 35,7 százalékra duzzadt 30,4 százalékról.</p>
      <p>A Huawei 11,6 millió okostelefont értékesített a harmadik negyedévben a 2018 harmadik negyedévi 11,7 millió után, ami 0,01 százalékos csökkenésnek felel meg. A piaci részesedés 22,2 százalékra csökkent 23,9 százalékról.</p>
      <p>Az Apple eladásai 4 százalékkal 9,8 millióra csökkentek 10,2 millióról, piaci részesedése 18,6 százalékra zsugorodott 20,8 százalékról.</p>
      <p>A Xiaomi 5,5 millió okostelefont adott el, 73 százalékkal többet az egy évvel korábbi 3,2 milliónál, piaci részesedése pedig 10,5 százalékra duzzadt 6,5 millióról.</p>
      <p>Az öt legnagyobb piaci szereplő között a HMD Global Oy (a Nokia utódja) 0,9 millió készüléket értékesített az idei harmadik negyedévben, 21 százalékkal kevesebbet a tavalyi harmadik negyedévi 1,2 milliónál, piaci részesedése így 1,8 százalékra csökkent 2,4 százalékról.</p>
      <p>Az összes többi gyártó együtt 5,9 millió készüléket értékesített a harmadik negyedévben Európában, 24 százalékkal kevesebbet a 2018 harmadik negyedévinél. Piaci részesedésük 11,2 százalékra csökkent 16,</p>
    </article>
  </body>
</html>