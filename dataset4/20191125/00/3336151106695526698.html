<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ilham-veren-ogretmenler--25111954.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T00:40:00+00:00"/>
    <meta property="og:title" content="İlham veren öğretmenler"/>
    <meta property="og:description" content="Çağdaş Yaşam Destekleme Derneği mezun öğretmenler tarafından Hababam Sınıfı canlandırma yapıldı."/>
  </head>
  <body>
    <article>
      <h1>İlham veren öğretmenler</h1>
      <h2>Çağdaş Yaşam Destekleme Derneği mezun öğretmenler tarafından Hababam Sınıfı canlandırma yapıldı.</h2>
      <address>
        <time datetime="2019-11-25T00:40:00+00:00">25 Nov 2019, 00:40</time>
      </address>
      <p>Çağdaş Yaşamı Destekleme Derneği tarafından 24 Kasım Öğretmenler Günü, ÇYDD Bakırköy şubesinin ev sahipliğinde ve mezun öğretmenlerin katkısıyla Bakırköy Tarık Akan Kültür Merkezinde düzenlenen etkinlikle kutlandı.</p>
      <p>Program saygı duruşu ve İstiklal Marşı ile başladı. Programı sunan Deniz Dilara Çatak ve canlı müziklerle katkı sunan Emre Yeleser eşliğinde Başöğretmen Atatürk sunumu yapıldı. Sunumdan sonra Çağdaş Yaşamı Destekleme Derneği Genel Başkanı Prof. Dr. Ayşe Yüksel, öğretmenler günü konulu konuşmasını yaptı ve Çağdaş Yaşamı Destekleme Derneği’ne destek veren, emek verenlere teşekkürlerini iletti.</p>
      <figure>
        <img src="https://odatv.com/images2/2019_11/2019_11_25/img_6106_1575x1050.jpg"/>
      </figure>
      <p>Daha sonra ÇYDD’nin yetiştirdiği ve ÇYDD Gençlik kadrolarında yer almış bugün öğretmen olarak eğitim camiasında yerini almış Fırat Örüç, ÇYDD’li öğretmen olmak konulu konuşmasını yaptı. Madde madde sıraladığı konuşmasında eğitimin ve öğretmenlerin yaşadığı sorunları ele aldı.</p>
      <p>Etkinliğin onur konuğu dünyanın en iyi elli öğretmenlerinden biri olan Dilek Livaneli, köy öğretmenliğinden başlayıp dünya elli öğretmeninden biri olma yolunda yaptıklarını ve başarı hikâyesini paylaştı. Dilek Livaneli, bunları yaparken ödülleri ve alacağım teşekkürleri düşünerek işe başlamadım tek isteğim iyi bir eğitim vermek ve fark yaratmaktı durmaksızın kendimi ve çevremi geliştirdim. Her gün çocuklara daha başka ne yenilikler öğretebilirim diye düşündüm ve bunu gerçekleştirdim. Eğitimi sadece çocuklarla sınırlı tutmadım aileleri, çevreyi bütün köyü de kattım dedi. Yaşadığım zorluklara rağmen çocuklara yeni bilgiler vermek yolundan dönemedim dedi.</p>
      <figure>
        <img src="https://odatv.com/images2/2019_11/2019_11_25/img_6149_1575x1050.jpg"/>
      </figure>
      <p>Yine fark yaratan öğretmenlerden Ali İhsan Özmen Van Mustafa Cengiz Ortaokulu Beden Eğitimi Öğretmeni, kurduğu kız futbol takımı ile yarattığı başarıyı bizlerle paylaştı.</p>
      <p>Çağdaş Yaşam Destekleme Derneği mezun öğretmenler tarafından Hababam Sınıfı canlandırma yapıldı.  Grup Aloha’nın dinletisi ile program tamamlandı. Program sonu aile fotoğrafı çekildi. Bir öğrenci tarafından Çağdaş Gençlik şiiri okundu. Bir öğrenci tarafından Benim Adım Öğretmen şarkısı okundu. Böylece etkinlik tamamlandı.</p>
      <figure>
        <img src="https://odatv.com/images2/2019_11/2019_11_25/img_6183_1575x1050.jpg"/>
      </figure>
      <p>
        <b>Nasuh Bektaş </b>
      </p>
      <p>
        <b>Odatv.com</b>
      </p>
      <figure>
        <a href="https://www.odakitap.com/kisi/turkan-saylan">
          <img src="http://odatv.com/images/resimler/turkan_saylan_bnnr.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>825 Bu habere tepkiniz:</p>
      <p> </p>
    </article>
  </body>
</html>