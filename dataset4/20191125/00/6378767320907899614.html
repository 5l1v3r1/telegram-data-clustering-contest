<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/rasisticka-poznamka-prezidenta-brescie-vyvolala-burku-kritiky-cl722917.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Rasistická poznámka prezidenta Brescie vyvolala búrku kritiky"/>
    <meta property="og:description" content="24hod.sk - Rasistická poznámka prezidenta Brescie vyvolala búrku kritiky - Ilustračná snímka"/>
  </head>
  <body>
    <article>
      <h1>Rasistická poznámka prezidenta Brescie vyvolala búrku kritiky</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ilustračná snímka</b><br/>Rím 25. novembra (TASR) - Zjavne rasistická poznámka prezidenta talianskeho futbalového klubu Brescia Calcio Massima Cellina na adresu útočníka vlastného tímu Maria Balotelliho vyvolala na Apeninskom polostrove búrku kritiky.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574718295.'"/>
      </figure>
      <p>"<i>Pán Cellino, ospravedlňujem sa, ale použili ste slová, ktoré by použil imbecil. Hanbím sa za vás</i>," citovala agentúra DPA slová Nicoly Fratoianniovej, poslankyne dolnej komory parlamentu.<br/><br/>Cellino komentoval skutočnosť, že spoluhráč slovenského stredopoliara Nikolasa Špaleka sa po hádke s trénerom Brescie Fabiom Grossom neobjavil v kádri na víkendový ligový duel s AS Rím. "<i>Balotelli je čierny, čo mám na to povedať. Snaží sa očistiť, ale je to ťažké</i>," povedal funkcionár.<br/><br/>Balotelli, ktorý má africké korene a adoptovala si ho rodina z Talianska, už viackrát reagoval s nevôľou na prejavy rasizmu.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>