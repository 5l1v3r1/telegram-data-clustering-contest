<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/samsung/articoli/n513206/playstation-5-xbox-scarlett-ssd-samsung/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="PlayStation 5 e Xbox Scarlett con SSD Samsung: prime conferme"/>
    <meta property="og:description" content="Manca ancora un anno alla prossima generazione di console, ma più passano i mesi e più si delinea l'identikit dell'hardware che troveremo su PlayStation 5 e su Xbox Scarlett. Oggi si aggiunge un nuovo tassello al mosaico e questo ci arriva da... Samsung!"/>
  </head>
  <body>
    <article>
      <h1>PlayStation 5 e Xbox Scarlett con SSD Samsung: prime conferme</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Gabriele Congiu</a></address>
      <p>Manca ancora un anno alla prossima generazione di console, ma più passano i mesi e più si delinea l'identikit dell'hardware che troveremo su <b><a href="https://www.hdblog.it/playstation-5/">PlayStation 5</a></b> e su <b><a href="https://www.hdblog.it/microsoft-xbox-scarlett/">Xbox Scarlett</a></b>. Oggi si aggiunge un nuovo tassello al mosaico e questo ci arriva da... Samsung!</p>
      <p>Si perché, durante l'ultimo<b> Samsung SSD Forum 2019 </b>tenutosi a Tokyo, la casa di Seoul ha toccato un tema inaspettato, ovvero quello degli <b>SSD da gaming</b>, facendo <b>menzione esplicita alle console che verranno rilasciate nel 2020</b>. Il discorso è stato accompagnato da una slide che illustra (senza però mostrare i numeri) i miglioramenti introdotti nei tempi di caricamento del sistema operativo e di un gioco (Monster Hunter: World) grazie all'adozione di un <b>SSD NVMe ottimizzato</b> appositamente.</p>
      <figure>
        <img src="https://hd.tudocdn.net/884716?w=1000&amp;fit=clip"/>
      </figure>
      <p>Insomma, sebbene non siano chiare le specifiche di questi nuovi SSD, sembra proprio che Samsung sia coinvolta in prima persona nello sviluppo di quelli che troveremo sulle console di nuova generazione. Al momento Sony e Microsoft non hanno ancora confermato nulla, ma è probabile che nel corso dei prossimi mesi ne sapremo di più. D'altronde il lancio è atteso per la fine del 2020, quindi ci aspettiamo che entrambe le piattaforme vengano svelate tra poco più di 7 mesi, in occasione dell'E3 2020.</p>
      <p>Zero compromessi al miglior prezzo?? <a href="https://www.hdblog.it/prezzi/Samsung-Galaxy-S10-Plus_i3876/">Samsung Galaxy S10 Plus</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3876&amp;pid=eb133251181598&amp;nid=869291037&amp;area=4&amp;prz=630&amp;hash=3419f5ad44cd2b895f375d856701a890">a <b>630 euro</b></a> oppure da <a href="https://www.hdblog.it/clickgo/?id=3876&amp;pid=do290378975&amp;nid=3843156622&amp;area=4&amp;prz=705&amp;hash=2ef051793ea6ef3e6b6c52e1aa1e100b">ePrice a <b>705 euro</b></a>.</p>
      <p>
        <a href="https://wccftech.com/playstation-5-xbox-scarlett-could-be-using-samsung-nvme-ssd/?utm_source=feedburner&amp;utm_medium=feed&amp;utm_campaign=Feed%3A+Wccftechcom+%28WCCFtech.com%29">VIA</a>
      </p>
    </article>
  </body>
</html>