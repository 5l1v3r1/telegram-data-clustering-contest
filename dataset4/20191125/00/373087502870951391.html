<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513161/xiaomi-mi-mix-3-5g-varianti-tenaa-8gb-256gb/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Xiaomi Mi Mix 3 5G: varianti con 8GB di RAM e 256GB di memoria in arrivo | TENAA"/>
    <meta property="og:description" content="Xiaomi Mi Mix 3 5G potrebbe presto essere immesso sul mercato in nuove varianti, almeno secondo quanto suggerito dall'ente di certificazione cinese TENAA. Il top di gamma annunciato lo scorso febbraio è infatti disponibile al momento nelle configurazioni da 6/64GB e 6/128GB (quest'ultima è stata introdotta in Italia con TIM, ma è ora disponibile anche con Vodafone), a cui dovrebbe affiancarsi a breve un'inedita versione con 8GB di RAM e 256GB di memoria interna."/>
  </head>
  <body>
    <article>
      <h1>Xiaomi Mi Mix 3 5G: varianti con 8GB di RAM e 256GB di memoria in arrivo | TENAA</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Stefano Bontempi</a></address>
      <p><b>Xiaomi Mi Mix 3 5G</b> potrebbe presto essere immesso sul mercato in <b>nuove varianti</b>, almeno secondo quanto suggerito dall'ente di certificazione cinese <i><b>TENAA</b></i>. <a href="https://www.hdblog.it/2019/02/24/xiaomi-mi-mix-3-5g-ufficiale-prezzo/">Il top di gamma annunciato lo scorso febbraio</a> è infatti disponibile al momento nelle configurazioni da <b>6/64GB e 6/128GB</b> (<a href="https://www.hdblog.it/2019/07/08/xiaomi-mi-mix-3-5g-tim-prezzo-disponibilita/">quest'ultima è stata introdotta in Italia con TIM</a>, ma è ora disponibile anche con Vodafone), a cui dovrebbe affiancarsi a breve un'<b>inedita versione con 8GB di RAM e 256GB di memoria interna</b>.</p>
      <p>La documentazione rivela un'ulteriore novità rispetto al <a href="https://www.hdblog.it/schede-tecniche/xiaomi-mi-mix-3-5g_i3889/">modello attualmente in commercio</a>: il sistema operativo nativo dovrebbe infatti essere <a href="https://www.hdblog.it/android-q/">Android 10</a>, a parità ovviamente di tutte le altre caratteristiche tecniche. Per dovere di cronaca, va sottolineato come il TENAA riporti tra le specifiche dello smartphone <i>M1810E5GG</i> appena certificato anche il taglio da 128GB di storage, come detto già presente su diversi mercati (Italia inclusa). Non possiamo escludere nulla, al momento, in attesa di conferme da parte di Xiaomi: potrebbe trattarsi della versione da 128GB certificata con Android 10 nativo, così come non sarebbe impossibile ipotizzare una variante 8/128GB.</p>
      <p>Il top di gamma Xiaomi <a href="https://www.hdblog.it/2019/01/19/recensione-xiaomi-mi-mix-3/">lo abbiamo provato e recensito a inizio anno</a> nella <a href="https://www.hdblog.it/schede-tecniche/xiaomi-mi-mix-3_i3793/">sua versione 4G</a>. Se invece volete concentrarvi sul modello compatibile con le <a href="https://www.hdblog.it/5g/">reti di nuova generazione</a> potete dare un'occhiata al confronto delle specifiche effettuato questa estate con <a href="https://www.hdblog.it/schede-tecniche/samsung-galaxy-s10-5g_i3878/">Galaxy S10</a> e <a href="https://www.hdblog.it/schede-tecniche/lg-v50-thinq-5g_i3892/">V50 di LG</a>.</p>
      <h3>XIAOMI MI MIX 3 5G: UN RIASSUNTO DELLE CARATTERISTICHE</h3>
      <figure>
        <img src="https://hd.tudocdn.net/884646?w=1000&amp;fit=clip"/>
      </figure>
      <ul>
        <li>Dimensioni: 157,89x74,69x9,4mm per 225 grammi</li>
        <li>Android 9 Pie con MIUI 10 (ma il modello certificato TENAA ha Android 10)</li>
        <li>Display OLED da 6,39” 2340x1080 19,5:9</li>
        <li>Qualcomm Snapdragon 855 Mobile Platform, modem X50 5G</li>
        <li>6GB di RAM LPDDR4x (TENAA: anche 8GB in arrivo)</li>
        <li>128GB di memoria interna UFS2.1 (TENAA: anche 256GB in arrivo)</li>
        <li>Connettività 5G sub 6GHz n78, WiFi 802.11ac, Bluetooth 5.0, USB Type-C</li>
        <li>AI Face Unlock, sensore delle impronte digitali sul retro</li>
        <li>Doppia fotocamera slider anteriore: 24MP f/2.2 HDR + 2MP DOF</li>
        <li>Doppia fotocamera posteriore: 12MP f/1.8, OIS a 4 assi, slow-mo @960fps + 12MP f/2.4, zoom ottico 2x</li>
        <li>Batteria da 3.800mAh con ricarica rapida Qualcomm Quick Charge 4</li>
      </ul>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.amazon.it/Xiaomi-Mix-Black-6-39-128gb/dp/B07KVVJ63F?SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07KVVJ63F&amp;smid=A11IL2PNWYJU7H">Xiaomi Mi Mix 3 5g Tim Black 6.39 6gb/128gb</a>
      </p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p><a href="https://www.amazon.it/Xiaomi-Mix-Black-6-39-128gb/dp/B07KVVJ63F?SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07KVVJ63F&amp;smid=A11IL2PNWYJU7H">Amazon</a> <a href="https://www.amazon.it/Xiaomi-Mix-Black-6-39-128gb/dp/B07KVVJ63F?SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07KVVJ63F&amp;smid=A11IL2PNWYJU7H"><b>698€ </b></a> <a href="https://www.amazon.it/Xiaomi-Mix-Black-6-39-128gb/dp/B07KVVJ63F?SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07KVVJ63F&amp;smid=A11IL2PNWYJU7H">Vedi offerta</a></p>
      <h3>VIDEO</h3>
      <figure>
        <iframe src="https://www.youtube.com/embed/mHSviMcRUaM" width="660" height="371" data-service="Youtube" scrolling="no"/>
      </figure>
      <ul>
        <li><a href="https://www.hdblog.it/prezzi/Xiaomi-Mi-Mix-3-5G_i3889/">Xiaomi Mi Mix 3 5G</a> è disponibile online da <a href="https://www.hdblog.it/clickgo/?id=3889&amp;pid=do335538227&amp;nid=4199939847&amp;area=4&amp;prz=580&amp;hash=b5f06633cd6fefdfa25aaccca777c22d">Tecnosell a <b>580 euro</b></a> oppure da <a href="https://www.hdblog.it/clickgo/?id=3889&amp;pid=do314063776&amp;nid=3843156622&amp;area=4&amp;prz=680&amp;hash=3301de9b4043f08426cc36b0e84b1405">ePrice a <b>680 euro</b></a>.</li>
      </ul>
      <p>Xiaomi Mi Mix 3 5G è disponibile su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3889&amp;pid=eb163857486020&amp;nid=869291037&amp;area=4&amp;prz=605&amp;hash=70fd12e53403ccf813fd79ad9b819ce0">a <b>605 euro</b></a>.(aggiornamento del 25 novembre 2019, ore 10:25)</p>
      <p>
        <a href="https://www.gizmochina.com/2019/11/23/mi-mix-3-5gs-new-tenaa-listing-hints-at-8256gb-version-coming-soon/">VIA</a>
      </p>
      <p>
        <a href="http://shouji.tenaa.com.cn/mobile/MobileDetail.aspx?code=zDErPbEoeuAUCC2CA9dkLUFAOaQ%2f%2f3DALCCqnCnhqfI%3d">FONTE</a>
      </p>
    </article>
  </body>
</html>