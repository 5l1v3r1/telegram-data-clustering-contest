<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/sudna-rada-zacala-volbu-predsedu-najvyssieho-sudu-sr-cl722829.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Súdna rada začala voľbu predsedu Najvyššieho súdu SR"/>
    <meta property="og:description" content="24hod.sk - Súdna rada začala voľbu predsedu Najvyššieho súdu SR - Súdna rada v zložení 15 členov začala 10. zasadnutím voľbu predsedu Najvyššieho súdu (NS) SR. O predsednícke kreslo sa uchádzajú Alena Šišková a Ján Šikuta."/>
  </head>
  <body>
    <article>
      <h1>Súdna rada začala voľbu predsedu Najvyššieho súdu SR</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Súdna rada v zložení 15 členov začala 10. zasadnutím voľbu predsedu Najvyššieho súdu (NS) SR. O predsednícke kreslo sa uchádzajú Alena Šišková a Ján Šikuta.</b><br/>Bratislava 25. novembra (TASR) – Súdna rada v zložení 15 členov začala 10. zasadnutím voľbu predsedu Najvyššieho súdu (NS) SR. O predsednícke kreslo sa uchádzajú Alena Šišková a Ján Šikuta.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574700819.'"/>
      </figure>
      <p>O predsedovi budú rozhodovať členovia Súdnej rady v tajnej voľbe. Voľbe bude predchádzať verejná časť zasadnutia, na ktorej jednotliví kandidáti vo vylosovanom poradí odprezentujú a uvedú svoje predstavy o ich pôsobení vo funkcii predsedu NS SR.<br/><br/>Možnosť navrhnúť kandidátov využil člen Súdnej rady Branislav Jablonka, ktorý nominoval Šikutu. Šiškovú navrhla na pozíciu bývalá predsedníčka NS SR Daniela Švecová.<br/><br/>Kandidátov na predsedu NS SR môžu Súdnej rade navrhnúť člen rady, sudcovské rady, stavovské organizácie sudcov, plénum sudcov NS, sudca NS a minister spravodlivosti. Predsedom NS SR sa môže stať len jeho sudca. <br/><br/>V prvej voľbe predsedu NS SR, ktorá sa konala v septembri, sa nepodarilo zvoliť žiadneho kandidáta.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>