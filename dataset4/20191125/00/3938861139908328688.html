<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sad-newspaper/_inzhir-dalmatskij-daye-200gramovi-plodi/939243"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T00:46:00+00:00"/>
    <meta property="og:title" content="Інжир Далматський дає 200-грамові плоди"/>
    <meta property="og:description" content="&amp;mdash;&amp;ensp;Інжир уродив тричі, бо погода вдала. Щоб так було і надалі, у листопаді утеплюю кущі, &amp;mdash; розповідає 39-річна Валентина Приймак із міста Долинська Кіровоградської області. Обрізує кущ після листопаду. Проріджує, бо через брак сонця ягоди не дозрівають і осипаються. ..."/>
  </head>
  <body>
    <article>
      <h1>Інжир Далматський дає 200-грамові плоди</h1>
      <address><time datetime="2019-11-25T00:46:00+00:00">25 Nov 2019, 00:46</time> by <a rel="author">Катерина РОМАНЧУК</a></address>
      <p>— Інжир уродив тричі, бо погода вдала. Щоб так було і надалі, у листопаді утеплюю кущі, — розповідає <b>39-річна Валентина Приймак</b> із міста Долинська Кіровоградської області.</p>
      <p>Обрізує кущ після листопаду. Проріджує, бо через брак сонця ягоди не дозрівають і осипаються. Обробляє від грибка. Той селиться на рослині, коли багато дощів.</p>
      <p>— Під кущем розкладаю ялинові гілки, пригинаю до них бічні пагони, — продовжує. — Прикладаю грудкою землі. Так не підмерзнуть, звикнуть до цього положення і здерев'яніють. Зверху накриваю агроволокном і шифером.</p>
      <p>Під час відлиги на день знімає накриття. Так пагони адаптуються.</p>
      <p>— Якщо саджанець вже купили, то краще поки що не висаджуйте, — каже Валентина Приймак. — Не встигне до зими прийнятися. Посадіть у відро і поставте у погріб. У дім не заносьте, бо там продовжить рости. У мене так було із сортом Далматський. Він один із найкращих ранніх. Цінується за самоплідність і великі плоди з червоною солодкою м'якоттю. Важать 180–200 грамів. У повну силу родить після 3 років. Дозріває в липні й серпні.</p>
    </article>
  </body>
</html>