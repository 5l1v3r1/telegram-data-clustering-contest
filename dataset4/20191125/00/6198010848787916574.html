<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/taylor-mega-vittima-di-bullismo-spesso-mi-prendevano-in-giro/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Taylor Mega vittima di bullismo: “Spesso mi prendevano in giro”"/>
    <meta property="og:description" content="Taylor Mega parla della sua infanzia e fa una drammatica rivelazione: &quot;Si prendevano gioco di me&quot; Taylor Mega, in queste ultime ore, ha fatto una lunga"/>
  </head>
  <body>
    <article>
      <h1>Taylor Mega vittima di bullismo: “Spesso mi prendevano in giro”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_taylor_mega_differita.jpg"/>
      </figure>
      <h3>Taylor Mega parla della sua infanzia e fa una drammatica rivelazione: “Si prendevano gioco di me”</h3>
      <p><b>Taylor Mega</b>, in queste ultime ore, ha fatto una lunga chiacchierata con i suoi tanti fan su instagram. E in tale circostanza questi ultimi hanno anche voluto domandarle da dove derivi questo suo carattere così forte e deciso. A quel punto la ragazza, con la sua proverbiale schiettezza, ha dato una risposta che ha lasciato tutti davvero sbigottiti:</p>
      <blockquote>“Credo che il mio carattere forte derivi dal fatto che da piccola non venivo mai considerata come la bella ragazza a cui tutti vanno dietro…Anzi, mi prendevano spesso in giro…”</blockquote>
      <p>In pratica <b>Taylor Mega, in passato, ha subìto del bullismo</b>. Ma qual era il motivo scatenante di queste prese in giro nei suoi confronti? E’ stata proprio la stessa influencer a rivelarlo ai suoi supporter, asserendo: <i>“Avevo i capelli troppo corti e un carattere forte, quindi mi davano del maschiaccio…E poi perchè non mi vestivo alla moda…”</i> Successivamente l’influencer ha voluto però ringraziare questi bulli perchè proprio grazie a loro è diventata così ‘affamata’.</p>
      <h3>Taylor Mega senza freni sui social: “Provano a farmi sentire insicura”</h3>
      <p>L’influencer <b>Taylor Mega</b> è stata davvero un fiume in piena in queste ultime ore su instagram. E dopo aver svelato ai suoi estimatori di aver subìto bullismo da ragazzina, ha anche aggiunto di aver ricevuto in questi anni spesso e volentieri consigli o suggerimenti sul suo lavoro da influencer o sulle sue ospitate televisive. Consigli che pare non abbia mai gradito: <i>“Provano a farmi sentire insicura sempre e comunque…”</i> Per tale ragione <b>Taylor Mega</b>, che in questi giorni ha <b><a href="https://www.lanostratv.it/2019/11/taylor-mega-smentisce-il-flirt-con-erica-piamonte-sono-single/">smentito il flirt con Erica</a></b>, ha anche voluto mandare un messaggio forte e chiaro a queste persone che pare abbiano voluto mettere un po’ troppo il becco nella sua vita: <i>“A Taylor fotte se*a perché alla fine vorrebbero tutti stare al mio posto…”</i> Insomma la ragazza è stata chiara anche su questo punto: non accetta consigli, volendo fare tutto di testa sua.</p>
      <h3>Taylor Mega provocante sui social: “Ho sempre un asso nella manica”</h3>
      <p><b>Taylor Mega</b> ha fatto molto discutere in queste ore anche per la sua ultima foto pubblicata sul suo profilo personale instagram. Il motivo? La ragazza, nell’immagine pubblicata sul social fotografico, si è mostrata decisamente provocante con tanto di passamontagna, e nella didascalia ha scritto testuali parole: <i>“Ho sempre un asso nella manica…”</i> Una foto che ha destato ovviamente polemiche in quanto è stata considerata troppo audace. Polemiche a cui non ha risposto <b>Taylor Mega</b>, ma con tutta probabilità non ci darà molto peso. E chissà se stasera tornerà a Live dalla d’Urso. Ovviamente i suoi fan lo sperano.</p>
    </article>
  </body>
</html>