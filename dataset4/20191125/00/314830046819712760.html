<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939580/%D9%81%DB%8C%D9%84%D8%A7-%D8%AC%D8%A7%D9%85%E2%80%8C%D8%AC%D9%87%D8%A7%D9%86%DB%8C-%DA%A9%D8%B4%D8%AA%DB%8C-%D8%AA%D9%87%D8%B1%D8%A7%D9%86-%D8%B1%D8%A7-%D8%A8%D8%AF%D9%84%DB%8C%D9%84-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7-%D9%84%D8%BA%D9%88-%DA%A9%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="فیلا، جام‌جهانی کشتی تهران را بدلیل ناآرامی‌ها لغو کرد"/>
    <meta property="og:description" content="اعضای کمیته اجرایی اتحادیه جهانی کشتی روز شنبه در شهر استانبول ترکیه نشستی برگزار تأیید کردند که دو تیم به دلیل توصیه‌ دولت‌های خود، از حضور در مسابقات جام جهانی تهران کنار کشیده‌اند."/>
  </head>
  <body>
    <article>
      <h1>فیلا، جام‌جهانی کشتی تهران را بدلیل ناآرامی‌ها لغو کرد</h1>
      <h2>خبر</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>اعضای کمیته اجرایی اتحادیه جهانی کشتی روز شنبه در شهر استانبول ترکیه نشستی برگزار تأیید کردند که دو تیم به دلیل توصیه‌ دولت‌های خود، از حضور در مسابقات جام جهانی تهران کنار کشیده‌اند.</i>
      </p>
      <p>اتحادیه جهانی کشتی اعلام کرد میزبانی ایران از مسابقات جام جهانی کشتی فرنگی را به تعویق انداخته است.</p>
      <p>به گزارش تابناک ورزشی، اتحادیه جهانی کشتی (UWW) با انتشار بیانیه‌ای اعلام کرد به خاطر اتفاقات اخیر در ایران، برگزاری مسابقات جام جهانی کشتی فرنگی که قرار بود این هفته در تهران برگزار شود، به تعویق افتاده است.</p>
      <p>اعضای کمیته اجرایی اتحادیه جهانی کشتی روز شنبه در شهر استانبول ترکیه نشستی برگزار و منابع مختلف از جمله توصیه‌های وزارتخانه‌های خارجه به مسافران در ایران و تصمیم اخیر سایر رشته‌های ورزش را ارزیابی کردند. همچنین کمیته اجرایی UWW تأیید کرد که دو تیم به دلیل توصیه‌ دولت‌های خود، از حضور در این مسابقات کنار کشیده‌اند.</p>
      <p>مایکل دوسون، دبیرکل اتحادیه جهانی کشتی با ارسال نامه‌ای به تمامی فدراسیون‌های عضو UWW اعلام کرد: «با توجه به مسئولیت‌مان در قبال ورزشکاران و تیم‌ها و اینکه اوضاع به درجه ثبات مطلوبی برای برگزاری چنین رویدادی بین‌المللی نرسیده است و با نگرانی برای جلوگیری از بروز هرگونه خطر برای ورزشکاران‌مان، کمیته اجرایی تصمیم گرفته است که برگزاری مسابقات جام جهانی کشتی فرنگی را تا اطلاع ثانوی به تعویق بیندازد».</p>
      <p>گفتنی است فدراسیون کشتی امروز تلاش های خود برای پس گرفتن میزبانی این مسابقات را شروع کرده است و هزینه زیادی تا کنون برای مهیاساختن زیرساخت ها برای میزبانی انجام شده بود که زیان مالی شدیدی را نیز متوجه کشتی ایران خواهد کرد.</p>
    </article>
  </body>
</html>