<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/android/articoli/n513139/mercato-app-store-google-play-q3-2019/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Mercato app: tutto nelle mani di pochi"/>
    <meta property="og:description" content="Il business delle applicazioni segue di fatto le stesse logiche dell'economia mondiale, volenti o nolenti: pochi contano tanto, e viceversa. Si può riassumere così il dato pubblicato da Sensor Tower in merito alle app presenti su Play Store e App Store, con appena l'1% degli editori che detiene l'80% dell'intero mercato, contando i download. E lato ricavi la situazione non migliora di certo, anzi, così come non sembra registrare variazioni nemmeno questa concentrazione del mercato nel tempo: analizzando i dati dal 2014 in avanti, l'1% degli editori ha sempre mantenuto pressoché inalterate le proprie quote."/>
  </head>
  <body>
    <article>
      <h1>Mercato app: tutto nelle mani di pochi</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Stefano Bontempi</a></address>
      <p>Il <b>business delle applicazioni </b>segue di fatto le stesse logiche dell'economia mondiale, <i>volenti o nolenti</i>: pochi contano tanto, e viceversa. Si può riassumere così il dato pubblicato da <b><i>Sensor Tower</i></b> in merito alle app presenti su Play Store e App Store, con <b>appena l'1% degli editori che detiene l'80% dell'intero mercato</b>, contando i download. E lato ricavi la situazione non migliora di certo, anzi, così come non sembra registrare variazioni nemmeno questa concentrazione del mercato nel tempo: analizzando i dati dal 2014 in avanti, l'1% degli editori ha sempre mantenuto pressoché inalterate le proprie quote.</p>
      <p>I valori si riferiscono al terzo trimestre del 2019, e ben fotografano una situazione che si è andata via via delineando nel tempo in cui si evidenzia la presenza di un <b>numero esiguo di sviluppatori in grado di generare 23,6 miliardi di download su un totale di 29,6 miliardi</b>. Per il <i>rimanente</i> 99% restano le briciole: 6 miliardi di download in tutto.</p>
      <p>Competizione sempre più serrata che si riconosce anche nell'incremento di applicazioni disponibili sui due store virtuali: erano 2,2 milioni nel 2014, e ora hanno raggiunto quota <b>3,4 milioni </b>(+65%). Crescita largamente attesa, del resto, nonché <a href="https://www.hdblog.it/2019/01/16/mercato-app-giochi-mobile-2018-app-annie-2019/">anticipata da tempo dagli analisti che già a inizio anno avevano previsto un trend positivo</a>. In sintesi e nel complesso (dati Q3 2019):</p>
      <h3>MERCATO APP COMPLESSIVO</h3>
      <slideshow>
        <figure>
          <img src="https://hd.tudocdn.net/884567?w=1000&amp;fit=clip"/>
        </figure>
        <figure>
          <img src="https://hd.tudocdn.net/884569?w=1000&amp;fit=clip"/>
        </figure>
      </slideshow>
      <ul>
        <li>3,4 milioni di app su App Store e Play Store</li>
        <li>792.000 editori</li>
        <li>circa 7.000 editori generano 23,6 miliardi di download (<b>80% delle installazioni totali</b>)</li>
        <li>784.000 editori (99% del totale) contano - in termini di download - per il 20% del mercato</li>
        <li>22 miliardi di dollari di reddito lordo nel Q3 2019</li>
        <li>
          <b>l'1% di editori ha generato 20,5 miliardi di dollari (93%)</b>
        </li>
        <li>il 99% ha generato 1,5 miliardi di dollari (7%)</li>
      </ul>
      <h3>MERCATO APP - GIOCHI</h3>
      <slideshow>
        <figure>
          <img src="https://hd.tudocdn.net/884570?w=1000&amp;fit=clip"/>
        </figure>
        <figure>
          <img src="https://hd.tudocdn.net/884571?w=1000&amp;fit=clip"/>
        </figure>
      </slideshow>
      <ul>
        <li>1.000 editori di giochi su App Store e Play Store su 108.000 (1%) generano 9,1 miliardi di download (<b>82% del totale</b>)</li>
        <li>ciascuno dei principali editori (appartenenti alla "classe dell'1%") conta su 8,4 milioni di installazioni</li>
        <li><b>il 99% degli editori di giochi genera il 18% di download </b>(18.000 installazioni ciascuno)</li>
        <li>16,3 miliardi di dollari di reddito lordo nel Q3 2019</li>
        <li>l'1% di editori ha generato 15,5 miliardi di dollari (95%)</li>
        <li>il 99% degli editori ha generato 800 milioni di dollari (5%)</li>
        <li><b>Tencent, NetEase e Bandai Namco</b> sono i tre grandi <i>player</i> del mercato games</li>
      </ul>
      <blockquote>Credits immagine d'apertura: Pixabay</blockquote>
      <p>Il top gamma più piccolo e pontente sul mercato? <a href="https://www.hdblog.it/prezzi/Samsung-Galaxy-S10e_i3877/">Samsung Galaxy S10e</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3877&amp;pid=eb143149018657&amp;nid=869291037&amp;area=4&amp;prz=419&amp;hash=627d4192e50e93e671d0e881e902378d">a <b>419 euro</b></a>.</p>
      <p>
        <a href="https://sensortower.com/blog/top-one-percent-downloads">FONTE</a>
      </p>
    </article>
  </body>
</html>