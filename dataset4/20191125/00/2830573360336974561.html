<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/sudamerica/2019/11/25-63778660/de_rossi_in_campo_con_il_boca_juniors_84_giorni_dopo_l_infortunio/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="De Rossi in campo con il Boca Juniors 84 giorni dopo l'infortunio"/>
    <meta property="og:description" content="L'ex capitano della Roma, dopo il lungo stop a causa di problemi fisici, è tornato a calcare il rettangolo verde per circa mezz'ora nel match contro l'Union (2-0). E sul suo futuro commenta: &quot;Non sto pensando di andare altrove, mi godo questa occasione ogni giorno di più&quot;"/>
  </head>
  <body>
    <article>
      <h1>De Rossi in campo con il Boca Juniors 84 giorni dopo l'infortunio</h1>
      <h2>L'ex capitano della Roma, dopo il lungo stop a causa di problemi fisici, è tornato a calcare il rettangolo verde per circa mezz'ora nel match contro l'Union (2-0). E sul suo futuro commenta: "Non sto pensando di andare altrove, mi godo questa occasione ogni giorno di più"</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>BUENOS AIRES (ARGENTINA)</b> <b>-</b> "<i>Sono contento perchè abbiamo vinto e perchè ho giocato un po'</i>. <i>Sono sempre stato sicuro di tornare, ho lavorato duro". </i>Sono queste le parole di <a href="https://www.tuttosport.com/video/calcio/calcio-estero/2019/11/18-63500048/de_rossi_verso_il_rinnovo_con_il_boca/"><b>Daniele</b> <b>De</b> <b>Rossi</b></a>, rientrato in campo 84 giorni dopo l'infortunio nel match vinto dal suo <b>Boca</b> <b>Juniors</b> sull'<b>Union Santa Fe</b> per <b>2-0</b> grazie alle reti di <b>Abila</b> e <b>Mac</b> <b>Allister</b>. "<i>Mi sono fatto male perchè avevamo una partita importante come Boca-River e volevo giocare, ho accelerato il recupero e mi sono fatto di nuovo male -</i> commenta De Rossi -.<i> La pazienza non si compra al supermercato, volevo dare una mano ai miei compagni e ho commesso un errore. Ma ora guardiamo avanti</i>". L'ex capitano della <a href="https://www.tuttosport.com/squadre/SerieA/Roma/t121"><b>Roma</b></a>, intanto, ieri è subentrato al 65' al posto di Mac Allister, in una Bombonera in visibilio per la vittoria della propria squadra e per celebrare la sconfitta dei rivali del River Plate in finale di <a href="https://www.tuttosport.com/news/calcio/calcio-estero/sudamerica/2019/11/23-63728725/gabigol_e_l_eroe_del_flamengo_doppietta_e_trionfo_in_libertadores/">Libertadores</a> contro il <a href="https://www.tuttosport.com/video/video-follie/2019/11/24-63768403/adriano_in_lacrime_per_il_flamengo_/">Flamengo</a>.</p>
      <figure>
        <video src="http://media.tuttosport.com/omnisport/2019/11/24/241119_IT_PERFORM_FLAMENGO_TIFOSI_VL_1574631446609_1065.mp4"/>
        <figcaption>Rio, gli incredibili festeggiamenti dei tifosi del Flamengo</figcaption>
      </figure>
      <h3>De Rossi sul suo futuro</h3>
      <p><b>De Rossi</b> ha poi anche parlato di <b>futuro</b>: "<i>Ho firmato un contratto, ho sempre detto di voler rimanere almeno un anno e questo anno ancora non è finito. Per il resto ogni giorno è buono per prendere delle decisioni. Mi faccio tante domande, voglio sapere come sto fisicamente ma ora sembro stare bene e se sto bene, adoro giocare qui. </i><i>Non sto pensando di andare altrove</i> - mette in chiaro De Rossi -, <i>mi godo questa occasione ogni giorno di più, adoro vestire questa maglia e voglio giocare un po' di più</i>". <br/>Sulla <b>passione dei tifosi </b>del<b> Boca </b>commenta: "<i>Sono venuto per questo. In molti mi dicevano che bisognava viverla almeno una volta nella vita, anche quando non gioco ogni giorno di più sento questo affetto. Dobbiamo imparare da questa gente</i>". Del rientro di De Rossi è felice anche il tecnico <b>Alfaro</b>: "<i>Oggi sta bene e ha bisogno di mettere minuti e allenamenti nelle gambe. Sappiamo che può darci un contributo molto importante. Per lui non è lo stesso giocare e non giocare, è un soldato e vuole stare sempre in campo</i>".</p>
      <figure>
        <video src="http://media.tuttosport.com/videos/2019/11/18/cms_20191118_1811-de-rossi-rinnova-con-il-boca-juniors-fino-al-2021-corrmp41574084765.mp4"/>
        <figcaption>De Rossi prolunga il contratto con il Boca Juniors</figcaption>
      </figure>
      <related>
        <a href="https://www.tuttosport.com/video/calcio/calcio-estero/2019/11/18-63500048/de_rossi_verso_il_rinnovo_con_il_boca/"/>
        <a href="https://www.tuttosport.com/news/calcio/calcio-estero/sudamerica/2019/11/23-63728725/gabigol_e_l_eroe_del_flamengo_doppietta_e_trionfo_in_libertadores/"/>
        <a href="https://www.tuttosport.com/archivio/calcio/calcio-estero/sudamerica"/>
        <a href="https://www.tuttosport.com/news/calcio/calcio-estero/sudamerica/2019/10/23-62548640/libertadores_river_in_finale_al_boca_non_basta_l_1-0_nel_superclasico_di_ritorno/?related_news"/>
        <a href="https://www.tuttosport.com/news/altri-sport/atletica/2019/10/13-62211748/tortu_ho_sempre_tifato_river_ma_adesso_sosterro_de_rossi_/?related_news"/>
        <a href="https://www.tuttosport.com/news/calcio/calcio-estero/sudamerica/2019/08/30-60526838/coppa_libertadores_il_boca_di_de_rossi_sfidera_il_river_in_semifinale/?related_news"/>
        <a href="https://www.tuttosport.com/news/calcio/calcio-estero/sudamerica/2019/08/29-60485005/libertadores_boca_in_semifinale_con_de_rossi_in_campo/?related_news"/>
      </related>
    </article>
  </body>
</html>