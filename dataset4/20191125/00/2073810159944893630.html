<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/maurizio-battista-figlia-in-ospedale-come-sta-449450"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Maurizio Battista figlia in ospedale: ecco come sta ora la piccola Anna"/>
    <meta property="og:description" content="Come sta la figlia di Maurizio Battista in ospedale: aggiornamenti e ultime news Sospiro di sollievo per Maurizio Battista. La figlia più piccola del comico romano, Anna, è stata portata in ospedale nelle ultime ore per un problema ancora non specificato. Dopo che il post Facebook dell’attore ha messo in allerta i fan ci ha […]"/>
  </head>
  <body>
    <article>
      <h1>Maurizio Battista figlia in ospedale: ecco come sta ora la piccola Anna</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2015/09/maurizio-battista.jpg"/>
      </figure>
      <h3>Come sta la figlia di Maurizio Battista in ospedale: aggiornamenti e ultime news</h3>
      <p>Sospiro di sollievo per Maurizio Battista. La figlia più piccola del comico romano, Anna, è stata portata in ospedale nelle ultime ore per un problema ancora non specificato. Dopo che il post Facebook dell’attore ha messo in allerta i fan ci ha pensato la compagna Alessandra Moretti a rassicurare tutti. La 32enne, vista pure al Grande Fratello Vip quando Battista era uno dei concorrenti, ha rivelato su Instagram (foto più in basso) che <b>la situazione della figlia è in netto miglioramento</b>. La Moretti ha ringraziato tutte le persone che hanno speso parole di affetto e incoraggiamento per la sua famiglia, che oggi è più unita che mai nonostante le critiche e le malelingue del passato. La relazione tra Maurizio e Alessandra ha fatto discutere molto per via della differenza d’età: Battista è più grande della Moretti di ben trent’anni.</p>
      <h3>Alessandra Moretti rassicura tutti sulla figlia Anna</h3>
      <p><i>“<b>Anna sta molto meglio</b>, grazie a tutti per i cari messaggi. Colgo l’occasione per ringraziare i medici amorevoli dell’Ospedale Pediatrico Bambin Gesù”</i>, ha scritto Alessandra Moretti su Instagram.</p>
      <figure>
        <embed-post data-src="https://www.instagram.com/p/B5R8nKHCRyY" data-service="Instagram"/>
      </figure>
      <h3>La famiglia allargata del comico e attore Maurizio Battista</h3>
      <p><b>Maurizio Battista ha chiamato la figlia Anna in onore della madre defunta</b>. Da un precedente matrimonio Battista ha avuto <a href="https://www.gossipetv.com/maurizio-battista-figli-rapporto-difficile-verissimo-377798">altri due figli, ormai grandi, con i quali non ha alcun tipo di rapporto.</a></p>
    </article>
  </body>
</html>