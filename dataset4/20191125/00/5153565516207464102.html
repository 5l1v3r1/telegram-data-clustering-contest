<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/magazin/doncic-dobil-dvoboj-s-hardnom-41-tock-in-10-podaj-za-zmago-nad-houstonom-742960"/>
    <meta property="og:site_name" content="Revija Reporter"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dončić dobil dvoboj s Hardnom: 41 točk in 10 podaj za zmago nad Houstonom"/>
    <meta property="og:description" content="Ekipa Dallas Mavericks je v severnoameriški košarkarski ligi NBA na gostovanju s 137:123 ugnala Houston Rockets za peto zmago v nizu in enajsto v sezoni. Najb"/>
  </head>
  <body>
    <article>
      <h1>Dončić dobil dvoboj s Hardnom: 41 točk in 10 podaj za zmago nad Houstonom</h1>
      <h2>
        <b>Ekipa Dallas Mavericks je v severnoameriški košarkarski ligi NBA na gostovanju s 137:123 ugnala Houston Rockets za peto zmago v nizu in enajsto v sezoni. Najboljši igralec tekme je bil slovenski zvezdnik Luka Dončić, ki je za zmagovalce vpisal kar 41 točk ter 10 podaj in šest skokov.</b>
      </h2>
      <address><time datetime="2019-11-25T00:00:00+00:00">25 Nov 2019</time> by <a rel="author">STA</a></address>
      <p>Dallas je uvodno četrtino dobil kar s 45:29 in kljub temu, da go gostitelji dobili drugi del za dve točki (32:30), je Dallas na odmor ob polčasu odšel s prednostjo 18 točk (78:60).<br/><br/>V zadnji minuti tretje četrtine je zvezdnik domačih James Harden s prostih metov znižal razliko na deset točk, potem pa je v zadnji četrtini padla tudi na pet, zadnjič ob izidu 112:107.<br/><br/>Luka Dončić je nato prevzel vse niti igre v svoje roke, zadeval je z vseh položajev in obenem tudi uspešno podajal.<br/><br/>Dončić je dobil tudi dvoboj s prvim strelcem lige Hardnom. Slednji je bil drugi strelec srečanja z 32 točkami (met iz igre 11:24, 8:10 prosti meti, dve trojki). Dosegel je še 11 podaj in devet skokov. Dončić je iz igre metal 15:29, 6:8 proste mete, vpisal pa je pet trojk.<br/><br/>Ponoči po slovenskem času je bila še tekma med ekipama Philadelphia 76ers in Miami Heat Gorana Dragića.</p>
      <p>loading...</p>
    </article>
  </body>
</html>