<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/food-newspaper/_myatnij-liker-nastoyuyut-na-medu/939279"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T00:36:00+00:00"/>
    <meta property="og:title" content="М'ятний лікер настоюють на меду"/>
    <meta property="og:description" content="&amp;mdash;&amp;ensp;Коли нема ягід, готую лікер на меду, &amp;mdash; розповідає 40-річна Юлія Ісаєнко з Ніжина Чернігівської області. &amp;mdash; Його легко пити. Меліса й м'ята додають пряного аромату. У посудину засипає по 1 ст. л. сушеної м'яти, меліси та чебрецю. Кидає гілочку звіробою та 1/2 ч. л. ..."/>
  </head>
  <body>
    <article>
      <h1>М'ятний лікер настоюють на меду</h1>
      <address><time datetime="2019-11-25T00:36:00+00:00">25 Nov 2019, 00:36</time> by <a rel="author">Катерина РОМАНЧУК</a></address>
      <p>— Коли нема ягід, готую лікер на меду, — розповідає <b>40-річна Юлія Ісаєнко</b> з Ніжина Чернігівської області. — Його легко пити. Меліса й м'ята додають пряного аромату.</p>
      <p>У посудину засипає по 1 ст. л. сушеної м'яти, меліси та чебрецю. Кидає гілочку звіробою та 1/2 ч. л. соди. Наливає по склянці води та меду. Ставить на вогонь, доводить до кипіння.</p>
      <p>— Коли зникне піна, накриваю посудину. Тримаю півгодини на слабкому вогні. Для вираженого смаку має уваритися. Охолоджую і фільтрую через два шари марлі.</p>
      <p>Наливає склянку спирту й перемішує. Ставить у холодильник.</p>
      <p>— Лікер дозріває за місяць. Але що довше постоїть, то ароматніший буде, — додає Юлія Ісаєнко.</p>
    </article>
  </body>
</html>