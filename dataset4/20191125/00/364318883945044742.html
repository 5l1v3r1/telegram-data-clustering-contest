<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/mobilenews/381456"/>
    <meta property="og:site_name" content="beartai"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ส่งท้ายปี 2019 ตลาดสมาร์ตโฟนโตขึ้นในรอบสองปีที่ผ่านมา Huawei สร้างยอดขายได้มากที่สุด"/>
    <meta property="og:description" content="ในช่วงไม่กี่ปีที่ผ่านมาตลาดสมาร์ตโฟนค่อนข้างเหงาเนื่องจากความแปลกใหม่ของนวัตกรรมอาจจะไม่มากพอจนทำให้คนที่ใช้สมาร์ตโฟนเครื่องเก่ายอมควักเงินเปลี่ยนเป็นเครื่องใหม่ แต่ปีนี้แตกต่างกันออกไปเมื่อตลาดสมาร์ตโฟนมีแนวโน้มที่ดีขึ้นในรอบสองปีที่ผ่านมา"/>
  </head>
  <body>
    <article>
      <h1>ส่งท้ายปี 2019 ตลาดสมาร์ตโฟนโตขึ้นในรอบสองปีที่ผ่านมา Huawei สร้างยอดขายได้มากที่สุด</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Watcharakul Pattanaprateep</a></address>
      <p>ในช่วงไม่กี่ปีที่ผ่านมาตลาดสมาร์ตโฟนค่อนข้างเหงาเนื่องจากความแปลกใหม่ของนวัตกรรมอาจจะไม่มากพอจนทำให้คนที่ใช้สมาร์ตโฟนเครื่องเก่ายอมควักเงินเปลี่ยนเป็นเครื่องใหม่ แต่ปีนี้แตกต่างกันออกไปเมื่อตลาดสมาร์ตโฟนมีแนวโน้มที่ดีขึ้นในรอบสองปีที่ผ่านมา</p>
      <p>Canalys เผยผลสำรวจพบว่ายอดจำหน่ายสมาร์ตโฟนเพิ่มขึ้น 1% หลังจากสองปีที่ผ่านมามีแนวโน้มที่ลดลงมาโดยตลอด Samsung ครองอันดับหนึ่งใสตลาดสมาร์ตโฟน ยอดขายทั้งหมด 78.9 ล้านเครื่อง ครองส่วนแบ่งทั้งหมด 22.4% เพิ่มขึ้น 11% เมื่อเทียบกับปีที่ผ่านมา ตามด้วย Huawei ขายได้ทั้งหมด 66.8 ล้านเครื่อง ครองส่วนแบ่งทั้งหมด 19.0% เพิ่มขึ้น 29% เลยทีเดียว</p>
      <p>ที่สามตามมาด้วย Apple และ Xiaomi ครองส่วนแบ่ง 12.3% และ 9.2% ตามลำดับ แต่ทั้งสองแบรนด์นี้มียอดขายที่ลดลงจากที่ผ่านมา -7% และ -3% ตามลำดับ ในส่วนของ Apple นั้นเพราะยอดขายของ iPhone XR, iPhone XS และ iPhone XS Max นั้นไปได้ไม่สวยนัก</p>
      <figure>
        <img src="https://www.beartai.com/wp-content/uploads/2019/11/canalys.jpg"/>
      </figure>
      <p>อ้างอิง <a href="https://canalys.com/newsroom/globalQ3smartphonemarket">Canalys</a></p>
    </article>
  </body>
</html>