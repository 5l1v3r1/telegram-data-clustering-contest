<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-eb-potselejtezo-bulgariaban-kezd-a-valogatott/"/>
    <meta property="og:site_name" content="lokál"/>
    <meta property="article:published_time" content="2019-11-25T00:01:26+00:00"/>
    <meta property="og:title" content="Eb-pótselejtező – Bulgáriában kezd a válogatott"/>
    <meta property="og:description" content="A magyar labdarúgó-válogatottnak először Bulgáriában kell győznie a jövő évi Európa-bajnokság pótselejtezőinek pénteki sorsolása alapján, majd siker esetén az izlandi-román párharc nyertesével csaphatna össze az Eb-részvételért."/>
  </head>
  <body>
    <article>
      <h1>Eb-pótselejtező – Bulgáriában kezd a válogatott</h1>
      <address><time datetime="2019-11-25T00:01:26+00:00">25 Nov 2019, 00:01</time> by <a rel="author">Jánosy Károly</a></address>
      <p>
        <b>A magyar labdarúgó-válogatottnak előbb Bulgáriában kell győznie a jövő évi Európa-bajnokság pótselejtezőinek sorsolása alapján, majd siker esetén az izlandi–román párharc nyertesével csaphatna össze az Eb-szereplésért.</b>
      </p>
      <p>Az UEFA pénteki nyoni sorsolásán eldőlt, hogy a magyar válogatott az A divízióban folytatja Nemzetek Ligája-szereplését, ahonnan egyedül Izland nem harcolta ki az Európa-bajnoki részvételt. A válogatott Bulgáriában kezd a rájátszásban, míg az izlandiak a románokat fogadják. Amennyiben a magyarok legyőzik a bolgárokat, úgy hazai pályán, a Puskás Arénában mérkőzik meg az Izland–Románia összecsapás továbbjutójával.</p>
      <figure>
        <img src="https://www.lokal.hu/wp-content/uploads/2019/11/K_EPA20191122141-1280x853.jpg"/>
        <figcaption>MTI/EPA/Keystone/Salvatore Di Nolfi</figcaption>
      </figure>
      <p>A rájátszás első mérkőzéseit március 26-án rendezik, s ha nyerünk, március 31-én lépünk pályára a döntőben, a Puskás Arénában.</p>
      <p>– Bulgária ugyan mögöttünk áll a világranglistán, de erős csapatról van szó, amely saját közönsége támogatását élvezve játszhat. El kell végeznünk ezt az extra munkát, hogy ott lehessünk a részben budapesti rendezésű Eb-n – mondta a sorsolás után Marco Rossi szövetségi kapitány.</p>
      <p>A magyar válogatott négy éve is a pótselejtezőn harcolta ki a részvételt. Amennyiben ez most is sikerül, két csoportmérkőzését a Puskás Arénában játszhatja, a harmadikon pedig Németország vendége lesz Münchenben.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-kiderult-ez-ellen-a-csapat-ellen-kuzdhetunk-a-2020-as-eb-szereplesert/">Kiderült! Ez ellen a csapat ellen küzdhetünk a 2020-as Eb-szereplésért </a>
        </li>
        <li>
          <a href="https://www.lokal.hu/2019-11-mar-csak-a-potselejtezoben-bizhatunk/">Már csak a pótselejtezőben bízhatunk</a>
        </li>
        <li>
          <a href="https://www.lokal.hu/2019-11-ismet-piacvezeto-volt-az-m4-sport-rengetegen-neztek-a-walesi-magyart/">Ismét piacvezető volt az M4 Sport, rengetegen nézték a walesi-magyart</a>
        </li>
        <li>
          <a href="https://www.lokal.hu/2019-11-marco-rossi-a-vedelem-is-nagyot-hibazott/">Marco Rossi: A védelem is nagyot hibázott</a>
        </li>
        <li>
          <a href="https://www.lokal.hu/2019-11-eb-selejtezo-az-ev-legfontosabb-meccse-lesz-cardiffban/">Eb-selejtező: az év legfontosabb meccse lesz Cardiffban</a>
        </li>
      </ul>
    </article>
  </body>
</html>