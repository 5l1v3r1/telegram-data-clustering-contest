<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/v-zilinskom-kraji-odhalili-minuly-tyzden-51-vodicov-pod-vplyvom-cl722875.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="V Žilinskom kraji odhalili minulý týždeň 51 vodičov pod vplyvom"/>
    <meta property="og:description" content="24hod.sk - V Žilinskom kraji odhalili minulý týždeň 51 vodičov pod vplyvom - Na snímke hodnoty namerané v jednom z prípadov."/>
  </head>
  <body>
    <article>
      <h1>V Žilinskom kraji odhalili minulý týždeň 51 vodičov pod vplyvom</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na snímke hodnoty namerané v jednom z prípadov.</b><br/>Žilina 25. novembra (TASR) - Polícia zaevidovala v uplynulom týždni na cestách v Žilinskom kraji 51 vodičov pod vplyvom alkoholu. TASR o tom informoval hovorca Krajského riaditeľstva Policajného zboru (KR PZ) v Žiline Radko Moravčík.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574701032.'"/>
      </figure>
      <p>Doplnil, že z celkového počtu 43 vodičov motorových vozidiel 27 nafúkalo nad jedno promile a u 16 vodičov zistili požitie alkoholických nápojov pod jedno promile. Piati vodiči pod vplyvom alkoholu spôsobili dopravnú nehodu. "<i>Policajti namerali pozitívnu dychovú skúšku aj ôsmim vodičom nemotorových vozidiel</i>," uviedol krajský policajný hovorca.<br/><br/>Polícia apeluje na vodičov, aby jazdou pod vplyvom alkoholu neohrozovali svoj život a životy ostatných účastníkov cestnej premávky. "<i>Nielen z dôvodu, že sa dopustia priestupku alebo trestného činu. Ale najmä preto, že následky dopravných nehôd zavinených práve vodičmi pod vplyvom alkoholu bývajú v mnohých prípadoch tragické</i>," upozornil krajský policajný hovorca.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>