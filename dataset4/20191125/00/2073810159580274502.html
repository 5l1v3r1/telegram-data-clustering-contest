<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/francesco-arca-emma-marrone-io-di-te-non-ho-paura-449573"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Francesco Arca ed Emma: “Io di te non ho paura, tristemente attuale”"/>
    <meta property="og:description" content="Francesco Arca appare in uno scatto con Emma Marrone e ripropone il testo di ‘Io di te non ho paura’: “Tristemente sempre attuale” Francesco Arca, amico di Emma Marrone, in occasione della Giornata internazionale per l’eliminazione della violenza contro le donne 2019 (che si celebra oggi 25 novembre), è tornato a far campeggiare sui suoi […]"/>
  </head>
  <body>
    <article>
      <h1>Francesco Arca ed Emma: “Io di te non ho paura, tristemente attuale”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mirko Vitali</a></address>
      <figure>
        <img src="https://www.gossipetv.com/wp-content/uploads/2019/11/Francesco-Arca-Emma-Marrone.jpg"/>
      </figure>
      <h3>Francesco Arca appare in uno scatto con Emma Marrone e ripropone il testo di ‘Io di te non ho paura’: “Tristemente sempre attuale”</h3>
      <p>Francesco Arca, amico di Emma Marrone, in occasione della Giornata internazionale per l’eliminazione della violenza contro le donne 2019 (che si celebra oggi 25 novembre), è tornato a far campeggiare sui suoi profili social una foto in compagnia della cantante. A corredo dell scatto, l’attore ha posto dei versi di ‘Io di te non ho paura’, brano dell’interprete salentina. E proprio per quel brano, Emma volle Arca nel videoclip. La canzone è un inno dedicato a quelle donne che sanno dire di ‘no’, che riescono a sfuggire – per dirla con le parole della Marrone – alle <i>“prigioni dell’anima”,</i> ricercando la <i>“voglia di liberarsi dalle oppressioni”.</i></p>
      <h3>Francesco Arca e il post con Emma</h3>
      <p>“<i>Io di te non ho paura / tu di noi che cosa vuoi sapere ancora / Che di te io non ho paura / ma tu di noi che cosa vuoi sapere ancora / Tu di noi che cosa vuoi sapere ancora #stopviolenceagainstwomen #noallaviolenzasulledonne #25novembre Tristemente sempre attuale, Emma Marrone #nonènormalechesianormale #nonunadimeno</i>“. Questo il post che Arca ha pubblicato sui suoi profili social, dove è apparso stringendo tra le braccia Emma prendendo ‘a prestito’ un fotogramma del videoclip di ‘Io di te non ho paura’. <a href="https://www.gossipetv.com/silvia-toffanin-accoglienza-emma-marrone-commozione-448110">La cantante salentina</a> ha apprezzato il pensiero dell’attore, rispondendo con un cuore rosso.</p>
      <h3>Emma e il significato di ‘Io di te non ho paura’: l’impegno della cantante salentina a favore delle donne</h3>
      <p>“<i>L’istinto di sopravvivenza ci porta a scappare da qualcosa o qualcuno che ci fa paura”</i>, spiegava Emma nel 2016 a proposito del significato del brano musicale ‘Io di te non ho paura’. “<i>Scappiamo</i> – proseguiva –<i> perché temiamo di non avere il coraggio e di non essere abbastanza forti per restare e affrontare i nostri ‘demoni’</i>.” Infine chiosava:<i> “Questa è una storia di presa di coscienza di se stessi dove la voglia di liberarsi dalle oppressioni e dalle prigioni dell’anima diventa più forte di tutto. Non avere più vergogna di farsi aiutare, vivere, respirare”.</i></p>
      <figure>
        <embed-post data-src="https://www.instagram.com/p/B5TCT_ZqAMX" data-service="Instagram"/>
      </figure>
    </article>
  </body>
</html>