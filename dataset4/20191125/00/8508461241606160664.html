<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/sikovna-klavesnica-s-trackpadom-pre-vsetky-ipady-pro/"/>
    <meta property="og:site_name" content="TECHBOX"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Šikovná klávesnica s trackpadom pre všetky iPady Pro"/>
    <meta property="og:description" content="Libra je klávesnica s trackpadom, podsvietenými a funkčnými klávesami, ktoré majú poskytnúť používateľskú skúsenosť podobnú ako pri MacBooku | TECHBOX.sk"/>
  </head>
  <body>
    <article>
      <h1>Šikovná klávesnica s trackpadom pre všetky iPady Pro</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Richard Pliešovský</a></address>
      <p>Vieme, že séria iPadov Pro od Apple je vydarená a medzi používateľmi obľúbená. Preto predajci doplnkov sa snažia nájsť dieru na trhu a preraziť s niečím, čo má potenciál zaujať. Takou je aj Libra, klávesnica s trackpadom.</p>
      <p><a href="https://techbox.dennikn.sk/novy-ipad-pro-je-predstaveny-velky-skok-vpred-alebo-poskakovanie-na-mieste/">Apple iPad Pro</a> je tablet, ktorý sa výkonnostne vyrovná bežným notebookom. Jeho jedinou slabinou je klávesnica. Virtuálna nie je vhodná na prácu, dokúpiť treba mechanickú od Apple, alebo od výrobcov tretích strán. Každá má svoje za aj proti, no ktorá má okrem podsvietných kláves aj trackpad?</p>
      <figure>
        <img src="https://techbox.dennikn.sk/wp-content/uploads/2019/11/Libra-keyboard-9.jpg"/>
        <figcaption>
          <cite>ZDROJ | Sentis Design</cite>
        </figcaption>
      </figure>
      <p>Na <a href="https://www.indiegogo.com/projects/libra-turns-your-ipad-pro-into-a-macbook?utm_content=campaigns_one_column11_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Indiegogo</a> sa objavila kampaň práve na takúto klávesnicu. Libra je klávesnica s Bluetooth, trackpadom, podsvietenými a funkčnými klávesami, ktoré majú poskytnúť zážitok podobný ako pri používaní MacBooku.</p>
      <figure>
        <iframe src="https://www.youtube.com/embed/BsgkA3bSlP4" width="640" height="360" data-service="Youtube" scrolling="no"/>
      </figure>
      <p>Libra by tak mala maximalizovať produktivitu bez toho, aby sa prišlo o výhody iPadu. Je kompatibilná so všetkými verziami iPadov, t. j. iPad Pro 9,7 „, 10,5“, 11 „a 12,9“.</p>
      <p>Klávesnica je z hliníkového púzdra, ktoré je inšpirované dizajnom Apple a presne ladí s farbami space gray a silver. Libra má byť prvou klávesnicou pre iPad na svete so vstavaným trackpadom, ktorá prináša ovládanie gestami a dotykmi aké poznáme pri MacBoooch.</p>
      <figure>
        <img src="https://techbox.dennikn.sk/wp-content/uploads/2019/11/Libra-keyboard-11.jpg"/>
        <figcaption>
          <cite>ZDROJ | Sentis Design</cite>
        </figcaption>
      </figure>
      <p>Nechýbajú funkčné klávesy. Umožňujú rýchle úpravy hlasitosti, jasu a ďalších užitočných, často používaných funkcií a skratiek. Klávesy sú podsvietené, majú tri úrovne jasu s nastaviteľnými farbami a efektami.</p>
      <figure>
        <video src="https://techbox.dennikn.sk/wp-content/uploads/2019/11/Libra-keyboard-7.gif" autoplay="" loop=""/>
        <figcaption>
          <cite>ZDROJ | Sentis Design</cite>
        </figcaption>
      </figure>
      <p>Samotné klávesy majú rovnaký tvar a veľkosť ako pri najnovšej generácii MacBooku Pro. Štruktúra nožnicového mechanizmu prináša dobrý hmatový a vraj aj tichý spôsob písania.</p>
      <figure>
        <img src="https://techbox.dennikn.sk/wp-content/uploads/2019/11/Libra-keyboard-1.jpg"/>
        <figcaption>
          <cite>ZDROJ | Sentis Design</cite>
        </figcaption>
      </figure>
      <p>O spojenie s iPadom sa stará Bluetooth 5.1, po úvodnom spárovaní sa k nemu Libra automaticky pripojí vždy, keď sa aktivuje klávesnica. Zariadenie podporuje otváranie iPadu od 0 do 120 stupňov, používateľ si tak prispôsobí pozorovací uhol podľa svojej potreby.</p>
      <figure>
        <img src="https://techbox.dennikn.sk/wp-content/uploads/2019/11/Libra-keyboard-10.jpg"/>
        <figcaption>
          <cite>ZDROJ | Sentis Design</cite>
        </figcaption>
      </figure>
      <p>Zabudovaná batéria má 4 000 mAh kapacitu, tá má vydržať na jedno nabitie až 200 dní. V prípade potreby umožňuje dobíjanie zo samotného iPadu cez USB-C.</p>
      <figure>
        <iframe src="https://www.youtube.com/embed/dUj2XBiQ9Gc" width="640" height="360" data-service="Youtube" scrolling="no"/>
      </figure>
      <p>V crowdfundingovej kampani sa ponúka klávesnica len pre iPad Pro 11“. Po rozbehnutí sériovej výroby sa sortiment rozšíri pre všetky verzie a veľkosti. Štartovacia cena klávesnice Libra je pre prvých zákazníkov 90 eur (99 dolárov), jej plná cena bude neskôr 144 eur. S distribúciou sa začne už v januári 2020.</p>
      <figure>
        <img src="https://techbox.dennikn.sk/wp-content/uploads/2019/11/Libra-keyboard-7.jpg"/>
        <figcaption>Porovnanie konkurenčných klávesníc. Zľava: Libra, Brydge a Apple.<cite>ZDROJ | Sentis Design</cite></figcaption>
      </figure>
      <footer>
        <b>Zdroj: </b>
        <a href="https://www.indiegogo.com/projects/libra-turns-your-ipad-pro-into-a-macbook?utm_content=campaigns_one_column11_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Indiegogo</a>
      </footer>
    </article>
  </body>
</html>