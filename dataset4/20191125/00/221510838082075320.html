<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179844/programmi-tv-di-stasera-lunedi-25-novembre-2019-su-rai3-nuove-inchieste-per-report"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T00:10:00+00:00"/>
    <meta property="og:title" content="Programmi TV di stasera, lunedì 25 novembre 2019. Su Rai3 nuove inchieste per «Report»"/>
    <meta property="og:description" content="Rai1, ore 21.25: In punta di piedi – Replica"/>
  </head>
  <body>
    <article>
      <h1>Programmi TV di stasera, lunedì 25 novembre 2019. Su Rai3 nuove inchieste per «Report»</h1>
      <address><time datetime="2019-11-25T00:10:00+00:00">25 Nov 2019, 00:10</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/11/Sigfrido-Ranucci1.jpg"/>
        <figcaption>Sigfrido Ranucci</figcaption>
      </figure>
      <p>
        <b>Rai1, ore 21.25: In punta di piedi – Replica</b>
      </p>
      <p><b>Film Tv </b>di Alessandro D’Alatri del 2017, con Cristiana Dell’Anna, Bianca Guaccero. Prodotto in Italia. <b>Trama: </b>Angela, 11 anni, ha un sogno: diventare una ballerina classica. Fin qui è tutto nella norma se non fosse che Angela vive a Secondigliano ed è la figlia di Vincenzo, capo piazza dei Peluso, che decide di tradire il suo clan ed entrare nelle file di quello avversario. Vincenzo è braccato dai suoi “vecchi amici” e Angela e sua madre Nunzia sono in pericolo quanto lui, per questo vivono come recluse. Angela non può più frequentare la scuola di ballo. Il suo sembrerebbe uno di quei sogni che restano solo sogni. Ma contro tutto e tutti, e contro soprattutto il volere del marito, Nunzia accompagna di nascosto la figlia alle lezioni di danza. La traveste, la fa uscire in piena notte, e d’accordo con Lorenza, la sua insegnante di ballo, trova il modo di farle continuare le lezioni. Angela grazie al suo grande talento, alla determinazione e al sacrificio di sua madre, al coraggio della sua insegnante, riuscirà a fuggire dalle atrocità e dalle brutture cui sembrava destinata, a costruirsi una brillante carriera lontana dalla violenza della camorra, e a diventare una famosa étoile.</p>
      <p>
        <b>Rai2, ore 21.20: Anche Stasera tutto è Possibile</b>
      </p>
      <p>Rai2 propone il meglio dell’ultima edizione di Stasera Tutto è Possibile. Guidati da Stefano De Martino, volti noti del mondo dello spettacolo e dello sport si mettono alla prova, cimentandosi in nuovi giochi sempre più spericolati.</p>
      <p>
        <b>Rai3, ore 21.20: Report</b>
      </p>
      <p>Nuovo appuntamento con Report e le inchieste coordinate e introdotte da Sigfrido Ranucci.<b> I Tedofori:</b> Lo scorso 24 giugno il sogno olimpico è diventato realtà, le Olimpiadi invernali del 2026 sono state assegnate alla coppia vincente Milano-Cortina, che ha sbaragliato la Svezia grazie al suo dossier di candidatura. Quelle di Milano-Cortina promettono infatti di essere delle Olimpiadi low cost, in grado di portare enormi benefici sul territorio. Ma possiamo fidarci di queste previsioni? Quali sono gli obblighi richiesti all’Italia dal Comitato Olimpico Internazionale? Se i conti alla fine non dovessero tornare chi paga? <b>Latte versato:</b> Dopo oltre trent’anni la magistratura inchioda la politica alle proprie responsabilità sulle quote latte. Ma la musica, in uno dei settori chiave dell’economia del nostro paese, non è cambiata. Chi e perché ha messo un segreto sulle aziende italiane produttrici di formaggio che utilizzano latte straniero? <b>Senza Sostegno:</b> Secondo l’Istat, gli studenti affetti da disabilità sono 270 mila: il 3,1% degli iscritti nelle scuole italiane. Ad accompagnarli nel percorso formativo c’è l’insegnante di sostegno, una figura necessaria a garantire l’inclusione scolastica. Ma i docenti di ruolo sono solo 100 mila e non bastano a coprire le esigenze. Così, a settembre le classi sono scoperte e le famiglie sono obbligate a rivolgersi ai giudici: è il Tar a raddrizzare la situazione, costringendo il ministero a provvedere.</p>
      <p>
        <b>Canale5, ore 21.40: Live – Non è la D’Urso</b>
      </p>
      <p>Torna puntuale il talk show di Barbara D’Urso. Tra gli ospiti della puntata Simona Izzo e Ricky Tognazzi. Si parlerà inoltre del caso della suora scappata dal convento per amore, e di un’ottantenne americana che sostiene di fare l’amore più volte a settimana con dei ventenni.</p>
      <p>
        <b>Italia1, ore 21.20: Pirati dei Caraibi – Ai confini del mondo</b>
      </p>
      <p><b>Film</b> di Gore Verbinski del 2007, con Johnny Depp, Orlando Bloom, Keira Knightley. Prodotto in Usa. <b>Durata:</b> 168 minuti. <b>Trama: </b>Will Turner, Elizabeth Swann e Capitan Barbossa s’imbarcano nel tentativo di unirsi ai nove pirati lord della fratellanza, per sconfiggere Lord Cutler Beckett che nel frattempo e’ riuscito a impadronirsi dell’Olandese Volante. Per raggiungere la vittoria e’ necessario che partecipino alla battaglia tutti e nove i pirati lord; ma uno di loro, Jack Sparrow, e’ intrappolato nello scrigno del cattivo Davy Jones.</p>
      <p>
        <b>Rete4, ore 21.25: Quarta Repubblica</b>
      </p>
      <p>Nuovo appuntamento con Quarta Repubblica, il talk show di politica ed economia di Rete4 curato e condotto da Nicola Porro. Al centro della puntata, l’intervista al leader e fondatore di “Italia Viva” Matteo Renzi con cui si discuterà delle questioni che stanno mettendo a dura prova l’esecutivo Conte bis: dall’ex Ilva di Taranto all’Alitalia, dai danni del maltempo ai drammi dell’immigrazione, dagli emendamenti alla manovra alle tensioni tra gli alleati del Governo giallorosso. Con servizi, testimonianze e dibattiti in studio, sarà analizzato il fenomeno delle “Sardine”, il movimento di protesta anti Salvini che sta cercando di porsi come argine al centrodestra nelle prossime elezioni regionali in programma a gennaio in Emilia-Romagna. Una pagina di approfondimento verrà dedicata anche alle difficoltà che sta vivendo il Movimento 5 Stelle e al recente incontro tra Beppe Grillo e Luigi Di Maio, avvenuto a Roma dove attraverso una nota congiunta entrambi annunciano che è in atto un “nuovo corso governativo del M5S”. Infine, si tornerà sull’economia con servizi sulle pensioni e sulle richieste degli anziani, sul reddito di cittadinanza e l’avviamento al lavoro, e sull’emendamento che – se approvato – permetterà ai Comuni di pignorare il conto corrente di quanti non pagano i tributi locali. Tra gli ospiti della serata: l’europarlamentare Dino Giarrusso (M5S), il senatore Matteo Richetti (Azione), il presidente del gruppo di Forza Italia alla Camera Mariastella Gelmini e i giornalisti Luisella Costamagna, Pietrangelo Buttafuoco, Goffredo Buccini (Corriere della Sera) e Stefano Cappellini (La Repubblica).</p>
      <p>
        <b>La7, ore 21.15: Grey’s Anatomy - 1^Tv Free</b>
      </p>
      <p><b>15×16 – Sangue e Acqua:</b> Meredith sogna sua madre Ellis e, al risveglio, si reca immediatamente in laboratorio per cercare di capire cosa la donna volesse comunicarle. Maggie è protagonista di un’intervista che la mette molto a disagio e nel corso della quale si lascia sfuggire di essere il frutto della relazione clandestina tra Richard ed Ellis.</p>
      <p><b>15×17 – Sognando le pecore:</b> Tempi difficili per Andrew e Carina. I due fratelli, tra mille incomprensioni, si trovano a gestire il padre Vincenzo. Purtroppo, l’uomo è affetto da una malattia i cui sintomi iniziano a essere difficili da nascondere. Jackson, intanto, è impegnato a lavorare su una nuova tecnica per curare gli ustionati.</p>
      <p>
        <b>TV8, ore 21.30: Casino Royale</b>
      </p>
      <p><b>Film </b>di Martin Campbell del 2006, con Daniel Craig, Eva Green, Mads Mikkelsen. Prodotto in Usa/GB/R.Ceca/Germania. <b>Durata: </b>144 minuti. <b>Trama:</b> Promosso “doppio O”, James Bond si mette sulle tracce di alcuni finanzieri che riciclano il denaro sporco proveniente dalle casse dei dittatori di mezzo mondo. Le ricerche lo portano dapprima ai Caraibi, poi in Montenegro, dove partecipa a una partita a poker milionaria. Obiettivo: sbancare Le Chiffre, una delle pedine principali nello scacchiere del terrorismo globale.</p>
      <p>
        <b>Nove: ore 21.25: Pizza Hero 2 – La sfida dei forni</b>
      </p>
      <p>Nuovo appuntamento con Gabriele Bonci e Pizza Hero 2 – La sfida dei forni, il programma che va alla ricerca dei migliori fornai d’Italia. Durante ogni puntata Bonci fa visita ad una città dove deve scegliere 3 piccoli panifici tra i tantissimi che hanno scritto per richiedere il suo aiuto. Tra questi 3 panifici solo due hanno la possibilità di accedere alla fase finale di gioco: un duello notturno dove devono cercare di stupire e conquistare il palato del maestro. Per il vincitore però quest’anno in palio non c’è più la ristrutturazione completa del locale, ma bensì un premio del valore di 2000 euro in gettoni d’oro.</p>
      <p><b>INFINITY: Fortunata</b> (<a href="https://www.infinitytv.it/">clicca qui per vedere il film</a>)</p>
      <p>L’emozionante film di Castellitto “Fortunata” ti aspetta su Infinity. Con Jasmine Trinca, Stefano Accorsi e Alessandro Borghi, “Fortunata” racconta la storia dell’omonima trentenne: vive in un quartiere degradato di Roma ed è quotidianamente alle prese con la figlia Barbara, di otto anni, una continua precarietà e un ex-marito violento. Vive alla giornata, facendo (in nero) messe in piega e colore a capelli di amiche e conoscenti. L’incontro con lo psicoterapeuta infantile Patrizio, cui è stata affidata Barbara, sarà anche per Fortunata un’opportunità per cambiare la propria vita.</p>
      <p><b>20, ore 21.15: L’ultimo boy scout – Missione sopravvivere</b> – Film</p>
      <p><b>Rai4, ore 21.10: Bushwick</b> – Film</p>
      <p><b>Iris, ore 21.10: Cape Fear – Il promontorio della paura</b> – Film</p>
      <p><b>Rai5, ore 21.15: Save the Date</b> – Documenti</p>
      <p><b>RaiMovie, ore 21.10: Silverado </b>- Film</p>
      <p><b>RaiPremium, ore 21.20: Private Eyes</b> – Serie Tv</p>
      <p><b>Cielo, ore 21.15: Madame Bovary </b>- Film</p>
      <p><b>RealTime, ore 21.10: Vite al Limite</b> – Docu Reality</p>
      <p><b>La5, ore 21.20: Rosamunde Pilcher: Il mio angelo custode</b> – Film Tv</p>
      <p><b>MediasetExtra, ore 21.15: Le Iene Show</b> – Intrattenimento</p>
      <p><b>Mediaset Italia2, ore 21.30: Dragon Ball Super </b>- Animazione</p>
      <p><b>TopCrime, ore 21.15: C.S.I. New York </b>- Serie Tv</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179835/programmi-tv-di-stasera-domenica-24-novembre-2019-carola-rackete-tiziano-ferro-e-paolo-gentiloni-tra-gli-ospiti-di-che-tempo-che-fa"/>
        <a href="https://www.davidemaggio.it/archives/179825/programmi-tv-di-stasera-sabato-23-novembre-2019-su-rai2-al-via-la-seconda-stagione-di-instinct"/>
        <a href="https://www.davidemaggio.it/archives/179790/programmi-tv-di-stasera-venerdi-22-novembre-2019-su-rai3-in-1tv-margherita-buy-e-valeria-golino-in-la-vita-possibile"/>
        <a href="https://www.davidemaggio.it/archives/179772/programmi-tv-di-stasera-giovedi-21-novembre-2019-su-rai2-in-1tv-life-non-oltrepassare-il-limite"/>
      </related>
    </article>
  </body>
</html>