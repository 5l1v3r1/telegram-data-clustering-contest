<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/40vgzt"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="திரைத்துறையினருக்கு முதல்வர் வேண்டுகோள்!"/>
    <meta property="og:description" content="திரைத்துறையினருக்கு முதல்வர் வேண்டுகோள்!"/>
  </head>
  <body>
    <article>
      <h1>திரைத்துறையினருக்கு முதல்வர் வேண்டுகோள்!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">niruban</a></address>
      <p>
        <b>திரைத்துறையினர் தீய கருத்துக்களை பரப்பும் வகையிலான திரைப்படங்களை எடுக்க வேண்டாம் என முதல்வர் எடப்பாடி பழனிசாமி வலியுறுத்தியுள்ளார்.</b>
      </p>
      <p>வேல்ஸ் பிலிம் இண்டர்நேஷ்னல் நிறுவனத்தின் வெற்றி விழா சென்னை ராயப்பேட்டையில் உள்ள ஒய்.எம்.சி.ஏ மைதானத்தில் நடைபெற்றது. இதில் முதல்வர் எடப்பாடி பழனிசாமி, அமைச்சர்கள், திரைப்பட இயக்குநர்கள், தயாரிப்பாளர்கள் உள்ளிட்ட திரைத்துறை பிரபலங்கள் பங்கேற்றனர். வேல்ஸ் பிலிம் இண்டர்நேஷ்னல் நிறுவனம் தயாரித்த எல்.கே.ஜி, கோமாளி, பப்பி பட குழுவினருக்கு முதல்வர் பழனிசாமி பரிசுகளை வழங்கி பாராட்டினார். பின்னர் பேசிய அவர், தயாரிப்பாளர் ஐசரி கணேஷ் ஓராண்டிற்குள் அரசியல் மற்றும் நகைச்சுவை கலந்த 3 வெற்றி படங்களை கொடுத்துள்ளதாக பாராட்டு தெரிவித்தார். </p>
      <p>முன்னதாக பேசிய செய்தி மற்றும் விளம்பரத்துறை அமைச்சர் கடம்பூர் ராஜூ, தமிழக அரசு சார்பில் சர்வதேச திரைப்பட விழாவிற்கு முன்பு 50 லட்சம் வழங்கப்பட்டு வந்த நிலையில் முதல்வர் எடப்பாடி பழனிசாமி கூடுதலாக 25 லட்சம் ரூபாய் சேர்ந்து 75 லட்சமாக வழங்கியுள்ளதாக கூறினார். மேலும், முதல்வர் பல அதிசயங்களை நடத்தி காட்டுபவர் என்றும் கடம்பூர் ராஜூ புகழாரம் சூட்டினார். </p>
    </article>
  </body>
</html>