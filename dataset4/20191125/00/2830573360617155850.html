<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/pallavolo/coppe/2019/11/25-63801598/champions_femminile_novara_a_stoccarda/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Champions Femminile, Novara a Stoccarda"/>
    <meta property="og:description" content="Mercoledì alle 19.00 seconda partita della Pool C per le azzurre che si confronteranno con le tedesche dell'Allianz MTV"/>
  </head>
  <body>
    <article>
      <h1>Champions Femminile, Novara a Stoccarda</h1>
      <h2>Mercoledì alle 19.00 seconda partita della Pool C per le azzurre che si confronteranno con le tedesche dell'Allianz MTV</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>STOCCARDA (GERMANIA)-</b>Assorbita la sconfitta interna con Monza in campionato l'Igor Gorgonzola Novara si rituffa in Champions. La squadra di Barbolini si prepara alla prima trasferta internazionale della stagione. Le azzurre partiranno domani di prima mattina per Stoccarda, dove mercoledì alle 19 sfideranno le padrone di casa dell’Allianz MTV Stuttgart nel match valido per la seconda giornata della Pool C di Champions League. Tra le fila azzurre mancherà Valentina Arrighetti, fermata da un problema alla schiena che la terrà a riposo per qualche giorno, e al suo posto sarà aggregata alla prima squadra Alessia Bolzonetti, martello della formazione azzurra di serie B1.</p>
      <p><i>« Per noi è una partita importantissima – </i>spiega capitan Cristina Chirichella –<i>, dopo la vittoria all’esordio serve un altro risultato positivo per mantenere il nostro cammino e arrivare nelle migliori condizioni alla trasferta di Lodz. Non dobbiamo farci influenzare dai risultati del primo turno, Stoccarda davanti al proprio pubblico offre il meglio di sé e già lo scorso anno ci ha messe in grande difficoltà. Ci aspettiamo una battaglia e sappiamo che dovremo essere lucide, concentrate e determinate dal primo all’ultimo pallone »</i>.</p>
      <p>Parole cui fa eco il tecnico Massimo Barbolini: « <i>Giochiamo contro una squadra di livello internazionale, che lo scorso anno ci ha dato tanto filo da torcere e che vorrà rifarsi dopo aver perso la prima partita. Noi vogliamo continuare questo trend positivo in Champions League (le azzurre hanno vinto 11 delle ultime 12 partite europee, ndr), sapendo che ci aspetta una partita complicata e quindi dovremo fare un’ottima partita per portare punti »</i>.</p>
      <related>
        <a href="https://www.tuttosport.com/news/pallavolo/coppe/2019/11/20-63593691/champions_femminile_per_novara_esordio_a_senso_unico_contro_lo_yuzhny/"/>
        <a href="https://www.tuttosport.com/news/pallavolo/coppe/2019/05/21-57172865/le_squadre_italiane_vittoriose_in_europa_ricevute_a_palazzo_chighi/"/>
        <a href="https://www.tuttosport.com/news/pallavolo/coppe/2019/05/18-57053273/in_cima_all_europa_sale_novara_la_champions_e_sua/"/>
        <a href="https://www.tuttosport.com/archivio/pallavolo/coppe"/>
        <a href="https://www.tuttosport.com/news/pallavolo/coppe/2019/11/20-63593691/champions_femminile_per_novara_esordio_a_senso_unico_contro_lo_yuzhny/?related_news"/>
        <a href="https://www.tuttosport.com/news/pallavolo/coppe/2019/11/20-63588737/champions_femminile_super_scandicci_va_a_vincere_nella_tana_del_vakifbank/?related_news"/>
        <a href="https://www.tuttosport.com/news/pallavolo/coppe/2019/11/19-63558748/champions_femminile_conegliano_in_volata_su_un_ottimo_vasas/?related_news"/>
        <a href="https://www.tuttosport.com/news/pallavolo/coppe/2019/11/19-63542979/la_champions_di_novara_parte_con_la_sfida_al_khimik_yuzhny/?related_news"/>
      </related>
    </article>
  </body>
</html>