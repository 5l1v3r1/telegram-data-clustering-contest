<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/seat-tarraco-primeste-o-versiune-noua-motor-pe-benzina-de-150-cp-si-cutie-94933.html"/>
    <meta property="og:site_name" content="Automarket"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Seat Tarraco primește o versiune nouă: motor pe benzină de 150 CP și cutie automată cu șapte trepte"/>
    <meta property="og:description" content="Seat a introdus o versiune nouă pentru Tarraco. Cel mai mare SUV din gama producătorului spaniol poate fi comandat cu un motor pe benzină de 150 CP, cutie automată și roți motrice față."/>
  </head>
  <body>
    <article>
      <h1>Seat Tarraco primește o versiune nouă: motor pe benzină de 150 CP și cutie automată cu șapte trepte</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Cornel Șocariciu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/933/917123l-610x390-b-179653ce.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/457514l-610x390-b-64124f23.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/633339l-610x390-b-b7f59e47.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/175709l-610x390-b-c1b4faa4.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/850625l-610x390-b-48cbd203.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/607176l-610x390-b-47cb4001.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/263098l-610x390-b-b63c6d05.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/620944l-610x390-b-30a817ae.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/214871l-610x390-b-810ac62a.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/484986l-610x390-b-e7621d46.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/745437l-610x390-b-3fc3c0a5.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/991694l-610x390-b-aa487f61.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/668084l-610x390-b-d92712e6.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/283/382995l-610x390-b-9d21ce7e.jpg"/>
        </figure>
      </slideshow>
      <p>Seat a introdus o versiune nouă pentru Tarraco. Cel mai mare SUV din gama producătorului spaniol poate fi comandat cu un motor pe benzină de 150 CP, cutie automată și roți motrice față.</p>
      <p>
        <b>În toamna anului trecut, <a href="http://www.automarket.ro/stiri/seat-tarraco-poze-si-detalii-oficiale-sistem-multimedia-cu-control-prin-86947.html">Seat a publicat primele imagini și detalii referitoare la SUV-ul Tarraco</a>. Până în acest moment, fanii motoarelor pe benzină puteau comanda modelul producătorului spaniol fie într-o versiune cu transmisie manuală, fie într-o variantă cu transmisie automată și sistem de tracțiune integrală.</b>
      </p>
      <p>Acum, <a href="https://www.automarket.ro/masini-noi/seat/">SEAT</a> introduce o nouă variantă pentru Seat Tarraco. Modelul va putea fi comandat cu motorul pe benzină de 1.5 litri TSI cuplat la o cutie automată DSG cu șapte trepte și roți motrice față. Motorul de 1.5 litri dezvoltă 150 de <a href="https://www.automarket.ro/stiri/cal-putere-cp-86347.html">cai putere</a> între 5.000 și 6.000 rpm, și 250 Nm între 1.500 și 3.500 rpm. Așa cum am menționat anterior, unitatea putea fi comandată și până acum în gama Tarraco, însă era diponibilă doar cu o cutie manuală cu șase trepte.</p>
      <p>În versiunea nouă (1.5 TSI, cutie automată și roți motrice față), Seat Tarraco are nevoie de 9.5 secunde pentru a accelera de la 0 la 100 km/h, în timp ce viteza maximă se oprește la 198 km/h. Conform oficialilor producătorului spaniol, noua variantă a SUV-ului Tarraco promite un <a href="https://www.automarket.ro/stiri/litri100-km-86547.html">consum mediu mixt</a> cuprins între 7.1 și 8.0 litri/100 de kilometri, în timp ce emisiile de <a href="https://www.automarket.ro/stiri/dioxid-de-carbon-co2-86329.html">CO2</a> ajung până la 181 de grame per kilometru. Așa cum era normal, valorile comunicate au fost calculate conform standardului <a href="https://www.automarket.ro/stiri/test-wltp-85605.html">WLTP</a>.</p>
      <p>Oficialii Seat menționează că noua versiune a SUV-ului va fi disponibilă în variantele de echipare Style și Xcellence.</p>
    </article>
  </body>
</html>