<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200912"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="লেবাননে যুক্তরাষ্ট্র বিরোধী বিক্ষোভ"/>
    <meta property="og:description" content="লেবাননের অভ্যন্তরীণ বিষয়ে যুক্তরাষ্ট্রের হস্তক্ষেপের প্রতিবাদে বৈরুতের কাছে যুক্তরাষ্ট্রের দূতাবাস টার্গেট করে বিক্ষোভ হয়েছে। বৈরুত থেকে ১১ কিলোমিটার দূরে ‘আওকার’ এলাকায় যুক্তরাষ্ট্রের দূতাবাস। রোববার ওই দূতাবাস লক্ষ্য করে বিক্ষোভ শুরু করে যোদ্ধাগোষ্ঠী হিজবুল্লাহপন্থি একটি গ্রুপ। কিন্তু দূতাবাসগামী সড়কগুলোতে নিরাপত্তা বেষ্টনি স্থাপন করে বিক্ষোভকারীদের প্রতিরোধ করে লেবাননের সেনাবাহিনী। ফলে তারা ওই দূতাবাসে পৌঁছতে পারে নি। বিক্ষোভে অংশ নেয় কমিউনিস্ট পার্টি, সিরিয়ান সোশ্যাল ন্যাশনালিস্ট পার্টি এবং কিছু ফিলিস্তিনি শরণার্থী। বিক্ষোভে তারা বলেছেন, যুক্তরাষ্ট্রের সাবেক রাষ্ট্রদূত জেফ্রে ফেল্টম্যান লেবাননের অভ্যন্তরীণ বিষয়ে হস্তক্ষেপ নিয়ে যে মত দিয়েছেন তার বিরুদ্ধে প্রতিরোধ গড়ে তুলতে তারা এই বিক্ষোভ সমাবেশ আয়োজন করেন। এ খবর দিয়েছে অনলাইন আরব নিউজ। এ সময় বিক্ষোভকারীরা যুক্তরাষ্ট্র ও ইসরাইলের পতাকায় অগ্নিসংযোগ করে। সেনাবাহিনীর গড়ে তোলা নিরাপত্তা বেষ্টনির কাঁটাতার কাউকে কাউকে কাটতে দেখা যায়। এ সময় কাঁদানে গ্যাস ছুড়ে তাদেরকে ছত্রভঙ্গ করা হয়। সৃষ্টি হয় দাঙ্গা পরিস্থিতি।"/>
  </head>
  <body>
    <article>
      <h1>লেবাননে যুক্তরাষ্ট্র বিরোধী বিক্ষোভ</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">মানবজমিন ডেস্ক</a></address>
      <p>লেবাননের অভ্যন্তরীণ বিষয়ে যুক্তরাষ্ট্রের হস্তক্ষেপের প্রতিবাদে বৈরুতের কাছে যুক্তরাষ্ট্রের দূতাবাস টার্গেট করে বিক্ষোভ হয়েছে। বৈরুত থেকে ১১ কিলোমিটার দূরে ‘আওকার’ এলাকায় যুক্তরাষ্ট্রের দূতাবাস। রোববার ওই দূতাবাস লক্ষ্য করে বিক্ষোভ শুরু করে যোদ্ধাগোষ্ঠী হিজবুল্লাহপন্থি একটি গ্রুপ। কিন্তু দূতাবাসগামী সড়কগুলোতে নিরাপত্তা বেষ্টনি স্থাপন করে বিক্ষোভকারীদের প্রতিরোধ করে লেবাননের সেনাবাহিনী। ফলে তারা ওই দূতাবাসে পৌঁছতে পারে নি। বিক্ষোভে অংশ নেয় কমিউনিস্ট পার্টি, সিরিয়ান সোশ্যাল ন্যাশনালিস্ট পার্টি এবং কিছু ফিলিস্তিনি শরণার্থী। বিক্ষোভে তারা বলেছেন, যুক্তরাষ্ট্রের সাবেক রাষ্ট্রদূত জেফ্রে ফেল্টম্যান লেবাননের অভ্যন্তরীণ বিষয়ে হস্তক্ষেপ নিয়ে যে মত দিয়েছেন তার বিরুদ্ধে প্রতিরোধ গড়ে তুলতে তারা এই বিক্ষোভ সমাবেশ আয়োজন করেন। এ খবর দিয়েছে অনলাইন আরব নিউজ।</p>
      <p>এ সময় বিক্ষোভকারীরা যুক্তরাষ্ট্র ও ইসরাইলের পতাকায় অগ্নিসংযোগ করে। সেনাবাহিনীর গড়ে তোলা নিরাপত্তা বেষ্টনির কাঁটাতার কাউকে কাউকে কাটতে দেখা যায়। এ সময় কাঁদানে গ্যাস ছুড়ে তাদেরকে ছত্রভঙ্গ করা হয়। সৃষ্টি হয় দাঙ্গা পরিস্থিতি।</p>
      <p>এই বিভাগের সর্বাধিক পঠিত</p>
    </article>
  </body>
</html>