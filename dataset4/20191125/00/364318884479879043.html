<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/381782"/>
    <meta property="og:site_name" content="beartai"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="GS E&amp;C ของเกาหลีใต้ได้สร้างระบบสมาร์ตโฮมด้วย AI และ Big Data สำหรับอพาร์ตเมนต์"/>
    <meta property="og:description" content="25 พฤศจิกายน GS E&amp;C (GS Engineering and Construction) ของเกาหลีใต้ได้ออกมาเปิดเผยว่าขณะนี้บริษัทจะเพิ่มความปลอดภัยและความสะดวกสบายให้แก่ผู้พักอาศัยในอพาร์ตเมนต์ โดยการสร้างระบบสมาร์ตโฮมด้วย AI และ Big Data ซึ่งสามารถปรับอากาศด้วยการวิเคราะห์ข้อมูลที่เกี่ยวข้อง ทำให้ได้อากาศที่สะอาดโดยการวัดค่าระดับฝุ่นละออง การควบคุมอุณหภูมิภายในห้อง และควบคุมการเคลื่อนที่ของลิฟต์"/>
  </head>
  <body>
    <article>
      <h1>GS E&amp;C ของเกาหลีใต้ได้สร้างระบบสมาร์ตโฮมด้วย AI และ Big Data สำหรับอพาร์ตเมนต์</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Sila Wongchareon</a></address>
      <p>อพาร์ตเมนต์ทั่วไปไม่ใช่โครงการของ GS E&amp;C (ภาพจาก Pixabay)</p>
      <p>25 พฤศจิกายน GS E&amp;C (GS Engineering and Construction) ของเกาหลีใต้ได้ออกมาเปิดเผยว่าขณะนี้บริษัทจะเพิ่มความปลอดภัยและความสะดวกสบายให้แก่ผู้พักอาศัยในอพาร์ตเมนต์ โดยการสร้างระบบสมาร์ตโฮมด้วย AI และ Big Data ซึ่งสามารถปรับอากาศด้วยการวิเคราะห์ข้อมูลที่เกี่ยวข้อง ทำให้ได้อากาศที่สะอาดโดยการวัดค่าระดับฝุ่นละออง การควบคุมอุณหภูมิภายในห้อง และควบคุมการเคลื่อนที่ของลิฟต์</p>
      <p>รวมทั้งระบบความปลอดภัยที่มีการล็อกประตูด้วยแพลตฟอร์มปัญญาประดิษฐ์การจดจำใบหน้าและกล้องที่ดูแลเป็นพิเศษ พร้อมด้วยการเข้ารหัสระดับสูงและไฟร์วอลล์ที่แข็งแกร่งเพื่อป้องกันการแฮ็กอีกด้วย</p>
      <p>นอกจากนี้ระบบจะเชื่อมต่อกับอุปกรณ์ภายในที่พักผ่านอินเทอร์เน็ต ช่วยให้เจ้าของบ้านสามารถควบคุมแสงสว่างและสั่งงานหุ่นยนต์ดูดฝุ่นจากนอกบ้านด้วยสมาร์ตโฟน รวมทั้งการสั่งงานด้วยเสียงผ่าน AI ผู้ช่วยอัจฉริยะที่มีอยู่ในระบบสมาร์ตโฮม และยังสามารถสั่งงานด้วยเสียงด้วย AI จากระบบ Giga Genie ของ KT และ Nugu ของ SK Telecom</p>
      <p>ระบบสมาร์ตโฮมเป็นเทคโนโลยี Big Data และแพลตฟอร์มปัญญาประดิษฐ์ที่มีชื่อว่า Xi ถูกสร้างขึ้นโดย GS E&amp;C ร่วมกับบริษัทในเครือด้านการพัฒนาอสังหาริมทรัพย์ที่ชื่อว่า Xi S&amp;D ซึ่งมีเป้าหมายที่จะนำระบบสมาร์ตโฮมนี้ไปใช้กับอพาร์ตเมนต์ 10,000 ครัวเรือนภายในปี 2564</p>
      <p>ที่มา : <a href="http://www.koreaherald.com/view.php?ud=20191125000686">Koreaherald</a></p>
    </article>
  </body>
</html>