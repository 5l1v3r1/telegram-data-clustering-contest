<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/gossip/amori/2019/11/25/parla-alena-seredova-io-il-tradimento-di-gigi-buffon-ilaria-damico-lamore-ritrovato-vi-racconto-tutto/"/>
    <meta property="og:site_name" content="OGGI"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Parla Alena Seredova: “Io, il tradimento di Gigi Buffon, Ilaria D’Amico, l’amore ritrovato… Vi racconto tutto”"/>
    <meta property="og:description" content="L'ex modella racconta il suo arrivo a Torino, l'innamoramento, il matrimonio, i figli... E che ha scoperto dai giornali che il marito stava con un'altra. Un dolore immenso. Che ha superato grazie ai figli, un cane e il suo nuovo fidanzato"/>
  </head>
  <body>
    <article>
      <h1>Parla Alena Seredova: “Io, il tradimento di Gigi Buffon, Ilaria D’Amico, l’amore ritrovato… Vi racconto tutto”</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <a href="https://www.oggi.it/gossip/gallery/alena-seredova-la-ricordi-quandera-cosi-guarda-la-sua-fotostoria-amorosa-e-non/">
          <img src="https://static2.oggi.it/wp-content/uploads/sites/5/2019/11/alena-seredova-ieri-oggi-645.jpg?v=1574672928"/>
        </a>
        <figcaption>Alena Seredova, la ricordi quand'era così?<br/><a href="https://www.oggi.it/gossip/gallery/alena-seredova-la-ricordi-quandera-cosi-guarda-la-sua-fotostoria-amorosa-e-non/?origin=639755&amp;blog_origin=5">Foto</a> | <a href="https://www.oggi.it/video/personaggi/2019/11/25/alena-seredova-la-rivelazione-su-gigi-buffon-e-ilaria-damico-guarda-la-videointervista/">Video</a></figcaption>
      </figure>
      <p>
        <b>L’ex modella racconta il suo arrivo a Torino, l’innamoramento, il matrimonio, i figli… E che ha scoperto dai giornali che il marito stava con un’altra. Un dolore immenso. Che ha superato grazie ai figli, un cane e il suo nuovo fidanzato</b>
      </p>
      <p>Alena Seredova parla a cuore aperto, apertissimo. E rivela dettagli inediti su come e quando scoprì che il suo matrimonio con Gigi Buffon era non solo in perciolo. Ma già naufragato. Per iul tradimento di cui fu vittima. Come svela in una lunga intervista sul Corriere. Nella quale l’ex modella non fa sconti a nessuno – <a href="https://www.oggi.it/gossip/gallery/alena-seredova-la-ricordi-quandera-cosi-guarda-la-sua-fotostoria-amorosa-e-non/">FOTO</a> | <a href="https://www.oggi.it/video/personaggi/2019/11/25/alena-seredova-la-rivelazione-su-gigi-buffon-e-ilaria-damico-guarda-la-videointervista/">VIDEO</a></p>
      <p><a href="https://www.oggi.it/gossip/amori/2018/11/14/alena-seredova-al-veleno-su-gigi-buffon-la-separazione-non-fu-certo-colpa-mia-e-su-alessandro-nasi/">Alena Seredova al veleno su Buffon: “La separazione non fu certo colpa mia…” – LEGGI</a> | <a href="https://www.oggi.it/gossip/amori/2018/11/14/alena-seredova-al-veleno-su-gigi-buffon-la-separazione-non-fu-certo-colpa-mia-e-su-alessandro-nasi/">FOTO</a> | <a href="https://www.oggi.it/gossip/amori/2018/11/14/alena-seredova-al-veleno-su-gigi-buffon-la-separazione-non-fu-certo-colpa-mia-e-su-alessandro-nasi/">VIDEO</a></p>
      <p><b>GLI ESORDI DA MODELLA</b> – Alena Seredova comincia raccontando la sua prima volta a Torino: «Era il 2005. Mi sembrò di rivedere Praga, col fiume in mezzo, le costruzioni del centro preziose, tanto verde. Ero venuta per una partita della Juve. Tifavo bianconero per via di Pavel Nedved, ceco come me. Ero arrivata in Italia Facendo la modella. La prima volta, a 16 anni. Giravo tanto: New York, Parigi, la Grecia… Ma ai tempi, l’America era troppo lontana per viverci: mi mancava la famiglia e ogni tanto mi facevo un pianto. I miei mi chiamavano dalle cabine, con la scheda, e telefonando in Italia parlavamo cinque minuti, chiamando a New York dicevi “ciao” e cadeva la linea. Sognavo di diventare insegnante, ma accompagnai un’amica a un concorso di modelle e i selezionatori presero me. L’amicizia finì, la mia vita cominciò».</p>
      <p>
        <a href="https://www.oggi.it/gossip/amori/2017/06/30/alena-seredova-il-costume-e-mozzafiato-ma-i-figli-non-la-lasciano-in-pace-esclusivo/">Alena Seredova mamma mozzafiato: è super super sexy – ESCLUSIVO</a>
      </p>
      <p><b>L’INCONTRO CON GIGI E IL NAUFRAGIO…</b> - Alena Seredova ricorda anche benissimo l’incontro con Gigi Buffon. E anche il suo tradimento… «Incontrai Gigi a un evento di calcio. Dopo, non sembrava niente di diverso di due che iniziano a frequentarsi. Invece, ci siamo innamorati, abbiamo avuto due figli, ci siamo sposati. Scoprii che stava con Ilaria D’Amico dai giornali. Fu un colpo secco. E molto, molto, duro. La rabbia sarebbe arrivata, ma prima ho dovuto assicurarmi che non stessi sognando. E avevo due bambini che dipendevano da me per tutto. La capacità di tenere divise le cose mi ha aiutata. E non sono una che si rigira il coltello nella piaga né sono vendicativa. Non mi tengo niente, ho la sfuriata facile, ma come mi accendo mi spengo. E ho pianto, ovviamente non davanti ai ragazzi. Ne sono uscita proprio grazie ai figli. E, sembrerà sciocco, grazie al cane Sprint, un ridgeback rhodesiano: mi faceva compagnia quando mettevo i ragazzi a letto fingendo che andasse tutto bene e iniziava la lunga notte insonne. Al cane potevo dire tutto. Mi lamentavo, mi sfogavo e lui ascoltava e non giudicava».</p>
      <p>
        <a href="https://www.oggi.it/gossip/amori/2017/01/11/alena-seredova-e-alessandro-nasi-baci-damore-a-courmayeur-esclusivo/">Alena Seredova, che baci col fidanzato Alessandro Nasi! – ESCLUSIVO</a>
      </p>
      <p><b>COSA NON HA FUNZIONATO E L’INCONTRO CON NASI</b> – Ma che cosa non ha funzionato tra Alena Seredova e Gigi Buffon? Una coppia di bellissimi, di innamoratissimi… almeno all’apparenza: «Forse due modi diversi di vivere la famiglia. Io coi ragazzi mi diverto e, quando conosci una persona e siete entrambi senza bagaglio, non sai come diventa quando arrivano le responsabilità. A me è successo che mi sono dedicata completamente ai figli. Invece, Alessandro (Nasi, il nuovo fidanzato, cugino di Lapo e John Elkann con ruoli dirigenziali nelle società di famiglia, ndr) mi ha conosciuto già mamma e si è innamorato anche del mio modo di essere madre. Ci siamo incontrati a casa di amici e il rapporto ha acquisito valori e sfumature piano piano, in un modo bello. Avevo due bimbi, ero ferita e lui mi ha convinto con resistenza e pazienza. Non potevo desiderare un uomo migliore. E se arriva un terzo figlio… sarebbe un bellissimo regalo. E con Buffon siamo in buoni rapporti per quello che c’entrano i figli, ma non è più mio amico come prima».</p>
      <p>
        <a href="https://www.oggi.it/gossip/amori/2019/09/23/alena-seredova-e-gigi-buffon-tornano-insieme-e-sono-solo-sorrisi-esclusivo/">Alena Seredova e Gigi Buffon insieme (per i figli): sono solo sorrisi – ESCLUSIVO</a>
      </p>
      <related>
        <a href="https://www.oggi.it/gossip/amori/2015/04/01/alena-seredova-con-il-fidanzato-alessandro-nasi-porta-i-figli-allo-stadio-per-vedere-papa-gigi-buffon/"/>
        <a href="https://www.oggi.it/gossip/amori/2019/11/25/parla-alena-seredova-io-il-tradimento-di-gigi-buffon-ilaria-damico-lamore-ritrovato-vi-racconto-tutto/"/>
        <a href="https://www.oggi.it/gossip/gallery/alena-seredova-la-ricordi-quandera-cosi-guarda-la-sua-fotostoria-amorosa-e-non/"/>
        <a href="https://www.oggi.it/video/personaggi/2019/11/25/alena-seredova-la-rivelazione-su-gigi-buffon-e-ilaria-damico-guarda-la-videointervista/"/>
        <a href="https://www.oggi.it/gossip/amori/2014/07/04/alena-seredova-archivia-gigi-buffon-non-guardo-piu-il-passato-bisogna-guardare-avanti/"/>
        <a href="https://www.oggi.it/gossip/amori/2019/10/16/ilaria-damico-a-cuore-aperto-vi-racconto-lamore-e-la-gelosia-per-gigi-buffon-e-sulle-gaffes/"/>
      </related>
    </article>
  </body>
</html>