<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/epithesh-me-maxairi-ston-olaitan-toy-apollwna-pontoy"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Επίθεση με μαχαίρι στον Ολαιτάν του Απόλλωνα Πόντου"/>
    <meta property="og:description" content="Η ΠΑΕ Απόλλων Πόντου έκανε γνωστή την επίθεση που δέχθηκε ο ποδοσφαιριστής της ομάδας, Μάικλ Ολαϊτάν το βράδυ της Κυριακής στην Καλαμαριά."/>
  </head>
  <body>
    <article>
      <h1>Επίθεση με μαχαίρι στον Ολαιτάν του Απόλλωνα Πόντου</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Αντώνης Φουντής</a></address>
      <h4>Η ΠΑΕ Απόλλων Πόντου έκανε γνωστή την επίθεση που δέχθηκε ο ποδοσφαιριστής της ομάδας, Μάικλ Ολαϊτάν το βράδυ της Κυριακής στην Καλαμαριά.</h4>
      <p>Συνέβη κι αυτό το βράδυ της Κυριακής (24/11) στην Καλαμαριά. Ο πρώην παίκτης του Ολυμπιακού και νυν του Απόλλωνα Πόντου, <b>Μάικλ Ολαϊτάν, </b>δέχθηκε επίθεση με μαχαίρι από άγνωστο άτομο αλλά ευτυχώς τραυματίστηκε ελαφρά, όμως ακόμα προσπαθεί να συνέλθει από το σοκ της επίθεσης</p>
      <p>Ο Ολαϊτάν δέχθηκε <b>την επίθεση σε δρόμο της Καλαμαριάς</b> και το συμβάν έκανε γνωστό με ανακοίνωση της η ΠΑΕ του Απόλλωνα Πόντου. Σύμφωνα με αυτή:</p>
      <p>
        <i>«Αργά το βράδυ της Κυριακής κι ενώ ο ποδοσφαιριστής μας Μάικλ Ολαϊτάν περπατούσε στην οδό Αδριανουπόλεως, στην Καλαμαριά, δέχθηκε επίθεση από άγνωστο άτομο που χρησιμοποίησε μαχαίρι και τον τραυμάτισε, ευτυχώς ελαφρά, στο χέρι. Ασφαλώς πρόκειται για μια αποτρόπαια πράξη και ως Π.Α.Ε. ΑΠΟΛΛΩΝ ΠΟΝΤΟΥ καλούμε τυχόν αυτόπτες μάρτυρες να δώσουν ό,τι στοιχεία γνωρίζουν στις Αστυνομικές Αρχές, όπου καταγράφηκε το γεγονός. Ο Μάικλ αναγκάστηκε να κάνει ράμματα και του ευχόμαστε καλή ανάρρωση, όσο και να ξεπεράσει γρήγορα το σοκ που ανθρωπίνως υπέστη».</i>
      </p>
      <p>
        <b>Η αστυνομία ξεκίνησε ήδη έρευνα για να βρει τον δράστη αλλά και το αν πρόκειται για ρατσιστική επίθεση ή για απόπειρα ληστείας. </b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>