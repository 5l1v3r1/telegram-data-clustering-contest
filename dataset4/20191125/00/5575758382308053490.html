<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sedmicka.tyden.cz/rubriky/z-televize/honza-musil-zavadi-seznamku_535501.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Honza Musil zavádí Seznamku! | Sedmička.cz"/>
    <meta property="og:description" content="Pořad Mezi námi, který mohou diváci sledovat každý pátek večer na TV Barrandov, není jedinou novinkou, kterou si přichystal moderátor Honza Musil. Už tuto..."/>
  </head>
  <body>
    <article>
      <h1>Honza Musil zavádí Seznamku! | Sedmička.cz</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Pořad Mezi námi, který mohou diváci sledovat každý pátek večer na TV Barrandov, není jedinou novinkou, kterou si přichystal moderátor Honza Musil (52). Už tuto středu se můžete těšit na zbrusu novou Seznamku!</b>
      </p>
      <p>Honza se rozhodl udělat v rámci oblíbeného pořadu Nebezpečné vztahy speciální Seznamku!</p>
      <p>"Naběhl jsem si sám, protože Nebezpečné vztahy už se dělají více než tři roky a občas se stane, že se lidé rozejdou přímo ve studiu. A já, když je to nějaký sympaťák nebo sympaťanda v jakémkoli věku, si potom dělám legraci a na závěr říkám divákům: Ten člověk zůstal sám, ale určitě by se chtěl seznámit... A lidé se toho chytli a začali mi psát, jestli bych jim na dotyčného hosta nemohl předat kontakt. Párkrát jsem to udělal a dopisy s žádostí o seznámení se hromadily, tak jsme udělali takový seriál Seznamka, který mohou diváci sledovat ve středu a v neděli večer," vysvětluje Honza.</p>
      <p>Daná osoba si vybere z nabídek tři adepty, s nimiž se poté sejde ve studiu. "Premiérový díl Seznamky budeme vysílat ve středu 27. listopadu. Host si vybere jeden protějšek, s nímž by si chtěl popovídat ještě soukromě. Pokud s tím oba souhlasí, my jim to umožníme, a pak mají čtyři dny, kdy spolu mohou trávit volný čas. V neděli si před diváky řeknou, jestli spolu budou, nebo ne," láká moderátor s tím, že speciální Seznamka v Nebezpečných vztazích bude diváky bavit, je totiž pojata vtipnou formou.</p>
    </article>
  </body>
</html>