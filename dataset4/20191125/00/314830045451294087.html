<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939521/%D8%B9%D9%84%DB%8C-%D8%A8%D9%86-%D9%81%D9%84%DB%8C%D8%B3-%D8%AC%D8%A7%DB%8C%DA%AF%D8%A7%D9%87-%D8%B3%D9%88%D8%B1%DB%8C%D9%87-%D8%AF%D8%B1-%D8%AC%D9%87%D8%A7%D9%86-%D8%B9%D8%B1%D8%A8-%D9%85%D8%AD%D9%81%D9%88%D8%B8-%D8%A7%D8%B3%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="علی بن فلیس: جایگاه سوریه در جهان عرب محفوظ است"/>
    <meta property="og:description" content="رئیس حزب پیشگامان آزادی و نامزد انتخابات ریاست جمهوری الجزایر با بیان اینکه &quot;اگر در این انتخابات پیروز شود، تلاش خواهد کرد مشکلات با کشورهای همسایه را به صفر برساند&quot;، اعلام کرد: جایگاه سوریه در جهان عرب محفوظ است."/>
  </head>
  <body>
    <article>
      <h1>علی بن فلیس: جایگاه سوریه در جهان عرب محفوظ است</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>رئیس حزب پیشگامان آزادی و نامزد انتخابات ریاست جمهوری الجزایر با بیان اینکه "اگر در این انتخابات پیروز شود، تلاش خواهد کرد مشکلات با کشورهای همسایه را به صفر برساند"، اعلام کرد: جایگاه سوریه در جهان عرب محفوظ است.</i>
      </p>
      <p>رئیس حزب پیشگامان آزادی و نامزد انتخابات ریاست جمهوری الجزایر با بیان اینکه "اگر در این انتخابات پیروز شود، تلاش خواهد کرد مشکلات با کشورهای همسایه را به صفر برساند"، اعلام کرد: جایگاه سوریه در جهان عرب محفوظ است.</p>
      <p>به گزارش ایسنا، علی بن فلیس، رئیس حزب پیشگامان آزادی و نامزد انتخابات ریاست جمهوری الجزایر در گفت‌وگو با خبرگزاری اسپوتنیک، در پاسخ به سؤالی درباره روابط این کشور با مراکش گفت: در صورت پیروزی در انتخابات تلاش خواهم کرد مشکلات با کشورهای همسایه را به صفر برسانم. در میان همه اختلافات، باید روی اختلافات میان کشورهای همسایه متمرکز شد و برای حل و فصل آن به راه‌حلی دست یافت.</p>
      <p>وی افزود: رایزنی‌ها و دیدارها در بالاترین سطوح میان الجزایر و مراکش تقریبا از ۱۵ سال پیش به طور کامل قطع شده است و مشکلات میان این دو کشور هرچقدر هم دشوار و پیچپیده باشد، باید درباره آنها رایزنی‌ها و گفت‌وگو با هدف دستیابی به راه‌حل مورد رضایت دو طرف صورت بگیرد.</p>
      <p>بن فلیس پیرامون بحران سوریه نیز گفت: امیدواریم گفت‌وگو بر درگیری‌ها در سوریه غلبه کند تا این کشور بتواند هرچه سریع‌تر برای فاجعه‌ای که در آن رخ داده، راه‌حلی پیدا کند و دلایل آن را به صورت نهایی حل کند. جایگاه سوریه در جهان عرب محفوظ است چرا که این جایگاه طبیعی این کشور است و به محض اینکه بحران خود را حل و توانایی و ظرفیت خود را به دست آورد، یک عضو کارآمد و مؤثر در جهان عرب خواهد بود.</p>
    </article>
  </body>
</html>