<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/7kt7nj"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="தமிழக காவல் துறையில் இனி தமிழில் தகவல் தொடர்பு..!"/>
    <meta property="og:description" content="தமிழக காவல் துறையில் இனி தமிழில் தகவல் தொடர்பு..!"/>
  </head>
  <body>
    <article>
      <h1>தமிழக காவல் துறையில் இனி தமிழில் தகவல் தொடர்பு..!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">saravanamanoj</a></address>
      <p>
        <b>தமிழக காவல்துறையில் அனைத்து தகவல் தொடர்புகளும் தமிழ் மொழியில் இருக்க வேண்டும் என, டிஜிபி திரிபாதி உத்தரவிட்டுள்ளார். </b>
      </p>
      <p>டிஜிபி திரிபாதி அனைத்து  காவல் ஆணையர்கள், காவல் கண்காணிப்பாளர்களுக்கும் சுற்றறிக்கை ஒன்றை அனுப்பியுள்ளார். அதில் காவல்நிலையங்களில் அனைத்து தகவல்களும் தமிழ் மொழியில் இருக்க வேண்டும் என தமிழ் வளர்ச்சித் துறை இயக்ககம் பரிந்துரைத்துள்ளதை சுட்டி காட்டியுள்ளார். அதன் அடிப்படையில் பணியாளர்கள் பராமரிக்கும் அனைத்து பதிவேடுகளையும் தமிழ் மொழியில் பராமரிக்க வேண்டும் என தெரிவிக்கப்பட்டுள்ளது. </p>
      <p>வருகை பதிவேட்டில் தமிழில் கையொப்பம் இட வேண்டுமெனவும், அனைத்து கடித தொடர்புகளும் தமிழில் எழுதப்பட வேண்டுமெனவும் தெரிவிக்கப்பட்டுள்ளது. மேலும் அனைத்து காவல் வாகனங்களிலும் தமிழில் காவல் என்று இடம் பெற்றிருக்க வேண்டுமெனவும், அனைத்து அலுவலக முத்திரைகளும் மற்றும் பெயர் பலகைகளும் தமிழில் மாற்றப்பட வேண்டுமெனவும் தெரிவிக்கப்பட்டுள்ளது. </p>
      <p>தமிழ் வளர்ச்சித் துறை இயக்கத்தின் இந்த பரிந்துரைகள் தொடர்பாக அனைத்து அலுவலர்களுக்கும் உரிய அறிவுரை வழங்கவும் சம்பந்தப்பட்ட காவல் அதிகாரிகளுக்கு டிஜிபி அறிவுறுத்தியுள்ளார். </p>
    </article>
  </body>
</html>