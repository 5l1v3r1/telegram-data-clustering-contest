<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-galatasaraya-luyindamanin-yerine-20-milyon-euroluk-oneri-353305"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:05:00+00:00"/>
    <meta property="og:title" content="Galatasaray'a Luyindama'nın yerine 20 milyon Euro'luk öneri"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Galatasaray'a Luyindama'nın yerine 20 milyon Euro'luk öneri</h1>
      <address>
        <time datetime="2019-11-25T00:05:00+00:00">25 Nov 2019, 00:05</time>
      </address>
      <p><b>Galatasaray</b> 2. Başkanı <b>Abdürrahim Albayrak</b>'ın görüşme yaptığı Henry Onyekuru ve Younes Belhanda’nın Fransız menajeri, sarı kırmızılılara<b> Luyindama</b>’nın yerine <b>Terence Kongolo</b>'yu önerdi. <b>Championship</b>’te forma giymek istemediği için son 2 aydır kadro dışı bırakılan Hollandalı oyuncu Kangolo'nun yeniden üst düzey forma giymek istediğini söyledi. Fransız menajer Albayrak’a, Terence Kongolo’nun rahatlıkla çok uygun şartlarda kiralanabileceğini anlattı. Ayrıca Hollandalı oyuncunun sol bekte de oynayabileceğinden bahsetti.</p>
      <p>
        <b>Hollanda Milli Takım formasını da giydi</b>
      </p>
      <p>Championship'te <b>Huddersfield </b>forması giyen Terence Kongolo, henüz 1 sene önce Monaco'dan 20 milyon Euro'ya transfer olmuştu. Monaco da Terence Kongolo'yu Feyenoord'dan 15 milyon Euro'ya transfer etmişti. 25 yaşındaki Terence Kongolo, Hollanda Milli Takım formasını da 4 kez giyerken, bu sezon takımıyla 9 maça çıktı ve 1 asist gerçekleştirdi.</p>
      <p>
        <b>Kararı Fatih Terim verecek</b>
      </p>
      <p>Galatasaray 2. Başkanı Abdürrahim Albayrak’ın, Başakşehir maçından sonra Henry Onyekuru ve Younes Belhanda’nın menajeriyle yaptığı acil toplantı sonrasında Terence Kongolo ve gündeme gelen diğer isimlerle ilgili son kararı Fatih Terim verecek. Kulübün içinde bulunduğu mali kriz yüzünden Fatih Terim’in menajerler tarafından önerilen oyuncuları istemese de, zorunlu olarak bazı isimlere evet diyebileceği gelen bilgiler arasında.</p>
      <p>Kaynak: Fotospor</p>
    </article>
  </body>
</html>