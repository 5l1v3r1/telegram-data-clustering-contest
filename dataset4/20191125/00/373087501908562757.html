<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/google/articoli/n513074/google-foto-android-disegno-mano-libera/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Google Foto: su Android arriva lo strumento per disegnare a mano libera | Ufficiale"/>
    <meta property="og:description" content="Google ha annunciato ufficialmente il rilascio della nuova funzionalità di editing sull'app Foto per Android. Per maggiori dettagli, vi invitiamo a consultare l'articolo originale che trovate a seguire e la pagina di supporto di Google al link in FONTE."/>
  </head>
  <body>
    <article>
      <h1>Google Foto: su Android arriva lo strumento per disegnare a mano libera | Ufficiale</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Giuseppe Ricchiari</a></address>
      <blockquote>
        <b>Aggiornamento 25/11</b>
      </blockquote>
      <p>Google ha <b>annunciato ufficialmente il rilascio della nuova funzionalità di editing</b> sull'app Foto per Android. Per maggiori dettagli, vi invitiamo a consultare l'articolo originale che trovate a seguire e la pagina di supporto di Google al link in FONTE.</p>
      <p>
        <i>Articolo originale - 22/11</i>
      </p>
      <p><a href="https://www.hdblog.it/google-foto/"><b>Google Foto</b></a> potrebbe presto migliorare lo strumento "<b>Modifica</b>" presente nell'app Android. Secondo quanto riferito da <i>Android Police</i>, infatti, diversi utenti avrebbero iniziato a ricevere nelle scorse ore una <b>nuova funzionalità </b>che consente di eseguire un <b>disegno a mano libera</b>.</p>
      <p>L'attivazione della nuova opzione, specifichiamo, <b>non dipende da un determinata versione di Google Foto</b>. Come già accaduto in altre occasioni, infatti, anche in questo caso<b> sarà necessario attendere un'abilitazione lato server </b>che potrebbe impiegare anche diverse settimane prima di raggiungere tutti i dispositivi.</p>
      <slideshow>
        <figure>
          <img src="https://hd.tudocdn.net/884324?w=1000&amp;fit=clip"/>
        </figure>
        <figure>
          <img src="https://hd.tudocdn.net/884325?w=1000&amp;fit=clip"/>
        </figure>
      </slideshow>
      <p>L'accesso allo strumento, come visibile dai due screenshot presenti in galleria, <b>è piuttosto immediato</b>. Agli utenti interessati basterà <b>cliccare l'apposita icona</b> presente nella barra di navigazione inferiore, selezionare un colore a proprio piacimento e iniziare a <b>disegnare ciò che più si desidera</b>.</p>
      <p>Tale funzione - che potrà ad esempio essere <b>utilizzata anche per segnalare rapidamente una porzione di immagine</b> - non è l'unica novità introdotta nel servizio Foto nelle ultime settimane. Tra le più recenti si ricorda infatti un <a href="https://www.hdblog.it/google/articoli/n512795/google-foto-web-editor-video/">nuovo strumento editing video per la versione web</a> e il <a href="https://www.hdblog.it/google/articoli/n512596/google-foto-scheda-assistente-nuovo-nome-per-te/">cambio denominazione della scheda "Assistente" in "Per Te" su Android</a>.</p>
      <p>Google Foto per Android è disponibile gratuitamente sul Play Store.</p>
      <ul>
        <li><a href="https://play.google.com/store/apps/details?id=com.google.android.apps.photos">Google Foto</a> | <b>Android</b> | Google Play Store, <b>Gratis</b></li>
      </ul>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://www.androidpolice.com/2019/11/21/google-photos-is-getting-a-markup-tool-in-the-image-editor/">VIA</a>
      </p>
      <p>
        <a href="https://support.google.com/photos/thread/20861831">FONTE</a>
      </p>
    </article>
  </body>
</html>