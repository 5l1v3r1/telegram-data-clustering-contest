<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939687/%D8%B3%D8%B1%D9%BE%D8%B1%D8%B3%D8%AA-%D9%88%D8%B2%D8%A7%D8%B1%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D8%AA%D8%B9%DB%8C%DB%8C%D9%86-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="سرپرست وزارت جهاد کشاورزی تعیین شد"/>
    <meta property="og:description" content="رئیس جمهور با صدور حکمی آقای عباس کشاورز را به عنوان سرپرست &quot;وزارت جهاد کشاورزی&quot; منصوب کرد.به گزارش خبرگزاری صدا و سیما به نقل از پایگاه اطلاع رسانی ریاست جمهوری متن حکم آقای روحانی به این شرح است:"/>
  </head>
  <body>
    <article>
      <h1>سرپرست وزارت جهاد کشاورزی تعیین شد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>رئیس جمهور با صدور حکمی آقای عباس کشاورز را به عنوان سرپرست "وزارت جهاد کشاورزی" منصوب کرد.<br/><br/>به گزارش خبرگزاری صدا و سیما به نقل از پایگاه اطلاع رسانی ریاست جمهوری متن حکم آقای روحانی به این شرح است:</p>
      <p>بسم الله الرحمن الرحیم</p>
      <p>جناب آقای مهندس عباس کشاورز</p>
      <p>بر اساس اصل ۱۳۵ قانون اساسی و نظر به مراتب تعهد و سوابق علمی و مدیریتی جناب عالی، به موجب این حکم شما را به سرپرستی «وزارت جهاد کشاورزی» منصوب می‌نمایم.<br/>امید است با عنایات الهی، بهره‌گیری از کلیات امکانات و همکاری مجموعه کارکنان آن وزارتخانه، در خدمت به ملت شریف ایران و نظام مقدس جمهوری اسلامی، با رعایت اصول قانون‌مداری، اعتدال‌گرایی و منشور اخلاقی دولت تدبیر و امید موفق باشید.</p>
      <p>حسن روحانی<br/>رئیس جمهوری اسلامی ایران<br/><br/>موافقت رئیس جمهور با استعفای وزیر جهاد کشاورزی</p>
      <p>رئیس جمهور امروز دوشنبه با پذیرش استعفای آقای محمود حجتی از مسئولیت وزارت جهاد کشاورزی، وی را به سمت «مشاور رئیس جمهور در امور کشاورزی و امنیت غذایی» منصوب کرد.<br/>متن نامه آقای روحانی به این شرح است:<br/>بسمه تعالی<br/>جناب آقای مهندس محمود حجتی<br/>با سلام و تحیت<br/>نامه استعفای مورخ ۹۸.۹.۲ شما را دریافت نمودم، علیرغم میل باطنی و نیاز وزارت جهاد کشاورزی به مدیر لایقی، چون شما برای تأمین امنیت غذایی، خودکفایی و رشد و توسعه کشور و حضور تأثیرگذارتان در دولت با ارایه نظرات دقیق کارشناسی و همچنین ایمان، اخلاص و تواضع کم‌نظیر، به لحاظ اصرار جنابعالی بر کناره‌گیری به علت شرایط جسمانی، صرفاً به جهت رعایت سلامت جنابعالی با استعفای‌تان موافقت می‌نمایم.<br/>بدینوسیله از زحمات و تلاش‌های مخلصانه شما در راه خدمت به مردم و کشاورزان عزیز سپاسگزارم و جنابعالی را به سمت «مشاور رئیس جمهور در امور کشاورزی و امنیت غذایی» منصوب می‌نمایم.<br/>از خداوند بزرگ توفیق روز افزونتان را مسئلت دارم.<br/>حسن روحانی<br/>رئیس جمهوری اسلامی ایران</p>
    </article>
  </body>
</html>