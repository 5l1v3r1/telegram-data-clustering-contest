<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939593/%D8%AF%D8%B3%D8%AA%DA%AF%DB%8C%D8%B1%DB%8C-%D8%A7%D8%B9%D8%B6%D8%A7%DB%8C-%DA%AF%D8%B1%D9%88%D9%87-%D8%B1%DB%8C%E2%80%8C%D8%A7%D8%B3%D8%AA%D8%A7%D8%B1%D8%AA-%D8%AA%D9%88%D8%B3%D8%B7-%D8%B3%D9%BE%D8%A7%D9%87-%D8%B5%D8%AD%D8%AA-%D8%AF%D8%A7%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="دستگیری اعضای گروه ری‌استارت توسط سپاه صحت دارد؟"/>
    <meta property="og:description" content="معاون روابط عمومی سپاه‌روح‌الله استان مرکزی گفت: خبر دستگیری اعضای گروه ری‌استارت در شهرستان محلات صحت ندارد و دشمنان با انتشار این اخبار به دنبال ناآرام جلودادن فضای عمومی جامعه هستند."/>
  </head>
  <body>
    <article>
      <h1>دستگیری اعضای گروه ری‌استارت توسط سپاه صحت دارد؟</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>معاون روابط عمومی سپاه‌روح‌الله استان مرکزی گفت: خبر دستگیری اعضای گروه ری‌استارت در شهرستان محلات صحت ندارد و دشمنان با انتشار این اخبار به دنبال ناآرام جلودادن فضای عمومی جامعه هستند.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095352_907.jpg"/>
      </figure>
      <p>معاون روابط عمومی سپاه‌روح‌الله استان مرکزی گفت: خبر دستگیری اعضای گروه ری‌استارت در شهرستان محلات صحت ندارد و دشمنان با انتشار این اخبار به دنبال ناآرام جلودادن فضای عمومی جامعه هستند.</p>
      <p>به گزارش «تابناک» به نقل از خبرآنلاین از روابط عمومی سپاه‌روح‌الله استان مرکزی، سرهنگ پاسدار «احمد شهرجردی» گفت: خبری مبنی بر دستگیری گروهی تحت عنوان ری‌استارت توسط سپاه شهرستان محلات در استان مرکزی منتشر شد که این خبر صحت ندارد.</p>
      <p>وی ادامه داد: دشمنان انقلاب اسلامی در دوره های مختلف از انقلاب وپس از ناکامی در جنگ های سخت و نیمه سخت روی به جنگ نرم و فرهنگی وحوزه رسانه آورده‌اند.</p>
      <p>معاون روابط عمومی سپاه روح الله اظهار داشت: خوراک جنگ فرهنگی، رسانه‌ای و سایبری، نقشه‌های جدید قدرت‌ها و نظام سلطه بوده که به‌صورت مرموزانه، از سوی سازمان‌های اطلاعاتی و امنیتی هدایت می‌شود.</p>
      <p>سرهنگ شهرجردی با اشاره به اینکه اتاق جنگ رسانه ای می‌کوشد افکارعمومی جامعه راتحت تاثیرقرارداده و اذهان عمومی رادرگیر این گونه مسائل نماید، بدون شک ارتقای سواد رسانه ای جامعه و آشنا ساختن مردم با شیوه‌های جدید و پیچیده نظام سلطه در این حوزه، می تواند سد بزرگی در برابر توطئه‌ها ایجاد کرده و ملت ایران را همچون دیگر عرصه ها، از این میدان پیروز خارج سازد.</p>
      <p>معاون روابط عمومی سپاه روح الله خاطرنشان ساخت: رسانه نیاز اساسی و مهم جامعه کنونی است و باید متناسب با سطح امروز اجتماع، یک حرکت عمیق فرهنگی در این عرصه راه اندازی کرد.</p>
      <p>چند عنصر وابسته به گروه معاند ' ری استارت ' سال ۹۶ با هوشیاری سپاه پاسداران انقلاب اسلامی در شهرستان محلات دستگیر شده بودند که چنین خبری در روزهای اخیر دوباره در فضای مجازی استان مرکزی منتشر شد که مقامات رسمی آن را تکذیب کردند.</p>
      <p>شهرستان محلات با جمعیتی بالغ بر ۵۰ هزار نفر در ۹۰ کیلومتری جنوب شرقی اراک-مرکز استان مرکزی - واقع شده است.</p>
    </article>
  </body>
</html>