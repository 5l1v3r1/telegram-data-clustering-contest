<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/realizacia-smart-cities-by-mala-sluzit-k-zvyseniu-kvality-obyvatelov-cl722869.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Realizácia smart cities by mala slúžiť k zvýšeniu kvality obyvateľov"/>
    <meta property="og:description" content="24hod.sk - Realizácia smart cities by mala slúžiť k zvýšeniu kvality obyvateľov - Ako implementovať agendu smart cities do praxe, priblížiť skúsenosti z iných európskych krajín a miest a zároveň podporiť konkurencieschopnosť podnikateľských subjektov, miest a ..."/>
  </head>
  <body>
    <article>
      <h1>Realizácia smart cities by mala slúžiť k zvýšeniu kvality obyvateľov</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ako implementovať agendu smart cities do praxe, priblížiť skúsenosti z iných európskych krajín a miest a zároveň podporiť konkurencieschopnosť podnikateľských subjektov, miest a ...</b><br/>Bratislava 25. novembra (TASR) - Ako implementovať agendu smart cities do praxe, priblížiť skúsenosti z iných európskych krajín a miest a zároveň podporiť konkurencieschopnosť podnikateľských subjektov, miest a obcí v rámci témy inteligentných miest, malo za cieľ stretnutie predstaviteľov miest a obcí, podnikateľskej sféry, ale aj štátnej správy v pondelok na workshope v Bratislave.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574694089.'"/>
      </figure>
      <p>Smart Cities Workshop zorganizovalo Ministerstvo hospodárstva (MH) SR a Organizácia pre hospodársku spoluprácu a rozvoj (OECD) v spolupráci s Fakultou sociálnych vied Univerzity sv. Cyrila a Metoda v Trnave, Slovenskej inovačnej a energetickej agentúry, Finančného mechanizmu EHP a Nórskeho finančného mechanizmu, Veľvyslanectva Spojeného kráľovstva Veľkej Británie a Severného Írska na Slovensku a ďalších. <br/><br/>Ako informovala generálna riaditeľka sekcie podnikateľského prostredia a inovácií MH SR Miriam Letašiová, workshop bol primárne zameraný na mentoring a koučing a venoval sa predovšetkým cieľovej skupine agendy smart cities – slovenským inovatívnym firmám, ktoré mali možnosť svoje projekty prekonzultovať s expertom a riešiť otázky rozvoja ich projektov nielen na Slovensku, ale aj v medzinárodnom kontexte. Podľa nej spolupráca a skúsenosti z rozvinutých krajín sveta a prenos cenných informácií a dát z globálne operujúcej a nadnárodnej inštitúcie, akou je OECD, prináša know-how pre podnikateľov a pomôžu pozdvihnúť agendu smart cities na novú úroveň. Aspekt mentoringu firiem považuje rezort za kľúčový, pretože nesie potenciál pre zvýšenie ich konkurencieschopnosti na trhu a prispieva ku kvalite nasadzovania inovatívnych riešení v mestách na Slovensku. Vedúca divízie miest, mestských politík a trvalo udržateľného rozvoja OECD Aziza Akhmouch ocenila aktivity Slovenska v oblasti agendy smart cities, realizácia ktorej by mala smerovať k zlepšovaniu kvality života ľudí v mestách. A to, ako zdôraznila, by malo byť alfou a omegou politík predstaviteľov miest a obcí.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>