<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513171/apple-iphone-12-5g-vendite-previsioni/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Apple, previsti oltre 100 milioni di iPhone 12 nel 2020 grazie anche al 5G"/>
    <meta property="og:description" content="Nonostante le vendite degli attuali iPhone 11, iPhone 11 Pro ed iPhone 11 Pro Max stiano andando decisamente oltre le previsioni, sarà il prossimo iPhone 12 quello da cui attendersi numeri significativi sul mercato, oltre che un rinnovato design. Gli attuali iPhone, allo stato dei fatti, sono un'ulteriore evoluzione di iPhone X, lanciato ormai più di due anni fa, senza significativi cambiamenti estetici, specialmente sulla parte frontale, ma decisamente migliorati per quanto riguarda le caratteristiche hardware."/>
  </head>
  <body>
    <article>
      <h1>Apple, previsti oltre 100 milioni di iPhone 12 nel 2020 grazie anche al 5G</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonio Monaco</a></address>
      <p>Nonostante le vendite degli attuali <a href="https://www.hdblog.it/schede-tecniche/apple-iphone-11_i4146/"><b>iPhone 11</b></a>, <a href="https://www.hdblog.it/schede-tecniche/apple-iphone-11-pro_i4147/">iPhone 11 Pro</a> ed <a href="https://www.hdblog.it/schede-tecniche/apple-iphone-11-pro-max_i4148/">iPhone 11 Pro Max</a> stiano <a href="https://www.hdblog.it/2019/10/04/apple-iphone-11-pro-vendite-produzione/">andando decisamente oltre le previsioni</a>, sarà il prossimo <a href="https://www.hdblog.it/iphone-12/">iPhone 12</a> quello da cui attendersi numeri significativi sul mercato, oltre che un rinnovato design. Gli attuali iPhone, allo stato dei fatti, sono un'ulteriore evoluzione di <a href="https://www.hdblog.it/schede-tecniche/apple-iphone-x_i3525/">iPhone X</a>, <a href="https://www.hdblog.it/2017/09/12/apple-iphone-x-edition-presentazione-ufficiale/">lanciato ormai più di due anni fa</a>, senza significativi cambiamenti estetici, specialmente sulla parte frontale, ma decisamente migliorati per quanto riguarda le caratteristiche hardware.</p>
      <p>Uno degli aspetti su cui punteranno molti produttori per invogliare gli utenti ad acquistare nuovi smartphone sarà il <a href="https://www.hdblog.it/5g/">5G</a>. Tra questi anche Apple, che ha deciso di aspettare il prossimo anno per dare anche il tempo agli operatori di continuare ad ampliare una rete che, allo stato attuale, è tutt'altro che pronta sia dal punto di vista della copertura che da quello tecnologico.</p>
      <p>Secondo quanto riportato da <i>Digitimes</i>, Apple avrebbe previsto di arrivare a<b> ben 100 milioni di ordini per gli iPhone 12</b>, un significativo balzo in avanti rispetto agli <b>80 milioni di iPhone 11 ed 11 Pro attesi per il 2019</b>. La cifra ipotizzata da Digitimes è presumibilmente basata sulle previsioni che Apple ha fornito ai suoi partner per consentire loro di iniziare ad attrezzarsi in vista dell'inizio della produzione di massa. Un incremento del 25% per quanto riguarda le vendite dei nuovi iPhone nel corso della seconda metà dell'anno sembrerebbe comunque piuttosto ambizioso.</p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <table bordered="">
        <tr>
          <td/>
          <td/>
          <td/>
        </tr>
        <tr>
          <td valign="top"><a href="https://www.hdblog.it/schede-tecniche/apple-iphone-11_i4146/">Apple iPhone 11</a> 75.7 x 150.9 x 8.3 mm6.1 pollici - 1792x828 px</td>
          <td valign="top"><a href="https://www.hdblog.it/schede-tecniche/apple-iphone-11-pro_i4147/">Apple iPhone 11 Pro</a> 71.4 x 144 x 8.1 mm5.8 pollici - 2436x1125 px</td>
          <td valign="top"><a href="https://www.hdblog.it/schede-tecniche/apple-iphone-11-pro-max_i4148/">Apple iPhone 11 Pro Max</a> 77.8 x 158 x 8.1 mm6.5 pollici - 2688x1242 px</td>
        </tr>
      </table>
      <p>
        <a href="https://www.hdblog.it/compara/4146-4147-4148.html">Clicca qui per il confronto completo »</a>
      </p>
      <ul>
        <li>
          <a href="https://www.hdblog.it/smartphone/video-recensioni/n511592/recensione-apple-iphone-11-test-prova-italiano/">Recensione iPhone 11</a>
        </li>
        <li>
          <a href="https://www.hdblog.it/2019/09/30/recensione-iphone-11-pro-test-prova/">Recensione versione Pro</a>
        </li>
        <li>
          <a href="https://www.hdblog.it/2019/09/28/recensione-iphone-11-pro-max/">Recensione Pro Max</a>
        </li>
      </ul>
      <p>Sulla gamma iPhone 12 troveremo un modem 5G realizzato da Qualcomm - <a href="https://www.hdblog.it/2019/04/17/apple-qualcomm-accordo-intel-modem-5g/">a seguito dell'accorso stretto nei mesi scorsi</a>. Apple utilizzerà probabilmente anche un <b>sistema di telecamere 3D time-of-flight</b> per funzionalità di realtà aumentata, <a href="https://www.hdblog.it/2019/07/17/apple-iphone-2020-tof-digitimes/">come anticipato durante la scorsa estate</a>. Il design dovrebbe tornare più "squadrato" come in passato su <a href="https://www.hdblog.it/schede-tecniche/apple-iphone-4_i1891/">iPhone 4</a> e, più recentemente, sugli <a href="https://www.hdblog.it/ipad-pro-2019/">iPad Pro</a>. Il 5G dovrebbe anche far <a href="https://www.hdblog.it/smartphone/articoli/n511966/apple-iphone-12-5g-costi-motherboard-telaio/">crescere i costi di produzione, dicono gli analisti</a>.</p>
      <p>Allo stato attuale, diversi produttori offrono già varianti 5G dei loro smartphone. Tuttavia, in genere, sono delle versioni più costose destinate solo ad una ristretta fascia di mercato. Le previsioni parlano, generalmente, di soli 15 milioni di smartphone 5G spediti entro la fine del 2019. Nei prossimi anni, ovviamente, questa cifra <a href="https://www.hdblog.it/smartphone/articoli/n512885/qualcomm-5g-smartphone-spedizioni-crescita-2020/">si prevede che sia destinata ad aumentare in modo esponenziale</a>.</p>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://9to5mac.com/2019/11/25/iphone-12-5g-demand/?utm_source=feedburner&amp;utm_medium=feed&amp;utm_campaign=Feed%3A+9To5Mac-MacAllDay+%289+to+5+Mac+-+Apple+Intelligence%29">VIA</a>
      </p>
      <p>
        <a href="https://www.digitimes.com/news/a20191125PD200.html">FONTE</a>
      </p>
    </article>
  </body>
</html>