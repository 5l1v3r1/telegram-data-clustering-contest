<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/cgxx66"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="பெண்ணுடன் தொலைபேசியில் பேசிய இளைஞர் தற்கொலை!"/>
    <meta property="og:description" content="பெண்ணுடன் தொலைபேசியில் பேசிய இளைஞர் தற்கொலை!"/>
  </head>
  <body>
    <article>
      <h1>பெண்ணுடன் தொலைபேசியில் பேசிய இளைஞர் தற்கொலை!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">saravanamanoj</a></address>
      <p>
        <b>திருமணம் நிச்சயிக்கபட்ட பெண்ணுடன் தொலைபேசியில் பேசிய சிறிது நேரத்தில், வட மாநில இளைஞர் தூக்கிட்டு தற்கொலை செய்து கொண்ட சம்பவம் அதிர்ச்சியை ஏற்படுத்தியுள்ளது. </b>
      </p>
      <p>விருதுநகர் மாவட்டம் ஸ்ரீவில்லிபுத்தூர் அருகே வன்னியம்பட்டி பகுதியில் உள்ள தனியார் மில்லில் அசாம் மாநிலத்தைச் சேர்ந்த பகருல் அலி என்ற இளைஞர் கடந்த ஒரு மாதமாக பணியாற்றி வந்துள்ளார். இவருக்கு அசாம் மாநிலத்தை சேர்ந்த பெண்ணுடன் கடந்த 3 மாதத்திற்கு முன்பு திருமணம் நிச்சயக்கப்பட்டதாக கூறப்படுகிறது. இந்நிலையில் இரவு தனக்கு நிச்சயிக்கப்பட்ட பெண்ணுடன் தொலைபேசியில் பேசிக்கொண்டிருந்தபோது கருத்து வேறுபாடு ஏற்பட்டதாக கூறப்படுகிறது. </p>
      <p>பின்னர் அந்த இளைஞன் இந்த தகவலை அவரது தந்தையிடம் தெரிவித்து விட்டு சிறிது நேரத்திலேயே தான் தங்கி இருந்த அறையில் தூக்கிட்டு தற்கொலை செய்து கொண்டார். தகவலறிந்து சம்பவ இடத்திற்கு வந்த வன்னியம்பட்டி காவல்துறையினர் உடலை கைப்பற்றி பிரேத பரிசோதனைக்காக ஸ்ரீவில்லிபுத்தூர் அரசு மருத்துவமனைக்கு அனுப்பி வைத்து விசாரணை நடத்தி வருகின்றனர். </p>
      <p> </p>
    </article>
  </body>
</html>