<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/aktualis/2019/11/ha-megsem-tetszik-egy-termek-visszakuldheti-a-webaruhazba"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ha mégsem tetszik egy termék, visszaküldheti a webáruházba"/>
    <meta property="og:description" content="Ez azért van, mert egy online boltban a vevőnek nincs lehetősége megvizsgálni a terméket vásárlás előtt."/>
  </head>
  <body>
    <article>
      <h1>Ha mégsem tetszik egy termék, visszaküldheti a webáruházba</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Ez azért van, mert egy online boltban a vevőnek nincs lehetősége megvizsgálni a terméket vásárlás előtt.</b>
      </p>
      <p><b>Abban az esetben is el lehet állni egy online vásárlástól, ha nem tetszik a termék</b> - mondta Böröcz Helga közjegyző hétfő reggel az M1 aktuális csatornán.</p>
      <p>Ismertetése szerint<b> a webes vásárlás úgynevezett távollévők közötti szerződés, melynek szabályai eltérnek az áruházi vásárlástól.</b></p>
      <p>Mivel online boltban a vevőnek nincs lehetősége megvizsgálni a terméket, a jogszabály úgy rendelkezik, tizennégy napon belül el lehet állni a vásárlástól - hívta fel a figyelmet.</p>
      <p>A közjegyző elmondta, <b>ha a vevőnek problémája van a vásárlással, esetleg nem kapta vissza a pénzét, az egyik leggyorsabb és leghatékonyabb megoldás az úgynevezett fizetési meghagyásos eljárás lehet, amely az Európai Unió bármely tagállamában székhellyel rendelkező céggel szemben érvényesíthető.</b></p>
      <p>Az eljárás érvényesítéséhez közjegyzőhöz kell fordulni - tette hozzá.</p>
    </article>
  </body>
</html>