<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41356/maharashtra-govt-formation-tuesday-10-30-am-supreme-court"/>
    <meta property="og:site_name" content="Metro Vaartha"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="മഹാരാഷ്‌ട്ര: വാദം പൂർത്തിയായി, വിധി നാളെ 10.30ന്"/>
    <meta property="og:description" content="ന്യൂഡൽഹി: മഹാരാഷ്ട്ര സര്‍ക്കാര്‍ രൂപീകരണവുമായി ബന്ധപ്പെട്ട് സുപ്രീംകോടതിയിൽ വാദം പൂർത്തിയായി. വിശ്വാസവോട്ട് തേടാന്‍‌ 14 ദിവസത്തെ സമയം വേണമെന്നു ബിജെപി ആവശ്യപ്പെട്ടു. സ്പീക്കര്‍ തെരഞ്ഞെടുപ്പിനുശേഷമേ വിശ്വാസവോട്ടെടുപ്പ് നടത്താവൂ എന്നും ആവശ്യപ്പെട്ടു. എന്നാൽ ഈ വാദത്തെ മഹാസഖ്യം എതിർത്തു. വാദം പൂർത്തിയായി. ഉത്തരവ് നാളെ 10.30യ്ക്ക് പുറപ്പെടുവിക്കും."/>
  </head>
  <body>
    <article>
      <h1>മഹാരാഷ്‌ട്ര: വാദം പൂർത്തിയായി, വിധി നാളെ 10.30ന് </h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>സ്പീക്കര്‍ തെരഞ്ഞെടുപ്പിനുശേഷമേ വിശ്വാസവോട്ടെടുപ്പ് നടത്താവൂ എന്നും ആവശ്യപ്പെട്ടു. എന്നാൽ ഈ വാദത്തെ മഹാസഖ്യം എതിർത്തു. വാദം പൂർത്തിയായി. ഉത്തരവ് നാളെ 10.30യ്ക്ക് പുറപ്പെടുവിക്കും.</p>
      <p>ന്യൂഡൽഹി: മഹാരാഷ്ട്ര സര്‍ക്കാര്‍ രൂപീകരണവുമായി ബന്ധപ്പെട്ട് സുപ്രീംകോടതിയിൽ വാദം പൂർത്തിയായി. വിശ്വാസവോട്ട് തേടാന്‍‌ 14 ദിവസത്തെ സമയം വേണമെന്നു ബിജെപി ആവശ്യപ്പെട്ടു. സ്പീക്കര്‍ തെരഞ്ഞെടുപ്പിനുശേഷമേ വിശ്വാസവോട്ടെടുപ്പ് നടത്താവൂ എന്നും ആവശ്യപ്പെട്ടു. എന്നാൽ ഈ വാദത്തെ മഹാസഖ്യം എതിർത്തു. വാദം പൂർത്തിയായി. ഉത്തരവ് നാളെ 10.30യ്ക്ക് പുറപ്പെടുവിക്കും.</p>
      <p>മഹാരാഷ്ട്ര സര്‍ക്ക‍ാര്‍ രൂപീകരണം സാധൂകരിക്കുന്ന മൂന്ന് കത്തുകളുമായാണ് ബിജെപി അഭിഭാഷകന്‍ മുകുള്‍ റോഹത്ഗി സുപ്രീംകോടതിയിലെത്തിയത്. ഗവര്‍ണറുടെ ക്ഷണക്കത്ത്, ഭൂരിപക്ഷം അവകാശപ്പെട്ട് ഫഡ്നാവിസ് നല്‍കിയ കത്ത്, അജിത് പവാര്‍ നല്‍കിയ എന്‍സിപി എംഎല്‍എമാരുടെ ഒപ്പുള്ള കത്ത് എന്നിവയാണ് മുകുള്‍ റോഹ്തഗി കോടതിയിൽ സമർപ്പിച്ചത്.</p>
      <p>152 എംഎല്‍എമാര്‍ ഒപ്പിട്ട കത്തുമായി മഹാസഖ്യ നേതാക്കളും സുപ്രീംകോടതിയിലെത്തി. സര്‍ക്കാര്‍ രൂപീകരണത്തിന് ആധാരമായ രേഖകള്‍ ബിജെപി അഭിഭാഷകൻ കോടതിയില്‍ സമര്‍പ്പിച്ചു. മൂന്നുപാര്‍ട്ടികള്‍ക്കും സര്‍ക്കാരുണ്ടാക്കാന്‍ അവസരം നല്‍കിയെന്നു സോളിസിറ്റര്‍ ജനറല്‍ വ്യക്തമാക്കി.</p>
      <p>ആരും സര്‍ക്കാരുണ്ടാക്കാത്തതിനാലാണ് രാഷ്ട്രപതിഭരണം ഏര്‍പ്പെടുത്തിയത്. ദേവേന്ദ്ര ഫഡ്നാവിസും അജിത് പവാറും നല്‍കിയ കത്തുകള്‍ കോടതിയില്‍ വായിച്ചു. അജിത് പവാര്‍ നല്‍കിയ കത്തില്‍ 54 എന്‍സിപി എംഎല്‍എമാരുടെ ഒപ്പുണ്ടെന്നും  ബിജെപി അഭിഭാഷകന്‍ മുകുള്‍ റോഹ്തഗി വാദിച്ചു. 54 എന്‍സിപി അംഗങ്ങളുടെ ഒപ്പുള്ള കത്താണ് അജിത് പവാര്‍ ഹാജരാക്കിയത്.</p>
    </article>
  </body>
</html>