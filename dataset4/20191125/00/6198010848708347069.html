<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/ascolti-domenica-in-domenica-live-ruota-libera-durso-batte-fialdini/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ascolti Domenica In, Domenica Live, Ruota Libera: d’Urso batte Fialdini"/>
    <meta property="og:description" content="Domenica In, ascolti di ieri: Mara Venier domina ancora contro le soap di Canale 5 È andata in onda ieri pomeriggio una nuova puntata di Domenica In. Per"/>
  </head>
  <body>
    <article>
      <h1>Ascolti Domenica In, Domenica Live, Ruota Libera: d’Urso batte Fialdini</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/07/foto_barbara_durso_francesca_fialdini.jpg"/>
      </figure>
      <h3>Domenica In, ascolti di ieri: Mara Venier domina ancora contro le soap di Canale 5</h3>
      <p>È andata in onda ieri pomeriggio una nuova puntata di <b>Domenica In</b>. Per il contenitore domenicale di Rai1 condotto da <b>Mara Venier</b> questi sono stati gli <b>ascolti</b>: 3.261.000 telespettatori e il 18.62% di share nella prima parte e 2.864.000 telespettatori e il 17.14% di share nella seconda. Ancora ottimi risultati, dunque, per Zia Mara, in una puntata in cui è successo davvero di tutto e in cui il pubblico si è potuto emozionare, ha potuto riflettere e ha riso tanto come ogni settimana. Niente da fare per <b>Beautiful, Una vita e Il Segreto su Canale 5</b> a 2 milioni di telespettatori e l’11 e il 12% di share di media. Sono lontani gli ascolti che realizzano in settimana, segno che la domenica il pubblico dell’ammiraglia Mediaset vuole altro. <b>Mara Venier</b> domina ancora la domenica pomeriggio con ascolti sorprendenti e sempre positivi.</p>
      <h3>Ascolti Domenica Live: Barbara d’Urso batte Da Noi A Ruota Libera di Francesca Fialdini</h3>
      <p>Ieri pomeriggio <b>Barbara d’Urso</b> si è ripresa la leadership della seconda parte della domenica televisiva e con <b>Domenica Live</b> ha totalizzato i seguenti <b>ascolti</b>: 2.644.000 telespettatori e il 15.25% di share, ovvero il secondo risultato più alto (in valori assoluti) della stagione. <b>Barbara d’Urso ha battuto Francesca Fialdini</b> con il suo <b>Da Noi A Ruota Libera</b>. Ma cos’è successo nel programma dell’ammiraglia Mediaset condotto dalla “Wonder Woman” di Cologno Monzese? Il momento più forte (e più atteso) è stata l’intervista a Vladimir Luxuria dopo tutto quello che è successo a Live Non è la d’Urso lunedì scorso, con Barbara che <b><a href="https://www.lanostratv.it/2019/11/vladimir-luxuria-asfalta-barbara-durso-mi-aspettavo-una-reazione/">ha chiesto scusa a Vladimir</a></b>, sinceramente dispiaciuta per non aver colto in Luxuria il malessere in diretta durante la trasmissione. Tra le tante cose successe a <b>Domenica In</b>, invece, segnaliamo il momento in cui Mara, emozionatissima, <b><a href="https://www.lanostratv.it/2019/11/mara-venier-piange-e-ferma-domenica-in-scusate-non-ce-la-faccio/">non riusciva ad andare avanti</a></b> con la trasmissione.</p>
      <h3>Da Noi A Ruota Libera ascolti: Francesca Fialdini perde contro la Domenica Live di Barbara d’Urso</h3>
      <p>Dopo alcune settimane di vittorie e di pareggi importanti per <b>Francesca Fialdini</b> contro <b>Barbara d’Urso</b>, quest’ultima ieri ha preso nuovamente le distanze battendo il programma emozionale di Rai1. <b>Da noi a ruota libera</b>, infatti, ha totalizzato i seguenti <b>ascolti</b>: 2.318.000 telespettatori e il 13,1% di share. Nulla ha potuto contro una puntata fortissima di <b>Domenica Live</b>, che come abbiamo detto sopra schierava un argomento fortissimo come quello di Vladimir Luxuria. Francesca, però, può gioire visto che il suo è un risultato abbastanza positivo, rispetto agli scorsi anni nella stessa fascia oraria. Nelle prossime settimane riuscirà a vincere di nuovo contro la d’Urso? Staremo a vedere…</p>
    </article>
  </body>
</html>