<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/formula-1/2019/11/25-63792125/gasly_ad_abu_dhabi_voglio_un_altro_grande_risultato_/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Gasly: &quot;Ad Abu Dhabi voglio un altro grande risultato&quot;"/>
    <meta property="og:description" content="Il pilota della Toro Rosso, dopo il podio ottenuto in Brasile, arriva all'ultimo appuntamento stagionale carichissimo"/>
  </head>
  <body>
    <article>
      <h1>Gasly: "Ad Abu Dhabi voglio un altro grande risultato"</h1>
      <h2>Il pilota della Toro Rosso, dopo il podio ottenuto in Brasile, arriva all'ultimo appuntamento stagionale carichissimo</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>ROMA</b> - In Brasile ha conquistato il suo miglior risultato di sempre in Formula 1, arrivando secondo: Pierre Gasly cercherà di chiudere in bellezza il mondiale, nel Gp di Abu Dhabi che si corre questo week end: "<i>Sarà l'ultima gara della stagione, è un appuntamento speciale</i> - spiega in vista della gara il pilota francese - <i>soprattutto perché vogliamo chiudere il più in alto possibile nella classifica costruttori e poi io ho la possibilità di terminare come primo pilota non dei tre team top</i>".</p>
      <figure>
        <video src="http://media.tuttosport.com/videos/2019/11/17/cms_20191117_f1-corrmp41574017198.mp4"/>
        <figcaption>F1, Verstappen conquista il Brasile. Ferrari, che disastro!</figcaption>
      </figure>
      <h3>Bilancio positivo</h3>
      <p>Gasly, infine, traccia già un bilancio di questo 2019, fatto di alti e bassi: l'inizio con la Red Bull, poi il "declassamento" in Toro Rosso a metà stagione e l'inatteso podio di San Paolo. "<i>Qualsiasi cosa succeda domenica, potrò dirmi felice di questo anno, soprattutto per come sono andate le cose qui in Toro Rosso. Non dimenticherò mai le sensazioni che ho provato sul podio. Poi mi prenderò delle vacanze, ma prima, per Natale, passerò un po' di tempo a casa, per stare con amici e famiglia, che durante l'anno vedo pochissimo per i miei impegni di lavoro</i>".</p>
      <related>
        <a href="https://www.tuttosport.com/news/formula-1/2019/11/25-63780432/ralf_schumacher_la_ferrari_andra_avanti_con_leclerc_/"/>
        <a href="https://www.tuttosport.com/news/formula-1/ferrari/2019/11/24-63759007/f1_piero_ferrari_per_tornare_a_vincere_i_piloti_non_devono_sbagliare_/"/>
        <a href="https://www.tuttosport.com/archivio/formula-1"/>
        <a href="https://www.tuttosport.com/news/formula-1/2019/11/25-63780432/ralf_schumacher_la_ferrari_andra_avanti_con_leclerc_/?related_news"/>
        <a href="https://www.tuttosport.com/news/formula-1/2019/11/24-63753441/hamilton_dopo_la_morte_di_hubert_ho_avuto_tanti_pensieri_/?related_news"/>
        <a href="https://www.tuttosport.com/news/formula-1/2019/11/24-63731197/bottas_red_bull_migliorata_piu_veloce_di_noi_sul_dritto_/?related_news"/>
        <a href="https://www.tuttosport.com/news/formula-1/2019/11/23-63687335/kubica_contento_di_come_ho_reagito_a_questa_sfida_/?related_news"/>
      </related>
    </article>
  </body>
</html>