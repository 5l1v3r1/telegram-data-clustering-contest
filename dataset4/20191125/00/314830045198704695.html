<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939514/%D8%AF%D8%A7%D8%AF%DA%AF%D8%A7%D9%87%DB%8C-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%B1%D8%A7%D8%A6%D8%AF-%D8%B5%D9%84%D8%A7%D8%AD-%D8%B1%D8%A7-%D8%A8%D9%87-%D8%AA%D8%AD%D8%B1%DB%8C%DA%A9-%D8%B9%D9%84%DB%8C%D9%87-%D8%AA%D8%B1%D9%88%D8%B1%DB%8C%D8%B3%D9%85-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="دادگاهی اسرائیلی رائد صلاح را به &quot;تحریک علیه تروریسم&quot; محکوم کرد"/>
    <meta property="og:description" content="رسانه‌های عبری زبان اعلام کردند، دادگاهی اسرائیلی امروز (یکشنبه) رائد صلاح، رئیس جنبش اسلامی را به &quot;تحریک علیه تروریسم&quot; و &quot;حمایت از تشکلی ممنوعه&quot; محکوم کرد."/>
  </head>
  <body>
    <article>
      <h1>دادگاهی اسرائیلی رائد صلاح را به "تحریک علیه تروریسم" محکوم کرد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>رسانه‌های عبری زبان اعلام کردند، دادگاهی اسرائیلی امروز (یکشنبه) رائد صلاح، رئیس جنبش اسلامی را به "تحریک علیه تروریسم" و "حمایت از تشکلی ممنوعه" محکوم کرد.</i>
      </p>
      <p>رسانه‌های عبری زبان اعلام کردند، دادگاهی اسرائیلی امروز (یکشنبه) رائد صلاح، رئیس جنبش اسلامی را به "تحریک علیه تروریسم" و "حمایت از تشکلی ممنوعه" محکوم کرد.</p>
      <p>به گزارش ایسنا، شبکه ۱۳ تلویزیون رژیم صهیونیستی گزارش داد، شیخ رائد صلاح به جرم "حمایت از تشکلی ممنوعه" (جنبش اسلامی) محکوم شد.</p>
      <p>روزنامه عبری زبان یسرائیل هیوم نیز نوشت شیخ صلاح به اتهام "حمایت از تروریسم" محکوم شد.</p>
      <p>سایت عبری زبان والاه اعلام کرد، پیشتر حکم تعلیقی برای شیخ صلاح صادر شده بود و این یعنی پس از محکومیت شیخ صلاح، احتمال صدور حکم حبس واقعی برای او وجود دارد.</p>
      <p>سایت "عرب ۴۸" نیز اعلام کرد، تعدادی از رهبران و اعضای احزاب و جنبش‌های سیاسی بانفوذ و کمیته پیگیری اعراب اراضی اشغالی و نیز اعضای کنست (پارلمان اسرائیل) از لیست مشترک عربی در اطراف ساختمان دادگاه‌ها در حیفا حضور یافتند.</p>
      <p>یکی از اعضای تیم دفاعی شیخ صلاح اظهار کرد، مسؤولان امنیتی دادگاه اجازه ورود بیش از ۲۵ تن به سالن دادگاه را نداد اما در ادامه تحت فشارهای تیم دفاعی به آنها اجازه ورود داد.</p>
      <p>پلیس رژیم صهیونیستی اواسط اوت گذشته شیخ صلاح را از مقابل درب منزلش در شهر ام الفحم بازداشت کرد و لیست اتهامی ۱۲ بندی شامل تحریک علیه خشونت و تروریسم در سخنرانی‌ها و اظهارنظرها را علیه او مطرح کرد.</p>
      <p>رئیس جنبش اسلامی فلسطین ۱۱ ماه در زندان بود، سپس در منزل شخصی خود با شرایط بسیار سختی حصر خانگی شد.</p>
      <p>رژیم صهیونیستی در نوامبر ۲۰۱۵ با طرح این ادعا که جنبش اسلامی فعالیت‌های تحریک‌آمیزی علیه اسرائیل دارد، این جنبش را تحریم کرد.</p>
    </article>
  </body>
</html>