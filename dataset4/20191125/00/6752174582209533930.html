<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-gyurcsany-embere-zsarolta-borkait/"/>
    <meta property="og:site_name" content="lokál"/>
    <meta property="article:published_time" content="2019-11-25T00:01:36+00:00"/>
    <meta property="og:title" content="Gyurcsány embere zsarolta Borkait"/>
    <meta property="og:description" content="A gyanú szerint tízmillió forintra zsarolta Póczik József volt válogatott labdarúgó Borkai Zsolt győri polgármestert. Póczik a DK aktivistája és jelöltje volt, módszerei a Gyurcsány-féle körökre vallanak. Borkai Zsoltról az önkormányzati választások kampányának hajrájában szivárgott ki egy felvétel,"/>
  </head>
  <body>
    <article>
      <h1>Gyurcsány embere zsarolta Borkait</h1>
      <address><time datetime="2019-11-25T00:01:36+00:00">25 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/11/P%C3%B3czik-J%C3%B3zsef-Gyurcs%C3%A1ny-1280x749.jpg"/>
      </figure>
      <p>
        <b>A gyanú szerint tízmillió forintra zsarolta Póczik József, volt válogatott labdarúgó Borkai Zsolt, azóta lemondott győri polgármestert. Póczik, a DK aktivistája és jelöltje volt, módszerei a Gyurcsány-féle körökre vallanak. Borkai Zsoltról a választási kampányban szivárogtak ki intim felvételek.  </b>
      </p>
      <p>Az RTL Klub birtokába jutott <a href="https://rtl.hu/rtlklub/hirek/hangfelvetel-az-egyezkedesrol-titokban-rogzitett-borkai-zsoltrol-keszult-intim-fotok-poczik-jozsef?utm_source=Facebook&amp;utm_medium=Hirado&amp;utm_campaign=post&amp;fbclid=IwAR3PQqJc77qwaZJSk6e6ogDbSQdpEWRf0ivqLSfmQju3vZrzbQSyozx3iSo">hangfelvétel</a> bizonyítja, hogy a Demokratikus Koalíció korábbi jelöltje, Póczik József labdarúgó zsarolta meg Borkai Zsolt, volt fideszes polgármestert. A felvételeken az hallható, hogy Póczik Józsefnek felteszik a kérdést, hogy mennyit kér a Borkait ábrázoló fotókért. </p>
      <p>– És mi a pénz, amit kér érte, ami a legutolsó? – hangzott el a kérdés.</p>
      <p>– Hát az a „tízes”, amit beszéltünk – érkezett a válasz. Tehát tízmillió forintot kért Póczik azokért a fotókért, amik a győri polgármesterről készültek. A hangfelvételeket Puska Péter, győri focista készítette, aki korábban megerősítette a csatornának, hogy Póczik többször is felkereste őt még nyáron, és azt állította, hogy egy ismeretlen megbízót képvisel.</p>
      <p>Sajtóhírek szerint Póczik először négy fotót mutatott Borkaiék hajóútjáról, amiért 10 milliót kért. Egy, mindkét fél által aláírt dokumentumban rögzítették, hogy Pócziknak nincs másolata a fotókról, és azt is, hogy a fotókkal kapcsolatban az átadás után nincs további követelése. Póczik ennek ellenére később újfent fölkereste Borkait, ekkor már húszmillió forintot követelve.</p>
      <p>Póczik, volt DK-s jelölt a hangfelvétel előkerülése óta nem elérhető. Róla egyébként az is kiderült, hogy kapcsolatba hozható azokkal a nőkkel, akik a hajó fedélzetén készült felvételen láthatóak. Ez az egybeesés nem lehet véletlen, így egyre erősebben körvonalazódik, hogy a Borkai Zsoltról készült szexuális tartalmú videó kiszivárgása mögött maga a DK, azon belül Czeglédy Csaba, DK-s ügyvéd és Gyurcsány Ferenc állhat.</p>
      <p>A DK-s szálat erősíti, hogy Póczik egykori csapattársa és jó barátja Glázer Róbert, volt labdarúgó szövetségi kapitány, aki Gyurcsányék polgármesterjelöltjének, Glázer Tímeának a testvére. Glázer Tímea a Ripost szerint napi kapcsolatban áll nemcsak Czeglédyvel, de magával Gyurcsány Ferenccel is.</p>
      <p>A bukott miniszterelnök egyébként azt mondta arról, aki kiszivárogtatta a felvételeket Borkairól: „Bárki is csinálta, nagyon büszkék vagyunk rá”.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-hangfelvetelek-bizonyitjak-gyurcsany-parttarsa-akarta-zsarolni-borkait/">Hangfelvételek bizonyítják: Gyurcsány párttársa akarta zsarolni Borkait </a>
        </li>
        <li>
          <a href="https://www.lokal.hu/2019-11-hamarosan-meggyanusithatjak-a-borkairol-videot-kozlo-ordog-ugyvedjet/">Hamarosan meggyanúsíthatják a Borkairól videót közlő “ördög ügyvédjét” </a>
        </li>
        <li>
          <a href="https://www.lokal.hu/2019-11-gyurcsany-embere-zsarolhatta-borkait/">Gyurcsány embere zsarolhatta Borkait </a>
        </li>
        <li>
          <a href="https://www.lokal.hu/2019-11-borkai-ugy-egyre-biztosabb-hogy-gyurcsany-es-czegledy-all-a-szexvideobotrany-mogott/">Borkai-ügy: Egyre biztosabb, hogy Gyurcsány és Czeglédy áll a szexvideóbotrány mögött</a>
        </li>
        <li>
          <a href="https://www.lokal.hu/2019-11-kiderult-ki-zsarolhatta-borkait/">Kiderült, ki zsarolhatta Borkait</a>
        </li>
      </ul>
    </article>
  </body>
</html>