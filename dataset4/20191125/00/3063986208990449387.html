<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843246"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T00:34:00+00:00"/>
    <meta property="og:title" content="সুন্দরগঞ্জে বিদ্যুৎস্পৃষ্টে রাজমিস্ত্রীর মৃত্যু"/>
    <meta property="og:description" content="গাইবান্ধার সুন্দরগঞ্জে বিদ্যুৎস্পৃষ্টে এক রাজমিস্ত্রীর মর্মান্তিক মৃত্যু হয়েছে। রবিবার সন্ধ্যায় উপজেলার ছাপড়হাটী ইউনিয়নের মরুয়াদহ গ্রামের শোভাগঞ্জ বাজারে এ ঘটনা ঘটে। এ ঘটনায় নিহত ফারুক মিয়া গাইবান্ধা সদর উপজেলার কুপতলা ইউনিয়নের বেড়াডাঙ্গা গ্রামের ইউনুস আলীর ছেলে। স্থানীয়রা জানান, রবিবার সন্ধ্যায় আজগার আলীর দ্বিতল ভবনে সিঁড়ি নির্মাণ কাজ করার সময় মাথার ওপরে ঝুলে থাকা বিদ্যুতের তারে স্পৃষ্ট হয় রাজমিস্ত্রী ফারুক মিয়া। এ সময় তিনি বৈদ্যুতিক শকে ছিটকে পড়ে যান। পরে এলাকাবাসী তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত ডাক্তার মৃত ঘোষণা করেন। ঘটনার সত্যতা নিশ্চিত করে সুন্দরগঞ্জ থানার এস আই জসিম উদ্দিন বলেন, ঘটনাস্থল পরিদর্শন করেছি, তবে লাশ এখনো হাসপাতালে রয়েছে।"/>
  </head>
  <body>
    <article>
      <h1>সুন্দরগঞ্জে বিদ্যুৎস্পৃষ্টে রাজমিস্ত্রীর মৃত্যু</h1>
      <address><time datetime="2019-11-25T00:34:00+00:00">25 Nov 2019, 00:34</time> by <a rel="author">সুন্দরগঞ্জ (গাইবান্ধা) প্রতিনিধি</a></address>
      <p>গাইবান্ধার সুন্দরগঞ্জে বিদ্যুৎস্পৃষ্টে এক রাজমিস্ত্রীর মর্মান্তিক মৃত্যু হয়েছে। রবিবার সন্ধ্যায় উপজেলার ছাপড়হাটী ইউনিয়নের মরুয়াদহ গ্রামের শোভাগঞ্জ বাজারে এ ঘটনা ঘটে।</p>
      <p>এ ঘটনায় নিহত ফারুক মিয়া গাইবান্ধা সদর উপজেলার কুপতলা ইউনিয়নের বেড়াডাঙ্গা গ্রামের ইউনুস আলীর ছেলে।</p>
      <p>স্থানীয়রা জানান, রবিবার সন্ধ্যায় আজগার আলীর দ্বিতল ভবনে সিঁড়ি নির্মাণ কাজ করার সময় মাথার ওপরে ঝুলে থাকা বিদ্যুতের তারে স্পৃষ্ট হয় রাজমিস্ত্রী ফারুক মিয়া। এ সময় তিনি বৈদ্যুতিক শকে ছিটকে পড়ে যান। পরে এলাকাবাসী তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত ডাক্তার মৃত ঘোষণা করেন।</p>
      <p>ঘটনার সত্যতা নিশ্চিত করে সুন্দরগঞ্জ থানার এস আই জসিম উদ্দিন বলেন, ঘটনাস্থল পরিদর্শন করেছি, তবে লাশ এখনো হাসপাতালে রয়েছে।</p>
    </article>
  </body>
</html>