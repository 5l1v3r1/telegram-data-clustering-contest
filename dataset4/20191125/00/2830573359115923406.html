<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/25-63774989/ronaldo_lavoro_atletico_polemiche_cr7_pensa_alla_tripletta/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ronaldo, lavoro... Atletico. Polemiche? CR7 pensa alla tripletta"/>
    <meta property="og:description" content="Show in Nazionale, ma con la Juve è reduce da due sostituzioni e da una non convocazione: domani in Champions con i madrileni di Simeone il portoghese vuole tornare protagonista"/>
  </head>
  <body>
    <article>
      <h1>Ronaldo, lavoro... Atletico. Polemiche? CR7 pensa alla tripletta</h1>
      <h2>Show in Nazionale, ma con la Juve è reduce da due sostituzioni e da una non convocazione: domani in Champions con i madrileni di Simeone il portoghese vuole tornare protagonista</h2>
      <address><time datetime="2019-11-25T00:00:00+00:00">25 Nov 2019</time> by <a rel="author"> Fabio Riva</a></address>
      <p>Numero 1: gli strascichi della sostituzione a Milano (seconda di fila) con annessa scappatella anticipata: nel senso di abbandono dello Stadium prima dei compagni. Numero 2: la non convocazione per il match contro l’<a href="https://www.tuttosport.com/news/calcio/serie-a/juventus/2019/11/23-63728913/al_gol_di_dybala_si_scatena_nedved_la_furia_ceca_della_juve/"><b>Atalanta</b></a> dopo le partite disputate con il <b>Portogallo</b>, con annessi retropensieri di chi - maliziosetto - evidenzia che lo stipendio non lo pagano i lusitani ma i bianconeri. Numero 3: il fastidio al ginocchio che da ormai parecchio tempo lo condiziona da un punto di vista fisico, tecnico e mentale. Numero 4: varie ed eventuali. C’è una cosa che può spazzar via tutto in un sol colpo, più d’una spugna sulla lavagna: una prestazione... alla <b>Ronaldo</b> (è di lui che stiamo parlando, ovviamente) domani allo Stadium contro l’<a href="https://www.tuttosport.com/news/calcio/calcio-estero/liga/2019/11/14-63373955/tegola_diego_costa_per_l_atletico_madrid_fuori_fino_ad_aprile/"><b>Atletico Madrid</b></a>.</p>
      <figure>
        <a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">
          <img src="https://cdn.tuttosport.com/images/2019/11/23/173134328-783331d7-f069-4630-ac87-f731b010bc15.jpg"/>
        </a>
        <figcaption>Juve, doppietta Higuain: che esultanza contro l'Atalanta<br/><a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">Guarda la gallery</a></figcaption>
      </figure>
      <h3>Ronaldo contro l'Atletico</h3>
      <p>Il campione ex madridista lo sa bene , ed è deciso a far di necessità realtà, prima ancora che virtù. Più che alle polemiche (effettive o capziosamente create all’esterno, di sicuro respinte pubblicamente ai mittenti), CR7 vuol pensare al fatto che lo attende un Atletico contro cui ha dato spettacolo, più o meno sempre, nella sua carriera: basti pensare alla clamorosa tripletta della scorsa annata. E, ancora, lo attende un torneo - la Champions League - che è habitat naturale per il campione ex Real.</p>
      <h3>Re(cord) di Champions</h3>
      <p>L’attaccante portoghese non ha mai “tradito” in questa kermesse: ha realizzato la bellezza di 128 gol (compreso un sigillo nei preliminari); detiene il record di gol in una sola edizione (17 nel 2013- 14); è andato a segno per 11 gare consecutive (impresa mai vista in precedenza) e prima di vestire il bianconero è stato per 6 stagioni consecutive il re del gol della manifestazione.</p>
      <figure>
        <video src="http://media.tuttosport.com/videos/2019/11/23/cms_20191123_sarri-corr-3mp41574530147.mp4"/>
        <figcaption>Sarri: "Quando le squadre calano diventiamo killer"</figcaption>
      </figure>
      <p>
        <a href="https://www.tuttosport.com/edicola.html">Leggi l'articolo completo su Tuttosport in edicola</a>
      </p>
      <related>
        <a href="https://www.tuttosport.com/calcio/serie-a/juventus/"/>
        <a href="https://www.tuttosport.com/news/calcio/serie-a/juventus/2019/11/24-63738944/juve_douglas_costa_si_ferma_per_due_settimane_de_ligt_a_rischio_champions/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/25-63769727/sarri_show_quasi_come_allegri/?related_news"/>
        <a href="https://www.tuttosport.com/news/calcio/calciomercato/2019/11/24-63738949/juve_paratici_al_dall_ara_prende_appunti_dopo_il_super-gol_di_kulusevski/?related_news"/>
        <a href="https://www.tuttosport.com/news/calcio/serie-a/juventus/2019/11/24-63738944/juve_douglas_costa_si_ferma_per_due_settimane_de_ligt_a_rischio_champions/?related_news"/>
        <a href="https://www.tuttosport.com/news/calcio/serie-a/juventus/2019/11/24-63731201/pagelle_juve_szczesny_miracoloso_cuadrado_soffre_poi_si_riscatta/?related_news"/>
      </related>
    </article>
  </body>
</html>