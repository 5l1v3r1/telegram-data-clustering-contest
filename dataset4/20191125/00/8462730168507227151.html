<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/11/1841263/Odporne-zverstvo-argentinskych-knazov--Sexualne-zneuzivali-nepocujuce-deti--sud-bol-nekompromisny"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Odporné zverstvo argentínskych kňazov: Sexuálne zneužívali nepočujúce deti, súd bol nekompromisný"/>
    <meta property="og:description" content="MENDOZA - Dvoch rímskokatolíckych kňazov odsúdili v Argentíne na vyše 40-ročné tresty odňatia slobody za sexuálne zneužívanie nepočujúcich detí. Informovala o tom v pondelok agentúra AFP s odvolaním sa na vyhlásenie súdu v meste Mendoza."/>
  </head>
  <body>
    <article>
      <h1>Odporné zverstvo argentínskych kňazov: Sexuálne zneužívali nepočujúce deti, súd bol nekompromisný</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Odporné zverstvo argentínskych kňazov: Sexuálne zneužívali nepočujúce deti, súd bol nekompromisný</h3>
      <p>
        <i>MENDOZA - Dvoch rímskokatolíckych kňazov odsúdili v Argentíne na vyše 40-ročné tresty odňatia slobody za sexuálne zneužívanie nepočujúcich detí. Informovala o tom v pondelok agentúra AFP s odvolaním sa na vyhlásenie súdu v meste Mendoza.</i>
      </p>
      <p>Argentínskeho kňaza Horacia Corbacha odsúdili na 45 rokov za mrežami a 42 rokov väzenia dostal Talian Nicola Corradi za zneužívanie približne 20 detí v Provolovom vzdelávacom ústave pre nepočujúce a sluchovo postihnuté deti v Mendoze.</p>
      <p>Agentúra AP pripomína, že 59-ročného Argentínčana a 83-ročného Taliana zatkli v roku 2016. Corradiho obviňovali z podobných trestných činov aj v Provolovom ústave v talianskej Verone, ale nikdy ho oficiálne neobvinili. Argentínsky súd tiež odsúdil záhradníka Armanda Gómeza na 18 rokov väzenia.</p>
    </article>
  </body>
</html>