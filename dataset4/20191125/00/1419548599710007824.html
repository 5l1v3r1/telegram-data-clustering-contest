<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/dd6926"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="மகாராஷ்டிரா வழக்கு: 2வது நாளாக விசாரணை நடைபெறவுள்ளது!"/>
    <meta property="og:description" content="மகாராஷ்டிரா வழக்கு: 2வது நாளாக விசாரணை நடைபெறவுள்ளது!"/>
  </head>
  <body>
    <article>
      <h1>மகாராஷ்டிரா வழக்கு: 2வது நாளாக விசாரணை நடைபெறவுள்ளது!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">shanmugapriya</a></address>
      <p>
        <b>மகாராஷ்டிராவில் பாஜகவை ஆட்சி அமைக்க, ஆளுநர் அழைப்பு விடுத்ததற்கு எதிராக தொடரப்பட்ட வழக்கின் விசாரணை, இன்று இரண்டாவது நாளாக உச்சநீதிமன்றத்தில் நடைபெறவுள்ளது.</b>
      </p>
      <p>மகாராஷ்டிராவில் யாரும் எதிர்பாராதா திடீர் திருப்பமாக, நேற்று முன்தினம் தேவேந்திர ஃபட்னாவிஸ் தலைமையிலான பாஜக அரசு பதவியேற்றது. இரவோடு இரவாக தேசியவாத காங்கிரசில் பிளவு ஏற்பட்டு, அக்கட்சியின் மூத்த தலைவர் அஜித் பவார் ஆதரவுடன் பாஜக அரசு பொறுப்பேற்றது. தேவேந்திர ஃபட்னாவிஸ் முதல்வராகவும், அஜித் பவார் துணை முதல்வராகவும் பொறுப்பேற்றனர். சற்றும் எதிர்பாராத இந்த திருப்பங்களால் அதிர்ந்த காங்கிரஸ், சிவசேனா, தேசியவாத காங்கிரஸ் கட்சிகள் உச்சநீதிமன்றத்தை நாடின. </p>
      <p>அந்த மூன்று கட்சிகள் இணைந்து தாக்கல் செய்த மனு மீது, நேற்று உச்சநீதிமன்றத்தில் விசாரணை நடைபெற்றது. நீதிபதிகள் ரமணா, அசோக்பூசன், சஞ்சீவ் கண்ணா உள்ளிட்டோர் அடங்கிய அமர்வு முன்பு, விசாரணை நடைபெற்றது.  இருதரப்பு வாதங்களையும் கேட்ட பின், இந்த வழக்கு விசாரணையை நீதிபதிகள் இன்றைக்கு ஒத்திவைத்தனர். இந்த வழக்கு தொடர்பாக விளக்கம் அளிக்க, மத்திய அரசு, மகாராஷ்டிர அரசு, முதல்வர் தேவேந்திர ஃபட்னாவிஸ், துணை முதல்வர் அஜித் பவார் ஆகியோருக்கு, நோட்டீஸ் அனுப்பவும் உச்சநீதிமன்றம் உத்தரவிட்டது. </p>
      <p>பாஜகவை ஆட்சி அமைக்க அழைப்பு விடுத்து ஆளுநர் கோஷ்யாரி எழுதிய கடிதம், ஆட்சி அமைக்க போதிய எம்.எல்.ஏக்களின் ஆதரவு தமக்கு உள்ளதாக, தேவேந்திர ஃபட்னாவிஸ் ஆளுநரிடம் அளித்த கடிதம், உள்ளிட்ட ஆவணங்களை, இன்று காலை 10.30 மணிக்குள் தாக்கல் செய்யவும், உச்சநீதிமன்றம் உத்தரவிட்டுள்ளது.</p>
    </article>
  </body>
</html>