<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/premier-league/2019/11/25-63780710/lady_gray_nuda_a_letto_mi_hanno_minacciata_con_un_machete_/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Lady Gray: &quot;Nuda a letto, mi hanno minacciata con un machete&quot;"/>
    <meta property="og:description" content="La fidanzata del centrocampista del Leicester City testimonia in tribunale per un furto nell'abitazione della coppia: &quot;Stavo dormendo e sono rimasta sotto le lenzuola con il mio bambino&quot;"/>
  </head>
  <body>
    <article>
      <h1>Lady Gray: "Nuda a letto, mi hanno minacciata con un machete"</h1>
      <h2>La fidanzata del centrocampista del Leicester City testimonia in tribunale per un furto nell'abitazione della coppia: "Stavo dormendo e sono rimasta sotto le lenzuola con il mio bambino"</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>LEICESTER (Inghilterra) –</b> Momenti di enorme spavento per <b>Emma Hickman</b>, fidanzata di Demarai Gray, centrocampista del <a href="https://www.tuttosport.com/squadre/PremierLeague/Leicester/t13">Leicester City</a>, già convocato per la <a href="https://www.tuttosport.com/news/esports/fifa/2019/03/03-54075146/la_nazionale_inglese_entra_negli_esports_ecco_gli_elions/">nazionale inglese</a>. La ragazza ha testimoniato in tribunale nel processo contro quattro ladri che sono entrati nell’abitazione della coppia, tutti con il passamontagna e armati, di cui uno con un machete arancione: “<i>Stavo dormendo quando qualcuno è entrato nella mia camera da letto</i> – la testimonianza della Hickmann -<i> non avevo idea di chi fosse finché non ho visto l'uomo con il <b>coltello in mano</b>. Non avevo vestiti addosso e sono rimasta sotto le lenzuola insieme al mio bambino di sei settimane</i>”.</p>
      <h3>Furto da 28 mila euro</h3>
      <p>I ladri, tutti a volto coperto, hanno spaventato la giovane donna con un machete: “<i>Mi hanno detto di non muovermi e mi hanno chiesto dove fossero denaro e gioielli, gli ho detto che i soldi erano in un cassetto</i> – prosegue la fidanzata di Gray - <i>hanno preso il mio Rolex dicendo che il mio compagno avrebbe potuto comprarmene un altro. <b>Ero pietrificata</b>. Hanno detto che non mi avrebbero fatto del male, ma hanno minacciato mia madre, quando li ho avvertiti che stava arrivando. Hanno detto che si sarebbe fatta male</i>”. Il bottino del furto in casa di Gray, tra contanti e gioielli, ammonta a 24 mila sterline (28 mila euro). Sembra che la banda dei<b> quattro malviventi</b> abbia già compiuto altri furti negli ultimi mesi: due uomini, un padre di 34 anni con il figlio di 18, si sono dichiarati colpevoli mentre due indagati negano le accuse.</p>
      <related>
        <a href="https://www.tuttosport.com/news/calcio/serie-a/napoli/2019/11/11-63291140/napoli_dopo_allan_anche_zielinski_furto_in_auto_per_il_polacco/"/>
        <a href="https://www.tuttosport.com/news/calcio/calcio-estero/premier-league/2019/11/23-63702472/premier_league_vincono_liverpool_e_leicester_solo_pari_per_l_arsenal/"/>
        <a href="https://www.tuttosport.com/archivio/calcio/calcio-estero/premier-league"/>
        <a href="https://www.tuttosport.com/news/calcio/calcio-estero/premier-league/2019/11/03-63000654/premier_l_everton_ferma_il_tottenham_kean_90_in_panchina/?related_news"/>
        <a href="https://www.tuttosport.com/news/calcio/calcio-estero/premier-league/2019/08/18-60139343/chelsea_solo_pari_con_il_leicester/?related_news"/>
        <a href="https://www.tuttosport.com/news/calcio/calcio-estero/premier-league/2019/08/11-59921566/premier_league_l_arsenal_vince_di_misura_0-0_tra_leicester_e_wolverhampton/?related_news"/>
        <a href="https://www.tuttosport.com/news/calcio/calcio-estero/premier-league/2019/02/03-52908164/premier_league_il_manchester_united_vince_anche_a_leicester_alle_17_30_city-arsenal/?related_news"/>
      </related>
    </article>
  </body>
</html>