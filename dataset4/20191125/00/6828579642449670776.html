<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/telewizja-i-vod/wilq-superbohater-w-ofercie-ipli"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Wilq Superbohater w ofercie serwisu IPLA"/>
    <meta property="og:description" content="Ofertę rozrywkową IPLI powiększa lubiana kreskówka Wilq Suberbohater. Z tej okazji został nawet stworzony specjalny pakiet."/>
  </head>
  <body>
    <article>
      <h1>Wilq Superbohater w ofercie serwisu IPLA</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">orson_dzi</a></address>
      <p>
        <b>Ofertę rozrywkową IPLI powiększa lubiana kreskówka Wilq Suberbohater. Z tej okazji został nawet stworzony specjalny pakiet.</b>
      </p>
      <p>Jeśli myślicie, że polskie kreskówki dla dorosłych zapoczątkowali "Włatcy much" lub "1001 złych uczynków" to jesteście w błędzie. "WilQ Superbohater" jest wydawany od 2002 roku i przez lata zdobył nie tylko rzeszę fanów, ale również uznanie krytyków.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/black-friday-2019-najlepsze-promocje-lista"/>
      </related>
      <p>WilQ to postać unikatowa, trochę nawiązująca do Smerfa Marudy. Jest wiecznie obrażony i nienawidzi... wszystkiego. Ale nie straszne mu są żadne zagrożenia i właśnie tym zaskarbia sobie sympatię innych ludzi. Popularności serialu można doszukiwać się w tym, że każdy odcinek posiada jakiś unikatowy, polski lokalny pierwiastek. Coś. z czym często spotykamy się na co dzień.</p>
      <blockquote>Ironia, anarchia, nieprzyzwoitość, niepoprawność nie są dla mnie wartością same w sobie, ale stanowią świetną odtrutkę na plastikowy patos, fałszywą szlachetność. Dopełniają ogólnego obrazu antybohaterskości. I ta antybohaterskość staje się czymś pozytywnym, co w efekcie czyni skwaszonego Wilq’a kimś bliskim i budzącym naszą sympatie. Kimś dającym możliwość odreagowania bolesnego życiowego paradoksu</blockquote>
      <p>-  mówi Bartosz Minkiewicz, współtwórca postaci WilQa oraz współscenarzysta i współreżyser serialu.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/canal-plus-usunal-z-sieci-prawie-2700-pirackich-zrodel-z-odcinkami-zmijowiska"/>
      </related>
      <p>W serialu usłyszymy wiele znanych głosów, w tym m.in. Waldemara Barwińskiego (Alcman), Mirosława Zbrojewicza (Entombet), Romę Gąsiorowską (Słaby Wielbłąd), Rafała Maćkowiaka (Mikołaj), stand-uperów Jaśka Borkowskiego i Łukasza „Lotka” Lodkowskiego oraz legendarnego lektora Tomasza Knapika.</p>
      <p>Serial „Wilq Superbohater” liczy 13 odcinków, wszystkie udostępnione zostały w specjalnie przygotowanym pakiecie WILQ w cenie 20 zł. Także dostępny w cenie 15 zł pakiet IPLA Premium będzie sukcesywnie wzbogacany o kolejne odcinki serialu.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/w-allegro-smart-mozna-juz-zamawiac-darmowe-dostawy-kurierem"/>
      </related>
      <p>Źródło tekstu: Cyfrowy Polsat</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/vod-w-polsce-wrzesien-2019-vod-pl-player-netflix-wideo-wp-hbogo-ipla"/>
        <a href="https://www.telepolis.pl/wiadomosci/taryfy-promocje-uslugi/plus-nowy-abonament-hbogo-liga-mistrzow-tidal-kampania-reklamowa"/>
        <a href="https://www.telepolis.pl/wiadomosci/taryfy-promocje-uslugi/plus-nowy-abonament-tidal-hbo-go-liga-mistrzow"/>
        <a href="https://www.telepolis.pl/wiadomosci/aplikacje-i-rozrywka/zimna-wojna-dostepna-w-serwisie-ipla"/>
        <a href="https://www.telepolis.pl/wiadomosci/aplikacje-i-rozrywka/ipla-polonia-rozszerza-oferte-o-szesc-kanalow-i-kilkadziesiat-filmow"/>
      </related>
    </article>
  </body>
</html>