<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/eyupsultan-da-iki-katli-bir-gecekondu-cikan-12651656-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T00:07:40+00:00"/>
    <meta property="og:title" content="Eyüpsultan'da iki katlı bir gecekondu çıkan yangında kül oldu"/>
    <meta property="og:description" content="Eyüpsultan'da iki katlı bir gecekondu çıkan yangında kül olduİSTANBUL - Eyüpsultan'da iki katlı boş gecekondu çıkan yangın sonucunda kül oldu."/>
  </head>
  <body>
    <article>
      <h1>Eyüpsultan'da iki katlı bir gecekondu çıkan yangında kül oldu</h1>
      <address>
        <time datetime="2019-11-25T00:07:40+00:00">25 Nov 2019, 00:07</time>
      </address>
      <p>Eyüpsultan'da iki katlı bir gecekondu çıkan yangında kül oldu</p>
      <p>İSTANBUL - Eyüpsultan'da iki katlı boş gecekondu çıkan yangın sonucunda kül oldu. Çok sayıda <a href="https://www.haberler.com/itfaiye/"><b>itfaiye</b></a> ekibinin müdahale ettiği yangın kontrol altına alındı. İki katlı gecekondunun madde bağımlıları tarafından yakıldığı düşünülüyor.</p>
      <p>Yangın 01.45 sıralarında Eyüpsultan Rami Yeni Mahalle Rüstem Çıkmazı Sokak üzerinde meydana geldi. İddialara göre iki katlı gecekonduda gece saat 01.30 sıralarında madde bağımlıları tarafından yangın çıkarıldı.</p>
      <p>İki katlı boş gecekondudan alevlerin yükseldiğini gören vatandaşlar durumu hemen <a href="https://www.haberler.com/itfaiye/"><b>itfaiye</b></a> ve polise bildirdi. Bunun üzerine yapılan ihbarla olay yerine Eyüpsultan ve Bayrampaşa'dan <a href="https://www.haberler.com/itfaiye/"><b>itfaiye</b></a> ekipleri sevk edildi.</p>
      <p>Yangın 30 dakika içerisinde kontrol altına alındı</p>
      <p>Olay yerine ulaşan <a href="https://www.haberler.com/itfaiye/"><b>itfaiye</b></a> ekipleri gecekondudaki yangına tazyikli su ve köpükle müdahale etti. 30 dakika süren müdahalenin ardından alevler kontrol altına alındı. <a href="https://www.haberler.com/itfaiye/"><b>İtfaiye</b></a> ekipleri tarafından gecekonduda uzun süre soğutma çalışması gerçekleştirildi. Yangında ölen ya da yaralanan olmazken gecekondu tamamen kullanılmaz hale geldi.</p>
      <p>Polis ekipleri çıkan yangınla ilgili geniş çaplı inceleme başlattı.</p>
      <figure>
        <img src="https://foto.haberler.com/haber/2019/11/25/eyupsultan-da-iki-katli-bir-gecekondu-cikan-12651656_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/eyupsultan-da-iki-katli-bir-gecekondu-cikan-12651656-videosu/">Eyüpsultan'da iki katlı bir gecekondu çıkan yangında kül oldu</a></p>
    </article>
  </body>
</html>