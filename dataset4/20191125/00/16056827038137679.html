<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200919"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="বুয়েটে রাজনৈতিক কার্যক্রম নিষিদ্ধের বিজ্ঞপ্তি, অমান্য করলে ব্যবস্থা"/>
    <meta property="og:description" content="বাংলাদেশ প্রকৌশল বিশ্ববিদ্যালয়ে (বুয়েট) রাজনৈতিক সংগঠন ও এর কার্যক্রম নিষিদ্ধ করে বিজ্ঞপ্তি দিয়েছে বুয়েট প্রশাসন। কেউ এই নির্দেশ অমান্য করলে বিধি অনুযায়ী ব্যবস্থা গ্রহণ করা হবে বলেও জানানো হয়েছে। বুয়েটের রেজিস্ট্রার অধ্যাপক ডক্টর এস এম মাহবুবুর রহমান স্বাক্ষরিত বিজ্ঞপ্তিতে এ তথ্য জানানো হয়েছে।এতে বলা হয়েছে, ইতোমধ্যে বুয়েটে সকল রাজনৈতিক সংগঠন ও এর কার্যক্রম নিষিদ্ধ করা হয়েছে। সুতরাং শিক্ষার্থীরা কোনো অনুমোদিত ক্লাব, সোসাইটি ব্যতীত অন্য কোনো রাজনৈতিক দলের বা অঙ্গ সংগঠনের সদস্য হতে বা এর কার্যক্রমে অংশ নিতে পারবে না। শিক্ষার্থীদের অবশ্যই এ আদেশ মেনে চলতে হবে। কেউ অমান্য করলে অধ্যাদেশে বর্ণিত বিধি অনুযায়ী ব্যবস্থা গ্রহণ করা হবে।বুয়েটের শেরেবাংলা হলে ছাত্রলীগের নির্মম নির্যাতনের শিকার হয়ে আবরার ফাহাদের মৃত্যুর পর ক্যাম্পাসে ছাত্র রাজনীতি নিষিদ্ধসহ ১০ দফা দাবিতে আন্দোলনে নামে শিক্ষার্থীরা। শিক্ষার্থীদের দাবির প্রেক্ষিতেই বুয়েট প্রশাসন ছাত্র রাজনীতি নিষিদ্ধের সিদ্ধান্ত নেয়।"/>
  </head>
  <body>
    <article>
      <h1>বুয়েটে রাজনৈতিক কার্যক্রম নিষিদ্ধের বিজ্ঞপ্তি, অমান্য করলে ব্যবস্থা</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">অনলাইন ডেস্ক</a></address>
      <p>বাংলাদেশ প্রকৌশল বিশ্ববিদ্যালয়ে (বুয়েট) রাজনৈতিক সংগঠন ও এর কার্যক্রম নিষিদ্ধ করে বিজ্ঞপ্তি দিয়েছে বুয়েট প্রশাসন। কেউ এই নির্দেশ অমান্য করলে বিধি অনুযায়ী ব্যবস্থা গ্রহণ করা হবে বলেও জানানো হয়েছে। বুয়েটের রেজিস্ট্রার অধ্যাপক ডক্টর এস এম মাহবুবুর রহমান স্বাক্ষরিত বিজ্ঞপ্তিতে এ তথ্য জানানো হয়েছে।</p>
      <p>এতে বলা হয়েছে, ইতোমধ্যে বুয়েটে সকল রাজনৈতিক সংগঠন ও এর কার্যক্রম নিষিদ্ধ করা হয়েছে। সুতরাং শিক্ষার্থীরা কোনো অনুমোদিত ক্লাব, সোসাইটি ব্যতীত অন্য কোনো রাজনৈতিক দলের বা অঙ্গ সংগঠনের সদস্য হতে বা এর কার্যক্রমে অংশ নিতে পারবে না। শিক্ষার্থীদের অবশ্যই এ আদেশ মেনে চলতে হবে। কেউ অমান্য করলে অধ্যাদেশে বর্ণিত বিধি অনুযায়ী ব্যবস্থা গ্রহণ করা হবে।</p>
      <p>বুয়েটের শেরেবাংলা হলে ছাত্রলীগের নির্মম নির্যাতনের শিকার হয়ে আবরার ফাহাদের মৃত্যুর পর ক্যাম্পাসে ছাত্র রাজনীতি নিষিদ্ধসহ ১০ দফা দাবিতে আন্দোলনে নামে শিক্ষার্থীরা। শিক্ষার্থীদের দাবির প্রেক্ষিতেই বুয়েট প্রশাসন ছাত্র রাজনীতি নিষিদ্ধের সিদ্ধান্ত নেয়।।</p>
      <p>এই বিভাগের সর্বাধিক পঠিত</p>
    </article>
  </body>
</html>