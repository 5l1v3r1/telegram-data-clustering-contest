<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.focus-wtv.be/nieuws/drugsbende-opgerold-na-ripdeals-en-wraakacties-oostende-en-bredene"/>
    <meta property="og:site_name" content="Focus | WTV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Drugsbende opgerold na ripdeals en wraakacties in Oostende en Bredene"/>
    <meta property="og:description" content="Twaalf beklaagden riskeren tot vijf jaar cel voor hun aandeel in een bende cannabisdealers uit Oostende en Bredene. De zaak kwam aan het licht na enkele ripdeals en gewelddadige wraakacties. "/>
  </head>
  <body>
    <article>
      <h1>Drugsbende opgerold na ripdeals en wraakacties in Oostende en Bredene</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Jeroen Vercruysse, Belga</a></address>
      <p>
        <b>Twaalf beklaagden riskeren tot vijf jaar cel voor hun aandeel in een bende cannabisdealers uit Oostende en Bredene. De zaak kwam aan het licht na enkele ripdeals en gewelddadige wraakacties. </b>
      </p>
      <p>Op 17 november 2018 werd de buurt van de Spuikom opgeschrikt door schoten. Twee Nederlandse drugskoeriers werden er van hun lading drugs bestolen. De volgende maanden zetten de Nederlanders uit wraak dan weer enkele gewelddadige strafexpedities op het getouw. "Het moet gedaan zijn met die ripdeals en die alarmpistolen. Ik zal niet dulden dat Bredene en omgeving een Detroit by the sea worden", zei procureur Mike Vanneste.</p>
      <p>Naar aanleiding van die gewelddadige incidenten werd een bende cannabisdealers in kaart gebracht. De beklaagden maakten volgens het openbaar ministerie echter gebruik van de app Wickr, waardoor hun berichten niet getraceerd konden worden. Het is dus onduidelijk hoeveel drugs ze aan de man zouden hebben gebracht. De Oostendenaar wordt gezien als de leider van de bende. Voor hem eiste het OM vijf jaar effectieve gevangenisstraf en 40.000 euro boete. Zijn luitenanten, een man van 22 uit Bredene en een man van 20 hangt 40 maanden effectieve celstraf en 24.000 euro boete boven het hoofd.</p>
      <p>Voor de andere betrokkenen werden voorwaardelijke straffen van een jaar tot 20 maanden gevorderd.</p>
    </article>
  </body>
</html>