<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/culture/art/3-novyh-modnyh-vystavki-kotorye-stoit-posetit.html"/>
    <meta property="og:site_name" content="Vogue UA"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="3 нові модні виставки, які варто відвідати"/>
    <meta property="og:description" content="Модні виставки – чудова можливість поєднати приємне з корисним, відвідати нову країну і ознайомитися краще з творчістю улюбленого дизайнера. Найближчим часом представлять три нові, варті уваги, експозиції."/>
  </head>
  <body>
    <article>
      <h1>3 нові модні виставки, які варто відвідати</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Модні виставки – чудова можливість поєднати приємне з корисним, відвідати нову країну і ознайомитися краще з творчістю улюбленого дизайнера. Розповідаємо про три нові, варті уваги, експозиції. </b>
      </p>
      <hr/>
      <aside>«Бути Оскаром де ла Рента»</aside>
      <hr/>
      <p>Життя і кар'єра Оскара де ла Ренти стали темою нової виставки в Центрі Леона в Сантьяго в Домініканській Республіці. На ній представили 46 оригінальних моделей, а також різні предмети і особисті речі дизайнера.</p>
      <figure>
        <img src="https://vogue.ua/media/cache/resolve/inline_990x/uploads/article-inline/d68/52b/a7f/5ddba7f52bd68.jpeg"/>
      </figure>
      <p>Виставка під назвою «Бути Оскаром де ла Рента» присвячена життю дизайнера в Домініканській Республіці та його модній кар'єрі. В межах експозиції також можна поглянути 30-хвилинну документальну стрічку про життя модельєра, в якій Генрі Кіссінджер, Хуліо Іглесіас, Гіларі Клінтон, Майкл Блумберг і Анна Вінтур розповідають про дизайнера.</p>
      <figure>
        <img src="https://vogue.ua/media/cache/resolve/inline_990x/uploads/article-inline/a12/60c/a80/5ddba8060ca12.jpeg"/>
      </figure>
      <p>За словами куратора Сари Германн, виставка організована як розповідь-мандрівка життям дизайнера. Вона починається з демонстрації де ла Ренти як публічної персони, його суспільного життя, а потім повертається до Домініканської Республіки. Також на виставці є частина, присвячена рокам, проведеним в Іспанії і Парижі.</p>
      <figure>
        <img src="https://vogue.ua/media/cache/resolve/inline_990x/uploads/article-inline/255/7aa/a81/5ddba817aa255.jpeg"/>
      </figure>
      <p>Зокрема, експозиція розповідає про деякі з найбільш знакових моментів, коли де ла Рента одягав перших леді США: Ненсі Рейган, Лору Буш, Гіларі Клінтон і Мішель Обаму. Їх представили поруч з його сукнями для перших леді Домініканської Республіки. На виставці розглядають й інші елементи життя де ла Ренти, такі як його благодійна діяльність, безпосередньо допомога дітям у Домініканській Республіці.</p>
      <hr/>
      <aside>«Prada. Спереду і ззаду»</aside>
      <hr/>
      <p>У Музеї дизайну в Лондоні 2020 року відкриється виставка Prada. В межах експозиції представлять окремі знакові твори італійського модного Дому, а також розкажуть про креативний підхід лейблу, джерела натхнення дизайнерів і знакові співпраці.</p>
      <figure>
        <img src="https://vogue.ua/media/cache/resolve/inline_990x/uploads/article-inline/a56/d00/b1d/5ddbb1dd00a56.jpeg"/>
        <figcaption>Prada осінь-зима 2019/2020</figcaption>
      </figure>
      <p>Виставка «Prada. Спереду і ззаду» розгляне життєпис бренду та його історію успіху. Експозиція також присвячена ролі Міуччі Пради в лейблі і тому, як з 1970-х років, приєднавшись до модного Дому, вона перетворила його на один з найбільш впливових модних брендів.</p>
      <hr/>
      <aside>Dolce &amp; Gabbana на Christie’s</aside>
      <hr/>
      <p>Експозиція Art Adorned, яка працює з 22 листопада до 3 грудня в Christie's у Лондоні, представила сукні от-кутюр від Dolce &amp; Gabbana і демонструє їх разом з оригінальними роботами епохи Відродження. Наприклад, сукня з пишною спідницею і корсетом представлена з копією картини Рафаеля «Мадонна на луці» і картиною Франческо Боттічіні «Мадонна з немовлям і двома ангелами».</p>
      <figure>
        <img src="https://vogue.ua/media/cache/resolve/inline_990x/uploads/article-inline/488/4d2/bd9/5ddbbd94d2488.jpeg"/>
      </figure>
      <p>Christie's сподівається, що завдяки взаємодії з модою виставка зробить старих майстрів популярними серед молодої аудиторії. «Ми наполегливо працювали, щоб створити виставку, яка є академічно правильною, але не складною для сприйняття», – кажуть у Christie's.</p>
      <figure>
        <img src="https://vogue.ua/media/cache/resolve/inline_990x/uploads/article-inline/d08/27f/bdb/5ddbbdb27fd08.jpeg"/>
      </figure>
      <related>
        <h4>Читайте також:</h4>
        <a href="https://vogue.ua/ua/article/culture/art/gucci-stanet-sponsorom-vystavki-nika-keyva-v-kopengagene.html"/>
        <a href="https://vogue.ua/ua/article/culture/art/chto-nuzhno-znat-o-vystavke-soni-delone-v-art-prostranstve-set.html"/>
      </related>
    </article>
  </body>
</html>