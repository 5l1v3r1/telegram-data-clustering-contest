<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/civitavecchia/giornata_mondiale_contro_la_violenza_sulle_donne_studenti_di_civitavecchia_dicono_no-4885595.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Giornata Mondiale contro la violenza sulle donne anche gli studenti di Civitavecchia dicono &quot;no&quot;"/>
    <meta property="og:description" content="Gli studenti di Civitavecchia scendono in piazza per dire no alla violenza sulle donne. Un migliaio di ragazzi hanno sfilato per le vie del centro gridando “C’è chi dice no”,..."/>
  </head>
  <body>
    <article>
      <h1>Giornata Mondiale contro la violenza sulle donne<br/>anche gli studenti di Civitavecchia dicono "no"</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Giulia Amato</a></address>
      <p>Gli studenti di Civitavecchia scendono in piazza per dire no alla violenza sulle donne. Un migliaio di ragazzi hanno sfilato per le vie del centro gridando “C’è chi dice no”, titolo di una celebre canzone di Vasco Rossi.</p>
      <p>L’iniziativa è partita dagli studenti dell’istituto superiore “Luigi Calamatta”, che lo scorso anno ha ricevuto un premio dal Dipartimento delle pari opportunità per il progetto “ Io dico no”, i quali, come ha detto commossa la preside della scuola, Giovannina Corvaia, hanno dedicato la giornata al ricordo della collega Cristina Roversi «uccisa in un puro atto di violenza», ha detto la dirigente. All’appello lanciato dai ragazzi ha risposto l’amministrazione comunale, presente con il sindaco Ernesto Tedesco e vari assessori e consiglieri, che ha poi coinvolto tutte le scuole, dai comprensivi agli istituti superiori.</p>
      <p>Il lungo corteo, partito dal parcheggio del Tribunale, si è concluso a piazza Fratti dove gli studenti si sono esibiti, recitando brani e poesie, prima di lanciare in aria centinaia di palloncini rossi.</p>
      <footer>© RIPRODUZIONE RISERVATA</footer>
    </article>
  </body>
</html>