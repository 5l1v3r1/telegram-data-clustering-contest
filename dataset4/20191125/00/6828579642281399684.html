<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/tp-link-archer-ax11000-trzypasmowy-router-gracze-wi-fi-6"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="TP-Link Archer AX11000 - trzypasmowy router dla graczy z Wi-Fi 6"/>
    <meta property="og:description" content="TP-Link Archer AX11000 to router dla najbardziej wymagających użytkowników, ze szczególnym uwzględnieniem graczy. Tym ostatnim urządzenie oferuje rozgrywkę online bez zrywania połączenia i ograniczania przepustowości przez inne sprzęty korzystające z sieci Wi-Fi."/>
  </head>
  <body>
    <article>
      <h1>TP-Link Archer AX11000 - trzypasmowy router dla graczy z Wi-Fi 6</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">msnet</a></address>
      <p>
        <b>TP-Link Archer AX11000 to router dla najbardziej wymagających użytkowników, ze szczególnym uwzględnieniem graczy. Tym ostatnim urządzenie oferuje rozgrywkę online bez zrywania połączenia i ograniczania przepustowości przez inne sprzęty korzystające z sieci Wi-Fi.</b>
      </p>
      <p><b>Archer AX11000</b> obsługuje trzy pasma sieci bezprzewodowej o łącznej przepustowości <b>10756 Mb/s</b>: do 4804 Mb/s w paśmie 5 GHz, do 4804 Mb/s w drugim paśmie 5GHz oraz do 1148 Mb/s w paśmie 2,4 GHz. Dodatkowe pasmo 5 GHz dedykowane jest graczom i sprawia, że mogą oni cieszyć się płynną grą nawet wtedy, gdy inni użytkownicy obciążają sieć, oglądając filmy w rozdzielczości 4K lub pobierając duże pliki. Dzięki funkcji <b>DFS</b>, która automatycznie rozszerza dostępny kanał, istnieje możliwość korzystania z aktualnie najmniej obciążonego pasma, a <b>Game Accelerator</b> automatycznie wykrywa i optymalizuje ruch generowany przez gry, zapewniając wysoką prędkość sieci.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/tp-link-deco-p9-hybrydowy-system-wifi-mesh-z-mozliwoscia-transferu-danych-przez-siec-elektryczna"/>
        <a href="https://www.telepolis.pl/wiadomosci/sprzet/tp-link-wprowadza-na-polski-rynek-stacjonarny-router-lte-archer-mr600"/>
      </related>
      <p>Pokazany podczas tegorocznych targów <b>CES</b> w Las Vegas router używa technologii <b>OFDMA</b> do zwiększania przepustowości łącza i zmniejszania opóźnienia. Dzięki niej z jednego kanału (jest ich łącznie 12) może korzystać kilka urządzeń jednocześnie, bez zakłócania połączenia. <b>MU-MIMO 4x4</b>, czterordzeniowy procesor o taktowaniu <b>1,8 GHz</b> wspierany przez <b>trzy procesory pomocnicze</b> oraz <b>1 GB  pamięci RAM</b> dbają o to, by parametry sieci bezprzewodowej Wi-Fi były jak najlepsze. Dzięki mocnej specyfikacji Archer AX11000 może wykonywać wiele wymagających działań jednocześnie. Stałą siłę sygnału w każdym zakątku mieszkania oraz zlokalizowanie łączących się do routera urządzeń gwarantuje <b>Beamforming</b>, który zwiększa siłę sygnału nadawanego w ich kierunku.</p>
      <p>Router TP-Linka został wyposażony w port <b>WAN 2,5 Gb/s</b>, odpowiadający za połączenie z Internetem oraz <b>osiem gigabitowych portów LAN</b>. Urządzenie ma także dwa porty <b>USB 3.0</b>, typu A i typu C. Archer AX11000 oferuje też <b>Game Protector</b> oraz system <b>HomeCareTM</b> z wbudowanym antywirusem <b>TrendMicro</b>.</p>
      <figure>
        <img src="https://www.telepolis.pl/images/2019/11/tp-link-archer-ax11000-router-zlacza.jpg"/>
      </figure>
      <p>Jak zapewnia producent, konfiguracja oraz obsługa AX11000 są bardzo proste i intuicyjne. Odbywają się poprzez aplikację <b>Tether</b>, dostępną na urządzenia z systemem <b>Android</b> oraz <b>iOS</b>. Routerem można zarządzać również za pomocą asystenta głosowego <b>Amazon Alexa</b>. Za pomocą odpowiedniej komendy głosowej możliwe jest zaproszenie zaufanej osoby do sieci lub stworzenie odrębnej sieci dla gości. Dzięki <b>IFTTT</b> można zmieniać tryb w zależności od podłączonego wyposażenia gamingowego oraz otrzymywać powiadomienia o podłączeniu nowego urządzenia.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/huawei-prezentuje-trzy-nowe-routery-q2-pro-ws318n-i-wi-fi-ws5200-v2"/>
        <a href="https://www.telepolis.pl/wiadomosci/sprzet/avm-stawia-na-5g-i-prezentuje-router-fritz-box-6850-5g"/>
      </related>
      <p>Router TP-Link Archer AX11000 jest dostępny w sprzedaży w Polsce z ceną <b>2249 zł</b> i objęty jest 3-letnią gwarancją.</p>
      <p>Źródło tekstu: TP-Link</p>
    </article>
  </body>
</html>