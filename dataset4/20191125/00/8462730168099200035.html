<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100314/1841195/XXL-spevacka-v-mini--Selena-so-stlacenymi-prsiami-a-henti-dvaja---Preboha--toto-je-uz-prilis-"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="XXL speváčka v mini, Selena so stlačenými prsiami a hentí dvaja.. Preboha, toto je už príliš!"/>
    <meta property="og:description" content="LOS ANGELES - Vytŕčali z davu! Nedeľný večer sa niesol v znamení odovzdávania hudobných cien American Music Awards. O prekvapivé momenty sa na červenom koberci postarali viaceré celebrity. Rozhodne najviac šokoval raper Rich The Kid so svojou partnerkou. Aha, čo vyvádzali!"/>
  </head>
  <body>
    <article>
      <h1>XXL speváčka v mini, Selena so stlačenými prsiami a hentí dvaja.. Preboha, toto je už príliš!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>XXL speváčka v mini, Selena so stlačenými prsiami a hentí dvaja.. Preboha, toto je už príliš!</h3>
      <p>
        <i>LOS ANGELES - Vytŕčali z davu! Nedeľný večer sa niesol v znamení odovzdávania hudobných cien American Music Awards. O prekvapivé momenty sa na červenom koberci postarali viaceré celebrity. Rozhodne najviac šokoval raper Rich The Kid so svojou partnerkou. Aha, čo vyvádzali!</i>
      </p>
      <p>Americká speváčka Lizzo sa teší stále väčšej a väčšej popularite. V nomináciách na nadchádzajúce Grammy Awards sa jej meno objavilo až v ôsmich kategóriách. Tri nominácie mala aj v rámci cien American Music Awards.</p>
      <p>Úspech žne aj napriek tomu, že jej postava nie je vôbec ideálna. Kyprá umelkyňa si však z toho ťažkú hlavu nerobí a oblieka si rovnako provokatívne kreácie ako jej štíhle kolegyne. Aj v neďeľu sa na červenom koberci pretŕčala v mini šatách. </p>
      <figure>
        <img src="https://img.topky.sk/big/2525101.jpg/foto--SITA-Lizzo.jpg"/>
      </figure>
      <p>Zdroj: SITA</p>
      <p>Svoje miesto medzi najúspešnejšími speváčkami súčasnosti rozhodne má i 17- ročná Billie Eilish. Tá si domov odniesla víťazstvo v dvoch kategóriách. Zaujala ale aj nevšednou pokrývkou hlavy a rukavicami. </p>
      <figure>
        <img src="https://img.topky.sk/big/2525153.jpg/foto--SITA-Billie-Eilish.jpg"/>
      </figure>
      <p>Zdroj: SITA</p>
      <p>Na červenom koberci sa ukázala aj speváčka Selena Gomez. Tá stavila na šaty, ktoré boli výrazné nielen farbou, ale aj strihom. Viacerí sa pri pohľade na brunetku zhodli, źe neodhadla správnu veľkosť. V obtiahnutých šatách jej stlačené prsia nešlo prehliadnúť. </p>
      <figure>
        <img src="https://img.topky.sk/big/2525175.jpg/foto--SITA-Selena-Gomez.jpg"/>
      </figure>
      <p>Zdroj: SITA  </p>
      <p>Vnady hrali hlavnú úlohu aj v prípade outfitu dámy menom Tori Brixx. Tá je partnerkou rapera, ktorý si hovorí Rich The Kid. Dvojica sa pred fotografmi s nadšením predvádzala. Chvíľkami ale pôsobili dojmom, akoby si odovzdávanie cien pomýlili s nejakou eroticky ladenou akciou. </p>
      <figure>
        <img src="https://img.topky.sk/big/2525197.jpg/foto--profimedia-sk-Rich-The-Kid-Tori-Brixx.jpg"/>
      </figure>
      <p>Zdroj: profimedia.sk</p>
      <figure>
        <img src="https://img.topky.sk/big/2525195.jpg/foto--profimedia-sk-Rich-The-Kid-Tori-Brixx.jpg"/>
      </figure>
      <p>Zdroj: profimedia.sk</p>
      <p>
        <a href="https://www.topky.sk/gl/628167/2525183/XXL-spevacka-v-mini--Selena-ako-jaternica-a-henti-dvaja---Preboha--toto-je-uz-prilis-#infopanel">
          <b>​Ďalšie FOTOGRAFIE z podujatia nájdete v GALÉRII&gt;&gt;</b>
        </a>
      </p>
    </article>
  </body>
</html>