<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/spal/2019/11/25-63814138/spal_semplici_oggi_inizia_nostro_campionato_speriamo_sfortuna_sia_finita_/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Spal, Semplici: &quot;Oggi inizia nostro campionato, speriamo sfortuna sia finita&quot;"/>
    <meta property="og:description" content="L'allenatore: &quot;Una buona gara, contro una squadra di valore: abbiamo fatto la partita che avevamo preparato, dispiace aver preso gol subito dopo l'1-0.&quot;"/>
  </head>
  <body>
    <article>
      <h1>Spal, Semplici: "Oggi inizia nostro campionato, speriamo sfortuna sia finita"</h1>
      <h2>L'allenatore: "Una buona gara, contro una squadra di valore: abbiamo fatto la partita che avevamo preparato, dispiace aver preso gol subito dopo l'1-0."</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>FERRARA</b> - Dopo l'1-1 tra <b>Spal</b> e il <b>Genoa</b>, il tecnico estense Leonardo <b>Semplici</b> ha commentato la partita a Sky Sport: <i>"In difesa eravamo in emergenza, abbiamo cambiato giocando a quattro e abbiamo fatto discretamente fino al gol di <b>Sturaro</b>. Una buona gara, contro una squadra di valore: abbiamo fatto la partita che avevamo preparato, dispiace aver preso gol subito dopo l'1-0. Dopo abbiamo rischiato di prendere il secondo gol, sarebbe stata veramente dura recuperare. Dobbiamo essere bravi a tenere il risultato. Da oggi inizia il nostro campionato, speriamo la sfortuna sia finita. Tanti infortuni, rigori sbagliati all'ultimo secondo e gol incassati nel finale. Dobbiamo essere positivi e sicuri dei nostri mezzi. E leggere meno i giornali..."</i>.</p>
      <figure>
        <a href="https://www.tuttosport.com/foto/calcio/serie-a/2019/11/10-63262039/mandragora_scuote_l_udinese_petagna_fallisce_un_rigore_al_99_/">
          <img src="https://cdn.tuttosport.com/images/2019/11/10/171534019-2299bd5b-a167-4c7b-93a1-0d2a5b086863.jpg"/>
        </a>
        <figcaption>Mandragora scuote l'Udinese, Petagna fallisce un rigore al 99'!<br/><a href="https://www.tuttosport.com/foto/calcio/serie-a/2019/11/10-63262039/mandragora_scuote_l_udinese_petagna_fallisce_un_rigore_al_99_/">Guarda la gallery</a></figcaption>
      </figure>
      <p><b>Radu</b> ha compiuto un vero miracolo su <b>Reca</b>: <i>"Credo sia stata una parata clamorosa, avremmo potuto chiudere il primo tempo in vantaggio. Tanti episodi negativi, ma dobbiamo riportarli a nostro favore per tornare a fare risultato. La fase offensiva un aspetto da migliorare, anche se noi arriviamo in area con tanti calciatori. Come dobbiamo far meglio sulle palle inattive. L'anno scorso eravamo tra le squadre ad aver fatto più gol di testa, quest'anno non ci stiamo riuscendo. La classifica è dura, ma non dobbiamo guardarla. Vedendo i numeri bisogna migliorare sotto tanti aspetti, in particolare nella fase di non possesso. Ci sono diversi calciatori arrivati da altri campionati, ma una squadra come la nostra deve subire meno. E poi dobbiamo crescere nella finalizzazione"</i>.</p>
      <figure>
        <video src="http://media.tuttosport.com/ts/2019/11/21/cms_20191121_videonewssocialpetagnamp41574355306.mp4"/>
        <figcaption>Spal, Colombarini blinda Petagna</figcaption>
      </figure>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021181"/>
        <a href="https://www.tuttosport.com/news/calcio/serie-a/2019/11/25-63812558/spal-genoa_1-1_sturaro_risponde_al_rigore_di_petagna/"/>
        <a href="https://www.tuttosport.com/archivio/calcio/serie-a/spal"/>
        <a href="https://www.tuttosport.com/news/calcio/serie-a/2019/11/25-63774788/diretta_spal-genoa_ore_20_45_dove_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/spal/2019/11/24-63756645/spal_semplici_strefezza_e_petagna_recuperati_per_il_genoa_/?related_news"/>
        <a href="https://www.tuttosport.com/news/calcio/serie-a/spal/2019/11/21-63609001/spal_colombarini_genoa_spero_di_vedere_aggressivita_e_voglia_di_vincere_/?related_news"/>
        <a href="https://www.tuttosport.com/news/calcio/serie-a/spal/2019/11/15-63416593/spal_assente_petagna_tonsillite/?related_news"/>
      </related>
    </article>
  </body>
</html>