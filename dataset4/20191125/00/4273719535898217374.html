<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/regional-hindi-news/govinda-and-jackie-shroff-fined-119112500012_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="15 दिन में दर्द नहीं हुआ गायब तो अभिनेता गोविंदा और जैकी श्रॉफ पर लगा 20 हजार का जुर्माना"/>
    <meta property="og:description" content="मुजफ्फरनगर। अक्सर फिल्मी हस्तियां और क्रिकेटर प्रोडक्ट्‍स के विज्ञापन कर बड़े-बड़े दावे करते हैं। बिना प्रोडक्ट को जांचे कि उनके दावों में कितनी सचाई है। ऐसे ही एक मामले में अभिनेता गोविंदा और जैकी श्रॉफ को कंज्यूमर कोर्ट से बड़ा झटका लगा है।"/>
  </head>
  <body>
    <article>
      <h1>15 दिन में दर्द नहीं हुआ गायब तो अभिनेता गोविंदा और जैकी श्रॉफ पर लगा 20 हजार का जुर्माना</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p>मुजफ्फरनगर। अक्सर फिल्मी हस्तियां और क्रिकेटर प्रोडक्ट्‍स के <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B5%E0%A4%BF%E0%A4%9C%E0%A5%8D%E0%A4%9E%E0%A4%BE%E0%A4%AA%E0%A4%A8">विज्ञापन </a>कर बड़े-बड़े दावे करते हैं। बिना प्रोडक्ट को जांचे कि उनके दावों में कितनी सचाई है। ऐसे ही एक मामले में अभिनेता गोविंदा और <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%9C%E0%A5%88%E0%A4%95%E0%A5%80+%E0%A4%B6%E0%A5%8D%E0%A4%B0%E0%A5%89%E0%A4%AB">जैकी श्रॉफ </a>को कंज्यूमर कोर्ट से बड़ा झटका लगा है।<br/>कोर्ट ने दोनों अभिनेताओं पर 20 हजार रुपए का जुर्माना लगाया है। खबरों के अनुसार जुलाई 2012 में दोनों अभिनेताओं के हर्बल तेल के विज्ञापन देखकर अभिनव अग्रवाल नाम के व्यक्ति ने अपने पिता के लिए <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A6%E0%A4%B0%E0%A5%8D%E0%A4%A6+%E0%A4%A8%E0%A4%BF%E0%A4%B5%E0%A4%BE%E0%A4%B0%E0%A4%95+%E0%A4%A4%E0%A5%87%E0%A4%B2">दर्द निवारक तेल </a>खरीदा था।<br/><br/>विज्ञापन में दावा किया गया था कि ग्राहकों को फायदा नहीं होने पर 15 दिनों के अंदर रुपए वापस कर दिए जाएंगे। 15 दिन में दर्द न घटने से कंपनी से रुपया वापस मांगा गया है।</p>
    </article>
  </body>
</html>