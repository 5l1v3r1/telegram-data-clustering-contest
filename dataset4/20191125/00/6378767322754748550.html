<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/trump-ocenil-psa-zraneneho-pri-operacii-voci-vodcovi-islamskeho-statu-cl722957.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Trump ocenil psa zraneného pri operácii voči vodcovi Islamského štátu"/>
    <meta property="og:description" content="24hod.sk - Trump ocenil psa zraneného pri operácii voči vodcovi Islamského štátu - Na snímke zverejnenej Bielym domom 28. októbra 2019 vojenský pracovný pes, ktorý sa zranil pri nedeľňajšej špeciálnej operácii v Sýrii, ktorá vyústila do smrti vodcu džihádistickej organizácie Islamský štát (IS) abú Bakra ..."/>
  </head>
  <body>
    <article>
      <h1>Trump ocenil psa zraneného pri operácii voči vodcovi Islamského štátu</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na snímke zverejnenej Bielym domom 28. októbra 2019 vojenský pracovný pes, ktorý sa zranil pri nedeľňajšej špeciálnej operácii v Sýrii, ktorá vyústila do smrti vodcu džihádistickej organizácie Islamský štát (IS) abú Bakra ...</b><br/>Washington 25. novembra (TASR) - Americký prezident Donald Trump ocenil v pondelok armádneho psa Conana - účastníka operácie, ktorá sa skončila smrťou vodcu džihádistickej organizácie Islamský štát (IS) abú Bakra Baghdádího.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574714089.'"/>
      </figure>
      <p><i>"Tak toto je Conan. V súčasnosti pravdepodobne najznámejší pes na svete," </i>povedal Trump, keď ho predstavoval médiám v Ružovej záhrade Bieleho domu. Conana označil za fantastického a inteligentného psa a povedal, že mu dal medailu a plaketu.<br/><br/>Belgický ovčiak malinois bol pri operácii špeciálnych síl zranený, ale zotavil sa a už sa vrátil aj do aktívnej služby, uviedla agentúra AP.<br/><br/>Americká armáda bežne využíva belgických ovčiakov malinois na sprevádzanie a ochranu vojakov, lokalizovanie nepriateľských síl a na hľadanie výbušnín.<br/><br/>Baghdádí zahynul 27. októbra počas operácie amerických síl v severosýrskej provincii Idlib. Podľa Trumpových slov sa odpálil za pomoci samovražednej vesty počas úteku pred príslušníkmi amerických špeciálnych jednotiek, pričom okrem seba usmrtil aj dve svoje deti.<br/><br/><br/><br/><br/><br/><br/><br/><br/><br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>