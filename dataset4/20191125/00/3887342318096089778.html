<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238631-prezident-brescie-rasisticky-okomentoval-balotelliho-vyvolal-burku-kritiky"/>
    <meta property="og:site_name" content="ProFutbal"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Prezident Brescie rasisticky okomentoval Balotelliho, vyvolal búrku kritiky"/>
    <meta property="og:description" content="Zjavne rasistická poznámka prezidenta talianskeho klubu Brescia Calcio Massima Cellina na adresu útočníka vlastného tímu Maria Balotelliho vyvolala na Apeninskom polostrove búrku kritiky."/>
  </head>
  <body>
    <article>
      <h1>Prezident Brescie rasisticky okomentoval Balotelliho, vyvolal búrku kritiky</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">TASR</a></address>
      <p>Zjavne rasistická poznámka prezidenta talianskeho klubu Brescia Calcio Massima Cellina na adresu útočníka vlastného tímu Maria Balotelliho vyvolala na Apeninskom polostrove búrku kritiky.</p>
      <p><i>"Pán Cellino, ospravedlňujem sa, ale použili ste slová, ktoré by použil imbecil. Hanbím sa za vás,"</i> citovala agentúra DPA slová <b>Nicoly Fratoianniovej</b>, poslankyne dolnej komory parlamentu.</p>
      <p><b>Cellino </b>komentoval skutočnosť, že spoluhráč slovenského stredopoliara Nikolasa Špaleka sa po hádke s trénerom Brescie Fabiom Grossom neobjavil v kádri na víkendový ligový duel s AS Rím. <i>"Balotelli je čierny, čo mám na to povedať. Snaží sa očistiť, ale je to ťažké,"</i> povedal funkcionár.</p>
      <p>Balotelli, ktorý má africké korene a adoptovala si ho rodina z Talianska, už viackrát reagoval s nevôľou na prejavy rasizmu.</p>
    </article>
  </body>
</html>