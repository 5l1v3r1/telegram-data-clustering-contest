<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700224/%D8%B1%D8%A6%DB%8C%D8%B3-%D8%A7%D8%A6%D8%AA%D9%84%D8%A7%D9%81-%D8%AF%D8%B1%DB%8C%D8%A7%DB%8C%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D9%82%D8%B7%D8%B1-%D9%88-%DA%A9%D9%88%DB%8C%D8%AA-%D8%A8%D9%87-%D8%A7%D8%A6%D8%AA%D9%84%D8%A7%D9%81-%D8%AF%D8%B1%DB%8C%D8%A7%DB%8C%DB%8C-%D8%AE%D9%88%D8%A7%D9%87%D9%86%D8%AF-%D9%BE%DB%8C%D9%88%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="رئیس ائتلاف دریایی آمریکا در خلیج فارس: قطر و کویت به ائتلاف دریایی خواهند پیوست"/>
    <meta property="og:description" content="«جان کانکلین» رئیس ائتلاف دریایی آمریکا در خلیج فارس روز دوشنبه گفت که قطر و کویت آمادگی خود را برای پیوستن به این ائتلاف اعلام کرده‌ اند."/>
  </head>
  <body>
    <article>
      <h1>رئیس ائتلاف دریایی آمریکا در خلیج فارس: قطر و کویت به ائتلاف دریایی خواهند پیوست</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040936_929.jpg"/>
      </figure>
      <p>«جان کانکلین» رئیس ائتلاف دریایی آمریکا در خلیج فارس روز دوشنبه گفت که قطر و کویت آمادگی خود را برای پیوستن به این ائتلاف اعلام کرده‌ اند.</p>
      <p>به گزارش ایرنا، این مقام عالی رتبه آمریکایی گفت: قطر و کویت به ما ابلاغ کرده اند که آن ها نیز به ائتلاف دریایی آمریکا در خاورمیانه خواهند پیوست.</p>
      <p>به گفته رئیس ائتلاف آمریکایی دریایی آمریکا در خلیج فارس، این دو کشور هنوز زمان اجرای این تصمیم خود را مشخص نکردند.</p>
      <p>این ائتلاف از ۱۶ آبان ماه کار خود را به طور رسمی در خلیج فارس آغاز کرد.</p>
      <p>ائتلاف دریایی آمریکا با مشارکت عربستان سعودی، امارات متحده عربی، بحرین، انگلیس، استرالیا و آلبانی تشکیل شده است.</p>
      <p>این ائتلاف دریایی به ادعای خود قصد دارد امنیت دریانوردی را در تنگه هرمز، باب المندب، دریای عمان و خلیج فارس تامین کند.</p>
      <p>واشنگتن چند روز بعد از آنکه ایران در اواخر خردادماه یک فروند پهپاد آمریکایی را به دلیل تجاوز به حریم سرزمینی کشور ما در نزدیکی تنگه هرمز سرنگون ساخت، تصمیم خود را برای تشکیل یک ائتلاف دریایی اعلام کرد.</p>
      <p>پنتاگون از ۶۰ کشور جهان برای شرکت در این ائتلاف دعوت به عمل آورد، اما بسیاری از کشورها به طور مستقیم دعوت آمریکا برای پیوستن به ائتلاف را رد کردند.</p>
      <p>ایران حضور کشورهای خارجی را تهدیدی برای امنیت منطقه خلیج فارس می داند و تاکید کرده که کشورهای منطقه خودشان باید امنیت منطقه را تامین کنند.</p>
      <p>به تازگی نیز ایران طرح موسوم به «صلح هرمز» را که بر اساس همکاری مشترک کشورهای منطقه برای تامین ثبات و امنیت است، ارائه کرده است.</p>
    </article>
  </body>
</html>