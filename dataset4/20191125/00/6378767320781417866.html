<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/dubravka-inkasoval-dvakrat-aston-villa-zdolala-newcastle-cl722982.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dúbravka inkasoval dvakrát, Aston Villa zdolala Newcastle"/>
    <meta property="og:description" content="24hod.sk - Dúbravka inkasoval dvakrát, Aston Villa zdolala Newcastle - Hráč Newcastle Isaac Hayden (vľavo) v súboji s Douglasom Luizom z Aston Villy vo futbalovom zápase anglickej Premier League Aston Villa - Newcastle United v Birminghame 25. novembra 2019. FOTO TASR/AP"/>
  </head>
  <body>
    <article>
      <h1>Dúbravka inkasoval dvakrát, Aston Villa zdolala Newcastle</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Hráč Newcastle Isaac Hayden (vľavo) v súboji s Douglasom Luizom z Aston Villy vo futbalovom zápase anglickej Premier League Aston Villa - Newcastle United v Birminghame 25. novembra 2019. FOTO TASR/AP</b><br/>Londýn 25. novembra (TASR) - Futbalisti Newcastle United prehrali v pondelňajšom zápase 13. kola anglickej ligy na ihrisku Aston Villy 0:2. Slovenský brankár Martin Dúbravka inkasoval dvakrát v priebehu štyroch minút prvého polčasu po štandardných situáciách v blízkosti jeho pokutového územia.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574726636.'"/>
      </figure>
      <p>Úspešnými strelcami v drese domácich boli Conor Hourihane a Anwar El-Ghazi. Hráči Newcastle vyšli naprázdno po dvoch predchádzajúcich výhrach a v tabuľke im patrí 14. priečka. Aston Villa prerušila sériu troch ligových prehier a na 15. mieste zaostáva o jediný bod.</p>
      <h3>Premier League - 13. kolo:</h3>
      <p><b>Aston Villa – Newcastle United 2:0 (2:0)</b><br/><br/>Góly: 32. Hourihane, 36. El Ghazi<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>