<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/tikadan-ugandada-kadinlarin-guclendirilmesine-destek/1655103"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="TİKA'dan Uganda'da kadınların güçlendirilmesine destek"/>
    <meta property="og:description" content="Türk İşbirliği ve Koordinasyon Ajansı Başkanlığı, Doğu Afrika ülkesi Uganda'da dikiş kurslarını başarı ile tamamlayan 100 kadına dikiş makinesi ve kumaş dağıttı."/>
  </head>
  <body>
    <article>
      <h1>TİKA'dan Uganda'da kadınların güçlendirilmesine destek</h1>
      <h2>Türk İşbirliği ve Koordinasyon Ajansı Başkanlığı, Doğu Afrika ülkesi Uganda'da dikiş kurslarını başarı ile tamamlayan 100 kadına dikiş makinesi ve kumaş dağıttı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Ahmet Furkan Mercan  </a></address>
      <h4>Ankara</h4>
      <p>Türk İşbirliği ve Koordinasyon Ajansı Başkanlığından (TİKA), yapılan yazılı açıklamaya göre, TİKA Uganda'da kadınların güçlendirilmesi ve kadın istihdamının artırılması amacıyla dikiş-nakış ve el becerileri kursları düzenlendi.</p>
      <p>TİKA daha sonra kurslardan başarı ile mezun olan 100 kursiyere dikiş makinesi ve kumaş dağıttı.</p>
      <p>Uganda İslam Üniversitesi Kadınlar Kampüsü'ndeki dağıtım törenine Türkiye'nin Kampala Büyükelçisi Fikret Kerem Alp, TİKA Uganda Program Koordinatörü Yahya Acu, kampüs direktörü Dr. Medina Sebyala katıldı.</p>
      <p>Törende konuşan Büyükelçi Alp, kadını güçlendirmenin toplumu güçlendirmek olduğunun altını çizerek Türkiye'nin bütün kurumların Uganda ile her zaman iş birliğine hazır olduğunu belirtti.</p>
      <p>Açıklamada, 42 milyonluk ülke nüfusunun yüzde 52'sini kadınların oluşturduğu, meslek edinen kadınların dağıtılan dikiş makineleri ile gelir elde etmeleri ve aile bütçelerine katkı sağlamalarının hedeflendiği kaydedildi. </p>
      <related>
        <a href="https://www.aa.com.tr/tr/dunya/tikadan-ugandada-kadinlarin-guclendirilmesine-destek/1655103"/>
        <a href="https://www.aa.com.tr/tr/dunya/tika-ginede-yenidogan-birimi-kurdu/1654966"/>
        <a href="https://www.aa.com.tr/tr/turkiye/turk-uzmanlar-ozbek-veterinerlere-suni-tohumlama-egitimi-verdi/1653881"/>
        <a href="https://www.aa.com.tr/tr/dunya/tika-bosnadaki-savasta-hasar-goren-okulu-yeniledi/1650147"/>
        <a href="https://www.aa.com.tr/tr/dunya/tika-afganistandaki-turk-mezarligini-yeniledi/1647956"/>
        <a href="https://www.aa.com.tr/tr/dunya/tikadan-paraguayda-tarim-teknik-meslek-lisesine-destek/1646651"/>
      </related>
    </article>
  </body>
</html>