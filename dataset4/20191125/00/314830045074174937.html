<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939663/%D8%AA%D9%82%D8%AF%DB%8C%D9%85-%D8%B7%D8%B1%D8%AD-%D8%A7%D8%B3%D8%AA%DB%8C%D8%B6%D8%A7%D8%AD-%D9%88%D8%B2%DB%8C%D8%B1-%D9%86%D9%81%D8%AA-%D8%A8%D9%87-%D9%87%DB%8C%D8%A7%D8%AA-%D8%B1%D8%A6%DB%8C%D8%B3%D9%87-%D9%85%D8%AC%D9%84%D8%B3"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="تقدیم طرح استیضاح وزیر نفت به هیات رئیسه مجلس"/>
    <meta property="og:description" content="نماینده مردم اراک در مجلس شورای اسلامی با اشاره به طرح استیضاح زنگنه وزیر نفت گفت: تعداد امضا‌های این طرح افزایش پیدا کرده و به ۷۰ امضا رسیده است.علی اکبر کریمی نماینده مردم اراک در مجلس شورای اسلامی در گفتگو با خبرگزاری فارس، درباره آخرین وضعیت استیضاح بیژن نامدار زنگنه گفت: این استیضاح هم اکنون تقدیم هیأت رئیسه مجلس شده و آن‌ها برای بررسی بیشتر، نامه درخواست کنندگان را به کمیسیون انرژی ارجاع دادند.وی درباره تعداد امضا‌های استیضاح زنگنه گفت: روز گذشته طرح استیضاح زنگنه در مجلس تهیه و تدوین شد و ۵۰ امضا داشت، اما به مرور زمان با استقبال نمایندگان مواجه شده است.نماینده مردم اراک در مجلس تصریح کرد: هم اکنون تعداد امضا‌های استیضاح وزیر نفت به بیش از ۷۰ امضا رسیده و به نظر می‌رسد که تعداد آن افزایش بیشتری پیدا خواهد کرد.به گزارش فارس، استیضاح زنگنه وزیر نفت در چندین محور از سوی جمعی از نمایندگان مجلس تهیه و تدوین شده است."/>
  </head>
  <body>
    <article>
      <h1>تقدیم طرح استیضاح وزیر نفت به هیات رئیسه مجلس</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>نماینده مردم اراک در مجلس شورای اسلامی با اشاره به طرح استیضاح زنگنه وزیر نفت گفت: تعداد امضا‌های این طرح افزایش پیدا کرده و به ۷۰ امضا رسیده است.<br/><br/>علی اکبر کریمی نماینده مردم اراک در مجلس شورای اسلامی در گفتگو با خبرگزاری فارس، درباره آخرین وضعیت استیضاح بیژن نامدار زنگنه گفت: این استیضاح هم اکنون تقدیم هیأت رئیسه مجلس شده و آن‌ها برای بررسی بیشتر، نامه درخواست کنندگان را به کمیسیون انرژی ارجاع دادند.<br/><br/>وی درباره تعداد امضا‌های استیضاح زنگنه گفت: روز گذشته طرح استیضاح زنگنه در مجلس تهیه و تدوین شد و ۵۰ امضا داشت، اما به مرور زمان با استقبال نمایندگان مواجه شده است.<br/><br/>نماینده مردم اراک در مجلس تصریح کرد: هم اکنون تعداد امضا‌های استیضاح وزیر نفت به بیش از ۷۰ امضا رسیده و به نظر می‌رسد که تعداد آن افزایش بیشتری پیدا خواهد کرد.<br/><br/>به گزارش فارس، استیضاح زنگنه وزیر نفت در چندین محور از سوی جمعی از نمایندگان مجلس تهیه و تدوین شده است.</p>
    </article>
  </body>
</html>