<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/medzi-obcami-sarkan-a-gbelce-doslo-k-nehode-zahynul-jeden-clovek-cl722874.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Medzi obcami Šarkan a Gbelce došlo k nehode: Zahynul jeden človek"/>
    <meta property="og:description" content="24hod.sk - Medzi obcami Šarkan a Gbelce došlo k nehode: Zahynul jeden človek - Jeden človek zomrel a dvaja sa zranili pri pondelňajšej dopravnej nehode na ceste medzi obcami Šarkan a Gbelce v Novozámockom okrese. Vodič osobného ..."/>
  </head>
  <body>
    <article>
      <h1>Medzi obcami Šarkan a Gbelce došlo k nehode: Zahynul jeden človek</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Jeden človek zomrel a dvaja sa zranili pri pondelňajšej dopravnej nehode na ceste medzi obcami Šarkan a Gbelce v Novozámockom okrese. Vodič osobného ...</b><br/>Šarkan/Gbelce 25. novembra (TASR) – Jeden človek zomrel a dvaja sa zranili pri pondelňajšej dopravnej nehode na ceste medzi obcami Šarkan a Gbelce v Novozámockom okrese. Vodič osobného auta Opel Omega jazdiaci v smere do obce Gbelce nezvládol riadenie a narazil do stromu. Informovala o tom polícia.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574701033.'"/>
      </figure>
      <p>Vodič podľa polície zrejme neprispôsobil rýchlosť jazdy svojim schopnostiam a pri prejazde pravotočivej zákruty prešiel s vozidlom do protismeru a potom do priekopy. <i>„Po následnom náraze do stromu došlo vo vozidle k usmrteniu jednej osoby, jedna sa zranila ťažko a jedna ľahko,“ </i>uviedlo Krajské riaditeľstvo Policajného zboru (KR PZ) v Nitre.<br/><br/>Okolnosti nehody momentálne prešetruje polícia. Vyšetrovatelia budú musieť spolu so súdnym znalcom zisťovať aj to, kto auto riadil. <br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>