<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743410"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T00:04:00+00:00"/>
    <meta property="og:title" content="อาลัยคุณทวด5แผ่นดินอายุ105ปี ช้อนในบ้านหายเกลี้ยง"/>
    <meta property="og:description" content="ชาวบ้านแห่ร่วมงานไว้อาลัย 'ยายฉิ้น' อายุ 105 ปี 7 เดือน คุณทวด 5 แผ่นดิน หลังเสียชีวิตอย่างสงบ ขณะที่ช้อน-ส้อม ในบ้านถูกชาวบ้านเก็บหายเกลี้ยง เหตุความเชื่อเก็บช้อนส้อม กินข้าวของผู้มีอายุเกิน 100 ปี จะมีชีวิตที่เจริญรุ่งเรือง"/>
  </head>
  <body>
    <article>
      <h1>อาลัยคุณทวด5แผ่นดินอายุ105ปี ช้อนในบ้านหายเกลี้ยง</h1>
      <address>
        <time datetime="2019-11-25T00:04:00+00:00">25 Nov 2019, 00:04</time>
      </address>
      <p>
        <b>ชาวบ้านแห่ร่วมงานไว้อาลัย "ยายฉิ้น" อายุ 105 ปี 7 เดือน คุณทวด 5 แผ่นดิน หลังเสียชีวิตอย่างสงบ ขณะที่ช้อน-ส้อม ในบ้านถูกชาวบ้านเก็บหายเกลี้ยง เหตุความเชื่อเก็บช้อนส้อม กินข้าวของผู้มีอายุเกิน 100 ปี จะมีชีวิตที่เจริญรุ่งเรือง</b>
      </p>
      <p>เมื่อวันที่ 25 พ.ย. นางพรประภา พรรมศร อายุ 63 ปี เปิดเผยว่า ช่วงเช้าวานนี้ (24 พ.ย.) คุณยายฉิ้น แก้วสวัสดิ์ อายุ 105 ปี 7 เดือน มารดาของตน ซึ่งมีผู้ที่มีอายุยืนยาวที่สุดใน อ.​บางกล่ำ จ.สงขลาได้เสียชีวิตอย่างสงบ ลูกหลานและชาวบ้านต่างเข้ามาร่วมไว้อาลัย และร่วมพิธีรดน้ำ​ศพกันอย่างต่อเนื่อง โดยคุณยายฉิ้น  เกิดเมื่อวันที่1 มกราคม พ.ศ. 2457 ปีขาล ซึ่งอยู่ในรัชสมัย พระบาทสมเด็จพระมงกุฎเกล้าเจ้​าอยู่หัว รัชกาลที่ 6 จึงถือว่าเป็นคุณทวด 5 แผ่นดิน คุณยายฉินมีลูกทั้งหมด 7 คน ชาย 4 หญิง 3 เสียชีวิตไปแล้ว 1 คน ซึ่งเป็​นลูกชายคนที่ 4<br/><br/>ด้าน ร.ต.สมพงษ์ สมหมาย หลานเขยของคุณยายฉิ้น บอกว่า สิ่งที่ทำให้คุณยายฉิ้น อายุยืนยาวเป็นเพราะคนสมัยก่​อนกินผักกินปลา แต่ที่คุณยายฉิ้น ชอบมากที่สุดและสมัยก่อนกินทุ​กวันคือ "หวาก" หรือน้ำตาลเมา ซึ่งทำจากตาลโตนด แต่กินแค่ให้เจริญอาหารเท่านั้​น ซึ่งจะเป็นผลดีต่อสุขภาพไม่ได้​กินจนมึนเมา<br/><br/>ผู้สื่อข่าวรายงานว่า หลังจากที่คุณยายฉิ้น เสียชีวิตลง ปรากฏว่าช้อน-ส้อมกินข้าวในบ้านหายไปทั้งหมด เช่นเดียวกันช้อนพลาสติกที่เพิ่งจะซื้อมาใหม่ก็ไม่เหลือเช่นเดียวกัน สาเหตุมาจากความเชื่อที่ว่า หากใครนำเอาช้อนหรือส้อมของบุคคลที่มีอายุยืนยาวเกินกว่า 100 ปี ไปเก็บไว้ที่บ้าน จะทำให้ชีวิตเจริญรุ่​งเรือง เป็นเหตุให้ชาวบ้านที่มีความเชื่อดังกล่าว ลักเอาช้อนส้อมไปเก็บไว้ อย่างไรก็ตามทางครอบครัวไม่ได้ติดใจในเรื่องนี้แต่อย่างใด เพราะถือว่าเป็นความเชื่อที่มีมานาน จึงให้ทานทำบุญกันไป โดยหลังจากนี้จะได้นำศพคุณยายฉิ้นไปตั้งศพบำเพ็ญกุ​ศลที่วัด นารังนก หมู่ที่ 6 ต.แม่ทอม อ.บางกล่ำ เพื่อฌาปณกิจในวันเสาร์ที่ 30 พ.ย.นี้ต่อไป.</p>
    </article>
  </body>
</html>