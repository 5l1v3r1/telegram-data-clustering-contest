<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700179/%D8%B1%D9%88%D8%B4%D9%86-%D9%86%D8%B4%D8%AF%D9%86-%D8%AE%D9%88%D8%AF%D8%B1%D9%88-%D8%A8%D9%87-%DA%86%D9%87-%D8%AF%D9%84%D8%A7%DB%8C%D9%84%DB%8C-%D8%A7%D8%AA%D9%81%D8%A7%D9%82-%D9%85%DB%8C-%D8%A7%D9%81%D8%AA%D8%AF-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="روشن نشدن خودرو به چه دلایلی اتفاق می افتد (+جزئیات)"/>
    <meta property="og:description" content="اگر می‌خواهید از عدم روشن شدن ماشین خود، خیلی شوکه نشوید در ادامه با این مطلب همراه باشید."/>
  </head>
  <body>
    <article>
      <h1>روشن نشدن خودرو به چه دلایلی اتفاق می افتد (+جزئیات)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>
        <b>اگر می‌خواهید از عدم روشن شدن ماشین خود، خیلی شوکه نشوید در ادامه با این مطلب همراه باشید.</b>
      </p>
      <p>روشن نشدن خودرو می‎تواند دلایل مختلفی داشته باشد؛ <a href="https://www.asriran.com/fa/news/699926">دلایلی که باعث روشن نشدن خودرو</a> در بدترین زمان ممکن شده و کلیه برنامه‌های شما را بهم می‌ریزد.</p>
      <p>  به گزارش عصر ایران اگر می‌خواهید از عدم روشن شدن ماشین خود، خیلی شوکه نشوید در ادامه با این مطلب همراه باشید.</p>
      <p>هنگامی که ارتباط منابع تامین‌کننده انرژی و هوا با موتور (به هر دلیلی) قطع گردد، موتور نیز روشن نخواهد شد و در نتیجه خودرو هیچ حرکتی از خود نشان نخواهد داد.</p>
      <figure>
        <img src="https://cdn.asriran.com/files/fa/news/1398/9/4/1040808_227.jpg"/>
      </figure>
      <p>بر همین اساس می‌توان دلایل روشن نشدن خودرو را به چند دسته کلی تقسیم نمود :</p>
      <blockquote>
        <b>نرسیدن برق به موتور</b>
      </blockquote>
      <blockquote>
        <b>نرسیدن هوا به موتور و یا درست نبودن ترکیب هوا و سوخت</b>
      </blockquote>
      <blockquote>
        <b>نرسیدن سوخت به موتورسایر موارد</b>
      </blockquote>
      <blockquote>
        <b>نرسیدن برق به موتور</b>
      </blockquote>
      <ul>
        <li/>
        <li/>
        <li/>
        <li/>
      </ul>
      <p>انفجار مخلوط سوخت و هوا در سیلندر، فقط نیاز به یک جرقه کوچک دارد که این جرقه توسط شمع‌ها تامین می‌گردد؛ در نتیجه این انفجار، انرژی سوخت آزاد شده و در نهایت در صورت عملکرد صحیح تمامی سیستم‌ها، منجر به حرکت خودرو خواهد شد.</p>
      <p> به گزارش همراه مکانیک حال چنانچه برق به این شمع‌ها نرسد، انفجاری نیز در کار نبوده و موتور روشن نخواهد شد. نرسیدن برق به شمع‌ها می‌تواند ناشی از عوامل ذیل باشد:</p>
      <h3>خالی بودن باتری:</h3>
      <p>انرژی شیمیایی ذخیره‌شده در باتری به <a href="https://www.asriran.com/fa/news/645267">هنگام استارت</a> و یا سایر موارد لزوم (مثلا روشن نمودن سیستم صوتی، چراغ‌ها و …) تبدیل به انرژی الکتریکی شده و پس از گذر از المان‌های مختلف به شمع‌ها می‌رسد.</p>
      <figure>
        <img src="https://cdn.asriran.com/files/fa/news/1398/9/4/1040806_344.jpg"/>
      </figure>
      <p>شارژ مجدد باتری نیز از طریق دینام صورت می‌گیرد. چنانچه<a href="https://www.asriran.com/fa/news/688976"> باتری</a> به طور کامل تخلیه شده (Dead Battery) و دینام نتوانسته باشد باتری را مجددا شارژ و احیا نماید عملا منبع انرژی الکتریکی در خودرو وجود ندارد.</p>
      <p>روشن نشدن هیچ یک از المان‌های الکتریکی و همچنین روشن شدن چراغ باتری از نشانه‌های تخلیه کامل باتری است.</p>
      <h3>خرابی کویل:</h3>
      <p>کویل، ولتاژ دریافتی را به ولتاژ بسیار بالا حدود چندین هزار ولت تبدیل می‌کند که باعث جرقه زدن شمع و انفجار سوخت می‌گردد. چنانچه به هنگام استارت صدای جرقه شنیده می‌شود نشان از آن دارد که کویل سالم است در غیر اینصورت احتمال زیاد کویل‌ها خراب است.</p>
      <p>روش دیگر جهت چک کردن سالم بودن کویل بدین صورت است که بدنه شمع را به بدنه خودرو و سر آن را نیز از وایر قطع ننموده و استارت بزنید چنانچه جرقه در سر شمع دیدید یعنی کویل سالم است؛ البته با توجه به بالا بودن ولتاژ، این امر خطرناک بوده و توصیه نمی‌گردد.</p>
      <h3>قطع شدن اتصالات سیم‌ها یا تولید جریان نشتی اتصالی:</h3>
      <p>چنانچه مسیر جریان به واسطه، قطع شدن مسیر سیم‌ها مسدود شده باشد عملا جریانی به شمع‌ها نخواهد رسید؛ همچنین اگر اتصالی در مدار و به بدنه ایجاد شود جریانی به شمع‌ها نخواهد رسید.</p>
      <p> </p>
      <h3>خرابی شمع‌ها:</h3>
      <p>خراب بودن خود شمع‌ها نیز علاوه بر مشکل در استارت، مشکلاتی دیگر نظیر لرزش در ماشین، افزایش آلایندگی خودرو به دلیل خام‌سوزی و … در پی خواهد داشت و باید به جد به آن توجه داشت.</p>
      <figure>
        <img src="https://cdn.asriran.com/files/fa/news/1398/9/4/1040805_832.jpg"/>
      </figure>
      <h3>نرسیدن هوا به موتور</h3>
      <p>چنانچه هوا به موتور نرسد و یا به مقدار کافی نرسد موتور روشن نخواهد شد چراکه باید ترکیب صحیحی بین سوخت و هوا برقرار باشد. عوامل نرسیدن هوا به موتور عبارتند از: گرفتگی لوله‌های هوای ورودی: لوله‌های خرطومی ورودی به موتور را باز کرده و پس از چک نمودن دوباره ببندید، چنانچه مشکل رفع شد یعنی مشکل از لوله‌های هوا بوده است.</p>
      <h3>سنسور فشار هوا:</h3>
      <p>چنانچه این سنسور خراب باشد می‌تواند سیگنال‌های اشتباه به <a href="https://en.wikipedia.org/wiki/Engine_control_unit">ECU</a> فرستاده و ECU نیز مانع روشن شدن موتور گردد. برای رفع این عیب باید از دیاگ استفاده کرد.</p>
      <h3>خرابی سوپاپ‌ها:</h3>
      <p>خرابی سوپاپ‌ها باعث ترکیب سوخت و هوا با نسبت غیرصحیح شده و در نتیجه می‌تواند مانع از روشن شدن خودرو گردد.</p>
      <h3>نرسیدن سوخت به موتور</h3>
      <p>نبود سوخت در موتور بدین معنی است که هیچ منبعی جهت تامین انرژی نبوده و خودرو به هیچ وجه روشن نخواهد شد.</p>
      <p>اما دلایل این امر چیست؟</p>
      <p>تمام شدن سوخت: خالی بودن<a href="https://www.asriran.com/fa/news/699662"> باک خودرو</a> یعنی اساسا سوختی وجود ندارد که به حالا به موتور برسد یا نرسد!<br/>گرفتگی فیلتر بنزین: جهت فیلتر نمودن ذرات معلق و ناخالصی موجود در بنزین از فیلتر بنزین استفاده می‌شود که در گذر زمان منفذهای فیلتر گرفته می‌شود. اگر برای مدت زمان طولانی فیلتر بنزین را تعویض نکرده باشید این گرفتگی به حدی می‌تواند زیاد باشید که حتی به خود بنزین نیز اجازه عبور را نخواهد داد.</p>
      <p>سوختن پمپ بنزین: پمپ بنزین در داخل باک قرار داشته و وظیفه رساندن سوخت به موتور را بر عهده دارد که سوختن آن به معنی نرسیدن بنزین به موتور است. چنانچه پمپ بنزین سوخته باشد مشاهده خواهید کرد خودرو به خوبی استارت می‌خورد ولی روشن نمی‌شود؛ همچنین صدای پمپ نیز شنیده نمی‎‌شود.</p>
      <p>خرابی انژکتور: خرابی انژکتور نیز از دیگر مواردی است که باعث روشن نشدن خودرو می‌گردد.</p>
      <p>خرابی سوئیچ اینرسی: سوئیچ اینرسی که تحت عنوان کلید قطع‌کن بنزین نیز شناخته می‌شود وظیفه قطع کردن بنزین به هنگام تصادفات را بر عهده داشته و چنانچه این کلید عمل نماید سوخت به موتور نخواهد رسید.</p>
      <p>سایر موارد</p>
      <p>علاوه بر موارد فوق‌الذکر عوامل دیگری نیز در عدم روشن شدن خودرو دخیل هستند که در ادامه به ‌آن‌ها اشاره شده است.</p>
      <h3>خرابی سنسور دمای آب:</h3>
      <p>چنانچه سنسور دمای آب خراب باشد اطلاعات ناردست به ECU ارسال و در نتیجه موتور روشن نخواهد شد و همانند سنسور فشار هوا باید با استفاده از دیاگ چک شود.</p>
      <figure>
        <img src="https://cdn.asriran.com/files/fa/news/1398/9/4/1040807_314.jpg"/>
      </figure>
      <p>گیرکردن شفت استپر موتور: استپر قطعه‌ای الکترومکانیکی است که وظیفه آن روشن نگه داشتن خودرو در دورهای پایین موتور است که در صورت خرابی، مانع از روشن موتور خواهد شد.</p>
      <p>خرابی سنسور دور موتور: سنسور دور موتور که تحت عنوان ESS نیز مشهور است وظیفه انتقال تعداد دور موتور به ECU را بر عهده دارد که در صورت خرابی و انتقال اطلاعات نادرست به ECU، موتور روشن نخواهد شد.</p>
      <p>قطع شدن تغذیه ECU: ECU در واقع مغز متفکر خودرو است و خرابی آن مانع از روشن شدن خودرو خواهد شد.</p>
      <p>موتور قفل‌شده: چنانچه خودرو در اصطلاح شاتون چسبانده باشد، احتمال زیاد موتور استارت نخواهد خورد.<br/>خرابی استارت: خراب بودن استارت و یا قطع شدن اتصالات نیز از دیگر عوامل روشن نشدن خودور است.</p>
    </article>
  </body>
</html>