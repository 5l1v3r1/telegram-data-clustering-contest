<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939758/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%DA%A9%D8%B4%D9%81-%D8%B4%D8%A8%DA%A9%D9%87-%D8%A2%D9%85%D8%AF%D9%86%DB%8C%D9%88%D8%B2-%D8%A7%D8%B2-%D8%B2%D8%A8%D8%A7%D9%86-%D8%B3%D8%AE%D9%86%DA%AF%D9%88%DB%8C-%D8%B3%D9%BE%D8%A7%D9%87"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="آخرین وضعیت کشف شبکه آمدنیوز از زبان سخنگوی سپاه"/>
    <meta property="og:description" content="سخنگوی سپاه پاسداران اعلام کرد: بخش عمده ارتباطات سایت آمدنیوز کشف و رابطان آن شناسایی شده‌اند.به گزارش تابناک به نقل از مهر، سردار رمضان شریف مسئول روابط عمومی و سخنگوی سپاه درباره آخرین وضعیت کشف شبکه آمدنیوز، گفت: دشمن به دنبال تفرقه افکنی بین مردم از طریق سایت‌هایی مثل آمد نیوز است، دشمنان سه راهکار پشیمانی از انقلاب، بحرانی نشان دادن شرایط کشور و نا امید نشان دادن آینده کشور را دنبال می‌کنند که در برابر این هجمه رسانه‌ها نقش بسیار مهمی در خنثی سازی توطئه دشمنان دارند.وی همچنین به دستگیری مسئول سایت منحرف آمد نیوز اشاره کرد و گفت: بخش عمده‌ای از ارتباطلات این سایت کشف شده و افراد از طیف‌های مختلف در تور رسانه‌ای این سایت افتاده بودند.سخنگوی سپاه به فضاسازی برخی جریانات داخلی از طریق این سایت پرداخت و افزود: به این فرد گزارشاتی هم داده می‌شد وسرجمع آن این بود که سایت را مرجعی برای هر خبری که علیه نظام جمهوری اسلامی می‌تواند باشد، در نظر بگیرند.سردار شریف گفت: چیزی که اهمیت دارد این است که فضاسازی رسانه‌ای با دستگیری این فرد منهدم شد و افکار عمومی اگر به دنبال اسامی مرتبطین هستند اهمیت آن درجه دوم است که به…"/>
  </head>
  <body>
    <article>
      <h1>آخرین وضعیت کشف شبکه آمدنیوز از زبان سخنگوی سپاه</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>سخنگوی سپاه پاسداران اعلام کرد: بخش عمده ارتباطات سایت آمدنیوز کشف و رابطان آن شناسایی شده‌اند.<br/><br/>به گزارش تابناک به نقل از مهر، سردار رمضان شریف مسئول روابط عمومی و سخنگوی سپاه درباره آخرین وضعیت کشف شبکه آمدنیوز، گفت: دشمن به دنبال تفرقه افکنی بین مردم از طریق سایت‌هایی مثل آمد نیوز است، دشمنان سه راهکار پشیمانی از انقلاب، بحرانی نشان دادن شرایط کشور و نا امید نشان دادن آینده کشور را دنبال می‌کنند که در برابر این هجمه رسانه‌ها نقش بسیار مهمی در خنثی سازی توطئه دشمنان دارند.<br/><br/>وی همچنین به دستگیری مسئول سایت منحرف آمد نیوز اشاره کرد و گفت: بخش عمده‌ای از ارتباطلات این سایت کشف شده و افراد از طیف‌های مختلف در تور رسانه‌ای این سایت افتاده بودند.<br/><br/>سخنگوی سپاه به فضاسازی برخی جریانات داخلی از طریق این سایت پرداخت و افزود: به این فرد گزارشاتی هم داده می‌شد وسرجمع آن این بود که سایت را مرجعی برای هر خبری که علیه نظام جمهوری اسلامی می‌تواند باشد، در نظر بگیرند.<br/><br/>سردار شریف گفت: چیزی که اهمیت دارد این است که فضاسازی رسانه‌ای با دستگیری این فرد منهدم شد و افکار عمومی اگر به دنبال اسامی مرتبطین هستند اهمیت آن درجه دوم است که به مرور زمان اعلام می‌شود.</p>
    </article>
  </body>
</html>