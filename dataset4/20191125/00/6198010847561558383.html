<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/ascolti-tiberio-timperi-e-monica-setta-sempre-vicini-al-25-di-share/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ascolti, Tiberio Timperi e Monica Setta sempre vicini al 25% di share"/>
    <meta property="og:description" content="Monica Setta e Tiberio Timperi sfiorano ancora il 25% di share: gli ascolti di Uno Mattina in Famiglia di ieri Ancora un weekend di grandi ascolti per"/>
  </head>
  <body>
    <article>
      <h1>Ascolti, Tiberio Timperi e Monica Setta sempre vicini al 25% di share</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/emanuelefiocca/" target="_blank">Emanuele Fiocca</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_timperi_setta_ascolti_novembre-min.jpg"/>
      </figure>
      <h3>Monica Setta e Tiberio Timperi sfiorano ancora il 25% di share: gli ascolti di Uno Mattina in Famiglia di ieri</h3>
      <p>Ancora un weekend di grandi <b>ascolti per Tiberio Timperi e Monica Setta, conduttori di Uno Mattina in Famiglia,</b> che con la puntata di ieri, domenica 24 novembre 2019, hanno sfiorato ancora una volta il 25% di share. Nello specifico, a trascorrere la seconda parte della mattinata domenicale sintonizzati su Rai1 ieri sono stati quasi 2 milioni di telespettatori (1 milione 882 mila per l’esattezza), i quali hanno portato <b>Monica Setta e Tiberio Timperi</b> ad ottenere uno share del 24.43%. Dati sempre importanti, quindi, quelli che l’ex padrone di casa de La vita in diretta e la giornalista ottengono ogni sabato e domenica, nettamente superiori ai risultati che racimolano tutte le altre trasmissioni mattutine della prima rete.</p>
      <h3>Uno Mattina in Famiglia ascolti: i dati auditel di Tiberio Timperi e Monica Setta di sabato</h3>
      <p>Risultati positivi anche nella prima parte della <b>puntata di Uno Mattina in Famiglia di ieri: Monica Setta e Tiberio Timperi</b> hanno infatti sfiorato il 20% di share, dato ottenuto anche nella presentazione del programma, andata in onda a partire dalle 6.30. Sabato, invece, quasi 1 milione e mezzo di telespettatori (con uno share del 22%) hanno seguito la prima parte della trasmissione ideata e diretta da Michele Guardì; nella seconda parte gli spettatori sintonizzati sulla prima rete sono stati invece oltre 1 milione 300 mila, con uno share del 20% circa, mentre a seguire la terza e ultima parte di <b>Uno Mattina in Famiglia</b> sabato sono stati più di 1 milione 200 mila telespettatori con 18 punti e mezzo di share.</p>
      <h3>Ascolti Uno Mattina in Famiglia: dati sempre crescenti per Monica Setta e Tiberio Timperi</h3>
      <p>Si conferma ancora una volta, quindi, il successo di <b>Uno Mattina in Famiglia 2019/2020, con Tiberio Timperi e Monica Setta</b> sempre leader d’ascolti, com’è avvenuto anche la settimana scorsa, quando il programma ha ottenuto uno share <b><a href="https://www.lanostratv.it/2019/11/ascolti-monica-setta-e-tiberio-timperi-da-record-share-vicino-al-25/">sempre molto vicino al 25%!</a></b></p>
    </article>
  </body>
</html>