<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/25/25-maut-pesawat-terhempas/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-25T00:51:25+00:00"/>
    <meta property="og:title" content="25 maut pesawat terhempas"/>
    <meta property="og:description" content="BRAZZAVILE, 28 Rabiulawal 1441H, Isnin – Sekurang-kurangnya 25 orang terbunuh apabila sebuah pesawat kecil penumpang terhempas sejurus berlepas di Republik Demokratik Kongo (DRC), semalam. Pesawat yang dikendalikan oleh syarikat tempatan, Busy Bee, dilaporkan terhempas selepas berlepas di bandar Goma timur, kata jurucakap gabenor Kivu Utara, Carly Nzanzu Kasivita dalam satu kenyataan. Dua mangsa yang selamat, …"/>
  </head>
  <body>
    <article>
      <h1>25 maut pesawat terhempas</h1>
      <h2>Juruterbang patah balik ke lapangan terbang selepas dengar bunyi kuat</h2>
      <address><time datetime="2019-11-25T00:51:25+00:00">25 Nov 2019, 00:51</time> by <a rel="author">ainulillia</a></address>
      <figure>
        <img src="https://www.ismaweb.net/wp-content/uploads/2019/11/8B7AFD87-687B-43BA-9D92-786FB5C2E89D-780x470.jpeg"/>
      </figure>
      <p><b>BRAZZAVILE, 28 Rabiulawal 1441H, Isnin</b> – Sekurang-kurangnya 25 orang terbunuh apabila sebuah pesawat kecil penumpang terhempas sejurus berlepas di Republik Demokratik Kongo (DRC), semalam.</p>
      <p>Pesawat yang dikendalikan oleh syarikat tempatan, Busy Bee, dilaporkan terhempas selepas berlepas di bandar Goma timur, kata jurucakap gabenor Kivu Utara, Carly Nzanzu Kasivita dalam satu kenyataan.</p>
      <p>Dua mangsa yang selamat, termasuk seorang anggota kru, sedang dirawat di sebuah hospital tempatan, kata Program Kesihatan Sempadan Nasional.</p>
      <p>Syarikat itu berkata, Dornier 228-200 mempunyai 16 penumpang dan dua anak kapal. Pesawat itu menuju ke bandar Beni, 350km (utara) dari utara Goma, ketika terhempas.</p>
      <p>Antara yang terkorban termasuk mereka yang berada di lapangan terbang. Imej dari tempat kejadian menunjukkan asap hitam dan kebakaran dari pesawat berkenaan.</p>
      <p>Saksi berkata, juruterbang meminta kebenaran untuk berpatah balik ke lapangan terbang selepas mendengar bunyi kuat dari enjin, kata wartawan Al Jazeera, Alain Uaykani.</p>
      <p>Bagaimanapun, Busy Bee memaklumkan bahawa enjin pesawat itu baru saja ditukar yang baharu.</p>
      <p>“Nampaknya sesuatu tidak kena dengan enjin baru. Mereka tidak dapat menyelamatkan sesiapa kerana keadaan sukar dengan lokasi kawasan kejadian,” kata Uaykani. – Agensi</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>