<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/743313"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T00:56:00+00:00"/>
    <meta property="og:title" content="มั่นใจได้เห็นโครงสร้างใหม่ ศธ.ทัน ธ.ค.แน่  "/>
    <meta property="og:description" content="“วราวิช”เร่งประชุมปรับโครงสร้าง ศธ. มั่นใจโครงสร้างใหม่ เสร็จทัน  ธ.ค.นี้ แน่นอน"/>
  </head>
  <body>
    <article>
      <h1>มั่นใจได้เห็นโครงสร้างใหม่ ศธ.ทัน ธ.ค.แน่  </h1>
      <address>
        <time datetime="2019-11-25T00:56:00+00:00">25 Nov 2019, 00:56</time>
      </address>
      <p>
        <b>“วราวิช”เร่งประชุมปรับโครงสร้าง ศธ. มั่นใจโครงสร้างใหม่ เสร็จทัน  ธ.ค.นี้ แน่นอน</b>
      </p>
      <p>วันนี้(25พ.ย.)นายวราวิช กำภู ณ อยุธยา ที่ปรึกษา รมว.ศึกษาธิการ ฐานะประธานคณะกรรมการปรับปรุงโครงสร้างกระทรวงศึกษาธิการ(ศธ.) เปิดเผยว่า ในเร็ว ๆ นี้จะมีการประชุมคณะกรรมการปรับปรุงโครงสร้าง ศธ. เพื่อให้ได้ข้อสรุปการปรับปรุงโครงสร้าง ศธ. ทั้งส่วนกลางและภูมิภาค แต่ตอนนี้ยังไม่มีรูปแบบโครงสร้างหรือธงใด ๆ ทั้งสิ้นว่าจะไปในทิศทางไหน เพราะเรื่องนี้จะต้องมีการทำประชาพิจาร์ สอบถามความคิดเห็นจากทุกภาคส่วนที่เกี่ยวข้องไม่ว่าจะเป็นสำนักงานเขตพื้นที่การศึกษา(สพท.) ศึกษาธิการภาค(ศธภ.) คณะกรรมการศึกษาธิการจังหวัด(กศจ.)   เพื่อตอบโจทย์การขับเคลื่อนงานการศึกษามากที่สุด<br/><br/>ต่อข้อถามว่า ได้วางกรอบเวลาไว้ว่า ต้องทำให้เสร็จภายในสิ้นปี ขณะนี้เหลือเวลาอีกเพียง 1 เดือนจะเสร็จทันหรือไม่ นายวราวิช กล่าวว่า ไม่ต้องกังวล ทุกฝ่ายที่เกี่ยวข้องพยายามทำให้เสร็จตามกรอบแน่นอน และขอย้ำว่า การปรับโครงสร้าง ศธ.ครั้งนี้ มีธงอย่างเดียว คือ การพัฒนาคุณภาพการศึกษาและคุณภาพผู้เรียน และให้เป็นไปตามโนยายของนายณัฏฐพล ทีปสุวรรณ รมว.ศธ. ที่ต้องการลดภาระงานที่ซ้ำซ้อน และไม่สิ้นเปลืองงบประมาณ  แต่ทั้งนี้จะต้องดูข้อมูลการปรับโครงสร้างหน่วยงานของสำนักงานคณะกรรมการการศึกษาขั้นพื้นฐาน(สพฐ.)ด้วย เพื่อให้ไปในทิศทางเดียวกัน เพราะการยกระดับคุณภาพการศึกษาไม่ใช่เพียงแค่ปรับหลักสูตร ปรับการเรียนการสอน หรือพัฒนาครูเท่านั้น การปรับโครงสร้างหน่วยงานให้มีความแข็งแรงก็เป็นเรื่องสำคัญ</p>
    </article>
  </body>
</html>