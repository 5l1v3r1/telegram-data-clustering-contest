<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843243"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T00:04:00+00:00"/>
    <meta property="og:title" content="চকরিয়ায় শিশু ধর্ষণে অভিযুক্ত যুবক"/>
    <meta property="og:description" content="কক্সবাজারের চকরিয়ায় আট বছরের এক শিশু ধর্ষণের শিকার হয়েছে। এ ঘটনায় অভিযুক্ত যুবক  মো. জকরিয়াকে (২৮) পুলিশ গ্রেপ্তার করতে পারেনি। অসুস্থ শিশুকে হাসপাতালে ভর্তি করা হয়েছে। রবিবার বিকেলে বাইঘ্যাঘোনা পাহাড়ি এলাকায় এ ঘটনা ঘটে। সূত্র জানায়, রবিবার বিকেলে স্কুল ছুটি শেষে বাড়ি ফেরার পথে শিশু ধর্ষণের শিকার হয়। উপজেলার হারবাং ইউনিয়নের সীমান্তবর্তী এলাকা বাইঘ্যাঘোনা পাহাড়ি এলাকা দিয়ে শিশু বাড়ি ফিরছিল। শিশুটি লামা উপজেলার ফাইতং ইউনিয়নের একটি স্কুলের তৃতীয় শ্রেনীর শিক্ষার্থী। অভিযুক্ত জকরিয়া তাকে বেলা চারটার দিকে মুখ চেপে ধরে নিয়ে যায় নির্জন স্থানে। ধর্ষণের পর শিশুকে ফেলে সে পালিয়ে যায়। স্বজনরা জানান, ঘটনার পর শিশুটি বাড়িতে গিয়ে মা-বাবাসহ পরিবার সদস্যদের সবকিছু খুলে বলে। এরপর তাকে উপজেলা স্বাস্থ্য কমপ্লেক্সে নেয়া হয়। প্রাথমিক চিকিৎসার পর তাকে কক্সবাজার সদর হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করা হয়েছে। রাতেই এ বিষয়ে চকরিয়া থানায় অভিযোগ করা হয়েছে। ধর্ষণ ঘটনায় অভিযুক্ত জকরিয়া উপজেলার হারবাং ইউনিয়নের ২ নম্বর ওয়ার্ডের বাইঘ্যাঘোনা গ্রামের মোহাম্মদ এমদাদের ছেলে। ঘটনার পর থেকে সে পলাতক। চকরিয়া থানার ওসি মো. হাবিবুর…"/>
  </head>
  <body>
    <article>
      <h1>চকরিয়ায় শিশু ধর্ষণে অভিযুক্ত যুবক</h1>
      <address><time datetime="2019-11-25T00:04:00+00:00">25 Nov 2019, 00:04</time> by <a rel="author">চকরিয়া (কক্সবাজার) প্রতিনিধি</a></address>
      <p>কক্সবাজারের চকরিয়ায় আট বছরের এক শিশু ধর্ষণের শিকার হয়েছে। এ ঘটনায় অভিযুক্ত যুবক  মো. জকরিয়াকে (২৮) পুলিশ গ্রেপ্তার করতে পারেনি। অসুস্থ শিশুকে হাসপাতালে ভর্তি করা হয়েছে। রবিবার বিকেলে বাইঘ্যাঘোনা পাহাড়ি এলাকায় এ ঘটনা ঘটে।</p>
      <p>সূত্র জানায়, রবিবার বিকেলে স্কুল ছুটি শেষে বাড়ি ফেরার পথে শিশু ধর্ষণের শিকার হয়। উপজেলার হারবাং ইউনিয়নের সীমান্তবর্তী এলাকা বাইঘ্যাঘোনা পাহাড়ি এলাকা দিয়ে শিশু বাড়ি ফিরছিল। শিশুটি লামা উপজেলার ফাইতং ইউনিয়নের একটি স্কুলের তৃতীয় শ্রেনীর শিক্ষার্থী। অভিযুক্ত জকরিয়া তাকে বেলা চারটার দিকে মুখ চেপে ধরে নিয়ে যায় নির্জন স্থানে। ধর্ষণের পর শিশুকে ফেলে সে পালিয়ে যায়।</p>
      <p>স্বজনরা জানান, ঘটনার পর শিশুটি বাড়িতে গিয়ে মা-বাবাসহ পরিবার সদস্যদের সবকিছু খুলে বলে। এরপর তাকে উপজেলা স্বাস্থ্য কমপ্লেক্সে নেয়া হয়। প্রাথমিক চিকিৎসার পর তাকে কক্সবাজার সদর হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করা হয়েছে। রাতেই এ বিষয়ে চকরিয়া থানায় অভিযোগ করা হয়েছে।</p>
      <p>ধর্ষণ ঘটনায় অভিযুক্ত জকরিয়া উপজেলার হারবাং ইউনিয়নের ২ নম্বর ওয়ার্ডের বাইঘ্যাঘোনা গ্রামের মোহাম্মদ এমদাদের ছেলে। ঘটনার পর থেকে সে পলাতক।</p>
      <p>চকরিয়া থানার ওসি মো. হাবিবুর রহমান বলেন, ' মামলা দায়েরের বিষয় প্রক্রিয়াধীন। অভিযুক্ত জকরিয়াকে ধরতে পুলিশ অভিযান চালাচ্ছে।'</p>
    </article>
  </body>
</html>