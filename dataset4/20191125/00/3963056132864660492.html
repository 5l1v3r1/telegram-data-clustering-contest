<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/bertrand_cantat_tv_omicidio_marie_trintignant-4884041.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bertrand Cantat: «Così uccisi Marie Trintignant», polemiche per la trasmissione in tv della confessione"/>
    <meta property="og:description" content="Alla vigilia della giornata dedicata alla violenza sulle donne ieri sera la rete francese M6 ha trasmesso la deposizione del cantante dei “Noir Désir” Bertrand Cantat condannato a..."/>
  </head>
  <body>
    <article>
      <h1>Bertrand Cantat: «Così uccisi Marie Trintignant», polemiche per la trasmissione in tv della confessione</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Alla vigilia della giornata dedicata alla violenza sulle donne ieri sera la rete francese M6 ha trasmesso la deposizione del cantante dei “Noir Désir” Bertrand Cantat condannato a otto anni di reclusione per l’omicidio dell’attrice Marie Trintignant nel luglio 2003, figlia dell'attore e regista Jean Louis. La messa in onda ha scatenato una grande polemica in Francia. La donna, 41 anni, picchiata con forza dal suo compagno, morì dopo alcuni giorni di coma.</p>
      <p>
        <a href="https://spettacoliecultura.ilmessaggero.it/musica/noir_desir_sputi_insulti_contro_cantat_musicista_che_uccise_la_compagna_marie_trintignant-3606426.html">Noir Desir, sputi e insulti contro Cantat, il musicista che uccise la compagna Marie Trintignant</a>
        <br/>
        <a href="https://www.ilmessaggero.it/blog/cantat_assassino_ma_sempre_rocker-1370517.html">Cantat: assassino, ma sempre rocker</a>
        <br/>
        <a href="https://spettacoliecultura.ilmessaggero.it/cinema/jean_louis_trintignant_cancro-3867770.html">Jean Louis Trintignant: «Ho il cancro e non combatto più, non faccio neppure la chemio»</a>
      </p>
      <p>Arrestato in Lituania, venne interrogato dai giudici di quel paese. «Marie - disse Cantat - durante una discussione, è diventata molto aggressiva, isterica, mi ha dato un pugno in faccia e poi mi ha preso al collo...E da quel momento le ho dato dei colpi. Dei colpi forti, 4,5,6 fortissimi, usando il dritto e il rovescio delle mani, avevo degli anelli». Poi l’ha lanciata sul divano ma «è finita per terra e ha battuto la testa». </p>
      <footer>© RIPRODUZIONE RISERVATA</footer>
    </article>
  </body>
</html>