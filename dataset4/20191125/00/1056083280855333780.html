<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301832/%D8%A7%D8%B2-%D9%84%D8%A7%DB%8C%D8%AD%D9%87-%D8%B3%D8%A7%D9%85%D8%A7%D9%86%D8%AF%D9%87%DB%8C-%D8%B3%D9%87%D9%85%DB%8C%D9%87-%D9%87%D8%A7-%D8%AD%D9%85%D8%A7%DB%8C%D8%AA-%D9%85%DB%8C-%DA%A9%D9%86%DB%8C%D9%85-%D8%B6%D8%B1%D9%88%D8%B1%D8%AA-%D8%AA%D8%B9%DB%8C%DB%8C%D9%86-%D8%AD%D8%AF%D9%86%D8%B5%D8%A7%D8%A8-%D8%A8%D8%B1%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T00:53:00+00:00"/>
    <meta property="og:title" content="از لایحه ساماندهی سهمیه‌ها حمایت می‌کنیم/ضرورت تعیین حدنصاب برای استفاده از سهمیه"/>
    <meta property="og:description" content="رئیس دانشگاه علامه طباطبایی با تاکید بر اینکه اعمال سهمیه‌های مختلف برای ورود به دانشگاه‌ها این مراکز را با مشکل مواجه کرده است، گفت: از لایحه دولت در حوزه ساماندهی انواع سهمیه‌ها برای ورود به دانشگاه‌ها حمایت می‌کنیم."/>
  </head>
  <body>
    <article>
      <h6 class="kicker">رئیس دانشگاه علامه طباطبایی:</h6>
      <h1>از لایحه ساماندهی سهمیه‌ها حمایت می‌کنیم/ضرورت تعیین حدنصاب برای استفاده از سهمیه</h1>
      <address><time datetime="2019-11-25T00:53:00+00:00">25 Nov 2019, 00:53</time> by <a rel="author">زهرا ابراهیم آبادی</a></address>
      <p>رئیس دانشگاه علامه طباطبایی با تاکید بر اینکه اعمال سهمیه‌های مختلف برای ورود به دانشگاه‌ها این مراکز را با مشکل مواجه کرده است، گفت: از لایحه دولت در حوزه ساماندهی انواع سهمیه‌ها برای ورود به دانشگاه‌ها حمایت می‌کنیم.</p>
      <p><b>دکتر حسین سلیمی در گفت و گو با ایسنا</b> ضمن بیان این مطلب، بر ضرورت ساماندهی سهمیه‌ها در آزمون‌های ورودی دانشگاه‌ها اشاره کرد و افزود: یکی از مباحثی که در نشست روسای دانشگاه‌های سطح یک داشتیم بررسی نظام جدید سنجش و پذیرش بود که خوشبختانه دولت با همفکری شورای عالی انقلاب فرهنگی و مراجع مختلف یک لایحه بسیار خوبی را تهیه کرده است که در آن سهمیه‌های مختلف ورود به دانشگاه‌ها ساماندهی خواهد شد.</p>
      <p>وی در ادامه با تاکید بر اینکه دانشگاه‌ها در شرایط فعلی از وجود سهمیه‌های متنوع و متفاوت و با فرمول‌های پیچیده رنج می‌برند، تاکید کرد: اعمال این سهمیه‌ها ممکن است سطح علمی دانشگاه‌ها را خدشه دار کرده و موجب شود که برخی از استعدادهای برتر امکان حضور بر روی صندلی دان  لایحه بسیار مناسب است و به  نوعی سهمیه‌های ورود به دانشگاه‌ها را ساماندهی می کند که در نهایت به جز درصد کمی از سهمیه ایثارگران، سایر سهمیه‌ها حذف خواهد شد و یا به نوعی برای سهمیه‌ها حد نصاب‌ها تعیین می شود.</p>
      <p>دکتر سلیمی با تاکید بر اینکه دانشگاه‌ها در پی اجرای سهمیه‌های فعلی با مشکل مواجه شده‌اند، گفت: آمار نشان می‌دهد در برخی از رشته‌ها با اجرای قانون سهمیه‌ها داوطلب با رتبه حدود 80 هزار در کنار رتبه 120 آن رشته می‌نشیند که این وضعیت اداره محیط‌های دانشگاه‌ها را با مشکل مواجه می‌کند.</p>
      <p>به گفته رئیس دانشگاه علامه طباطبایی، در حال حاضر در مقاطع مختلف کارشناسی ارشد و دکتری سهمیه‌های مختلفی برای ورود به دانشگاه‌ها تعریف شده است و دانشگاه‌ها به طور جدی خواهان تغییر و اصلاح سهمیه پذیرش در دانشگاه‌ها هستند و روسای دانشگاه‌ها نیز در این زمینه نظرات خود را ارائه دادند.</p>
      <p>وی در پایان تاکید کرد: برای ورود به دانشگاه باید حداقل نصاب‌های مشخص در همه رشته‌ها تعیین شود با توجه به اینکه در زمینه اجرای برخی سهیمه ها ناگزیر هستیم، تعیین این نصاب‌ها از ورود افرادی که شرایط لازم برای ورود به رشته ای را ندارند جلوگیری میکند.</p>
      <p>انتهای پیام</p>
    </article>
  </body>
</html>