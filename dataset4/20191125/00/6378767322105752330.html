<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/grecko-v-pondelok-dokoncilo-predcasne-splatenie-uverov-mmf-cl722961.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Grécko v pondelok dokončilo predčasné splatenie úverov MMF"/>
    <meta property="og:description" content="24hod.sk - Grécko v pondelok dokončilo predčasné splatenie úverov MMF - Grécko v pondelok dokončilo predčasné splatenie úverov od Medzinárodného menového fondu (MMF) vo výške 2,7 miliardy eur v rámci záchranného balíka počas dlhovej krízy. ..."/>
  </head>
  <body>
    <article>
      <h1>Grécko v pondelok dokončilo predčasné splatenie úverov MMF</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Grécko v pondelok dokončilo predčasné splatenie úverov od Medzinárodného menového fondu (MMF) vo výške 2,7 miliardy eur v rámci záchranného balíka počas dlhovej krízy. ...</b><br/>Atény 25. novembra (TASR) - Grécko v pondelok dokončilo predčasné splatenie úverov od Medzinárodného menového fondu (MMF) vo výške 2,7 miliardy eur v rámci záchranného balíka počas dlhovej krízy. Oznámilo to v pondelok ministerstvo financií.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574711597.'"/>
      </figure>
      <p>Ministerstvo uviedlo, že tento krok <i>„znižuje náklady na Grécka na pôžičky, zlepšuje životaschopnosť jeho dlhu a zvyšuje dôveru trhu“</i>.<br/><br/>Podľa ministerstva financií Atény splatili pôžičky MMF a úrokovú sadzbu 4,91 %. Súčasné sadzby zo zvyšného gréckeho dlhu sú oveľa nižšie.<br/><br/>Minister financií Christos Staikouras vyhlásil, že predčasné splatenie dlhu MMF ušetrí Grécku okolo 70 miliónov eur.<br/><br/>Pôžičky boli súčasťou záchranných balíkov od eurozóny a MMF vo výške 289 miliárd eur. Podmienkou čerpania finančnej pomoci, ktorá držala Grécko nad vodou počas takmer desaťročnej dlhovej krízy, bolo zavádzanie bolestivých úsporných opatrení.<br/><br/>Tretí a posledný záchranný balík pre Grécko sa skončil v auguste 2018.<br/><br/>Z návrhu gréckeho rozpočtu vyplýva, že Atény očakávajú v roku 2020 rast jeho hospodárstva o 2,8 %, pričom krajina bude rešpektovať fiškálne záväzky, ktoré dala veriteľom.<br/><br/><br/><br/><br/><br/><br/><br/><br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>