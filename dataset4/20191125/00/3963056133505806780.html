<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/lazio_milinkovic_obbligati_vincere_immobile_scherza_lazzari_esultanze_sobrie_ne_abbiamo-4885689.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Lazio, Milinkovic: «Obbligati a vincere». Immobile scherza con Lazzari: «Esultanze sobrie ne abbiamo?»"/>
    <meta property="og:description" content="«Esultanze sobrie ne abbiamo?». Ha voglia di scherzare Ciro Immobile dopo la vittoria per 2-1 contro il Sassuolo. L’attaccante della Lazio, autore ieri della rete del vantaggio, su..."/>
  </head>
  <body>
    <article>
      <h1>Lazio, Milinkovic: «Obbligati a vincere». Immobile scherza con Lazzari: «Esultanze sobrie ne abbiamo?»</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Valerio Cassetta</a></address>
      <p>«Esultanze sobrie ne abbiamo?». Ha voglia di scherzare Ciro Immobile dopo la vittoria per 2-1 contro il Sassuolo. L’attaccante della Lazio, autore ieri della rete del vantaggio, su Instagram si focalizza sui festeggiamenti che hanno seguito il gol di Caicedo. In particolare il capocannoniere del campionato fa notare la faccia di Lazzari, travolto dagli altri compagni di squadra accorsi per abbracciare l’ecuadoriano. «Vittoria importantissima», il messaggio di Luis Alberto, sempre più re degli assist, mentre Milinkovic vola basso. Il “sergente” si gode il successo, ma minimizza: «Vincere, per una grande squadra come noi, è un obbligo». Detto, fatto e missione compiuta al Mapei Stadium. Intanto, la squadra è tornata ad allenarsi a Formello senza Radu, alle prese con un’influenza, e Acerbi, in premessa per partecipare ai funerali di Adriana Spazzoli, vice presidente del Sassuolo e moglie del compianto numero uno neroverdi Giorgio Squinzi. Giovedì all’Olimpico ci sarà la gara di Europa League contro il Cluj, domenica, ancora in casa, la sfida contro l’Udinese. Due appuntamenti diversi: il camino in coppa sembra ormai compromesso, mentre nella corsa alla Champions la Lazio, terza in classifica, sta giocando un ruolo da protagonista.</p>
      <footer>© RIPRODUZIONE RISERVATA</footer>
    </article>
  </body>
</html>