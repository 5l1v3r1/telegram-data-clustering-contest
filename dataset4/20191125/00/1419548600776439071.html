<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/5q8yf0"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ராமசாமி படையாட்சியார் குறித்து முதல்வர் பழனிசாமி புகழாரம்!"/>
    <meta property="og:description" content="ராமசாமி படையாட்சியார் குறித்து முதல்வர் பழனிசாமி புகழாரம்!"/>
  </head>
  <body>
    <article>
      <h1>ராமசாமி படையாட்சியார் குறித்து முதல்வர் பழனிசாமி புகழாரம்!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">wasim</a></address>
      <p>
        <b>சமூக நீதிக்காக பாடுபட்டவர் ராமசாமி படையாட்சியார் என முதலமைச்சர் எடப்பாடி பழனிசாமி புகழாரம் சூட்டினார். </b>
      </p>
      <p>தமிழக முன்னாள் அமைச்சரான ராமசாமி படையாட்சியாருக்கு கடலூரை அடுத்த மஞ்சை நகரில், மணி மண்டபம் அமைக்கப்பட்டுள்ளது. இதனை முதலமைச்சர் எடப்பாடி பழனிசாமி திறந்து வைத்தார். விழாவில் பேசிய முதலமைச்சர் பழனிசாமி, வாழும் போது வரலாறாக வாழ்ந்தவர் ராமசாமி படையாட்சியார் என்றும், ஒடுக்கப்பட்ட மக்களுக்காக குரல் கொடுத்தவர் எனவும் புகழாரம் சூட்டினார். </p>
      <p>கடலூரில் இருப்புப் பாதை மற்றும் மருத்துவமனை அமைக்க தமது நிலத்தை வழங்கியவர் ராமசாமி படையாட்சியார் என்றும் முதலமைச்சர் கூறினார். வாக்குறுதி அளித்து அதை உடனடியாக நிறைவேற்றும் ஆட்சி அதிமுக ஆட்சி என்றும், ஜெயலலிதா வழியில் சொன்னதை தான் செய்வோம், செய்வதை தான் சொல்வோம் எனவும் முதலமைச்சர் பழனிசாமி தெரிவித்தார்.</p>
    </article>
  </body>
</html>