<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939639/%D8%AF%D9%84%DB%8C%D9%84%DB%8C-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A7%D8%B1%D8%B2-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="دلیلی برای افزایش نرخ ارز وجود ندارد"/>
    <meta property="og:description" content="نایب رییس اول اتاق بازرگانی تهران با اشاره به افزایش عرضه ارز در سامانه نیما نسبت به تقاضا، تاکید کرد که دلیلی برای افزایش نرخ ارز در بازار وجود ندارد."/>
  </head>
  <body>
    <article>
      <h1>دلیلی برای افزایش نرخ ارز وجود ندارد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>نایب رییس اول اتاق بازرگانی تهران با اشاره به افزایش عرضه ارز در سامانه نیما نسبت به تقاضا، تاکید کرد که دلیلی برای افزایش نرخ ارز در بازار وجود ندارد.</p>
      <p>سیدمحمد اتابک در گفتگو با ایبِنا درباره نوسانات روزهای اخیر در بازار ارز و چشم‌انداز آن تا پایان سال اظهار داشت: در مقطع کنونی شاهد هستیم که عرضه ارز در سامانه نیما بیشتر از تقاضاست. وی افزود: ممکن است نوسانات و التهاب‌هایی در بازار ارز ایجاد شود ولی در شرایط فعلی منطقی برای افزایش نرخ ارز در بازار نمی‌بینم و تاثیراتی که برخی مسائل دیگر بر بازار گذاشته بار دیگر ثابت خواهد شد.</p>
      <p>نایب رییس اتاق بازرگانی تهران در عین حال گفت: در صورتی که دولت بخواهد بخشی از کسری بودجه خود را از محل استقراض از بانک مرکزی یا نظام بانکی تامین کند، طبیعتا شاهد کاهش ارزش پول ملی و افزایش نرخ ارز خواهیم بود.</p>
      <p>اتابک خواستار آن شد که دولت با افزایش پایه‌های مالیاتی و یافتن مودیان جدید مالیاتی، بخشی از کسری بودجه را از بنگاه‌ها و افرادی تامین کند که دارای معافیت‌های مالیاتی بوده یا عدم پرداخت مالیات داشته‌اند.</p>
    </article>
  </body>
</html>