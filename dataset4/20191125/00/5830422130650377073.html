<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140873/%D9%88%D8%B2%D8%A7%D8%B1%D8%AA-%D8%B5%D9%86%D8%B9%D8%AA-%D8%A8%D8%B1%D8%A7%DB%8C-%DA%A9%D9%86%D8%B3%D8%A7%D9%86%D8%AA%D8%B1%D9%87-%D9%85%D8%B3-%D8%AA%D8%B9%D8%B1%D9%81%D9%87-%D8%B5%D8%A7%D8%AF%D8%B1%D8%A7%D8%AA%DB%8C-%D8%A7%D8%B9%D9%85%D8%A7%D9%84-%DA%A9%D8%B1%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="وزارت صنعت برای کنسانتره مس تعرفه صادراتی اعمال کرد"/>
    <meta property="og:description" content="وزارت صنعت به بهانه افزایش قیمت سنگ آهن و تامین نیاز فولادسازان داخلی، تعرفه صادراتی بر مواد معدنی و کنسانتره مس اعمال کرد."/>
  </head>
  <body>
    <article>
      <h1>وزارت صنعت برای کنسانتره مس تعرفه صادراتی اعمال کرد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>وزارت صنعت به بهانه افزایش قیمت سنگ آهن و تامین نیاز فولادسازان داخلی، تعرفه صادراتی بر مواد معدنی و کنسانتره مس اعمال کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، وزارت صنعت طی بخشنامه ای به بهانه افزایش قیمت سنگ آهن، کنسانتره و گنداله آهن در بازارهای جهانی و تامین نیاز فولادسازان داخلی، تعرفه صادراتی بر مواد معدنی و کنسانتره مس اعمال کرد که باعث حیرت کارشناسان شده زیرا کنسانتره مس ارتباطی با صنعت فولاد و کارخانه‌های وابسته ندارد.</p>
      <p>بررسی‌ قیمت‌های جهانی نشان می‌دهد سنگ مس، روی، سرب، کروم و کنسانتره آنها که مشمول تعرفه صادراتی شده‌اند نه‌تنها افزایش قیمت نداشته‌اند بلکه با کاهش قیمت هم همراه بوده‌اند و کنسانتره حاصل از فرآینده تولید آنها که نیاز به سرمایه‌گذاری کافی دارد و اشتغالزا نیز است را نمی‌توان مصداق خام‌فروشی دانست.</p>
      <p>عمده کنسانتره صادراتی توسط شرکت ملی مس صادر می‌شود و مازاد قابل توجهی در بازار داخلی وجود دارد و افزایش تعرفه بر کنسانتره مس به بهانه افزایش قیمت سنگ آهن فاقد توضیحات کارشناسی است و وزارت صنعت تاکنون توضیح روشنی ارائه نکرده است.</p>
      <p>در دوره کاهش فروش نفت و نیاز به استفاده از منابع معدنی و جایگزین‌های پایدار برای تنظیم جریان ارز وارداتی، بخشنامه‌هایی که بدون توجه به جزئیات بازارهای مختلف صادر می‌شود بر صادرات اثر منفی دارد.</p>
      <p>انتهای پیام</p>
    </article>
  </body>
</html>