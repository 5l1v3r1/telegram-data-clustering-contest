<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171055/strasna-smrt-detalji-tragedije-mirijevu-starica-stradala-pozari-zar-cigarete-zapalio-krevet"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T00:46:00+00:00"/>
    <meta property="og:title" content="STRAŠNA SMRT! Detalji tragedije u Mirijevu: Starica stradala u požari, žar cigarete zapalio krevet"/>
    <meta property="og:description" content="U požar koji je u nedelju posle 8.00 zahvatio stan u mirijevskoj ulici Duška Radovića 5d, nastradala je Vidosava M. (88). Požar je buknuo u prizemlju zgrade, a prema nezvaničnim informacijama, uzrok vatrene stihije bio je opušak cigarete."/>
  </head>
  <body>
    <article>
      <h1>STRAŠNA SMRT! Detalji tragedije u Mirijevu: Starica stradala u požari, žar cigarete zapalio krevet</h1>
      <h2>U požar koji je u nedelju posle 8.00 zahvatio stan u mirijevskoj ulici Duška Radovića 5d, nastradala je Vidosava M. (88). Požar je buknuo u prizemlju zgrade, a prema nezvaničnim informacijama, uzrok vatrene stihije bio je opušak cigarete.</h2>
      <address><time datetime="2019-11-25T00:46:00+00:00">25 Nov 2019, 00:46</time> by <a rel="author">novosti.rs, Republika</a></address>
      <p>Miris paljevine i gust dim probudili su komšije nastradale Vidosave, koja je živela sama i čiji sin i snaha već godinama žive u SAD. Najbliži komšija pozvao je vatrogasce, a prvi je u pomoć pritekao upravnik zgrade.</p>
      <p>obili smo poziv oko 8.10 sati da je stan u plamenu. Na teren je izašlo dvoje vatrogasnih kola sa osam vatrogasaca. Požar je ubrzo ugašen, ali je žena starosti oko 80 godina nastradala - rekli su u MUP.</p>
      <p>Kako "Novosti" saznaju, vatrogasci su ženu zatekli u krevetu, koji je izgoreo. Vatrena stihija zahvatila je i klima-uređaj, kao i ormar.</p>
      <p>- Baka je bila slabo pokretna i živela je sama - govori jedan od suseda.</p>
      <p>- U posetu su joj svake nedelje dolazile tri žene, koje je njen sin plaćao, da joj pomažu, skuvaju nešto, srede stan. Bila je strastven pušač, i nije ovo bio prvi put da je zapalila krevet. Poslednji takav incident dogodilo se pre mesec dana. Srećom, tada je jedna od tih žena bila prisutna, pa je brzo reagovala i ugasila vatru koja je zahvatila posteljinu.</p>
      <p>Stanari ove zgrade, kažu da se to dogodilo i ovog puta jer je Vidosava pušila i kada je bila sama. Sada, nažalost, nije bilo nikoga u stanu ko bi joj pomogao.</p>
      <h3>Stradala i mačka</h3>
      <p>Stan u Mirijevu, u kome je žena nastradala je zapečaćen posle policijskog uviđaja. Osim policije, i vatrogasaca na teren su izašle i službe "Veterine Beograd", pošto je Vidosava imala mačku, koja je uginula usled velike količine ugljen-monoksida u stanu.</p>
      <related>
        <h4>Pročitajte još:</h4>
        <a href="https://www.republika.rs/hronika/hronika/171045/tragedija-kod-smederevske-palanke-audijem-ubio-pesaka-ostao-mestu-mrtav"/>
      </related>
    </article>
  </body>
</html>