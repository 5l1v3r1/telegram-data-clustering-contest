<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100370/1841271/Agresivne-vycinanie-opiteho-muza--Nadavky-policajtom--vyhrazky-fyzickou-likvidaciou-aj-utok"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Agresívne vyčíňanie opitého muža: Nadávky policajtom, vyhrážky fyzickou likvidáciou aj útok"/>
    <meta property="og:description" content="TRENČÍN - Opitý muž, ktorý sa agresívne správal k policajtom v Trenčianskom kraji, je vo väzbe. O prípade informovala Polícia SR na sociálnej sieti."/>
  </head>
  <body>
    <article>
      <h1>Agresívne vyčíňanie opitého muža: Nadávky policajtom, vyhrážky fyzickou likvidáciou aj útok</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Agresívne vyčíňanie opitého muža: Nadávky policajtom, vyhrážky fyzickou likvidáciou aj útok</h3>
      <p>
        <i>TRENČÍN - Opitý muž, ktorý sa agresívne správal k policajtom v Trenčianskom kraji, je vo väzbe. O prípade informovala Polícia SR na sociálnej sieti.</i>
      </p>
      <p>Muž sa podľa polície správal neprístojne, pričom hlasno kričal, búchal a nadával. <i><b>"Policajti ho upozornili, že je nočný pokoj, aby sa upokojil a utíšil. Reagoval tak, že im začal vulgárne nadávať a odmietol preukázať svoju totožnosť,"</b></i> uviedla polícia s dôvetkom, že ho následne predviedli na policajné oddelenie za účelom zistenia totožnosti.</p>
      <p>Počas eskorty na políciu sa mal hliadke vyhrážať fyzickou likvidáciou. Na oddelení nafúkal 1,83 promile alkoholu. Pri vykonávaní ďalších úkonov sa začal správať agresívne, kopol policajta do nohy a druhého sa snažil udrieť lakťom do hrude. Muža obvinili zo zločinu útoku na verejného činiteľa.</p>
      <figure>
        <img src="https://img.topky.sk/big/2525357.jpg/alkohol-policajti-agresivny-muz.jpg"/>
      </figure>
      <p>Zdroj: FB/Polícia SR - Trenčiansky kraj</p>
    </article>
  </body>
</html>