<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kerkyra-synelaban-treis-toyrkoys-diakinhtes-prosfygwnmetanastwn"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Κέρκυρα: Συνέλαβαν τρεις Τούρκους διακινητές προσφύγων/μεταναστών"/>
    <meta property="og:description" content="Στη σύλληψη τριών αλλοδαπών, υπηκόων Τουρκίας (ηλικίας 69, 42 και 37 ετών), προέβησαν στελέχη των λιμενικών Αρχών Κέρκυρας και Οθωνών, όταν σε έλεγχο που πραγματοποίησαν σε θαλάσσια περιοχή ανοιχτά των Οθωνών, σε θαλαμηγό σκάφος με όνομα &quot;ANGELO BIANCO&quot; σημαίας ΗΠΑ, εντόπισαν τους τρεις αλλοδαπούς που θεωρούνταν ύποπτοι για παράνομη μεταφορά υπηκόων τρίτων χωρών από τις τουρκικές προς τις ιταλικές ακτές."/>
  </head>
  <body>
    <article>
      <h1>Κέρκυρα: Συνέλαβαν τρεις Τούρκους διακινητές προσφύγων/μεταναστών</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Στη σύλληψη τριών αλλοδαπών, υπηκόων Τουρκίας (ηλικίας 69, 42 και 37 ετών), προέβησαν στελέχη των λιμενικών Αρχών Κέρκυρας και Οθωνών, όταν σε έλεγχο που πραγματοποίησαν σε θαλάσσια περιοχή ανοιχτά των Οθωνών, σε θαλαμηγό σκάφος με όνομα "ANGELO BIANCO" σημαίας ΗΠΑ, εντόπισαν τους τρεις αλλοδαπούς που θεωρούνταν ύποπτοι για παράνομη μεταφορά υπηκόων τρίτων χωρών από τις τουρκικές προς τις ιταλικές ακτές.</h4>
      <p>Το σκάφος οδηγήθηκε, με τη συνδρομή δύο περιπολικών σκαφών του Λιμενικού Σώματος, στο λιμάνι της Κέρκυρας, όπου ύστερα από έρευνα επιστάμενη έρευνα, σε συνεργασία με τη Διεύθυνση Ασφάλειας και Προστασίας Θαλασσίων Συνόρων, ιταλικών Αρχών και των διεθνών συντονιστικών κέντρων Πειραιά και Ρώμης,<b> ταυτοποιήθηκε ότι σκάφος και πλήρωμα ήταν υπεύθυνοι για περιστατικό παράνομης μεταφοράς 43 ατόμων</b> υπηκόων τρίτων χωρών στο Λέτσε της Ιταλίας, ενώ για τους διακινητές είχε εκδοθεί ευρωπαϊκό ένταλμα σύλληψης τους.</p>
      <p>Από το Κεντρικό Λιμεναρχείο Κέρκυρας που διενεργεί <b>προανάκριση</b>, συνελήφθησαν οι ανωτέρω τρεις αλλοδαποί και κατασχέθηκε το σκάφος.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>