<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3387312/abdulkadir-ozkan/kirikkalede-dostlarla-bir-araya-geldik"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T00:30:00+00:00"/>
    <meta property="og:title" content="Kırıkkale’de dostlarla bir araya geldik"/>
    <meta property="og:description" content="Başlığı önce, “Kırıkkale’de eski dostlarla bir araya geldik” şeklinde belirlemiştim. Ancak ziyaretimiz sırasında genç kardeşlerimle de tanıştım. Onların gösterdikleri candan ilginin, sergiledikleri samimi gayretin ayrı bir güzelliği vardı. Bu bakımdan eski yeni ayrımından uzak bir başlık atmamın daha uygun olacağını düşündüm. Elbette hayat akıp gidiyor. Geçmişi uzun yıllara dayanan hareketlerin içine gençliğinde katılmış olanların aradan geçen bir süre sonra sakallarının ağarması, belki eski hareketliliklerini yitirmiş olsalar bile ülkemizin neresinde olursa olsun eski dostları gördüğümüzde hemen aranızda kalpten kalbe bir muhabbet köprüsü oluşuyor. Geçmişe dönük ortak hatıralar dile geliyor. Aynı toplantıları birlikte paylaştığımız genç kardeşlerimiz de bize  gençlik yıllarımızı hatırlattı. Bu bakımdan hayatı gençlik ve yaşlılık dönemi olarak ayırmaktansa akıp giden bir çizginin birbirinin tamamlayıcısı, çizginin devamını sağlayıcı unsurları olarak görmek gerekiyor."/>
  </head>
  <body>
    <article>
      <h1>Kırıkkale’de dostlarla bir araya geldik</h1>
      <address><time datetime="2019-11-25T00:30:00+00:00">25 Nov 2019, 00:30</time> by <a rel="author" href="https://www.milligazete.com.tr/yazar/abdulkadir-ozkan" target="_blank">Abdülkadir Özkan</a></address>
      <p>Başlığı önce, “Kırıkkale’de eski dostlarla bir araya geldik” şeklinde belirlemiştim. Ancak ziyaretimiz sırasında genç kardeşlerimle de tanıştım. Onların gösterdikleri candan ilginin, sergiledikleri samimi gayretin ayrı bir güzelliği vardı. Bu bakımdan eski yeni ayrımından uzak bir başlık atmamın daha uygun olacağını düşündüm. Elbette hayat akıp gidiyor. Geçmişi uzun yıllara dayanan hareketlerin içine gençliğinde katılmış olanların aradan geçen bir süre sonra sakallarının ağarması, belki eski hareketliliklerini yitirmiş olsalar bile ülkemizin neresinde olursa olsun eski dostları gördüğümüzde hemen aranızda kalpten kalbe bir muhabbet köprüsü oluşuyor. Geçmişe dönük ortak hatıralar dile geliyor. Aynı toplantıları birlikte paylaştığımız genç kardeşlerimiz de bize  gençlik yıllarımızı hatırlattı. Bu bakımdan hayatı gençlik ve yaşlılık dönemi olarak ayırmaktansa akıp giden bir çizginin birbirinin tamamlayıcısı, çizginin devamını sağlayıcı unsurları olarak görmek gerekiyor.</p>
      <p>Sanıyorum girişi biraz uzattım. Bir önceki hafta sonu Cansuyu Derneğimizin Çankırı temsilciliğini ziyarete gitmiştim. Bu hafta da Cuma günü Ankara temsilciliğimizi ardından cumartesi günü de önceden kararlaştırdığımız gibi Kırıkkale temsilciliğimizi ziyaret ettik. Kırıkkale’yi çok değişmiş buldum. Bu değişimden maksadım çok kalabalıklaşmış ve sokakları insan ve otomobil kalabalığını almaz hale gelmiş olmasıdır. Bu bakımdan Kırıkkale Temsilcimiz Hasan Altın kardeşimle belli bir noktada buluşarak temsilciliğe geçtik. Temsilcilikte önce kendi aramızda kısa bir görüşme yaptık. Fikir alışverişinde bulunduk. Temsilcimiz Hasan Altın kardeşim gerekli hazırlığı yapmış, ilgili arkadaşları haberdar etmişti. Cansuyu Derneğimizde aktif görev yapan Saffet Uslu, Yasin Onay, Raşit Göçer, Mithat Akçalı ve Ramazan Gözalan kardeşlerimizden Cansuyu Kırıkkale Temsilciliği Yürütme Kurulu’nun  oluşturulduğunu gördük. Ancak kardeşlerimizin bazıları rahatsızlıkları ve işleri sebebiyle gelememişlerdi. Ama onlarla da gıyaben görüştük. Bu arada esnaf Mithat Akçalı ve İsmail Akay kardeşlerimi işyeryerlerinde ziyaret ettik. Güzel bir buluşma oldu. Bu arada eski dostlardan Halil Akçalı kardeşimle de bu esnaf ziyareti sırasında bir araya geldik. Daha ilk karşılaştığımız anda yıllar önceden gelen bir tanıdıklığı hissettim. Dostça bir sohbet oluştu. Sohbetimize katılan kardeşlerimin hepsine teşekkür ediyorum. Geçmişe birlikte bir yolculuk yaptığımızı ve bu yolculukta hep güzel hatırların dile geldiğini söylemem yanlış olmayacaktır.</p>
      <p>Bu esnaf ziyaretlerinin ardından 20 civarında eski ve yeni dostla AGD Temsilciliğinde bir araya geldik. Hoş bir sohbet oldu. Bize ev sahipliği yapan AGD Şube Başkanı Yusuf Bayraktar Kardeşime misafirperverliğinden dolayı teşekkür ediyorum. Bu arada ikindi namazını yakın zamanda yapıldığını öğrendiğim Çarşı Camii’nde kalabalık bir cemaat ile kıldık. Daha önce Kırıkkale’ye çeşitli kereler gitmiş olmama rağmen bu camiden haberim olmamıştı. Arkadaşlar yapılalı birkaç yıl olduğunu söylediler. Kalabalık bir cemaat vardı. Bu da böyle büyük bir camiye o bölgede ihtiyaç olduğunu  gösteriyordu.</p>
      <p>Akşam karanlığı çökmeye başlarken Temsilcimiz Hasan Altın ve Teşkilat Başkanı Saffet Uslu ve Koordinatör Yasin Onay kardeşlerimle vedalaşarak Kırıkkale ziyaretimizi tamamlamış olduk. Eski ve yeni dostlarla buluşmuş, sohbet etmiş olmanın mutluluğu ile Ankara’ya döndük. Bize bu mutluluğu yaşatan kardeşlerime tekrar teşekkür ediyor, hepsine hayırlı çalışmalarında başarılar diliyorum.</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3385387/abdulkadir-ozkan/terorle-mucadele-turkiyeye-ihale-edildi"/>
        <a href="https://www.milligazete.com.tr/makale/3384048/abdulkadir-ozkan/yeni-operasyon-plani-yok-mu"/>
        <a href="https://www.milligazete.com.tr/makale/3382202/abdulkadir-ozkan/bin-lira-emekli-maasi-var-mi-yok-mu"/>
        <a href="https://www.milligazete.com.tr/makale/3380664/abdulkadir-ozkan/teror-orgutu-guvenli-bolgeyi-engellemeye-calisiyor"/>
        <a href="https://www.milligazete.com.tr/makale/3378761/abdulkadir-ozkan/turkiye-ankara-ve-istanbuldan-ibaret-degil"/>
        <a href="https://www.milligazete.com.tr/yazar/abdulkadir-ozkan"/>
      </related>
    </article>
  </body>
</html>