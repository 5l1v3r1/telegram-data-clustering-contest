<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/gallia-18xronh-mathhtria-aytopyrpolhthhke-kai-phdhxe-apo-parathyro-toy-sxoleioy-ths"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Γαλλία: 18χρονη μαθήτρια αυτοπυρπολήθηκε και πήδηξε από παράθυρο του σχολείου της"/>
    <meta property="og:description" content="Μια 18χρονη μαθήτρια επιχείρησε να βάλει τέλος στη ζωή της, καθώς αρχικά αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού."/>
  </head>
  <body>
    <article>
      <h1>Γαλλία: 18χρονη μαθήτρια αυτοπυρπολήθηκε και πήδηξε από παράθυρο του σχολείου της</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Μια 18χρονη μαθήτρια επιχείρησε να βάλει τέλος στη ζωή της, καθώς αρχικά αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού.</h4>
      <p>Η έφηβη, η οποία αντιμετώπιζε ψυχολογικά προβλήματα, έπεσε από το παράθυρο μιας αίθουσας του πρώτου ορόφου στο λύκειο Κλεμανσό σήμερα το απόγευμα. Μεταφέρθηκε σε νοσοκομείο και η κατάστασή της κρίνεται πολύ σοβαρή.</p>
      <p>Η απόπειρα της 18χρονης δεν έγινε μπροστά στους συμμαθητές της, αφού εκείνη την ώρα δεν είχαν μάθημα. Πολλά άλλα πρόσωπα όμως ήταν παρόντα, σύμφωνα με τις πηγές που επικαλείται το Γαλλικό Πρακτορείο. Δύο από αυτούς τους μάρτυρες κατάφεραν να σβήσουν τη φωτιά πριν να φτάσουν οι διασώστες, όπως ανέφερε η πυροσβεστική υπηρεσία του Παρισιού.</p>
      <p>Αυτή είναι η δεύτερη αυτοπυρπόληση νεαρού Γάλλου από τις αρχές Νοεμβρίου. Η πρώτη ωστόσο φαίνεται ότι είχε πολιτικά και οικονομικά κίνητρα. Στις 8 του μηνός ο Ανάς Κ., ένας φοιτητής 22 ετών, προσπάθησε να βάλει τέλος στη ζωή του στη Λιόν. Αντιμετώπιζε οικονομικά προβλήματα και είχε αναρτήσει ένα μήνυμα στο Facebook καταγγέλλοντας την πολιτική της Γαλλίας και της Ευρωπαϊκής Ένωσης σε ό,τι αφορά τις πανεπιστημιακές σπουδές.</p>
      <p>Ο νεαρός εξακολουθεί να νοσηλεύεται σε κρίσιμη κατάσταση.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>