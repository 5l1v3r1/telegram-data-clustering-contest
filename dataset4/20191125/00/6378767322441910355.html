<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/chripka-v-nitrianskom-kraji-zatvorila-tri-materske-skoly-cl722804.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Chrípka v Nitrianskom kraji zatvorila tri materské školy"/>
    <meta property="og:description" content="24hod.sk - Chrípka v Nitrianskom kraji zatvorila tri materské školy - Ilustračná snímka."/>
  </head>
  <body>
    <article>
      <h1>Chrípka v Nitrianskom kraji zatvorila tri materské školy</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ilustračná snímka.</b><br/>Nitra 25. novembra (TASR) – Počet ochorení na chrípku v Nitrianskom kraji v uplynulých dňoch mierne poklesol. Aj napriek tomu však z dôvodu nej prerušili vyučovanie v jednej materskej škole v okrese Komárno a v dvoch škôlkach v Topoľčianskom okrese.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574683623.'"/>
      </figure>
      <p>Podľa údajov Regionálneho úradu verejného zdravotníctva (RÚVZ) v Nitre bolo v uplynulom 47. kalendárnom týždni zaregistrovaných celkovo 7117 akútnych respiračných ochorení. Z tohto počtu šlo o chrípku a chrípke podobné ochorenia v 750 prípadoch. <i>„Predstavuje to pokles chrípky o 4,2 percenta oproti predchádzajúcemu kalendárnemu týždňu,“</i> informoval o tom RÚVZ.<br/><br/>Najviac chorých bolo v skupine nula- až päťročných detí. Priebeh ochorení bol komplikovaný u 181 osôb. Z celkového počtu hlásených ochorení bolo 45,9 percenta zápalov prínosových dutín, 11,6 percenta zápalov pľúc a 42,5 percenta zápalov stredného ucha. Ochorenia hlásilo 73 percent praktických lekárov pre deti a dorast a 62 percent lekárov pre dospelých. <br/><br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>