<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/roma_rapina_finti_poliziotti_imprenditore_sequestrato_casilino_news_oggi-4885234.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Roma, imprenditore sequestrato in casa da finti poliziotti: rubati 50 mila euro"/>
    <meta property="og:description" content="Torna a colpire la banda dei falsi poliziotti. Rapina choc al Casilino. Nella notte tre individui armati di pistola e con il volto incappucciato hanno fatto irruzione nella villa di un imprenditore..."/>
  </head>
  <body>
    <article>
      <h1>Roma, imprenditore sequestrato in casa da finti poliziotti: rubati 50 mila euro</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Marco De Risi</a></address>
      <p>Torna a colpire la banda dei falsi poliziotti. Rapina choc al <a href="https://www.ilmessaggero.it/t/CASILINO/"><b>Casilino.</b></a> Nella notte tre individui armati di pistola e con il volto incappucciato hanno fatto irruzione nella villa di un imprenditore in via Castel di Iudica, a Valle Fiorita, al Casilino. I sequestratori hanno preso in ostaggio il capofamiglia, la moglie e la figlia che sono stati ammanettati e bloccati su un divano. I banditi hanno costretto l’imprenditore ad aprire la cassaforte dalla quale hanno prelevato preziosi ed orologi. Poi la fuga. I tre ostaggi hanno gridato aiuto e così sono stati sentiti da un vicino che ha chiamato la polizia. I banditi, che sarebbero autori di altri colpi simili, sono fuggiti.</p>
      <p>Rubati rolex e gioielli per un valore di circa 50 mila euro. I rapinatori hanno anche portato via il videoregistratore delle telecamere interne all'appartamento. Nessun ferito.</p>
      <p>
        <a href="https://www.ilmessaggero.it/roma/news/farmacista_rapina_roma_sequestro_quartiere_trieste_news-4882366.html">Roma, farmacista sequestrato dai rapinatori in casa: la banda fuggita con 8 mila euro</a>
      </p>
      <footer>Ultimo aggiornamento: 12:09<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/farmacista_rapina_roma_sequestro_quartiere_trieste_news-4882366.html"/>
        <a href="https://www.ilmessaggero.it/roma/news/rapina_cinecitta_est_viale_ciamarra_news_oggi-4850400.html"/>
      </related>
    </article>
  </body>
</html>