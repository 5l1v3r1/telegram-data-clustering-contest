<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100313/1840907/Slovensky-herec-to-povedal-na-rovinu--Takyto-je-Durovcik-"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Slovenský herec to povedal na rovinu: Takýto je Ďurovčík!"/>
    <meta property="og:description" content="BRATISLAVA - Muzikálový herec Patrik Vyskočil (27) má slušne našliapnutú kariéru. Svojím hlasovým rozsahom ohuruje divákov a na konte už má niekoľko spoluprác so slovenským režisérom Jánom Ďurovčíkom (48). Práve o ňom sa mladý Slovák rozrozprával a prezradil, aký naozaj je a ako sa mu s ním pracuje!"/>
  </head>
  <body>
    <article>
      <h1>Slovenský herec to povedal na rovinu: Takýto je Ďurovčík!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Slovenský herec to povedal na rovinu: Takýto je Ďurovčík!</h3>
      <p>
        <i>BRATISLAVA - Muzikálový herec Patrik Vyskočil (27) má slušne našliapnutú kariéru. Svojím hlasovým rozsahom ohuruje divákov a na konte už má niekoľko spoluprác so slovenským režisérom Jánom Ďurovčíkom (48). Práve o ňom sa mladý Slovák rozrozprával a prezradil, aký naozaj je a ako sa mu s ním pracuje!</i>
      </p>
      <p>Patrik Vyskočil patrí medzi najlepších muzikálových hercov s výrazným hlasom na Slovensku. Niet divu, že si ho na spoluprácu vyberá Ján Ďurovčík, ktorého meno v kolónke režisér zaručuje skvelý zážitok z predstavenia. Na svojom konte majú už niekoľko spoločných projektov. V decembri budú môcť diváci vidieť Patrika na javisku v predstavení The Duchon’s.</p>
      <p>Tentokrát však nejde o klasické divadlo či muzikál, ale skôr o koncertnú verziu hitov Karola Duchoňa. Práve na jeho počesť sa rozhodol Ján Ďurovčík vytvoriť tento projekt a v čase, keď ešte mal len nápad, oslovil Vyskočila. <b><i>„Mne jeden deň zavolal Janko Ďurovčík, ktorý to režíruje, že či si môžeme spolu sadnúť na kávu. Povedal mi svoju ideu, že má takýto nápad, vtedy ešte nevedel presne, čo to bude, ale povedal, že to chce mať venované Karolovi Duchoňovi,”</i></b> spomína mladý herec.</p>
      <p>Nápad ho okamžite nadchol, keďže patrí medzi veľkých fanúšikov legendárneho speváka a jeho piesne ma napočúvané. <i><b>„V tomto nadšení sme sa vlastne obaja zhodli. A potom to už bolo isté,” </b></i>hovorí Patrik o tom, ako sa k úlohe v The Duchon’s dostal.</p>
      <figure>
        <img src="https://img.topky.sk/big/2524377.jpg/The-Duchon-s-FOTO--predpredaj-sk.jpg"/>
      </figure>
      <p>Patrik Vyskočil sa ponuke na The Duchon´s veľmi potešil. <a href="https://www.topky.sk/gl/627901/2524377/Slovensky-herec-to-povedal-na-rovinu--Takyto-je-Durovcik-"/> Zdroj: predpredaj.sk</p>
      <p>Keďže je toto ich spolupráca už niekoľká v poradí, zaujímalo nás, ako sa Paťovi s pedantným režisérom spolupracuje. <i><b>„Už sme si na seba zvykli,” </b></i>smeje sa sympaťák, no už s vážnejšou tvárou dodáva: <b><i>„Od začiatku mi na ňom imponovala jeho profesionalita. To, že presne vedel, čo potrebuje dostať zo všetkých umelcov na javisku, dostať ich až na úplnú hranicu ich možností.”</i></b></p>
      <p>Rovnako priznáva, že Ján Ďurovčík je prísny, ale to všetko len preto, že je skutočný profesionál. <b><i>„Je prísny, samozrejme, ale v rámci toho, čo chce dosiahnuť. Má vysoké nároky,”</i></b> povedal nám Patrik. Viac sa o mladom hercovi dozviete v našom videorozhovore vyššie a ak aj vy patríte k fanúšikom Karola Duchoňa, rozhodne si predstavenie The Duchon’s nenechajte ujsť. Lístky kúpite na <a href="https://predpredaj.zoznam.sk/sk/listky/duchons-2019-12-13/">predpredaj.sk</a>. </p>
      <figure>
        <img src="https://img.topky.sk/big/2524379.jpg/The-Duchon-s-FOTO--predpredaj-sk.jpg"/>
      </figure>
      <p>The Duchon´s je venované pamiatke Karola Duchoňa. <a href="https://www.topky.sk/gl/627901/2524379/Slovensky-herec-to-povedal-na-rovinu--Takyto-je-Durovcik-"/> Zdroj: predpredaj.sk</p>
    </article>
  </body>
</html>