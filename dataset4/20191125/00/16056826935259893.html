<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200871"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="বেনাপোল সীমান্তে ৩২ নারী-পুরুষ আটক"/>
    <meta property="og:description" content="ভারত থেকে অবৈধপথে অনুপ্রবেশের সময় বেনাপোল সীমান্ত এলাকা থেকে ৩২ নারী-পুরুষ ও শিশুকে আটক করেছে বর্ডার গার্ড বাংলাদেশ (বিজিবি) সদস্যরা। তবে এসময় কোন পাচারকারী  আটক করতে পারেনি বিজিবি। গতকাল রোববার ভোরে বেনাপোল-দৌলতপুর সীমান্তের বালুর মাঠ এলাকা থেকে তাদের আটক করা হয়। আটককৃতদের মধ্যে ২ জন শিশু, ১১ জন নারী, ২ জন হিজড়া ও ১৭ জন পুরুষ রয়েছে। তাদের বাড়ি বাগেরহাট, মোড়লগঞ্জ, খুলনা, সাতক্ষীরা, মাদারীপুর, গোপালগঞ্জ জেলার বিভিন্ন অঞ্চলে। সেলিনা আক্তার জানায়, সে তার স্বামীর চিকিৎসার জন্য অবৈধপথে ভারত গিয়েছিল। ফেরার পথে তাদের আটক করেছে বিজিবি। বাগেরহাট জেলার মোড়লগঞ্জ থানার রাজু জানায়, অভাব অনটনের সংসার কাজের জন্য ভারত গিয়েছিলাম। সেখান থেকে ২ মাস কাজ শেষে  ফেরার সময় তাদের আটক করে বিজিবি। ২১ বিজিবি দৌলতপুর ক্যাম্পের সুবেদার মোফাজ্জেল হোসেন বলেন, গোপন সংবাদের ভিত্তিতে জানা যায়, বেশকিছু নারী-পুরুষ ভারত সীমান্ত থেকে বাংলাদেশে প্রবেশের পর দৌলতপুর বালুর মাঠ এলাকায় অবস্থান করছে। এমন খবরে সেখানে অভিযান চালিয়ে তাদের আটক করা হয়। তিনি বলেন, এরা অনেকে চিকিৎসার জন্য এবং কেউ সেদেশে কাজ করার পর অবৈধ পথে বাংলাদেশে অনুপ্রবেশ করছিল। আটককৃতদের…"/>
  </head>
  <body>
    <article>
      <h1>বেনাপোল সীমান্তে ৩২ নারী-পুরুষ আটক</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">স্টাফ রিপোর্টার, যশোর থেকে</a></address>
      <p>ভারত থেকে অবৈধপথে অনুপ্রবেশের সময় বেনাপোল সীমান্ত এলাকা থেকে ৩২ নারী-পুরুষ ও শিশুকে আটক করেছে বর্ডার গার্ড বাংলাদেশ (বিজিবি) সদস্যরা। তবে এসময় কোন পাচারকারী  আটক করতে পারেনি বিজিবি। গতকাল রোববার ভোরে বেনাপোল-দৌলতপুর সীমান্তের বালুর মাঠ এলাকা থেকে তাদের আটক করা হয়। আটককৃতদের মধ্যে ২ জন শিশু, ১১ জন নারী, ২ জন হিজড়া ও ১৭ জন পুরুষ রয়েছে। তাদের বাড়ি বাগেরহাট, মোড়লগঞ্জ, খুলনা, সাতক্ষীরা, মাদারীপুর, গোপালগঞ্জ জেলার বিভিন্ন অঞ্চলে। সেলিনা আক্তার জানায়, সে তার স্বামীর চিকিৎসার জন্য অবৈধপথে ভারত গিয়েছিল। ফেরার পথে তাদের আটক করেছে বিজিবি। বাগেরহাট জেলার মোড়লগঞ্জ থানার রাজু জানায়, অভাব অনটনের সংসার কাজের জন্য ভারত গিয়েছিলাম।</p>
      <p>সেখান থেকে ২ মাস কাজ শেষে  ফেরার সময় তাদের আটক করে বিজিবি।</p>
      <p>২১ বিজিবি দৌলতপুর ক্যাম্পের সুবেদার মোফাজ্জেল হোসেন বলেন, গোপন সংবাদের ভিত্তিতে জানা যায়, বেশকিছু নারী-পুরুষ ভারত সীমান্ত থেকে বাংলাদেশে প্রবেশের পর দৌলতপুর বালুর মাঠ এলাকায় অবস্থান করছে। এমন খবরে সেখানে অভিযান চালিয়ে তাদের আটক করা হয়।</p>
      <p>তিনি বলেন, এরা অনেকে চিকিৎসার জন্য এবং কেউ সেদেশে কাজ করার পর অবৈধ পথে বাংলাদেশে অনুপ্রবেশ করছিল। আটককৃতদের বেনাপোল পোর্ট থানায় হস্তান্তর করা হয়েছে। বেনাপোল পোর্ট থানার এসআই পিন্টু লাল ঘটনার সত্যতা নিশ্চিত করে বলেছেন, আটককৃতদের যশোর আদালতে পাঠানো হয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>