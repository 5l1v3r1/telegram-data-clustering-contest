<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/h-kineta-metra-tis-plhges-ths-spitia-kai-aytokinhta-bythismena-sth-lasph-photos"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Η Κινέτα μετρά τις πληγές της: Σπίτια και αυτοκίνητα βυθισμένα στη λάσπη (Photos)"/>
    <meta property="og:description" content="Τεράστιες καταστροφές προκάλεσε στην Κινέτα η κακοκαιρία «Γηρυόνης» που σάρωσε κυριολεκτικά την περιοχή. Το μέγεθος της καταστροφής αποτυπώνεται στις φωτογραφίες του documentonews.gr που ακολουθούν."/>
  </head>
  <body>
    <article>
      <h1>Η Κινέτα μετρά τις πληγές της: Σπίτια και αυτοκίνητα βυθισμένα στη λάσπη (Photos)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Τεράστιες καταστροφές προκάλεσε στην Κινέτα η κακοκαιρία «Γηρυόνης» που σάρωσε κυριολεκτικά την περιοχή. Το μέγεθος της καταστροφής αποτυπώνεται στις φωτογραφίες του documentonews.gr που ακολουθούν.</h4>
      <p>Η <b>Κινέτα</b> βυθισμένη στη λάσπη. Οι κάτοικοι δίνουν τη δική τους μάχη προκειμένου να περισώσουν ό,τι μπορεί να σωθεί και ήδη έχουν ξεκινήσει εργασίες αποκατάστασης των ζημιών. Η εικόνα; Αποκαρδιωτική: Σπίτια, αυλές βυθίστηκαν στη λάσπη ενώ δεν είναι λίγα τα αυτοκίνητα που καλύφθηκαν<b> από ξύλα ή φερτά υλικά τα οποία προήλθαν από τα Γεράνια όρη που κάηκαν στη φωτιά του 2018.</b></p>
      <p><i>«Πάλι καλά να λέμε που ευτυχώς δε θρηνήσαμε θύματα»</i>, λέει κάτοικος της Κινέτας στο documentonews.gr.</p>
      <p>Ωστόσο, αναπάντητο παραμένει το φλέγον ερώτημα τι θα γίνει με την αποκατάσταση των ζημιών. Ήδη, το ΚΚΕ με ανακοίνωσή του αναφέρει μεταξύ άλλων ότι: <i>«Χρειάζεται να εκφραστεί η αμέριστη αλληλεγγύη στους πληγέντες της Κινέτας. Να διασφαλιστεί η άμεση και ουσιαστική στήριξη και αποκατάσταση των πληγέντων με αποζημιώσεις στο 100% των ζημιών. Να παρθούν όλα τα αναγκαία μέτρα για την αντιπλημμυρική θωράκιση της περιοχής, με την απαραίτητη κρατική χρηματοδότηση για την υλοποίηση ολοκληρωμένου επιστημονικού σχεδιασμού με κριτήρια την ασφάλεια, την προστασία του λαού και του περιβάλλοντος».</i></p>
      <h3>Δείτε φωτογραφίες από την Κινέτα</h3>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddc2323825e636de07efc53.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddc232d825e636ceb3f91e2.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddc2339825e63708e41be72.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddc2344825e636de27d77e2.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddc234e825e63708e41be73.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>