<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svethardware.cz/oneplus-byl-opet-hacknut-utocnici-se-dostali-k-datum-uzivatelu/50708"/>
    <meta property="og:site_name" content="Svethardware.cz"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="OnePlus byl opět hacknut, útočníci se dostali k datům uživatelů"/>
    <meta property="og:description" content="Čínský výrobce výkonných smartphonů OnePlus byl hacknut už v roce 2018 a letos se to podařilo znovu, naštěstí ne tak vážně. Útočníci ze systému dostali e-mailové i doručovací adresy, jména i telefonní čísla."/>
  </head>
  <body>
    <article>
      <h1>OnePlus byl opět hacknut, útočníci se dostali k datům uživatelů</h1>
      <h2>Čínský výrobce výkonných smartphonů OnePlus byl hacknut už v roce 2018 a letos se to podařilo znovu, naštěstí ne tak vážně. Útočníci ze systému dostali e-mailové i doručovací adresy, jména i telefonní čísla.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.svethardware.cz/milan-surkala/autor/" target="_blank">Milan Šurkala</a></address>
      <p>Máme zde další hackerský útok. Tentokrát se stala obětí společnost <b>OnePlus</b>, která byla hacknuta již loni. Letos se útočníci dostali "jen" k e-mailovým a doručovacím adresám, jménům a telefonním číslům. Společnost potvrdila, že se v rámci útoku hackeři nedostali k platebním údajům nebo heslům. Dále také řekla, že vylepšila bezpečnost svých systémů, aby se něco podobného už nestalo a hovoří se také o tom, že spustí <a href="https://www.svetmobilne.cz/bug-bounty-u-androidu-nyni-za-nalezeni-chyby-az-1-5-mil-usd/7936">bug bounty program</a>.<br/> </p>
      <figure>
        <img src="https://www.svethardware.cz/oneplus-byl-opet-hacknut-utocnici-se-dostali-k-datum-uzivatelu/50708/img/oneplus-logo.jpg"/>
      </figure>
      <p> <br/>OnePlus dále řekl, že už kontaktoval zákazníky, jejichž data mohla být neoprávněně získána a hrozí jim nyní častější pokusy o phishing. Na druhou stranu nechce říci, kolika lidí se vlastně tento únik týká. Také není jasné, kde tento únik pramenil, patrně ale šlo o webové stránky a databáze těchto systémů.<br/> </p>
      <footer>Zdroj: <a href="https://www.theverge.com/2019/11/22/20978455/oneplus-discloses-data-breach-names-numbers-emails-addresses-exposed">theverge.com</a>, <a href="https://www.phonearena.com/news/OnePlus-customer-database-hacked_id120597">phonearena.com</a>, <a href="https://forums.oneplus.com/threads/security-notification.1144088/">forums.oneplus.com</a></footer>
    </article>
  </body>
</html>