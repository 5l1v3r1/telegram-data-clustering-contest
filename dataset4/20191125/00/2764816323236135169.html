<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/google-prevodnik-men-listopad-2019"/>
    <meta property="og:site_name" content="Cnews.cz"/>
    <meta property="article:published_time" content="2019-11-25T00:00:47+00:00"/>
    <meta property="og:title" content="Google má nový převodník měn. Ukazuje také historii kurzu"/>
    <meta property="og:description" content="Google v těchto dnech ve vyhledávači testuje či pomalu nasazuje nový převodník měn. Má více funkcí než dřív a zobrazí i historii kurzu."/>
  </head>
  <body>
    <article>
      <h1>Google má nový převodník měn. Ukazuje také historii kurzu</h1>
      <address><time datetime="2019-11-25T00:00:47+00:00">25 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/google-prevodnik-men-listopad-2019/galerie-179750-1">
            <img src="https://www.cnews.cz/wp-content/uploads/2019/11/google-prevodnik-men-listopad-2019-1.png"/>
          </a>
        </figure>
        <figure>
          <a href="https://www.cnews.cz/google-prevodnik-men-listopad-2019/galerie-179750-2">
            <img src="https://www.cnews.cz/wp-content/uploads/2019/11/google-prevodnik-men-listopad-2019-2.png"/>
          </a>
        </figure>
        <figure>
          <a href="https://www.cnews.cz/google-prevodnik-men-listopad-2019/galerie-179750-3">
            <img src="https://www.cnews.cz/wp-content/uploads/2019/11/google-prevodnik-men-listopad-2019-3.png"/>
          </a>
        </figure>
        <figure>
          <a href="https://www.cnews.cz/google-prevodnik-men-listopad-2019/galerie-179750-4">
            <img src="https://www.cnews.cz/wp-content/uploads/2019/11/google-prevodnik-men-listopad-2019-5.png"/>
          </a>
        </figure>
      </slideshow>
      <p>
        <a href="https://www.cnews.cz/google-prevodnik-men-listopad-2019/galerie-179750-1">VŠECHNY FOTOGRAFIE</a>
      </p>
      <p><a href="https://www.cnews.cz/tagy/google/">Google</a> v těchto dnech ve vyhledávači testuje či pomalu nasazuje nový převodník měn. Ten stávající byl jednoduchý a na dotaz „100 usd“ vám řekl, kolik je to korun. Stejně to dělá i Seznam nebo DuckDuckGo. Nový převodník je mnohem lepší a inspiroval se u Bingu.</p>
      <p>Na stejný dotaz vám totiž řekne, z kterého data a času je kurz. K tomu ještě zobrazí graf s historií kurzu, kterou vede v rámci jednoho dne, pěti dní, měsíce, roku, pěti let či maximální doby (někdy do roku 2003). Na grafu je tak hezky vidět např. téměř dvouletá devizová intervence ČNB, která držela kurz eura v okolo 27 Kč. Či léto 2008, kdy byla silná koruna a zároveň slabý dolar, takže americká „babka“ stála pod 15 korun.</p>
      <p>Google umí oboustranně převést hodnoty mezi několika desítkami klasických měn i kryptoměn. Ve widgetu, který se objeví ve výsledcích hledání, je také rozbalovací menu, kde si můžete měny vybrat, aniž byste si museli pamatovat jejich kódy či názvy (orientovat se dá podle států).</p>
      <figure>
        <a href="https://www.cnews.cz/google-prevodnik-men-listopad-2019/galerie-179750-5">
          <img src="https://www.cnews.cz/wp-content/uploads/2019/11/google-prevodnik-men-listopad-2019-6.png"/>
        </a>
      </figure>
      <p>Zajímavé také je, že Google čerpá kurzy z jiného zdroje. Ve starším převodníku mu jej poskytovala společnost Citibank, v tom novém jsou to Morningstar (klasické měny) a Coinbase (kryptoměny).</p>
      <p><b>TIP:</b> <a href="https://www.cnews.cz/google-britska-americka-vyslovnost">Jak se v angličtině vyslovuje choir nebo colonel? Google vám poradí</a></p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/google-android-linux-mainline-moduly"/>
        <a href="https://www.cnews.cz/google-rcs-bez-operatoru-android"/>
        <a href="https://www.cnews.cz/google-britska-americka-vyslovnost"/>
        <a href="https://www.cnews.cz/google-stadia-prvnich-12-her"/>
        <a href="https://www.cnews.cz/youtube-web-redesign-listopad-2019"/>
      </related>
    </article>
  </body>
</html>