<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387545/hong-kong-secimlerinde-demokrasi-yanlilari-onde-gidiyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T00:13:00+00:00"/>
    <meta property="og:title" content="Hong Kong seçimlerinde demokrasi yanlıları önde gidiyor"/>
    <meta property="og:description" content="Hükümet karşıtı protestoların devam ettiği Hong Kong’da bugün yapılan yerel seçimlerle ilgili oy sayımında demokrasi yanlılarının önde olduğu açıkladı."/>
  </head>
  <body>
    <article>
      <h1>Hong Kong seçimlerinde demokrasi yanlıları önde gidiyor</h1>
      <h2>Uzun zamandır protesto gösterilerinin olduğu Hong Kong'da seçimlerinin ilk sonuçlarına göre demokrasi yanlıları önde gittiği bildirildi.</h2>
      <address>
        <time datetime="2019-11-25T00:13:00+00:00">25 Nov 2019, 00:13</time>
      </address>
      <p>Hükümet karşıtı protestoların devam ettiği Hong Kong’da bugün yapılan yerel seçimlerle ilgili oy sayımında demokrasi yanlılarının önde olduğu açıkladı.</p>
      <p>Açılan sandıklardan elde edilen sonuçlara göre demokrasi destekçisi adaylar, Çin destekçisi adaylara göre önde gittiği belirtilirken 18 seçim bölgesinde 452 belediye meclisi üyesinin belirlenmesi için halk sandık başına gitti.</p>
      <p>Gün boyu devam eden seçimlerde katılım oranının yüzde 71.2 oranında olduğunun bildirilmesinin ardından açılan sandıklardan elde edilen resmi olmayan sonuçlara göre, 452 belediyeden neredeyse yarısında, demokrasi destekçisi adaylar mecliste 197 koltuk kazanırken, Çin destekçisi adayların ise 24 koltuk sahibi olduğu ifade ediliyor.</p>
      <p>Lek Yuen, Shatin belediyesinde resmi olmayan sonuçlara göre seçimi kazanan demokrasi destekçisi konsey üyesi Jimmy Sham, yeni üyelere polisin Polyu bölgesindeki kuşatmasını sonlandırması için başlattığı imza kampanyasını destekleme çağrısı yaptı.</p>
      <p>Ayrıca yerel medyaya göre Tuen Mun, Wong Tai Sin ve Tai Po belediyelerinde de demokrasi destekçisi adayların kazandığı belirtilirken, demokrasi destekçilerinin rakiplerini zor durumda bıraktığına dikkat çekiyor.</p>
    </article>
  </body>
</html>