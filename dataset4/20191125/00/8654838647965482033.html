<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/windows-10-aggiornamento-novembre-2019-provoca-problemi-esplora-risorse.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Windows 10, l'Aggiornamento di Novembre 2019 provoca problemi ad Esplora Risorse"/>
    <meta property="og:description" content="Esplora Risorse ha smesso di funzionare in seguito al nuovo Aggiornamento di Novembre 2019 per PC Windows 10: ecco cosa sta succedendo.. Nelle ultime ore l'Aggiornamento di Novembre 2019 per Windo..."/>
  </head>
  <body>
    <article>
      <h1>Windows 10, l'Aggiornamento di Novembre 2019 provoca problemi ad Esplora Risorse</h1>
      <h2>Esplora Risorse ha smesso di funzionare in seguito al nuovo Aggiornamento di Novembre 2019 per PC Windows 10: ecco cosa sta succedendo.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle ultime ore l'<b>Aggiornamento di Novembre 2019</b> per <b>Windows 10</b> è finalmente stato reso disponibile per alcuni utenti, specificamente per coloro che provano in anteprima tutti i nuovi update provenienti da Microsoft. Come potrete immaginare, neanche l'ultimo è privo di difetti: ve ne parliamo in questo rapido articolo. <br/>L'Aggiornamento di Novembre 2019 per PC <a href="https://multiplayer.it/notizie/windows-10-microsoft-attenzione-nuovi-attacchi-bluekeep.html">Windows 10</a>, in particolare, introduce dei <b>cambiamenti per la barra della ricerca</b>, ora separata da Cortana. Questo di per sé è ottimo, perché significa che la casella di ricerca di <b>Esplora Risorse</b> può agire più rapidamente e in modo autonomo, anche mostrando un'anteprima dei file trovati nel momento stesso in cui l'utente sta digitando. Il fatto è che nel momento in cui scriviamo alcuni <b>problem</b>i portano al generale malfunzionamento dell'intero Esplora Risorse: freeze, mancata risposta, blocchi e molto altro ancora. <br/>Molti utenti si sono lamentati nei confronti di Microsoft per i problemi arrecati dall'Aggiornamento di Novembre 2019 ad Esplora Risorse, ma chiaramente gli sviluppatori interverranno per correggerli molto presto. Vi terremo aggiornati.</p>
      <figure>
        <img src="https://multiplayer.net-cdn.it/thumbs/images/2018/10/05/windows-10-intel-1_jpg_1400x0_q85.jpg"/>
      </figure>
      <ul>
        <li>
          <a href="https://mspoweruser.com/file-explorer-frozen-windows-10-november-2019-update/">Fonte</a>
        </li>
      </ul>
    </article>
  </body>
</html>