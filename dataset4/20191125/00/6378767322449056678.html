<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/ag-ero-bude-chybat-manchestru-city-niekolko-tyzdnov-cl722864.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Agüero bude chýbať Manchestru City niekoľko týždňov"/>
    <meta property="og:description" content="24hod.sk - Agüero bude chýbať Manchestru City niekoľko týždňov - Futbalista Manchesteru City Sergio Agüero"/>
  </head>
  <body>
    <article>
      <h1>Agüero bude chýbať Manchestru City niekoľko týždňov</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Futbalista Manchesteru City Sergio Agüero</b><br/>Manchester 25. novembra (TASR) - Útočník Sergio Agüero bude anglickému futbalovému klubu Manchester City chýbať niekoľko týždňov. Dôvodom je zranenie stehna, ktoré utrpel v sobotňajšom ligovom dueli proti Chelsea (2:1).</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574729995.'"/>
      </figure>
      <p>"Sergio bude chýbať niekoľko zápasov, pár týždňov. Neviem to úplne presne," informoval v pondelok kouč City Pep Guardiola. Agüero ešte absolvuje podrobnejšie vyšetrenia, ale určite bude chýbať aj v ligovom derby proti Manchestru United 7. decembra. Ešte predtým čakajú na City v Premier League súboje s Newcastle a Burnley.<br/><br/>Manchester City si už v utorňajšom dueli proti Šachtaru Doneck môže zabezpečiť postup do vyraďovacej fázy Ligy majstrov. "<i>Sme v dobrej pozícii, ale ešte stále to nie je definitívne</i>," vyhlásil pre agentúru AP Guardiola.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>