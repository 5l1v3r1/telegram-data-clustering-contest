<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939611/%D8%A7%D9%84%D9%85%D8%B1%D8%B2%D9%88%D9%82%DB%8C-%D8%A7%D8%B2-%D8%B3%DB%8C%D8%A7%D8%B3%D8%AA-%DA%A9%D9%86%D8%A7%D8%B1%D9%87%E2%80%8C%DA%AF%DB%8C%D8%B1%DB%8C-%DA%A9%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="المرزوقی از سیاست کناره‌گیری کرد"/>
    <meta property="og:description" content="المنصف المرزوقی، اولین رئیس‌جمهور تونس بعد از انقلاب ۲۰۱۱ تا ۲۰۱۴ کناره‌گیری خود از سیاست را اعلام کرد."/>
  </head>
  <body>
    <article>
      <h1>المرزوقی از سیاست کناره‌گیری کرد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>المنصف المرزوقی، اولین رئیس‌جمهور تونس بعد از انقلاب ۲۰۱۱ تا ۲۰۱۴ کناره‌گیری خود از سیاست را اعلام کرد.</i>
      </p>
      <p>المنصف المرزوقی، اولین رئیس‌جمهور تونس بعد از انقلاب ۲۰۱۱ تا ۲۰۱۴ کناره‌گیری خود از سیاست را اعلام کرد.</p>
      <p>به گزارش ایسنا، به نقل از خبرگزاری آناتولی، المنصف المرزوقی، اولین رئیس‌جمهور تونس بعد از انقلاب ۲۰۱۱ تا ۲۰۱۴ در پیامی به مردم این کشور گفت: بعد از نتایج انتخابات اخیر که من به مسئولیت کامل خود درباره آن عمل می‌کنم تصمیم گرفتم از ریاست حزب "جنبش اراده تونس" و همچنین عرصه سیاست ملی کناره‌گیری کنم اما همچنان تا آنجا که در توانم است به مردم و امتم خدمت خواهم کرد.</p>
      <p>المرزوقی در دور اول انتخابات ریاست‌جمهوری تونس در اواسط سپتامبر به سه درصد آرا دست یافت. حزب وی در انتخابات پارلمانی اخیر نیز هیچ کرسی به دست نیاورد.</p>
      <p>المرزوقی خطاب به تونسی‌ها گفت: ناامید نباشید. همگی با امید و خوش‌بینی از این مرحله عبور خواهیم کرد. انتقال از این مرحله دشوار هدف انقلاب ۱۷ دسامبر و بهار عربی است و در تونس سریع‌تر از هر کشور دیگری محقق می‌شود.</p>
      <p>المرزوقی نسبت به کسانی که می‌گویند قانون اساسی نیاز به اصلاحات دارد، هشدار داد و گفت: قانون اساسی ما که به خوبی قدرت را توزیع کرده و مانع از تسلط رئیس‌جمهور یا نخست‌وزیر می‌شود بهترین قانون اساسی برای حمایت از مردم و نسل‌های آتی در برابر استبداد است.</p>
    </article>
  </body>
</html>