<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/hata-newspaper/_vikna-uteplyuyut-tretim-sklom/939295"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T00:01:00+00:00"/>
    <meta property="og:title" content="Вікна утеплюють третім склом"/>
    <meta property="og:description" content="&amp;mdash;&amp;ensp;Через вікна будинок втрачає третину тепла, &amp;mdash; розповідає &amp;shy;Максим Хован, 57 років, із села Кадиївка Ярмолинецького &amp;shy;району Хмельницької області. &amp;mdash; &amp;shy;Щоб не витрачатися на газ, &amp;shy;утеплив їх. &amp;mdash;&amp;ensp;Замало заткнути щілини, &amp;mdash; продовжує. &amp;mdash; ..."/>
  </head>
  <body>
    <article>
      <h1>Вікна утеплюють третім склом</h1>
      <address><time datetime="2019-11-25T00:01:00+00:00">25 Nov 2019, 00:01</time> by <a rel="author">Катерина РОМАНЧУК</a></address>
      <p>— Через вікна будинок втрачає третину тепла, — розповідає ­Максим Хован, 57 років, із села Кадиївка Ярмолинецького ­району Хмельницької області. — ­Щоб не витрачатися на газ, ­утеплив їх.</p>
      <p>— Замало заткнути щілини, — продовжує. — Наклеїв на рами теплозберігаючу плівку. Вона прозора, майже не помітна. Її називають третім склом.</p>
      <p>З вікна з обох боків знімає дерев'яні штапики, виймає скло. Чистить канавки від бруду й пилу. Всередину наносить смужку прозорого силікону. Приклеює до нього скло і закріплює штапиками. У стики рам напихає поролон.</p>
      <p>На віконну раму по периметру приклеює двосторонній скотч. Відміряє і відрізує плівку потрібного розміру. Прикріплює її до скотчу. Вмикає фен, теплим повітрям розгладжує матеріал по шибці. Не розтягує на вікні. За три дні плівка сама підтягується.</p>
    </article>
  </body>
</html>