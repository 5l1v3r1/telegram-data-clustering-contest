<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700032/%DA%A9%D9%86%D8%A7%D8%B1%D9%87-%DA%AF%DB%8C%D8%B1%DB%8C-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%DB%8C-%D9%BE%DB%8C%D8%B4%DB%8C%D9%86-%D8%AA%D9%88%D9%86%D8%B3-%D8%A7%D8%B2-%D8%B3%DB%8C%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="کناره گیری رئیس جمهوری پیشین تونس از سیاست"/>
    <meta property="og:description" content="محمد المنصف المرزوقی رئیس جمهوری پیشین تونس از صحنه سیاسی و ریاست حزب الحراک تونس الاراده (جنبش اراده تونس) کناره گیری و در عین حال بر پایبندی و توجه به مسائل مردم کشورش تاکید کرد."/>
  </head>
  <body>
    <article>
      <h1>کناره گیری رئیس جمهوری پیشین تونس از سیاست</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040317_396.jpg"/>
      </figure>
      <p>محمد المنصف المرزوقی رئیس جمهوری پیشین تونس از صحنه سیاسی و ریاست حزب الحراک تونس الاراده (جنبش اراده تونس) کناره گیری و در عین حال بر پایبندی و توجه به مسائل مردم کشورش تاکید کرد.</p>
      <p>به گزارش ایرنا به نقل از شبکه خبری روسیا الیوم، المرزوقی روز یکشنبه در صفحه فیسبوک خود خاطرنشان کرد: در پی نتایج انتخابات اخیر که تمامی مسئولیت‌های آن را می پذیرم، تصمیم گرفتم از ریاست حزب الحراک و نیز از صحنه سیاسی کناره گیری کنم.</p>
      <p>وی در عین حال پایبندی و توجه خود را نسبت به مسائل مردم تونس اعلام و اظهار داشت که خدمت به آنان را در حد توان ادامه خواهد داد.</p>
      <p>المرزوقی همچنین خواستار بازنگری در قانون انتخابات تونس شد و خاطرنشان کرد که قانون مزبور مانعی برابر ثبات دولت و فعالیت شهرداری‌ها و شوراهای منطقه‌ای است.</p>
      <p>وی تونس را نیازمند قوانین و سیاست هایی دانست که با خانواده‌های قدرت طلب و نیز فساد مالی که برخی از باندهای سیاسی از آن تعذیه می کنند، مقابله کند.</p>
      <p>المرزوقی در انتخابات اخیر ریاست جمهوری تونس نیز نامزد شده بود اما به همراه شمار دیگری از شخصیت های سرشناس در انتخاباتی که در ۲۴ شهریور برگزار شد از راهیابی به دور دوم بازماند.</p>
      <p>در مرحله اول انتخابات ریاست جمهوری تونس قیس سعید کاندیدای مستقل و نبیل القروی تاجر سرشناس و زندانی به دور دوم راه یافتند.</p>
      <p>المرزوقی در دور دوم از قیس سعید حمایت کرد.</p>
      <p>قیس حقوق دان و استاد دانشگاه در دور دوم انتخابات که ۲۱ مهرماه برگزار شد توانست برابر القروی به اکثریت آرا دست یابد.</p>
    </article>
  </body>
</html>