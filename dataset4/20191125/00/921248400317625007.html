<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/giletti-sgarbi-feltri/"/>
    <meta property="og:site_name" content="BitchyF"/>
    <meta property="article:published_time" content="2019-11-25T00:01:24+00:00"/>
    <meta property="og:title" content="Live Non è Giletti: il conduttore parla di Vittorio Sgarbi e Vittorio Feltri"/>
    <meta property="og:description" content="Live Non è Giletti (!). A &quot;Non è l'Arena&quot; su La7, il conduttore parla di Vittorio Sgarbi e Vittorio Feltri"/>
  </head>
  <body>
    <article>
      <h1>Live Non è Giletti: il conduttore parla di Vittorio Sgarbi e Vittorio Feltri</h1>
      <address><time datetime="2019-11-25T00:01:24+00:00">25 Nov 2019, 00:01</time> by <a rel="author">Fabiano Minacci</a></address>
      <p>Dopo aver affrontato il caso di Pamela Prati (<a href="https://www.bitchyf.it/pamela-prati-mentito-barbara-d-urso/">con tanto di messaggi di Mark Caltagirone</a>) ed aver discusso sul matrimonio fra Tony Colombo e Tina Rispoli, <b>Massimo Giletti</b> ha completato la sua trasformazione in<b> Live Non è Giletti</b> con il talk su Vittorio Sgarbi e Vittorio Feltri, protagonisti dell’ultima puntata di <i>Live Non è la d’Urso</i>.</p>
      <p>L’argomento di discussione sono state le risse in tv con Alessandro Cecchi Paone ed Hoara Borselli chiamati a commentare. Ovviamente – come già scritto – sono state mostrate le risse televisive più celebri dei due ‘Vittori’.</p>
      <blockquote>“Non capisco perché uno che dice sempre parolacce come Vittorio Sgarbi continui a essere invitato regolarmente in tutte le trasmissioni TV”, ha commentato Alessandro Cecchi Paone, che è poi andato più pesante sul commento su Vittorio Feltri: “Lui è stato un grande direttore, ma quello che non tollero è che ce l’ha sempre con le donne, è misogino, è inammissibile! Anche quello che ha detto una settimana fa a Vladimir Luxuria, si deve vergognare di quello che ha detto a Vladimir Luxuria. E’ inammissibile. Non deve attaccare le donne”.</blockquote>
      <p>Al di là delle battute ormai sembrerebbe essere scontato l’ammiccamento di Giletti agli argomenti della d’Urso. Ormai basta guardare la puntata del lunedì di<i> Live Non è la d’Urso</i> per capire di cosa parlerà la domenica successiva <b>Massimo Giletti</b> a <i>Non è l’Arena</i>.</p>
    </article>
  </body>
</html>