<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/avrupa-polis-teskilatindan-deasa-yonelik-operasyon/1655299"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Avrupa Polis Teşkilatı'ndan DEAŞ'a yönelik operasyon"/>
    <meta property="og:description" content="Avrupa'da 12 ülke ve 9 internet servis sağlayıcısıyla DEAŞ propagandasının yapıldığı tespit edilen 26 binden fazla içerik devre dışı bırakıldı."/>
  </head>
  <body>
    <article>
      <h1>Avrupa Polis Teşkilatı'ndan DEAŞ'a yönelik operasyon</h1>
      <h2>Avrupa'da 12 ülke ve 9 internet servis sağlayıcısıyla DEAŞ propagandasının yapıldığı tespit edilen 26 binden fazla içerik devre dışı bırakıldı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Selman Aksünger  </a></address>
      <h4>Lahey</h4>
      <p><b>Avrupa Polis Teşkilatı</b> (<b>Europol</b>), internet üzerinden <b>terör örgütü DEAŞ </b>propagandasının engellenmesi amacıyla 12 ülke ve 9 internet servis sağlayıcısıyla operasyon düzenledi.</p>
      <p>Europol'den yapılan açıklamaya göre, operasyonla örgüt propagandasının yapıldığı tespit edilen 26 binden fazla içerik devre dışı bırakıldı.</p>
      <p>Belçika Federal Savcılığınca yönetilen operasyon, Europol'ün Avrupa Birliği İnternet Yönlendirme Birimi (AB IRU) ve Avrupa Adli İşbirliğini Geliştirme Ajansı (Eurojust) koordinasyonunda gerçekleştirildi.</p>
      <p>İspanya’da bir kişi örgüt bağlantısı şüphesiyle gözaltına alındı.</p>
      <p>Europol, Ağustos 2016, Haziran 2017 ve Nisan 2018’de DEAŞ'a yönelik Avrupa ülkelerinde benzer operasyonlar gerçekleştirmişti.</p>
      <related>
        <a href="https://www.aa.com.tr/tr/dunya/avrupa-polis-teskilatindan-deasa-yonelik-operasyon/1655299"/>
      </related>
    </article>
  </body>
</html>