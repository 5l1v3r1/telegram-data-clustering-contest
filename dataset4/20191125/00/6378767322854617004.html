<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/shiffrinova-si-uctila-legendu-sobovi-dala-meno-ingemar-cl722817.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Shiffrinová si uctila legendu, sobovi dala meno Ingemar"/>
    <meta property="og:description" content="24hod.sk - Shiffrinová si uctila legendu, sobovi dala meno Ingemar - Na archívnej snímke Američanka Mikaela Shiffrinová kŕmi soba na pódiu po víťazstve slalomu vo Svetovom pohári žien vo fínskom Levi 23. novembra 2019."/>
  </head>
  <body>
    <article>
      <h1>Shiffrinová si uctila legendu, sobovi dala meno Ingemar</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na archívnej snímke Američanka Mikaela Shiffrinová kŕmi soba na pódiu po víťazstve slalomu vo Svetovom pohári žien vo fínskom Levi 23. novembra 2019.</b><br/>Levi 25. novembra (TASR) - Americká lyžiarka Mikaela Shiffrinová už našla meno pre živú trofej za víťazstvo v pretekoch Svetového pohára v Levi. Vo fínskom stredisku prekonala rekord Ingemara Stenmarka v počte slalomových triumfov a tak sa rozhodla, že soba bude volať krstným menom švédskej legendy.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574687854.'"/>
      </figure>
      <p><i>"Chcela som, aby to bolo niečo nezvyčajné a sentimentálne. Ingemar bol jeden z najväčších velikánov v lyžiarskej histórii. Ani v najdivokejšom sne som nesnívala o tom, že sa mi podarí prekonať jeho rekord. Dúfam, že slalomový triumf číslo 41. nebol môj posledný a že do zbierky pribudnú ďalšie,"</i> uviedla na svojom facebookovom profile Shiffrinová, ktorá už predtým v Levi dostala od organizátorov troch sobov - Rudolpha (2013), Svena (2016) a Mr. Grua (2018).<br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>