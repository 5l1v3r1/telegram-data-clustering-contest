<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/b34z6g"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="திருப்பூரில் வயதான தம்பதி தீக்குளிக்க முயற்சி!"/>
    <meta property="og:description" content="திருப்பூரில் வயதான தம்பதி தீக்குளிக்க முயற்சி!"/>
  </head>
  <body>
    <article>
      <h1>திருப்பூரில் வயதான தம்பதி தீக்குளிக்க முயற்சி!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">wasim</a></address>
      <p>
        <b>சொத்தை அபகரித்த பேரன் மீது நடவடிக்கை எடுக்க கோரி வயதான தம்பதியர் திருப்பூர் மாவட்ட ஆட்சியர் அலுவலகம் முன் தீக்குளிக்க முயன்ற சம்பவம் அதிர்ச்சியை ஏற்படுத்தியுள்ளது.</b>
      </p>
      <p>திருப்பூர் பெரிச்சிபாளையம் பகுதியை சேர்ந்த நாச்சிமுத்து - சரஸ்வதி தம்பதியருக்கு 4 மகன்கள் உள்ளனர். இதில் இரண்டாவது மகன் மணியின் மகனான செல்வராஜ், நாச்சிமுத்துவையும், சரஸ்வதியையும் தாம் கவனித்துக் கொள்வதாகவும், தமக்கு இரண்டே முக்கால் சென்ட் அளவுள்ள நிலத்தை உயில் எழுதி வைக்கும்படியும் கேட்டுக் கொண்டுள்ளார்.</p>
      <p>இதை நம்பி நாச்சிமுத்து, பேரன் செல்வராஜூக்கு நிலத்தை எழுதி கொடுத்துள்ளார். ஆனால் அதன்பிறகு நாச்சிமுத்து தம்பதியரை, பேரன் செல்வராஜ் பராமரிக்கவில்லை என கூறப்படுகிறது. இதனால் விரக்தி அடைந்த நாச்சிமுத்து தம்பதியர், திருப்பூர் ஆட்சியர் அலுவலகம் முன் தீக்குளிக்க முயன்றனர். இதைக்கண்ட போலீசார் அவர்களை தடுத்து நிறுத்தி அங்கிருந்து அழைத்து சென்றனர். </p>
    </article>
  </body>
</html>