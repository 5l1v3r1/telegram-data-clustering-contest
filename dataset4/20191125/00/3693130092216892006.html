<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bartin-da-iki-ev-yandi-1211331.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T00:02:00+00:00"/>
    <meta property="og:title" content="Bartın'da iki ev yandı"/>
    <meta property="og:description" content="BARTIN'ın Ulus ilçesine bağlı Yukarıdere köyünde 2 katlı evde çıkan yangında alevler bitişikte bulunan eve sıçradı. Alev alev yanan iki ev itfaiye ekiplerinin 4 saat süren müdahalesi ile söndürüldü."/>
  </head>
  <body>
    <article>
      <h1>Bartın'da iki ev yandı</h1>
      <h2>BARTIN'ın Ulus ilçesine bağlı Yukarıdere köyünde 2 katlı evde çıkan yangında alevler bitişikte bulunan eve sıçradı. Alev alev yanan iki ev itfaiye ekiplerinin 4 saat süren müdahalesi ile söndürüldü.</h2>
      <address>
        <time datetime="2019-11-25T00:02:00+00:00">25 Nov 2019, 00:02</time>
      </address>
      <p>Gece saatlerinde, U<b>lus Yukarıdere Köyü Kerpiçli Mahallesi</b>'nde Şevket Artar'a ait 2 katlı evde yangın çıktı.</p>
      <figure>
        <img src="https://images.bursadabugun.com/editor/haber/25112019/bartinda-iki-ev-yandi-9579-dhaphoto2-5ddb0b9c747c1.jpg"/>
      </figure>
      <p><b>Şevket Arta'ın </b>komşusuna misafirliğe gittiği sırada evden yükselen dumanları görenler itfaiyeye haber verdi. Kısa sürede büyüyen yangın yan tarafta bulunan İstanbul'da yaşayan Muharrem Davutoğlu'na ait 2 katlı eve sıçradı. Köye ilk olarak Ulus Belediyesi'ne ait itfaiye ekibi ve<b> Ulus Orman İşletme Müdürlüğü'</b>ne bağlı ekipler geldi. Bartın Belediyesi itfaiye ekipleri de bölgeye takviye olarak geldi. Alev alev yanan evler ekiplerin yaklaşık 4 saat süren çalışması sonucu söndürüldü. Ulus Kaymakamı Anıl Alkan olay yerine gelerek çalışmaları takip etti.</p>
      <figure>
        <img src="https://images.bursadabugun.com/editor/haber/25112019/bartinda-iki-ev-yandi-9579-dhaphoto4-5ddb0b9791da8.jpg"/>
      </figure>
      <p>Yangının çıkış nedeni belirlenmeye çalışılırken, soruşturma başlatıldı.</p>
    </article>
  </body>
</html>