<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3387315/mahmut-toptas/en-guzel-ornek-ve-onderimiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T00:30:00+00:00"/>
    <meta property="og:title" content="En güzel örnek ve önderimiz"/>
    <meta property="og:description" content="Peygamber Efendimiz’in (S.A.V) hayatından bahse¬den eserlere “Siyer” denir."/>
  </head>
  <body>
    <article>
      <h1>En güzel örnek ve önderimiz</h1>
      <address><time datetime="2019-11-25T00:30:00+00:00">25 Nov 2019, 00:30</time> by <a rel="author" href="https://www.milligazete.com.tr/yazar/mahmut-toptas" target="_blank">Mahmut Toptaş</a></address>
      <p>Peygamber Efendimiz’in (S.A.V) hayatından bahse¬den eserlere “Siyer” denir.</p>
      <p>Siyer, “Siyret”in çoğuludur.</p>
      <p>Siyret, kişinin şahsi hayatıyla beraber, topluma olan fay¬dalarını, dışa yansıyan haleti ruhiyyesini, sözlerini, davra¬nışlarını, onaylamalarını anlatan bir ilimdir.</p>
      <p>Daha ziyade “peygamberler tarihi”ne “Siyer” denir. “Siyer-i Nebi” veya “Siyer-i en¬biya” diye kitaplar yazılmıştır.</p>
      <p>İnsanların hayat hikâyeleri içinde aynı kelime kullanılabilir ama, âlimlerimiz ıstılahi mana olarak yalnız peygamberlerin tarihine has kılmışlar¬dır.</p>
      <p>Meselâ “Sultanlar tarihi”, “Krallar, kraliçeler tarihi” denmiş, fakat “Kralların siyreti”, “Kraliçelerin siyreti” diye bir tabir kullanılmamıştır.</p>
      <p>Siyret, yalnız peygamberler için kullanılır olmuştur.</p>
      <p>Siyret yazmak, hayatta en zor işlerden biridir. Bir insanın söylediklerini toplamak kolaydır. Kim duymuş, nerede söylemiş bunları toplayıp kitaplaş¬tırmak kolaydır. Siyrette ise söylediklerini hangi halet-i ruhiye de söylediğini hesaba katmak gereklidir.</p>
      <p>Niyazi Mısri:</p>
      <p>“Surette nem var benim</p>
      <p>Sirettedir madenim”  dediği gibi herhangi bir insanın bile iç dünyasını yazmamız mümkin değilken, Rabbimizin, Rahmet Peygamberi Hazreti Muhammet (S.A.V.) için söylediği:</p>
      <p> “Biz, Seni ancak, âlemlere rahmet olarak gönderdik.” (Enbiya Sûresi ayet 21/107)</p>
      <p>Ayet, en iyi tarif etmektedir ama ayette geçen “âlem” kelimesi ile “Rahmet” kelimesi, Kur’an ve Sünnet ıstılahi olarak iyi bilinirse ayet daha güzel anlaşılır.</p>
      <p>Bu sözlerin bir insandan çıkması nasıl mümkün ol¬muştur?</p>
      <p>Bir insandan bu tür sözler çıkabilir mi?</p>
      <p>Bu sözleri söyleten sebep nedir?</p>
      <p>Peygamberler ki, insanlığın tamamına yol gösteren ve onlara örnek olan insanlardır.</p>
      <p>Yöneticilikte en adil insanlardır. İnsanların bilmediği pek çok şeyi Rabbinin izniyle haber verir; öyle ki verdiği haberler 21. asrın insanını dahi sarsıyor, hayrete düşürüyor.</p>
      <p>Meselâ hukukta, Efendimiz’in (S.A.V.) hadisleri ve bu hadislerin ışığı altında meydana getirilmiş genel kaide ve kurallar günümüz insanının, özellikle hukukçularını hayrette bıra¬kıyor. Ve adam şunu söylemekten kendini alamıyor: “1400 sene evvel, hukukun tedvin edilmediği bir zamanda, böyle bir sözü söylemiş olması fevkalade.”</p>
      <p>Biz, tabii ki “mu’cizedir” diyoruz. “Al¬lah (C.C.) ona bildirmiştir ve Peygamber Efendimiz de söylemiştir.” diyoruz.</p>
      <p>Ama ayetler, vahiy yoluyla bildiril¬miştir.</p>
      <p>Hayatı birçok yö¬nüyle mu’cize olan Efendimiz’in hayatını, hayatında kera¬met dahi göstermemiş bir adamın yazması, anlatması zor¬dur.</p>
      <p>Ün yapmış bir doktorun haya¬tını, bir doktorun yaz¬ması münasiptir; hissiyatını o anlaya¬bilir.</p>
      <p>Yine bir komuta¬nın hayatını, ona yakın olan bir ko¬mutanın yazması doğru olur.</p>
      <p>Çünkü aynı hissiyatı yaşa¬maktadırlar. İyi bir müca¬hidin, savaşçının hayatını evinden dışarıya çıkmayan öd¬lek bir adamın yazması mümkün de¬ğildir.</p>
      <p>Çünkü birisi içinde hep korkular üretmektedir, di¬ğeri ise hep cesaret üretmektedir. Bu sebeple, her ikisi de biri hakkında söz söyleyemez, biri diğerini anlayamaz.</p>
      <p>Meselâ size “Deniz hakkında bir makale yazın.” dense, belki zorlanırsınız. Çünkü denizi, gemiyi, kayığı, dalgayı ve bunlara ait özel terimleri bilmezsiniz; sorar öğrenirsi¬niz, fakat yazdığınız makale hayatı denizde geçen, bu işten anlayan, eli kalem tutan bir adamın yazdığı makaleyi tut¬maz.</p>
      <p>Bu sebeple Peygamber Efendimiz’in (S.A.V.) haya¬tını yazmak da öylesine zordur. Ama ona inanmışız; söyle¬diklerine, getirdiklerine gönül vermişiz, düstur kabul etmi¬şiz ve kendimizi ona yaklaştırmışız veya yaklaştırmaya çalışıyoruz.</p>
      <p>İşte bundan cesaret alarak Efendimiz hakkında konuşmaya, yazmaya çalışıyoruz.</p>
      <p>Ya Rasûlallah, Senin hakkında aslında benim söz söylemem doğru değildir. Seni kim yazarsa yazsın, hakkını veremez.</p>
      <p>Hani şair:</p>
      <p>“Seni sevmek haddim değil amma</p>
      <p>Severim ya Rasûlallah” dediği gibi yazmak haddi¬mize değil amma, bu kalem, bu el, bu dil ve bu gönül yine O’nu anlatma yolunda tatlansın, yorulsun ve huzura ersin.</p>
      <p>Sevgili Peygamberimiz’i, “Âlemlere rahmet yapan, Allah celle celalühün ayetleridir.</p>
      <p>Buyurun, onun Rahmet Ümmeti olmak için Kur’an-ı Kerim’i, O’nun gibi anlamaya ve O’nu örnek alarak yaşamaya bu günden itibaren başlayıverelim.</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3384034/mahmut-toptas/oz-sozden-once-gelir"/>
        <a href="https://www.milligazete.com.tr/makale/3382210/mahmut-toptas/insan-muhendisleri"/>
        <a href="https://www.milligazete.com.tr/makale/3380666/mahmut-toptas/boyunduruktan-kurtulmak-gerek"/>
        <a href="https://www.milligazete.com.tr/makale/3378763/mahmut-toptas/ilahi-havamizi-gavur-nefesleri-kirletemez"/>
        <a href="https://www.milligazete.com.tr/makale/3376880/mahmut-toptas/bir-avuc-tuzun-felaketi"/>
        <a href="https://www.milligazete.com.tr/yazar/mahmut-toptas"/>
      </related>
    </article>
  </body>
</html>