<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/fantasticni-renfro-rasturio-uniks-u-kazanju-kuzminskas-se-ostri-za-partizan/343420"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Fantastični Renfro rasturio Uniks u Kazanju! Kuzminskas se oštri za Partizan"/>
    <meta property="og:description" content="Bivši Partizanov plejmejker odigrao perfektnu partiju"/>
  </head>
  <body>
    <article>
      <h1>Fantastični Renfro rasturio Uniks u Kazanju! Kuzminskas se oštri za Partizan</h1>
      <h2>Bivši Partizanov plejmejker odigrao perfektnu partiju</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Dugo se Zenit mučio u domaćoj VTB ligi i plaćao ceh žestokom tempu u Evroligi, da bi poslednjih dana konačno proradio. U prošlom kolu je protiv Jeniseja prekinuo niz od četiri poraza, a danas je vezao i drugu pobedu. Protiv Uniksa u Kazanja gde je slavio 93:80.</p>
      <p>A fantastičnu partiju je odigrao nekadašnji Partizanov plejmejker <b>Aleks Renfro</b>. Iskusni Amerikanac sa bosanskim pasošem je odigrao utakmicu skoro bez greške.</p>
      <p>Uniks je dobro igrao samo u prvoj četvrtini, donekle se držao i u drugoj da bi Zenit na poluvreme otišao sa plus sedam (47:40) i onda rasturio domaćina u drugom poluvremenu na krilima fenomenalnog <b>Renfroa</b>.</p>
      <p>Američki plejmejker je meč završio sa 25 poena za 24 minuta na parketu. Trojke je šutirao bez promašaja: 4/4. Dvojke takođe: 2/2. Sa linije penala je bio skoro perfektan: 9/10. Podelio je šest asistencija, upisao tri skoka i iznudio sedam faulova za ukupan indeks korisnosti od čak 31 i bio je prvo ime meča. Najveću pomoć je imao od <b>Koltona Ajversona</b> koji je ubacio 13 poena. U domaćem timu se istakao <b>Erik Mekolum</b> sa 21 poenom.</p>
      <p>CSKA iz Moskve je nastavio sa ubedljivim partijama i vezao petu pobedu pošto je deklasirao Nižnji 94:69. <b>Dimitris</b> <b>Itudis</b> je uspeo da odmori nosioce igre za Evroligu, pa su se svih 12 igrača upisali u sterelce. <b>Bolomboj</b> je sa 15 poena bio najefikasniji, <b>Hilijard</b> je ubacio jedan manje.</p>
      <p>Status favorita je opravdala i Lokomotiv Kubanj koja je pregazila Zjolonu Goru 93:71. Blistao je novajlija <b>Mindaugas</b> <b>Kuzminksas</b> koji je ubacio 19 poena. <b>Kamings</b> je dodao 14 bez promašaja za dva poena (7/7), <b>Kalnijetis</b> je loše šutersko veče (1/6) nadoknadio sa 11 asistencija, a <b>Alan</b> <b>Vilijams</b> je na devet poena nadovezao i 10 skokova. Na drugoj strani je <b>Dru</b> <b>Gordon</b> ubacio 22 poena. Kuziminskasu je ovo bila tek četvrta utakmica od dolaska u Krasnodar. Dve je odigrao u Evrokupu i jednu u VTB ligi, a ovo mu je bila ubedljivo najbolja i najefikasnija. Litvanac polako ulazi u formu, što nisu dobre vesti za Partizan koji Lokomotivi gostuje u devetom kolu Evrokupa koje je na prgramu 11. decembra.</p>
      <p>Estonski Kalev je uspeo da opravda ulogu blagog favorita protiv kazahstanske Astane i da rutinski slavi 84:76 iako je vodio i po davedesatk poena razlike. Najefikasniji je bio <b>Kajl Vinales </b>sa 23 poena, dok gostima nije pomogla ni solidna partija srpskog centra <b>Dušana Ristića </b>koji je upisao 14 poena i 10 skokova. </p>
      <p>
        <b>VTB LIGA</b>
      </p>
      <p><b>Nedelja</b><br/>Himki Moskva – Cmoki Minsk 77:73<br/>Parma Perm – Saratov 97:81</p>
      <p><b>Ponedeljak</b><br/>Uniks - Zenit Sankt Peterburg 80:93<br/>CSKA Moskva - Nižnji Novgorod 94:69<br/>Lokomotiva Kubanj - Stelmet Zjelona Gora 93:71<br/>Kalev / Kramo - Astana 84:76</p>
      <figure>
        <img src="https://mozzartsport.com/upload/CKEditor/24.11.2019/renfro.jpg"/>
      </figure>
      <p>(FOTO: Star sport)</p>
      <figure>
        <img src="https://mozzartsport.com/upload/CKEditor/24.11.2019/27.jpg"/>
      </figure>
    </article>
  </body>
</html>