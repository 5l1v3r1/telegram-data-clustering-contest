<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700236/%D8%B3%D8%AE%D9%86%DA%AF%D9%88%DB%8C-%D8%B3%D9%BE%D8%A7%D9%87-%D8%A8%D8%AE%D8%B4-%D8%B9%D9%85%D8%AF%D9%87-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%B3%D8%A7%DB%8C%D8%AA-%D8%A2%D9%85%D8%AF%D9%86%DB%8C%D9%88%D8%B2-%DA%A9%D8%B4%D9%81-%D8%B4%D8%AF%D9%87-%D8%A7%D9%86%D8%AF-%D8%A7%D9%81%D8%B1%D8%A7%D8%AF-%D8%A7%D8%B2-%D8%B7%DB%8C%D9%81%E2%80%8C%D9%87%D8%A7%DB%8C-%D9%85%D8%AE%D8%AA%D9%84%D9%81-%D8%AF%D8%B1-%D8%AA%D9%88%D8%B1-%D8%B1%D8%B3%D8%A7%D9%86%D9%87-%D8%A7%DB%8C-%D8%A7%DB%8C%D9%86-%D8%B3%D8%A7%DB%8C%D8%AA-%D8%A7%D9%81%D8%AA%D8%A7%D8%AF%D9%87-%D8%A8%D9%88%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="سخنگوی سپاه: بخش عمده ارتباطات سایت آمدنیوز کشف شده اند/ افراد از طیف‌های مختلف در تور رسانه ای این سایت افتاده بودند"/>
    <meta property="og:description" content="سخنگوی سپاه پاسداران اعلام کرد: بخش عمده ارتباطات سایت آمدنیوز کشف و رابطان آن شناسایی شده‌اند."/>
  </head>
  <body>
    <article>
      <h1>سخنگوی سپاه: بخش عمده ارتباطات سایت آمدنیوز کشف شده اند/ افراد از طیف‌های مختلف در تور رسانه ای این سایت افتاده بودند</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040948_396.jpg"/>
      </figure>
      <p>سخنگوی سپاه پاسداران اعلام کرد: بخش عمده ارتباطات سایت آمدنیوز کشف و رابطان آن شناسایی شده‌اند.</p>
      <p>به گزارش مهر، سردار رمضان شریف مسئول روابط عمومی و سخنگوی سپاه درباره آخرین وضعیت کشف شبکه آمدنیوز، گفت: دشمن به دنبال تفرقه افکنی بین مردم از طریق سایت هایی مثل آمد نیوز است، دشمنان سه راهکار پشیمانی از انقلاب، بحرانی نشان دادن شرایط کشور و نا امید نشان دادن آینده کشور را دنبال می کنند که در برابر این هجمه رسانه ها نقش بسیار مهمی در خنثی سازی توطئه دشمنان دارند.</p>
      <p>وی همچنین به دستگیری مسئول سایت منحرف آمد نیوز اشاره کرد و گفت: بخش عمده ای از ارتباطلات این سایت کشف شده و افراد از طیف‌های مختلف در تور رسانه ای این سایت افتاده بودند.</p>
      <p>سخنگوی سپاه به فضاسازی برخی جریانات داخلی از طریق این سایت پرداخت و افزود: به این فرد گزارشاتی هم داده می شد وسرجمع آن این بود که سایت را مرجعی برای هر خبری که علیه نظام جمهوری اسلامی می تواند باشد، در نظر بگیرند.</p>
      <p>سردار شریف گفت: چیزی که اهمیت دارد این است که فضاسازی رسانه ای با دستگیری این فرد منهدم شد و افکار عمومی اگر به دنبال اسامی مرتبطین هستند اهمیت آن درجه دوم است که به مرور زمان اعلام می شود.</p>
    </article>
  </body>
</html>