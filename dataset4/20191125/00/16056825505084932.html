<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200918"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="নাসিমের বয়স নিয়ে খোঁচা মোহাম্মদ কাইফের"/>
    <meta property="og:description" content="পাকিস্তানের হয়ে সদ্য অভিষিক্ত গতিময় পেস বোলার নাসিম শাহর বয়স আসলে কত? এই প্রশ্ন তুলে খোঁচা দিয়েছেন ভারতীয় সাবেক ব্যাটসম্যান মোহাম্মদ কাইফ। পাকিস্তানের সাংবাদিক সাজ সাদিকের একটি টুইটকে সামনে এনে এই খোঁচা দিয়েছেন কাইফ। তবে নাসিমের বয়সের সত্যতা নিয়ে প্রশ্ন তোলার কোনো সুযোগ নেই বলে জানিয়েছেন পাকিস্তান ক্রিকেট বোর্ডের (পিসিবি) প্রধান নির্বাহী ওয়াসিম খান।গত বছর পাকিস্তান সুপার লীগের (পিএসএল) সময় দেশটির সাংবাদিক সাজ সাদিক এক টুইটে লিখেন ‘ পাকিস্তান সুপার লীগে কোয়েটা গ্ল্যাডিয়েটরসের নজরকাড়া ১৭ বছরের পেসার নাসিম শাহ পিঠে ব্যথা পেয়েছিল। এখন অনুশীলনে ফিরেছে এবং আশা করি পিএসএলের জন্য সে প্রস্তুত থাকবে।’ আর এই টুইটকে সামনে এনে সাবেক ভারতীয় ক্রিকেটার মোহাম্মদ কাইফ টুইট করেন, ‘দারুণ প্রতিভা মনে হচ্ছে ওকে। কিন্তু ওর বয়স এখন ১৬ দেখাচ্ছে, ওর বয়স মনে হয় দিন দিন কমছে।’  &lt;নাসিম শাহের বয়স নিয়ে পিসিবির প্রধান নির্বাহী ওয়াসিম খান বলেন, ‘আপনি ছেলেটার চেহারার দিকে একটু তাকিয়ে দেখুন। ওর চেহারা একদমই বাড়ন্ত না। ওর বয়স নিয়ে প্রশ্ন উঠবেই, এটা স্বাভাবিক। মানুষ দেখছে, ১৬ বছরের একটা ছেলে পরিপক্ব হয়ে টেস্ট খেলতে নেমেছে, প্রশ্ন তাই উঠবেই। কিন্তু…"/>
  </head>
  <body>
    <article>
      <h1>নাসিমের বয়স নিয়ে খোঁচা মোহাম্মদ কাইফের</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">স্পোর্টস ডেস্ক</a></address>
      <p>পাকিস্তানের হয়ে সদ্য অভিষিক্ত গতিময় পেস বোলার নাসিম শাহর বয়স আসলে কত? এই প্রশ্ন তুলে খোঁচা দিয়েছেন ভারতীয় সাবেক ব্যাটসম্যান মোহাম্মদ কাইফ। পাকিস্তানের সাংবাদিক সাজ সাদিকের একটি টুইটকে সামনে এনে এই খোঁচা দিয়েছেন কাইফ। তবে নাসিমের বয়সের সত্যতা নিয়ে প্রশ্ন তোলার কোনো সুযোগ নেই বলে জানিয়েছেন পাকিস্তান ক্রিকেট বোর্ডের (পিসিবি) প্রধান নির্বাহী ওয়াসিম খান।</p>
      <p>গত বছর পাকিস্তান সুপার লীগের (পিএসএল) সময় দেশটির সাংবাদিক সাজ সাদিক এক টুইটে লিখেন ‘ পাকিস্তান সুপার লীগে কোয়েটা গ্ল্যাডিয়েটরসের নজরকাড়া ১৭ বছরের পেসার নাসিম শাহ পিঠে ব্যথা পেয়েছিল। এখন অনুশীলনে ফিরেছে এবং আশা করি পিএসএলের জন্য সে প্রস্তুত থাকবে।’ আর এই টুইটকে সামনে এনে সাবেক ভারতীয় ক্রিকেটার মোহাম্মদ কাইফ টুইট করেন, ‘দারুণ প্রতিভা মনে হচ্ছে ওকে। কিন্তু ওর বয়স এখন ১৬ দেখাচ্ছে, ওর বয়স মনে হয় দিন দিন কমছে।’ </p>
      <p>&lt;</p>
      <figure>
        <img src="http://mzamin.com/../news_image/1574670077.jpg"/>
      </figure>
      <p>নাসিম শাহের বয়স নিয়ে পিসিবির প্রধান নির্বাহী ওয়াসিম খান বলেন, ‘আপনি ছেলেটার চেহারার দিকে একটু তাকিয়ে দেখুন। ওর চেহারা একদমই বাড়ন্ত না। ওর বয়স নিয়ে প্রশ্ন উঠবেই, এটা স্বাভাবিক। মানুষ দেখছে, ১৬ বছরের একটা ছেলে পরিপক্ব হয়ে টেস্ট খেলতে নেমেছে, প্রশ্ন তাই উঠবেই।</p>
      <p>কিন্তু সবার শেষ কথা হলো ওর বয়স ১৬ বছর আর ও খেলছে আমাদের হয়ে। ভারত ওর বয়স নিয়ে কী মনে করল না করল তা নিয়ে আমাদের কিচ্ছু যায় আসে না।’</p>
      <p>পাকিস্তানি ক্রিকেটারদের বয়স নিয়ে সন্দেহ নতুন কিছু নয়। হাসান রাজা থেকে শুরু করে শহীদ আফ্রিদি, সবার বয়স প্রথমে কম বলা হলেও পরে দেখা গেছে বয়স চুরি করেছেন তারা।</p>
      <p>এই বিভাগের সর্বাধিক পঠিত</p>
    </article>
  </body>
</html>