<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/fetoden-gozaltina-alinan-7-astsubay-itirafci-oldu/1655058"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="FETÖ'den gözaltına alınan 7 astsubay itirafçı oldu"/>
    <meta property="og:description" content="Ankesör soruşturması kapsamında gözaltına alınan 7 astsubay, itirafçı olup örgüte ilişkin bildiklerini anlatması üzerine adli kontrol şartıyla serbest bırakıldı."/>
  </head>
  <body>
    <article>
      <h1>FETÖ'den gözaltına alınan 7 astsubay itirafçı oldu</h1>
      <h2>Ankesör soruşturması kapsamında gözaltına alınan 7 astsubay, itirafçı olup örgüte ilişkin bildiklerini anlatması üzerine adli kontrol şartıyla serbest bırakıldı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">İsmet Karakaş,Cemil Murat Budak  </a></address>
      <h4>Ankara</h4>
      <p>Fetullahçı Terör Örgütü'ne (FETÖ) yönelik ankesör soruşturması kapsamında gözaltına alınan 7 astsubay, itirafçı olup örgüte ilişkin bildiklerini anlatması üzerine adli kontrol şartıyla serbest bırakıldı.</p>
      <p>Ankara Cumhuriyet Başsavcılığınca yürütülen soruşturma kapsamında gözaltı altına alınan şüphelilerden 7'si, Ankara İl Emniyet Müdürlüğündeki ifade işlemlerinin ardından adliyeye getirildi.</p>
      <p>Soruşturmayı yürüten Cumhuriyet Savcısı Uğur Fatih Pehlivan tarafından sorgulanan şüpheliler, etkin pişmanlık hükümlerinden faydalanmak istediklerini belirterek, itirafçı oldu ve örgüte ilişkin bildiklerini anlattı.</p>
      <p>Örgütle bağlantısını bildikleri askerlerin isimlerini verdikleri ve "mahrem imamları" da teşhis ettikleri öğrenilen 7 şüpheli, adli kontrol şartıyla salıverildi.</p>
      <h3>Soruşturma</h3>
      <p>Ankara Cumhuriyet Başsavcılığınca, 22 Kasım'da örgütün mahrem imamları ile ankesörlü telefonla irtibat sağladığı tespit edilen 2'si teğmen 90'ı astsubay 92 kişi hakkında gözaltı kararı verilmişti.</p>
      <p>Ankara İl Emniyet Müdürlüğü ekiplerince bugüne kadar şüphelilerden 63'ü gözaltına alınmıştı.</p>
      <p>Gözaltına alınan şüphelilerden itirafçı olan 7'si dışındaki 56'sının sorgu işlemlerinin sürdüğü, firari durumdaki diğer şüphelilerin ise yakalanmasına ilişkin çalışmaların devam ettiği öğrenildi.</p>
      <related>
        <a href="https://www.aa.com.tr/tr/turkiye/fetoden-gozaltina-alinan-7-astsubay-itirafci-oldu/1655058"/>
        <a href="https://www.aa.com.tr/tr/turkiye/ankarada-hucre-evinde-yakalanan-firari-feto-suphelisi-tutuklandi/1654862"/>
        <a href="https://www.aa.com.tr/tr/turkiye/baskentte-bylock-operasyonunda-46-gozalti-karari/1654457"/>
        <a href="https://www.aa.com.tr/tr/turkiye/izmir-merkezli-44-ildeki-feto-sorusturmasinda-80-tutuklama/1653455"/>
        <a href="https://www.aa.com.tr/tr/15-temmuz-darbe-girisimi/feto-davasinda-70-askeri-ogrenciye-agirlastirilmis-muebbet-istemi-ve-tutuklama-karari/1653402"/>
        <a href="https://www.aa.com.tr/tr/darbe-girisiminin-failleri-cezasiz-kalmadi/olum-yagdiran-helikopterlerin-komutanina-29-kez-agirlastirilmis-muebbet/1653380"/>
      </related>
    </article>
  </body>
</html>