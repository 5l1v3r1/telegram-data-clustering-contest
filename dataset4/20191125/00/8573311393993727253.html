<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/25/principe-andrea-york-scandalo-epstein-compleanno-60-anni-festa-cancellata-notizie-foto-gossip"/>
    <meta property="og:site_name" content="VANITY FAIR"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Niente festa di compleanno per il principe Andrea: la regina l'ha cancellata"/>
    <meta property="og:description" content="Per il 19 febbraio, quando il Duca di York compirà 60 anni, Elisabetta II stava organizzando una celebrazione in pompa magna. Ma dopo gli ultimi fatti legati allo scandalo Epstein ha annullato tutto. Il suo (ex?) figlio prediletto dovrà accontentarsi di una cena in famiglia"/>
  </head>
  <body>
    <article>
      <h1>Niente festa di compleanno per il principe Andrea: la regina l'ha cancellata</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.vanityfair.it/author/rmercuri" target="_blank">Roberta Mercuri</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/25125645/GettyImages-544081426.jpg"/>
        </figure>
        <figure>
          <img src="https://images.vanityfair.it/gallery/91321/Big/bc62446b-c37e-445d-9c26-b798f9598385.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/786f3e73-6e97-4487-a4e7-1c63c3fe1375.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/07c484bc-ab69-493d-b473-147ac30a667e.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/9691dbc5-3675-42bc-8e04-c270f9a3c6c8.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/47ae5fab-4741-456a-b498-ebb736431f5b.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figcaption>Sarah Ferguson e Andrea di York, un rapporto speciale</figcaption>
      </slideshow>
      <p>
        <b>Per il 19 febbraio, quando il Duca di York compirà 60 anni, Elisabetta II stava organizzando una celebrazione in pompa magna. Ma dopo gli ultimi fatti legati allo scandalo Epstein ha annullato tutto. Il suo (ex?) figlio prediletto dovrà accontentarsi di una cena in famiglia</b>
      </p>
      <p>Nel giro di pochi giorni la vita del <a href="https://www.vanityfair.it/people/mondo/2019/11/20/andrea-di-york-scandalo-figlio-prediletto-regina-foto-gossip"><b>principe Andrea</b></a>, 59 anni, è stata completamente stravolta. <a href="https://www.vanityfair.it/people/gossip/2019/11/18/andrea-di-york-caso-epstein-traffico-sessuale-minori-foto-gossip-notizie">L’intervista alla Bbc</a> in cui doveva spiegare i suoi rapporti con il <b>miliardario pedofilo Jeffrey Epstein</b> è stata «una catastrofe mediatica». Con un terremoto di conseguenze. Prima fra tutte, <a href="https://www.vanityfair.it/people/mondo/2019/11/23/andrea-di-york-lascia-lufficio-buckingham-palace-cosa-fara-da-privato"><b>le dimissioni forzate del duca di York</b></a>. Il principe, che dopo l’intervista era stato <b>scaricato in tutta fretta da diversi enti benefici</b> di cui era patrono, nei giorni scorsi <b>ha lasciato il suo ufficio a Buckingham Palace</b>. Una decisione che viene dall’alto, da sua madre la regina.</p>
      <p>Andrea <b>ha provocato un crisi senza precedenti nella corona inglese</b>. Proprio in un momento in cui la monarchia non gode di buona salute. Secondo un’inchiesta pubblicata questa settimana dal <i>Times</i>, <b>il 54% dei sudditi appoggia la regina, ma il 20% no e il 25% è indifferente</b>. L’uragano a questo punto comincia a deflettersi verso la novantatreenne <a href="https://www.vanityfair.it/people/mondo/2019/11/20/regina-elisabetta-ii-filippo-anniversario-record-72-anni-matrimonio-foto-gossip">Elisabetta II</a>, accusata di avere perso il controllo della royal family.</p>
      <p>Logico quindi che The Queen, come svela la stampa britannica, abbia deciso di <b>annullare i festeggiamenti che stava organizzando per il 19 febbraio</b>, giorno in cui il <b><a href="https://www.vanityfair.it/people/mondo/2019/08/25/principe-andrea-figlio-preferito-regina-elisabetta-sarah-ferguson-scandalo-epstein-notizie-foto-gossip">figlio prediletto</a> </b>(almeno finora) <b>compirà sessant’anni</b>. All’evento, in pompa magna, avrebbero dovuto partecipare anche diverse associazioni benefiche. Viste le circostanze attuali e future (il principe <b>potrebbe essere presto interrogato dall’Fbi</b> sul caso Epstein) c’è poco da festeggiare. Perciò Sua Maestà ha mandato a monte le celebrazioni: <b>Andrea dovrà accontenarsi di</b><b> una cena in famiglia</b>. Il tutto avviene a pochi mesi dal <a href="https://www.vanityfair.it/people/gossip/2019/10/02/beatrice-di-york-edoardo-mapelli-mozzi-matrimonio-foto-londra-gossip-notizie">matrimonio di sua figlia Beatrice</a> (annunciato per il 2020). E <b>a rimetterci sarà anche lei</b>. Di sicuro le sue <a href="https://www.vanityfair.it/people/mondo/2019/09/26/beatrice-di-york-ed-edoardo-mapelli-mozzi-si-sposano-2020-annuncio-ufficiale-foto-gossip-notizie">nozze con Edoardo Mapelli Mozzi</a> non avranno nulla a che vedere col fastoso matrimonio della sorella Eugenia.</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
        <a href="https://www.vanityfair.it/people/gossip/2019/11/18/andrea-di-york-caso-epstein-traffico-sessuale-minori-foto-gossip-notizie"/>
        <a href="https://www.vanityfair.it/people/mondo/2019/11/14/prossimo-royal-wedding-flora-ogilvy-cugina-regina-harry-william"/>
        <a href="https://www.vanityfair.it/people/mondo/2019/11/23/meghan-harry-rapporto-famiglia-reale-teso-isolati-foto-gossip"/>
        <a href="https://www.vanityfair.it/people/mondo/2019/11/25/harry-meghan-volano-america-famiglia-markle-stati-uniti-foto"/>
      </related>
    </article>
  </body>
</html>