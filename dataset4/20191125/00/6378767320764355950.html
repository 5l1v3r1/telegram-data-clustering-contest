<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/video-rytmus-sa-chysta-odkryt-historiu-hip-hopu-na-slovensku-vo-filme-tempos-cl722931.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Video: Rytmus sa chystá odkryť históriu hip-hopu na Slovensku vo filme TEMPOS"/>
    <meta property="og:description" content="24hod.sk - Video: Rytmus sa chystá odkryť históriu hip-hopu na Slovensku vo filme TEMPOS - Red Bull Presents ti prináša hudobný dokument, v ktorom Patrik 'Rytmus' Vrbovský rozpovie 30 rokov histórie hip-hopu u nás a čiastočne aj v Česku. Do kín sa dostane už začiatkom budúceho roka."/>
  </head>
  <body>
    <article>
      <h1>Video: Rytmus sa chystá odkryť históriu hip-hopu na Slovensku vo filme TEMPOS</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Red Bull Presents ti prináša hudobný dokument, v ktorom Patrik 'Rytmus' Vrbovský rozpovie 30 rokov histórie hip-hopu u nás a čiastočne aj v Česku. Do kín sa dostane už začiatkom budúceho roka.</b><br/>  Príbeh filmu mapuje počiatky a formovanie slovenskej scény, pričom sa začína ešte celkom dávno, keď prví nadšenci skúšali tancovať a prví odvážlivci skúšali slovenský jazyk rapovať. Ako môžete vidieť aj z úvodných obrázkov, v dokumente sa objaví napríklad aj tanečná legenda Fredy Ayisi, členovia Kontrafaktu a ďalší krstní otcovia hip-hopu u nás.  </p>
      <figure>
        <iframe src="https://www.youtube.com/embed/zW-ctCyVA-c" width="560" height="315" data-service="Youtube" scrolling="no"/>
      </figure>
      <p> </p>
      <figure>
        <img src="https://turbo.web2media.sk/adnoscript.php?pid=42&amp;ord='.1574704436.'"/>
      </figure>
      <p>Toto je mojich 30 rokov v rape. Žiadny rodinný medailónik o mojom pôvode a stratenom biologickom tatkovi. Staré zábery, ktoré doteraz neboli nikde zverejnené. Moja hudobná kariéra zmapovaná od úplnej nuly, až po to, kým som dnes. Prehry, výhry a fakty.</p>
      <p>Rytmus   Môžeš sa tešiť na zákulisné príhody, či nečakané nástrahy a sklamania, ktoré vo svojej hudobnej kariére zažil. To všetko ho niečo naučilo, zmenilo, ale hlavne zoceľovalo.</p>
      <figure>
        <img src="https://image.redbull.com/rbcom/052/2019-11-19/b03215bc-2442-4ab6-8aa1-08b6e8b47be3/0010/1/1050/700/1/rytmus-tempos.jpg"/>
      </figure>
      <p>Domáca džungľa © ToxPro „Natáčanie bola zábava. Od hľadania hercov až po zháňanie starých, takmer 30-ročných archívnych záberov," spomína Rytmus.    </p>
      <figure>
        <img src="https://image.redbull.com/rbcom/052/2019-11-19/b5504f5b-c01d-453a-ad22-23763ce98911/0010/1/1050/700/1/rytmus-tempos.jpg"/>
      </figure>
      <figure>
        <img src="https://image.redbull.com/rbcom/052/2019-11-19/8590a0ec-79fd-4aff-a070-ecc4cdc822a9/0010/1/1050/700/1/rytmus-tempos.jpg"/>
      </figure>
      <figure>
        <img src="https://image.redbull.com/rbcom/052/2019-11-19/454495b0-f590-48d1-9369-9b88358409de/0010/1/1050/700/1/rytmus-tempos.jpg"/>
      </figure>
      <figure>
        <img src="https://image.redbull.com/rbcom/052/2019-11-19/90df8693-6b1f-4f00-902e-101f556c0be2/0010/1/1050/700/1/rytmus-tempos.jpg"/>
      </figure>
      <figure>
        <img src="https://image.redbull.com/rbcom/052/2019-11-19/5fc0d31d-0166-4e85-8767-ff870af2d22b/0010/1/1050/700/1/rytmus-tempos.jpg"/>
      </figure>
      <figure>
        <img src="https://image.redbull.com/rbcom/052/2019-11-19/9b454a28-8a52-4a35-9f3c-58455e68eecf/0012/0/0/0/1200/1800/1050/1/rytmus-tempos.jpg"/>
      </figure>
      <p>Prvé zábery © Filip Nagy 01/06 Čo sa týka produkčnej stránky filmu, tú má na starosti bratislavská spoločnosť <a href="https://www.toxpro.sk/">Toxpro</a>, ktorá už má bohaté skúsenosti s nakrúcaním hudobných a priamo aj rapových videoklipov. Podobne veľký projekt je pre túto mladú filmársku crew premiérou, no aj na základe jej práce na <a href="https://www.redbull.com/sk-sk/videos/red-bull-music-soundclas-2018-kosice-local-dokument-rytmus-ine-kafe">Red Bull Music Soundclash</a> túto príležitosť dostala.</p>
      <p>Film bude primárne o Rytmusovej 30-ročnej hudobnej kariére. Zároveň sa však na pozadí jeho tvorby snažíme vyobraziť slovenskú hip-hopovú scénu v súvislostiach a vyrozprávať tak objektívne slovenské rapové dejiny. Divák sa môže tešiť na moderný hudobný dokumentárny film.</p>
      <p>Nazarij Kľujev, producent a spolurežisér   „Produkovať tento film je pre náš tím splnený sen. Celá naša crew vyrastala na skladbách či už od Rytmusa alebo od Kontrafaktu. Keď teraz spätne mapujeme jednotlivé Rytmusove hudobné kroky, tak každý jeden track preciťujeme úplne novým spôsobom. Ako štáb do filmu vkladáme veľa energie a srdce fanúšika. Veríme, že to vo finálnom výsledku bude aj divák cítiť,“ hovorí Nazarij Kľujev, zakladateľ Toxpro.   Foto: redbull.sk/tempos</p>
    </article>
  </body>
</html>