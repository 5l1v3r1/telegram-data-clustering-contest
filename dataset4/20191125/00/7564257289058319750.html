<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/135090-11-gromad-zhitomirschini-za-pdtrimki-programi-u-lead-z-yevropoyu-formuyut-novu-poltiku-povodzhennya-z-smttyam.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="11 громад Житомирщини за підтримки Програми &quot;U-LEAD з Європою&quot; формують нову політику поводження зі сміттям"/>
    <meta property="og:description" content="11 громад Житомирщини завершили участь у проєкті німецької компанії GIZ «Покращення якості послуг у сфері управління відходами на муніципальному рівні в об'єднаних територіальних громадах». В Житомирському регіональному офісі з розвитку місцевого самоврядування зібрались представники 11 об’єднаних територіальних громад Житомирщини – Брусилівської, Білокоровицької, Городницької, Ємільчинської, Корнинської, Лугинської, Любарської, Овруцької, Олевської, Ушомирської та Червоненської. А також посадовці та експерти Програми «U-LEAD з Європою».За рік виконання проєкту команди ОТГ пройшли навчання на тренінгових модулях, провели просвітницькі заходи для мешканців у своїх громадах, реалізували власні ініціативи та підготували проєкти власних Місцевих планів дій з поводження з ТПВ.«Ми завершили цікавий проєкт, який дозволяє змінити ставлення до проблематики поводження зі сміттям населення та фахівців громад. Це головний наш результат. Ті документи, які розробили громади та проєкти, які вони вже реалізували стануть дорожньою…"/>
  </head>
  <body>
    <article>
      <h1>11 громад Житомирщини за підтримки Програми "U-LEAD з Європою" формують нову політику поводження зі сміттям</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>11 громад Житомирщини завершили участь у проєкті німецької компанії GIZ «Покращення якості послуг у сфері управління відходами на муніципальному рівні в об'єднаних територіальних громадах».</p>
      <figure>
        <img src="http://ruporzt.com.ua/uploads/posts/2019-11/1574699802_777376_n.jpg"/>
      </figure>
      <p>В Житомирському регіональному офісі з розвитку місцевого самоврядування зібрались представники 11 об’єднаних територіальних громад Житомирщини – Брусилівської, Білокоровицької, Городницької, Ємільчинської, Корнинської, Лугинської, Любарської, Овруцької, Олевської, Ушомирської та Червоненської. А також посадовці та експерти Програми «U-LEAD з Європою».<br/><br/>За рік виконання проєкту команди ОТГ пройшли навчання на тренінгових модулях, провели просвітницькі заходи для мешканців у своїх громадах, реалізували власні ініціативи та підготували проєкти власних Місцевих планів дій з поводження з ТПВ.<br/><br/>«Ми завершили цікавий проєкт, який дозволяє змінити ставлення до проблематики поводження зі сміттям населення та фахівців громад. Це головний наш результат. Ті документи, які розробили громади та проєкти, які вони вже реалізували стануть дорожньою картою до повного впровадження змін політики поводження зі сміттям», - наголошує Сергій Пономарьов, координатор проєкту у Житомирській області.</p>
      <figure>
        <img src="http://ruporzt.com.ua/uploads/posts/2019-11/1574699779_7804_n.jpg"/>
      </figure>
      <p>Нагадаємо, що проєкт реалізується в рамках співпраці заради розвитку між Німеччиною та Україною за підтримки програми «U-LEAD with Europe» і кластеру Сталого економічного розвитку GIZ Україна. Він працював понад рік та був спрямований на підтримку ОТГ у впровадженні новітніх підходів у сфері поводження з твердими побутовими відходами у трьох областях України (Дніпропетровська, Волинська та Житомирська). Проєкт сприяв створенню прозорого та підзвітного управління в секторі поводження з відходами, яке відповідає потребам населення.</p>
    </article>
  </body>
</html>