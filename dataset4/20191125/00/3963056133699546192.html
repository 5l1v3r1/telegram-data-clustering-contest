<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/spettacoli/giorno_notte/mirko_frezza_monologo-4885176.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Frezza,monologo con un cast stellare"/>
    <meta property="og:description" content="Mirko Frezza torna con un intenso monologo insieme a La Scelta nel singolo Ho guardato il cielo, disponibile in radio e sulle piattaforme digitali. L’attore e la band - composta da Mattia Del..."/>
  </head>
  <body>
    <article>
      <h1>Frezza,monologo con un cast stellare</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Roberta Marchetti</a></address>
      <p>Mirko Frezza torna con un intenso monologo insieme a La Scelta nel singolo Ho guardato il cielo, disponibile in radio e sulle piattaforme digitali. L’attore e la band - composta da Mattia Del Forno, Francesco Caprara, Emiliano Mangia e Marco Pistone - provengono dallo stesso quartiere della periferia est di Roma, La Rustica, dove è stato girato gran parte del videoclip, proiettato in anteprima al Cinema Caravaggio. Il cielo è quello che si vede dai tetti di Tor Cervara, dove suona La Scelta, mentre negli altri angoli della città ecco un cast d’eccezione: Marco Giallini, Claudia Gerini, Francesco Montanari, Giovanni Esposito, Edoardo Pesce, Francesco Acquaroli, Adamo Dionisi, Marcello Fonte, Matteo Branciamore, Emanuela Annini, Daniela Virgilio, Roberta Giarrusso. In tanti hanno risposto all’invito di Frezza e si sono lasciati dirigere in questo video, mettendo la propria faccia al fianco di chi vive quotidianamente ai margini della società; alcuni di loro non sono mancati all’anteprima. In sala anche Nathalie Rapti Gomez, Lidia Vitale e Alessandro Bernardini. <br/> </p>
      <footer>© RIPRODUZIONE RISERVATA</footer>
    </article>
  </body>
</html>