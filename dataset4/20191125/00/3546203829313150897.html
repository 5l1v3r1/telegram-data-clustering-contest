<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1022800500_Rumantsite_preizbraha_Kalus_Yohanis_za_svoy_prezident"/>
    <meta property="og:site_name" content="webcafé"/>
    <meta property="article:published_time" content="2019-11-25T00:09:00+00:00"/>
    <meta property="og:title" content="Румънците преизбраха Калус Йоханис за свой президент"/>
    <meta property="og:description" content="Настоящият президент на Румъния Клаус Йоханис печели убедително президентските избори в северната ни съседка, предаде БНТ."/>
  </head>
  <body>
    <article>
      <h1>Румънците преизбраха Калус Йоханис за свой президент</h1>
      <address><time datetime="2019-11-25T00:09:00+00:00">25 Nov 2019, 00:09</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2014/11/17/49058/618x618.png"/>
        <figcaption>Йоханис печели с близо двойна преднина пред кандидатката на социалистите Виорика Дънчила<cite>Снимка: © Facebook Klaus Iohannis</cite></figcaption>
      </figure>
      <p>Настоящият президент на Румъния Клаус Йоханис печели убедително президентските избори в северната ни съседка, предаде БНТ.</p>
      <p>Според данните от над 90% преброени бюлетини Йоханис взима 63% от гласовете спрямо 37,1 за неговата опонентка от социалдемократическата партия Виорика Дънчила, която взима 37%.</p>
      <p>Избирателната активност на втория кръг на президентските избори в Румъния достигна 48,98% до 20.00 часа.</p>
      <p>60-годишният Йоханис, кандидат на управляващата Национално-либерална партия, получи 37,82 процента от гласовете на първия кръг, който се състоя на 10 ноември. 55-годишната Дънчила, чието правителство беше свалено с вот на недоверие през октомври, е кандидат на Социалдемократическата партия. Тя получи 22,26 процента от гласовете на първия кръг.</p>
      <p>Голяма част от подкрепата за Йоханис се дължи на обещанието му да възобнови правосъдната реформа, забавена от няколко кабинета на социалдемократите. Именно позицията му в подкрепа на протестите срещу корупцията в Румъния даде и толкова високо доверие за него.</p>
      <p>След победата си Йоханис обеща да продължи да работи в посока развитието на съдебната реформа. Анализаторите очакват от него обаче по-конвенционален втори мандат и колаборация с новото правителство на Либералната партия с цел подобряване на ситуацията в училищата, болниците и по отношение на инфраструктурата.</p>
    </article>
  </body>
</html>