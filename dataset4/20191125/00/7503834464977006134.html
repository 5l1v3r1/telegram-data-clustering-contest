<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/pokemon-go-voegt-extra-opslagcapaciteit-toe/"/>
    <meta property="og:site_name" content="Power Unlimited"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pokémon Go voegt extra opslagcapaciteit toe "/>
    <meta property="og:description" content="Je kunt voortaan 3000 Pokémon en 2500 opslaan in Pokémon Go... Mits je daar wat PokéCoins tegenover zet! Ander nieuws deze N8W8: de tech-analyse van Shenmue 3, Nintendo moet net zo groot worden als Disney, Borderlands 3 voegt nieuwe content toe en State of Decay 2 in 2020 naar Steam."/>
  </head>
  <body>
    <article>
      <h1>Pokémon Go voegt extra opslagcapaciteit toe </h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Alie</a></address>
      <p>
        <b>Je kunt voortaan 3000 Pokémon en 2500 opslaan in Pokémon Go... Mits je daar wat PokéCoins tegenover zet! Ander nieuws deze N8W8: de tech-analyse van Shenmue 3, Nintendo moet net zo groot worden als Disney, Borderlands 3 voegt nieuwe content toe en State of Decay 2 in 2020 naar Steam.</b>
      </p>
      <figure>
        <video src="https://cdn2.pu.nl/media/alie/25112019n8w8.gif" autoplay="" loop=""/>
      </figure>
      <p>      </p>
      <h3>Pokémon Go voegt extra opslagcapaciteit toe </h3>
      <p>Niantic laat op Twitter weten de opslagcapaciteit van hun AR-game Pokémon Go uitgebreid te hebben.</p>
      <p>In onderstaande tweet op het officiële Twitter-account van Niantic werd eerder dit weekend bevestigd dat Pokémon Go de opslagcapaciteit heeft uitgebreid. Dat betekent dat je nu 3000 Pokémon en 2500 items op kunt slaan.</p>
      <figure>
        <iframe data-src="https://twitter.com/PokemonGoApp/status/1197985622549573633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>                  </p>
      <p>Helaas pindakaas is die extra ruimte in Pokémon Go niet helemaal gratis. Voor elke 50 slots aan opslag moet je namelijk 200 PokéCoins ophoesten.<br/>      </p>
      <h3>Technische analyse van Shenmue 3 </h3>
      <p>Natuurlijk is het enorm bijzonder dat we 18 jaar na de release van Shenmue 2 toch nog aan de slag mogen met een opvolger! Desalniettemin is het natuurlijk ook wel fijn als die opvolger technisch gezien dan een beetje mee kan komen met zijn tijdsgenoten. Om tot een oordeel te komen, legt Digital Foundry Shenmue 3 onder de loep! Kijk mee hieronder naar een tech analyse van de game.</p>
      <figure>
        <iframe src="https://www.youtube.com/embed/RGX4KBepEBc" width="608" height="370" data-service="Youtube" scrolling="no"/>
      </figure>
      <p>Shenmue 3 is nu te checken op PC en PS4.<br/>     </p>
      <h3>Miyamoto wil dat Nintendo net zo groot wordt als Disney</h3>
      <p>In een interview met <a href="https://asia.nikkei.com/Business/Media-Entertainment/Nintendo-s-Miyamoto-wants-to-make-Mario-the-new-Mickey-Mouse%20">Nikkei</a> heeft Nintendo-icoon Shigeru Miyamoto de hoop uitgesproken dat Nintendo op een goede dag net zo groot wordt als Disney. Daarbij moet Mario dan natuurlijk ook meteen de nieuwe Mickey Mouse worden!</p>
      <p>Miyamoto ziet zijn droom echter geblokkeerd worden door een obstakel: ouders. Hij stelt dat veel ouders toch nog graag willen voorkomen dat hun kinderen games spelen. Diezelfde ouders hebben er echter geen probleem mee dat hun kroost Disney-films kijkt. Miyamoto meent dat Nintendo Disney pas serieus kan uitdagen wanneer ouders zich er allemaal comfortabel bij voelen dat hun kinderen Nintendo-games spelen.</p>
      <figure>
        <img src="https://cdn2.pu.nl/media/alie/mario.jpeg"/>
      </figure>
      <p>Miyamoto denk dat Mario zich best kan meten met Mickey Mouse, wat betreft de culturele impact en het financiële succes. Toch heeft Mario nog een lange weg te gaan voordat hij net zo diepgeworteld is in het brein van miljarden mensen over de hele wereld. Die reis kan volgens Miyamoto nog wel generaties duren.<br/>      </p>
      <h3>Trailerovervloed</h3>
      <p>Hopelijk heb je nog effe een momentje voordat je onderweg moet. De Wachtster heeft namelijk vijf versche trailers voor je opgeduikeld. Kijk snel mee naar:</p>
      <ul>
        <li><b>Black Future '88</b> – nu op Switch, eerder op PC</li>
        <li><b>Gris</b> – nu op PS4, eerder op iOS, Switch en PC</li>
        <li><b>Debris</b> – nu op PS4, eerder op PC</li>
        <li><b>Heroland</b> – vanaf 3 december op PC, PS4 en Switch</li>
        <li><b>Lost Ember</b> – nu op PC, PS4 en Xbox One, later op Switch</li>
      </ul>
      <figure>
        <iframe src="https://www.youtube.com/embed/M51eIzz-qGM" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/BRiKQIVo7ao" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/KY4zAtXJIwM" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/32Zhu_YPccw" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/br_b7JqM7Ps" width="608" height="370" data-service="Youtube" scrolling="no"/>
      </figure>
      <p>     </p>
      <h3>Comic-momentje</h3>
      <figure>
        <img src="https://cdn2.pu.nl/media/alie/n8w825112019.png"/>
      </figure>
      <p>     </p>
      <h3>Borderlands 3 voegt nieuwe content en fixes toe met Patch 4</h3>
      <p>Gearbox Software komt met een nieuwe patch voor Borderlands 3. Deze Patch 4 bevat naast een aantal fixes ook gloednieuwe content!</p>
      <p>Het grote hoogtepunt van deze Patch 4 voor Borderlands 3 is natuurlijk de onlangs aangekondigde Takedown at the Maliwan Blacksite: nieuwe endgame content, waarbij spelers middels een serie boss battles en challenges nieuwe gear kunnen verdienen.</p>
      <p>Maar er is meer! Patch 4 kent namelijk ook een aantal meer algemene aanpassingen, waaronder de toevoeging van de moeilijkheidsgraad Mayhem 4. Bovendien bevat deze patch voor Borderlands 3 ook een upgrade voor je inventory-capaciteit.</p>
      <p>Tenslotte dan nog de fixes. Denk hierbij aan karakterspecifieke wijzigingen voor Moze, Zane en FL4K, specifiek gericht op het balanceren van deze karakters in de endgame. Meer informatie daarover lees je in de <a href="https://borderlands.com/en-US/news/2019-11-21-borderlands-3-patch-hotfixes-nov-21/%20">patch notes</a>.</p>
      <figure>
        <img src="https://cdn2.pu.nl/media/alie/borderlands-3.jpg"/>
      </figure>
      <p>Borderlands 3 is nu te checken op PC, PS4 en Xbox One.<br/>      </p>
      <h3>State of Decay 2 komt in 2020 naar Steam</h3>
      <p>State of Decay 2 verschijnt ergens volgend jaar op Steam. Daarmee sluit de game zich aan bij voorgangers Gears 5 en Halo: The Master Chief Collection.</p>
      <p>Xbox-baas Phil Spencer liet eerder dit jaar al weten dat Microsoft plannen had om zijn aanbod in concurrerende digitale winkels uit te breiden. Dat bericht volgde na de aankondiging in maart dat Halo: The Master Chief Collection zowel op Steam als in de Microsoft Store zou worden verkocht. Gears 5 werd vervolgens begin september in beide winkeld gedropt.</p>
      <figure>
        <img src="https://cdn2.pu.nl/media/alie/state-of-decay-2.jpg"/>
      </figure>
      <p>Op dit moment laat <a href="https://store.steampowered.com/app/495420/State_of_Decay_2/%20">de Steam-pagina van State of Decay 2</a> een releasedatum in het begin van 2020 zien. Undead Labs liet eerder dit weekend <a href="https://www.stateofdecay.com/2019/11/22/state-of-decay-2-is-coming-to-steam/%20">weten</a> dat de Steam-versie cross-platform play met Xbox Live zal ondersteunen, net als de versie die beschikbaar is in de Microsoft Store voor Windows 10.</p>
      <p>Meer details over State of Decay 2 op Steam worden later vandaag onthuld in een livestream van Undead Labs.<br/>     </p>
      <h3>Memes en dingen</h3>
      <p>Vandaag in memes en dingen: 7 verdwenen personages die vereeuwigd werden middels easter eggs en bijzondere, nooit uitgebrachte Nintendo peripherals.</p>
      <figure>
        <iframe src="https://www.youtube.com/embed/MGrEPkAo_84" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/pJOW2zu8bpg" width="608" height="370" data-service="Youtube" scrolling="no"/>
      </figure>
      <p>       </p>
      <h3>Lekker koesen!      </h3>
    </article>
  </body>
</html>