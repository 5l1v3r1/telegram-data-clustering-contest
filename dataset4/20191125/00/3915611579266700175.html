<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svethardware.cz/nepovolene-pristani-dronu-na-letisti-v-las-vegas-vyjde-muze-na-20-000-usd/50700"/>
    <meta property="og:site_name" content="Svethardware.cz"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Nepovolené přistání dronu na letišti v Las Vegas vyjde muže na 20.000 USD"/>
    <meta property="og:description" content="Létání s dronem na nepovolených místech může vyjít hodně draho. Své by o tom mohl vyprávět Reuben Burciaga, jehož let nad Las Vegas, který skončil na zdejším letišti, vyjde na pokutách na 20 tisíc USD."/>
  </head>
  <body>
    <article>
      <h1>Nepovolené přistání dronu na letišti v Las Vegas vyjde muže na 20.000 USD</h1>
      <h2>Létání s dronem na nepovolených místech může vyjít hodně draho. Své by o tom mohl vyprávět Reuben Burciaga, jehož let nad Las Vegas, který skončil na zdejším letišti, vyjde na pokutách na 20 tisíc USD.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.svethardware.cz/milan-surkala/autor/" target="_blank">Milan Šurkala</a></address>
      <p>Pokud chce člověk létat s dronem, měl by si pozjišťovat, co vše vlastně může a naopak. Reuben Burciaga, který si chtěl pořídit pár záběrů v Las Vegas, je kvůli tomu nyní v pořádných finančních problémech. Vzal svůj dron DJI Phantom 3 a rozhodl se natočit Las Vegas z výšky včetně High Roller Observation Wheel. Během letu se ale dron zbláznil, přestal reagovat na kameramanovy pokyny a pomalu si to namířil na zdejší letiště McCarran. Tam přistál jen několik metrů od runwaye.<br/> </p>
      <figure>
        <img src="https://www.svethardware.cz/nepovolene-pristani-dronu-na-letisti-v-las-vegas-vyjde-muze-na-20-000-usd/50700/img/las-vegas-airport.jpg"/>
      </figure>
      <p><i>letiště Las Vegac McCarran, autor: Eric Salard [<a href="https://creativecommons.org/licenses/by-sa/2.0">CC BY-SA 2.0</a>], přes </i><a href="https://commons.wikimedia.org/wiki/File:LAS_LAS_VEGAS_TOWER_CONTROL_(10509713443).jpg"><i>Wikimedia Commons<br/></i></a> <br/>FAA se podařilo dopátrat majitele, i když to kvůli problémům s jeho sériovým číslem nebylo jednoduché. Nyní mu bylo přišito hned 9 prohřešků, mezi nimiž je létání nad lidmi, létání nad Las Vegas bez povolení, létání příliš blízko letiště mimo povolené zóny, hrozba potenciálně velmi nebezpečné situace a několik dalších. Celková pokuta byla vyčíslena na $14700. Burciaga sice s výší nesouhlasil (dle jeho názoru by bylo adekvátních tak $1000 až $3000), ale neodvolal se, ignoroval další dopisy od FAA a ve stanovém termínu nic nezaplatil, takže s penále je jeho pokuta navýšena už na $20000.<br/> </p>
      <footer>Zdroj: <a href="https://www.diyphotography.net/tourist-fined-20000-after-his-drone-landed-in-las-vegas-airport/">diyphotography.net</a></footer>
    </article>
  </body>
</html>