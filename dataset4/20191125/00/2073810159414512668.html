<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/heather-parisi-picchiata-figlie-lettera-barbara-durso-449639"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Heather Parisi picchiata dall’ex: le figlie più grandi scrivono alla d’Urso"/>
    <meta property="og:description" content="La lettera delle figlie maggiori di Heather Parisi a Live-Non è la d’Urso Continua a far discutere la recente rivelazione di Heather Parisi. La famosa showgirl ha confessato a Live-Non è la d’Urso di aver vissuto un amore malato. Una relazione pericolosa, durante la quale è stata riempita di botte per circa sette anni. Una […]"/>
  </head>
  <body>
    <article>
      <h1>Heather Parisi picchiata dall’ex: le figlie più grandi scrivono alla d’Urso</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/barbara-durso-lettera-figlie-heather-parisi.jpg"/>
      </figure>
      <h3>La lettera delle figlie maggiori di Heather Parisi a Live-Non è la d’Urso</h3>
      <p>Continua a far discutere la recente rivelazione di Heather Parisi. La famosa showgirl ha confessato a Live-Non è la d’Urso di aver vissuto un amore malato. Una relazione pericolosa, durante la quale<b> è stata riempita di botte per circa sette anni</b>. Una confessione che ha stupito il pubblico e che ha spinto più di qualcuno a cercare il colpevole tra gli ex fidanzati e mariti della Parisi. Una settimana dopo le figlie più grandi di Heather – Rebecca e Jacqueline – hanno scritto una breve lettera a Barbara d’Urso per chiarire che i loro padri non c’entrano nulla con quanto ammesso dalla storica rivale di Lorella Cuccarini.</p>
      <h3>Cosa hanno scritto le figlie di Heather Parisi a Barbara d’Urso</h3>
      <p><i>“Siamo contente di vedere la nostra mamma serena e ci dispiace per quanto è stato detto da Heather. I nostri padri sono estranei al racconto di nostra madre: <b>si parla di fatti antecedenti</b>“,</i> hanno precisato Rebecca e Jacqueline in una lettera che Barbara d’Urso ha letto in diretta nella puntata di Live-Non è la d’Urso di lunedì 25 novembre. Nei giorni scorsi Jacqueline – nata dalla relazione con l’ortopedico Giovanni Di Giacomo – aveva già difeso il genitore su Donna Moderna: “<i>Mi dispiace molto per quanto ha raccontato esserle accaduto, allo stesso tempo ci tengo a sottolineare, a scanso di ulteriori equivoci, che il mio papà Giovanni Di Giacomo è completamente estraneo a quanto riferito da Heather. I fatti riportati sono antecedenti di molto alla nascita mia e di mia sorella. Mi sembra questo un atto dovuto nel rispetto di mio padre”.</i></p>
      <h3>Heather Parisi ha un rapporto difficile con le prime due figlie</h3>
      <p>Dopo l’intervista a Live-Non è la d’Urso <a href="https://www.gossipetv.com/jacqueline-figlia-heather-parisi-dove-altre-figlie-448508">Jacqueline ha attaccato pubblicamente la madre Heather Parisi</a> su Instagram. A quanto pare <b>le due non hanno un buon rapporto</b> e durante l’adolescenza la giovane ha preferito vivere a Roma con il padre. <a href="https://www.gossipetv.com/heather-parisi-figlia-jacqueline-usa-vive-papa-eroe-448805">Oggi Jacqueline si è trasferita in America, dove studia recitazione.</a> La sorella maggiore Rebecca – nata nel 1994 dal matrimonio tra Heather e l’imprenditore Giorgio Manenti -non si è invece espressa sulla faccenda, se non tramite la missiva inviata a Barbara d’Urso nella quale ha voluto <a href="http://gossipetv.com/heather-parisi-violenze-7-anni-calci-pugni-448474">difendere il padre al quale è molto legata.</a></p>
    </article>
  </body>
</html>