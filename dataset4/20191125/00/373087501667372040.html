<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/hardware/articoli/n513156/huawei-matebook-d-14-15-caratteristiche-prezzo/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Huawei MateBook D 14 e 15 ufficiali: CPU Intel o AMD, Windows 10 | Prezzi"/>
    <meta property="og:description" content="Huawei ha presentato ufficialmente i nuovi portatili della linea MateBook D - già anticipati nei giorni scorsi -, ora composta da MateBook D 15 (con display da 15,6&quot;) e dal nuovo MateBook D 14, sempre dotato di un pannello da 14&quot;."/>
  </head>
  <body>
    <article>
      <h1>Huawei MateBook D 14 e 15 ufficiali: CPU Intel o AMD, Windows 10 | Prezzi</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Gabriele Congiu</a></address>
      <p><b>Huawei</b> ha presentato ufficialmente i nuovi portatili della linea <b>MateBook D</b> - <a href="https://www.hdblog.it/hardware/articoli/n513049/huaewi-matebook-d-2019-data-presentazione-immagine/">già anticipati nei giorni scorsi</a> -, ora composta da <b>MateBook D 15</b> (con display da 15,6") e dal nuovo <b>MateBook D 14</b>, sempre dotato di un pannello da 14".</p>
      <h3>CARATTERISTICHE</h3>
      <figure>
        <img src="https://hd.tudocdn.net/884629?w=1000&amp;fit=clip"/>
      </figure>
      <p>I due modelli si distinguono quasi esclusivamente sotto l'aspetto dimensionale, dal momento che la dotazione hardware è pressoché la stessa per entrambi. Parliamo quindi di due portatili dotati di corpo in alluminio, display IPS 16:9 con risoluzione <b>FullHD </b>contrasto 800:1 e angolo di visione a 178°, processori basati su chip<b> Intel Core di decima generazione </b>(i5 e i7), <b>8/16GB di memoria RAM</b>, scheda grafica <b>Nvidia MX250</b>, sino a 3 porte USB A (una 3.0 e due 2.0 sul 15, una 3.0 e una 2.0 sul 14), 1 porta Type-C, una HDMI e il connettore jack audio da 3,5mm. Non manca anche il sistema di dissipazione Shark Fin 2.0 Silent Fan e lo scanner di impronte digitali nel tasto di accensione.</p>
      <figure>
        <img src="https://hd.tudocdn.net/884630?w=1000&amp;fit=clip"/>
      </figure>
      <p>Per quanto riguarda la memoria di archiviazione, MateBook D 15 viene proposto con<b> 256GB di SSD e 1TB di HDD</b>, mentre il modello da 14" offre solo <b>512GB di SSD</b>. Queste configurazioni sono valide per tutte le varianti, incluse le nuovissime basate sui processori <b>AMD Ryzen R5 3500U a 12nm</b>; in questo caso la GPU diventa una<b> Vega 8</b>.</p>
      <p>Passando a peso e dimensioni, la versione da 15,6" misura 357,8 x 229,9 x 16,9mm e pesa 1,62Kg, mentre quella da 14" 322,5 x 214,8 x 15,9mm e 1,38Kg di peso. Quest'ultima offre anche un'angolazione di apertura dello schermo pari a 180°, mentre entrambi sono dotati di un caricatore rapido (circa il 50% in 30 minuti) in formato <b>Type-C da 65W</b> che pesa solo 160 grammi per tutti si parla di un'autonomia di circa 13 ore.</p>
      <figure>
        <img src="https://hd.tudocdn.net/884631?w=1000&amp;fit=clip"/>
      </figure>
      <h3>PREZZI E DISPONIBILITA'</h3>
      <p>Fortunatamente le <a href="https://www.hdblog.it/huawei/articoli/n513044/huawei-rimozione-blocco-microsoft-windows/">recenti distensioni in corso tra Stati Uniti e Cina</a> hanno permesso a tutti i MateBook D di essere <b>equipaggiati con Windows 10 di serie </b>(anche se resta l'opzione Linux), quindi si può dire senza problemi che siano già pronti al lancio in ogni mercato. A proposito di lancio, i nuovi MateBook D saranno disponibili in Cina dal 3 dicembre, con preordini già aperti, alle seguenti cifre:</p>
      <ul>
        <li><b>Huawei MateBook D 15</b> i5/MX250/8GB/256GB SSD + 1TB HDD — 5.299 yuan (684 euro circa) i5/MX250/16GB/256GB SSD + 1TB HDD — 5.599 yuan (723 euro circa) i7/MX250/16GB/256GB SSD + 1TB HDD — 6.599 yuan (852 euro circa) Ryzen – R5/Vega 8/8GB/256GB SSD + 1TB HDD — 3.999 yuan (516 euro circa) Ryzen – R5/Vega 8/16GB/256GB SSD + 1TB HDD — 4.299 yuan (555 euro circa)</li>
        <li><b>Huawei MateBook D 14</b> i5/MX250/8GB/512GB SSD — 5.199 yuan (670 euro circa) i5/MX250/16GB/512GB SSD — 5.499 yuan (710 euro circa) i7/MX250/16GB/512GB SSD — 6,499 yuan (838 euro circa) Ryzen – R5/Vega 8/8GB/512GB SSD — 3.999 yuan (516 euro circa) Ryzen – R5/Vega 8/16GB/512GB SSD — 4.299 yuan (554 euro circa)</li>
      </ul>
      <slideshow>
        <figure>
          <img src="https://hd.tudocdn.net/884606?w=1000&amp;fit=clip"/>
        </figure>
        <figure>
          <img src="https://hd.tudocdn.net/884633?w=1000&amp;fit=clip"/>
        </figure>
      </slideshow>
      <p>Zero compromessi al miglior prezzo?? <a href="https://www.hdblog.it/prezzi/Samsung-Galaxy-S10-Plus_i3876/">Samsung Galaxy S10 Plus</a>, in offerta oggi da <a href="https://www.hdblog.it/clickgo/?id=3876&amp;pid=do313784427&amp;nid=3812768608&amp;area=4&amp;prz=635&amp;hash=e7b057291a96f435edda0a69732d3e11">Gaming Pro a <b>635 euro</b></a> oppure da <a href="https://www.hdblog.it/clickgo/?id=3876&amp;pid=do290378975&amp;nid=3843156622&amp;area=4&amp;prz=705&amp;hash=2ef051793ea6ef3e6b6c52e1aa1e100b">ePrice a <b>705 euro</b></a>.</p>
      <p>
        <a href="https://consumer.huawei.com/cn/laptops/matebook-d-14-amd/specs/">VIA</a>
      </p>
      <p>
        <a href="https://www.huaweicentral.com/huawei-matebook-d-2019-launches/">VIA</a>
      </p>
      <p>
        <a href="https://consumer.huawei.com/cn/laptops/matebook-d-15-amd/specs/">FONTE</a>
      </p>
    </article>
  </body>
</html>