<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/gravidanza/nomi-per-bambini/nomi-classifica-istat-italia"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Nomi, i più diffusi in Italia"/>
    <meta property="og:description" content="Siete nella fase di scelta del nome del nascituro o della nascitura? Vi suggeriamo di dare un'occhiata alle classifiche Istat, dello scorso anno 2018, dei nomi italiani più diffusi nel nostro Paese e a quelli che saranno i trend più popolari del 2020. I vincitori indiscussi? Non più Francesco (spodestato da Leonardo) e Sofia."/>
  </head>
  <body>
    <article>
      <h1>Nomi, i più diffusi in Italia</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Sara De Giorgi Luisa Perego</a></address>
      <p>Aspettate un bimbo o una bimba e siete nella fase di scelta del nome? Al di là delle vostre preferenze personali, può essere utile conoscere quali sono i <a href="https://www.nostrofiglio.it/nomi">nomi </a><a href="https://www.nostrofiglio.it/gravidanza/nomi-per-bambini/nomi-maschili">maschili</a> e <a href="https://www.nostrofiglio.it/gravidanza/nomi-per-bambini/nomi-femminili">femminili </a>più usati attualmente in Italia.</p>
      <p> </p>
      <related>
        <h4>LEGGI ANCHE</h4>
        <a href="https://www.nostrofiglio.it/nomi"/>
      </related>
      <p> </p>
      <h3>I nomi per bambini e bambine più usati in Italia nel 2018</h3>
      <p> </p>
      <p>E' appena stato pubblicato il rapporto Istat, Istituto di Statistica italiano, con i dati del 2018 nel report "<a href="https://www.istat.it/it/archivio/natalit%C3%A0+e+fecondit%C3%A0">Natalità e fecondità della popolazione nel 2018</a>".</p>
      <p> </p>
      <p>Per i maschietti, Leonardo ha spodestato Francesco, dopo aver primeggiato storicamente dal 2001. Al secondo posto Francesco, mentre al terzo resta stabile Alessandro.</p>
      <p>Per quanto riguarda le femmine invece, la graduatoria resta invece invariata. Ai primi tre posti troviamo Sofia, Giulia e Aurora.</p>
      <p> </p>
      <p>Nonostante ci siano quasi 29 mila nomi diversi per i maschi e oltre 27 mila per le femmine (includendo sia i nomi semplici sia quelli composti), la distribuzione del numero di bambini secondo il nome rivela un’elevata concentrazione intorno ai primi 30 in ordine di frequenza, che complessivamente coprono quasi il 45% di tutti i nomi attribuiti ai bambini e oltre il 38% di quelli delle bambine.</p>
      <p> </p>
      <p>Ecco la classifica 2018 con i nomi per bambini più usati:</p>
      <ol>
        <li>
          <b>Leonardo 3,39% (sul totale dei maschi)</b>
        </li>
        <li>
          <b>Francesco 2,87%</b>
        </li>
        <li>
          <b>Alessandro 2,50%</b>
        </li>
        <li>
          <b>Lorenzo 2,45%</b>
        </li>
        <li>
          <b>Mattia 2,41%</b>
        </li>
        <li>
          <b>Andrea 2,21%</b>
        </li>
        <li>
          <b>Gabriele 2,08%</b>
        </li>
        <li>
          <b>Riccardo 1,97%</b>
        </li>
        <li>
          <b>Tommaso 1,84%</b>
        </li>
        <li>
          <b>Edoardo 1,67%</b>
        </li>
      </ol>
      <p>Ecco la classifica 2018 con i nomi per bambine più usati.</p>
      <p> </p>
      <ol>
        <li>
          <b>Sofia 2,99%</b>
        </li>
        <li>
          <b>Giulia 2,67%</b>
        </li>
        <li>
          <b>Aurora 2,74%</b>
        </li>
        <li>
          <b>Alice 1,75%</b>
        </li>
        <li>
          <b>Ginevra 1,72%</b>
        </li>
        <li>
          <b>Emma 1,63%</b>
        </li>
        <li>
          <b>Giorgia 1,52%</b>
        </li>
        <li>
          <b>Greta 1,42%</b>
        </li>
        <li>
          <b>Beatrice 1,42%</b>
        </li>
        <li>
          <b>Anna 1,29%</b>
        </li>
      </ol>
      <p> </p>
      <h3>I nomi per bambini più usati in Italia nel 2017</h3>
      <p> </p>
      <p>Vediamo ora i dati dell'anno precedente. Il rapporto <b>ISTAT </b>dell'anno 2017 <a href="https://www.istat.it/it/archivio/natalit%C3%A0+e+fecondit%C3%A0">"<b>Natalità e fecondità della popolazione residente</b>"</a> riporta i dati relativi alla natalità nel nostro Paese e la classifica dei nomi femminili e maschili più diffusi in Italia. Secondo gli statisti che hanno redatto la relazione, nel 2017 si è verificato un <b>calo delle nascite</b>.</p>
      <p> </p>
      <p>Infatti, nel 2017 sono stati iscritti in anagrafe per nascita 458.151 bambini, oltre 15 mila in meno rispetto al 2016. E nell’arco di 3 anni, dal 2014 al 2017, le nascite sono diminuite di circa 45 mila unità, mentre sono quasi 120 mila in meno rispetto al 2008.</p>
      <p> </p>
      <p>Ma, oltre alla rilevazione del calo delle nascite, il rapporto ISTAT evidenzia anche i <a href="https://www.nostrofiglio.it/gravidanza/nomi-per-bambini">nomi per bimbi e per bimbe</a> più adoperati in Italia. Per quanto riguarda i maschietti, <a href="https://www.nostrofiglio.it/nomi/francesco"><b>Francesco</b></a> è ancora sul podio dal 2013, seguito da Leonardo. Per le femminucce, nel 2017 <a href="https://www.nostrofiglio.it/nomi/sofia"><b>Sofia</b> </a>è stato il nome più utilizzato, seguito da Giulia.</p>
      <p> </p>
      <p>Ecco la "top ten" ISTAT dei nomi maschili:</p>
      <p> </p>
      <ol>
        <li><b> Francesco. </b>3,09 % (sul totale dei maschi)</li>
        <li><b> Leonardo. </b>2,84 %</li>
        <li><b> Alessandro. </b>2,57 %</li>
        <li><b> Lorenzo. </b>2,48 %</li>
        <li><b> Mattia. </b>2,45 %</li>
        <li><b> Andrea</b>. 2,28 %</li>
        <li><b> Gabriele.</b> 2,20 %</li>
        <li><b> Riccardo</b>. 1,86 %</li>
        <li><b> Matteo.</b> 1,74 %</li>
        <li><b> Tommaso.</b> 1,72 %</li>
      </ol>
      <p> </p>
      <p>Qui la classifica dei primi 10 nomi femminili più usati:</p>
      <p> </p>
      <ol>
        <li><b> Sofia. </b>3,26 % (sul totale delle femmine)</li>
        <li><b> Giulia. </b>2,79 %</li>
        <li><b> Aurora</b>. 2,64 %</li>
        <li><b> Alice. </b>1,68 %</li>
        <li><b> Ginevra. </b>1,62 %</li>
        <li><b> Emma. </b>1,60 %</li>
        <li><b> Giorgia. </b>1,58 %</li>
        <li><b> Greta. </b>1,48 %</li>
        <li><b> Martina. </b>1,42 %</li>
        <li><b>Beatrice. </b>1,35 %</li>
      </ol>
      <p> </p>
      <p>Dal report ISTAT viene fuori che nonostante ci siano circa 30 mila nomi diversi per i maschi e altrettanti per le femmine (includendo sia i nomi semplici sia quelli composti), la distribuzione del numero di bambini secondo il nome rivela un’elevata concentrazione intorno ai primi <b>30 nomi in ordine di frequenza delle classifiche,</b> che complessivamente coprono il 46% di tutti i nomi attribuiti ai bambini e quasi il 40% di quelli delle bambine.</p>
      <p> </p>
      <p>Per quanto riguarda la distribuzione regionale dei nomi, è interessante notare alcune particolarità. Ad esempio, tra i nomi maschili <b>Francesco</b> è al primo posto al Sud, mentre <b>Leonardo </b>è sul podio in alcune regioni del Nord. Tra i nomi femminili, invece, Sofia è il nome indiscutibilmente più diffuso sia al Nord sia al Sud. In Puglia, Basilicata, Sicilia, Campania è il nome <b>Aurora </b>al primo posto.</p>
      <p> </p>
      <h3> </h3>
      <h3>Bimbi stranieri con nomi italiani</h3>
      <p> </p>
      <p>
        <b>I bimbi stranieri nel 2018</b>
      </p>
      <p> </p>
      <p>Sia nomi stranieri che nomi italiani. In particolare sia genitori rumeni che cinesi scelgono nomi italiani per i propri figli.</p>
      <p> </p>
      <p>Ma come si chiamano prevalentemente questi bimbi? <b>Adam, Amir e Rayan</b> ma anche<b> Matteo, Leonardo, Mattia e Alessandro</b> i bambini stranieri nati da genitori residenti nel nostro Paese.</p>
      <p> </p>
      <p>Anche per le bambine straniere il primato spetta a <b>Sofia</b>, come per la totalità delle nate residenti, seguito da<b> Sara, Emma e Aurora</b>.</p>
      <p> </p>
      <p>Rispetto alla graduatoria generale, in quella dei nomi dei nati stranieri la variabilità è maggiore: i primi trenta nomi maschili e femminili coprono circa il 14% del totale dei nomi dei nati stranieri. Le preferenze dei genitori stranieri si differenziano a seconda della cittadinanza. La tendenza a scegliere per i propri figli un nome diffuso nel paese ospitante è più spiccata appunto per le comunità rumena e cinese.</p>
      <p> </p>
      <p>Cosi è frequente che i <b>bambini rumeni</b> si chiamino Luca, Matteo o Leonardo, ma anche David e Gabriel; i <b>nomi delle bambine rumene</b> sono Sofia, Sofia Maria, Emma, Giulia e Maria.</p>
      <p>I <b>bambini cinesi </b>si chiamano prevalentemente Lonardo, Matteo, Leo e Andrea, ma anche Kevin; i <b>nomi delle bambine cinesi</b> sono Emma, Emily, Sofia, Gioia e Angela.</p>
      <p>I<b> bambini albanesi</b> iscritti in anagrafe per nascita più frequentemente si chiamano Aron, Noel e Liam, ma anche Mattia e Matteo; il <b>nome più diffuso tra le bambine</b> è Aurora, seguito da Amelia, Emily, Emma e Noemi.</p>
      <p> </p>
      <p>Un comportamento opposto si riscontra per i <b>genitori del Marocco</b>, che prediligono per i loro figli nomi legati alle tradizioni del loro paese d’origine: soprattutto Amir, Adam, Rayan, Youssef e Imran e per i <b>bambini</b>, Amira, Sara, Jannat, Nour e Malak per le <b>bambine</b>.</p>
      <p> </p>
      <p>
        <b>I bimbi stranieri nel 2017</b>
      </p>
      <p> </p>
      <p>I bambini stranieri nati nel 2017 da genitori che hanno la residenza in Italia si chiamano prevalentemente <b>Adam, Youssef, Rayan</b>, ma anche <b>Matteo, Alessandro, Davide </b>e<b> Mattia</b>. Per le bambine il primato spetta a <b>Sara,</b> seguita da <b>Sofia, Aurora</b> e <b>Malak.</b></p>
      <p> </p>
      <h3>I trend sui nomi (secondo noi) del 2020</h3>
      <p> </p>
      <p>Quali saranno invece secondo noi, i <a href="https://www.nostrofiglio.it/gravidanza/nomi-per-bambini/nomi-bambini-2020">trend dei nomi per bambini per il 2020</a>? Abbiamo fatto noi una selezione, scegliendo tra vip, trend internazionali ed evergreen.</p>
      <p> </p>
      <p>Nomi per bambini 2020</p>
      <ol>
        <li>Leonardo</li>
        <li>Alberto</li>
        <li>Leone </li>
        <li>Andrea</li>
        <li>Matteo</li>
        <li>Alessandro</li>
        <li>Cristiano</li>
        <li>Brando</li>
        <li>Edoardo</li>
        <li>Mattia</li>
      </ol>
      <p> </p>
      <p>
        <b>Nomi per bambine 2020</b>
      </p>
      <ol>
        <li>Emma</li>
        <li>Greta</li>
        <li>Carlotta</li>
        <li>Frida</li>
        <li>Aurora</li>
        <li>Vida</li>
        <li>Giulia</li>
        <li>Lucia</li>
        <li>Eva</li>
        <li>Beatrice</li>
      </ol>
      <p> </p>
      <h3>
        <a href="https://www.nostrofiglio.it/gravidanza/nomi-per-bambini/nomi-bambini-2019">I trend sui nomi (secondo noi) del 2019</a>
      </h3>
      <p> </p>
      <p>Volete sapere quali sono i trend 2019, dato che i dati Istat più recenti restano del 2018? Abbiamo fatto una selezione delle <a href="https://www.nostrofiglio.it/gravidanza/nomi-per-bambini/nomi-bambini-2019">tendenze del 2019</a>, tra nomi scelti da vip ed evergreen degli ultimi anni.</p>
      <p> </p>
      <p>Ecco i primi dieci nomi della classifica dei nomi femminili più di tendenza:</p>
      <p> </p>
      <ol>
        <li>
          <b> Frida</b>
        </li>
        <li>
          <b> Aurora</b>
        </li>
        <li>
          <b> Emma</b>
        </li>
        <li>
          <b> Eva</b>
        </li>
        <li>
          <b> Beatrice</b>
        </li>
        <li>
          <b> Giulia</b>
        </li>
        <li>
          <b> Ginevra</b>
        </li>
        <li>
          <b> Sofia</b>
        </li>
        <li>
          <b> Greta</b>
        </li>
        <li>
          <b> Alice</b>
        </li>
      </ol>
      <related>
        <a href="https://www.nostrofiglio.it/gravidanza/nomi-per-bambini/nomi-femminili-2019"/>
      </related>
      <p>Di seguito, invece, la classifica dei primi nomi maschili più trendy:</p>
      <p> </p>
      <ol>
        <li>
          <b> Leone</b>
        </li>
        <li>
          <b> Zeno</b>
        </li>
        <li>
          <b> Andrea</b>
        </li>
        <li>
          <b> Matteo</b>
        </li>
        <li>
          <b> Alessandro</b>
        </li>
        <li>
          <b> Cristian</b>
        </li>
        <li>
          <b>Tommaso</b>
        </li>
        <li>
          <b> Brando</b>
        </li>
        <li>
          <b>Edoardo</b>
        </li>
        <li>
          <b> Leonardo</b>
        </li>
      </ol>
      <related>
        <a href="https://www.nostrofiglio.it/gravidanza/nomi-per-bambini/nomi-maschili-2019"/>
      </related>
      <p>TI POTREBBE INTERESSARE ANCHE: <a href="https://www.nostrofiglio.it/gravidanza/nomi-per-bambini/nomi-bambini-2019">Nomi per bambini e per bambini nel 2019: i più belli tra cui scegliere</a> e <a href="https://www.nostrofiglio.it/gravidanza/nomi-per-bambini/nomi-femminili">nomi femminili</a></p>
      <p> </p>
      <p>GUARDA ANCHE LA GALLERIA FOTOGRAFICA:</p>
      <p> </p>
      <related>
        <a href="https://www.nostrofiglio.it/gravidanza/nomi-per-bambini/bellissimi-nomi-per-bambini-ispirati-ai-libri-per-l-infanzia"/>
      </related>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/gravidanza/nomi-per-bambini/nomi-bambini-2019"/>
        <a href="https://www.nostrofiglio.it/gravidanza/nomi-per-bambini/nomi-maschili-2019"/>
        <a href="https://www.nostrofiglio.it/gravidanza/nomi-per-bambini/nomi-femminili-2019"/>
      </related>
    </article>
  </body>
</html>