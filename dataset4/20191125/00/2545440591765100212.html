<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunyadan-spor/avrupanin-5-buyuk-liginde-gorunum/1654576"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Avrupa'nın 5 büyük liginde görünüm"/>
    <meta property="og:description" content="Avrupa'nın en büyük 5 futbol ligi kabul edilen İngiltere (Premier Lig), İspanya (La Liga), İtalya (Serie A), Almanya (Bundesliga) ve Fransa'daki (Ligue 1) karşılaşmalara, hafta sonu devam edildi."/>
  </head>
  <body>
    <article>
      <h1>Avrupa'nın 5 büyük liginde görünüm</h1>
      <h2>Avrupa'nın en büyük 5 futbol ligi kabul edilen İngiltere (Premier Lig), İspanya (La Liga), İtalya (Serie A), Almanya (Bundesliga) ve Fransa'daki (Ligue 1) karşılaşmalara, hafta sonu devam edildi.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Yunus Kaymaz  </a></address>
      <h4>İstanbul</h4>
      <p>İngiltere'de Liverpool, İspanya'da Barcelona, İtalya'da Juventus, Almanya'da Borussia Mönchengladbach, Fransa'da ise Paris Saint-Germain (PSG), puan tablosunun zirvesinde yer aldı.</p>
      <h3>Premier Lig </h3>
      <p>Alman teknik adam Jurgen Klopp yönetimindeki Liverpool, 13. hafta maçında deplasmanda Crystal Palace'ı 2-1 mağlup etti ve 37 puanla liderliğini sürdürdü.</p>
      <p>"Kırmızılar", ligdeki yenilmezlik serisini de 30 karşılaşmaya çıkardı.</p>
      <p>Milli futbolcu Çağlar Söyüncü'nün forma giydiği Leicester City, deplasmanda Brighton Hove Albion'ı 2-0 yenerek üst üste 5. maçını kazandı.</p>
      <p>Son şampiyon Manchester City de geriye düştüğü maçta Chelsea'yi 2-1 mağlup etti. </p>
      <p>Premier Lig'in 13. haftasının ardından lider Liverpool'u 29 puanlı Leicester City ve 28 puanlı Manchester City takip ediyor. </p>
      <h3>La Liga</h3>
      <p>Lider Barcelona, ilk yarısını 1-0 geride kapadığı maçta Leganes'i 2-1 yendi.</p>
      <p>Galatasaray'ın UEFA Şampiyonlar Ligi'ndeki rakiplerinden Real Madrid, sahasında Real Sociedad'ı 3-1 mağlup etti.</p>
      <p>Atletico Madrid, deplasmanda Granada ile 1-1 berabere berabere kalırken, Sevilla deplasmanda Valladolid'i tek golle geçti. </p>
      <p>La Liga'nın 14. haftası sonunda puanını 28'e çıkaran Barcelona, kendisi gibi maç eksiği bulunan Real Madrid'in averajla önünde liderliğini sürdürdü. Bu iki ekibi, 27 puanla Sevilla, 25 puanla Atletico Madrid izliyor. </p>
      <h3>Serie A</h3>
      <p>Juventus, geriye düştüğü maçta Atalanta'yı 3-1 yenerek yoluna namağlup devam etti. Torino'yu 3-0 yenen Inter, zirveden kopmadı.</p>
      <p>Lazio, deplasmanda Sassuolo'yu 2-1'lik skorla geçerken, Medipol Başakşehir'in UEFA Avrupa Ligi'ndeki rakiplerinden Roma ise sahasında Brescia'yı 3-0 mağlup etti.</p>
      <p>Serie A'nın 13. haftasını 35 puanla geçen Juventus'u, 34 puanla Inter, 27 puanla Lazio, 25 puanla da Roma takip etti. </p>
      <h3>Bundesliga</h3>
      <p>Medipol Başakşehir ile UEFA Avrupa Ligi’nde aynı grupta yer alan Borussia Mönchengladbach, deplasmanda Union Berlin'e 2-0 yenildi. </p>
      <p>Son 7 yılın şampiyonu Bayern Münih, deplasmanda Fortuna Düsseldorf’u 4-0 mağlup etti.</p>
      <p>Leipzig, sahasında Köln'ü 4-1 yenerken, Freiburg deplasmanda Bayer Leverkusen ile 1-1 berabere kaldı.</p>
      <p>Bundesliga'nın 12. haftası sonunda 25 puanlı lider Borussia Mönchengladbach'ı, 24 puana sahip Leipzig ve Bayern Münih, 22 puanlı Freiburg ve Schalke 04 takip etti.</p>
      <h3>Ligue 1</h3>
      <p>Galatasaray'ın UEFA Şampiyonlar Ligi'ndeki rakiplerinden PSG, sahasında Lille'i 2-0 yendi. Liderin takipçisi Angers, Nimes karşısında üç puana tek golle uzandı.</p>
      <p>Olympique Marsilya deplasmanda Toulouse'u 2-0, Bordeaux sahasında Monaco'yu 2-1 mağlup ederken, Saint-Etienne sahasında Montpellier ile berabere kaldı.</p>
      <p>Ligue 1'de 14. haftanın ardından puanını 33'e çıkaran PSG, liderliğini sürdürdü. 24 puanlı Angers, 22'şer puanlı Bordeaux, Olympique Marsilya ve Saint-Etienne Paris ekibinin arkasında yer aldı.</p>
      <related>
        <a href="https://www.aa.com.tr/tr/dunyadan-spor/avrupanin-5-buyuk-liginde-gorunum/1654576"/>
        <a href="https://www.aa.com.tr/tr/dunyadan-spor/getafe-deplasmandan-bir-puanla-dondu/1654210"/>
        <a href="https://www.aa.com.tr/tr/dunyadan-spor/real-madrid-sahasinda-kazandi/1653851"/>
        <a href="https://www.aa.com.tr/tr/dunyadan-spor/lider-barcelona-leganesden-3-puanla-dondu/1653654"/>
        <a href="https://www.aa.com.tr/tr/dunyadan-spor/mourinhodan-degistim-mesaji/1652196"/>
        <a href="https://www.aa.com.tr/tr/futbol/yesil-sahalarin-kardes-futbolculari/1651620"/>
      </related>
    </article>
  </body>
</html>