<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kalinic-mora-na-operaciju-nosa/343376"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Kalinić mora na operaciju nosa"/>
    <meta property="og:description" content="Fener potvrdio da ide na zahvat"/>
  </head>
  <body>
    <article>
      <h1>Kalinić mora na operaciju nosa</h1>
      <h2>Fener potvrdio da ide na zahvat</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Pamtiće dugo <b>Nikola Kalinić</b> derbi sa Darušafakom minulog vikenda. Srpski košarkaš zadobio je <b><a href="https://mozzartsport.com/kosarka/vesti/kalinicu-slomljen-nos-ostra-poruka-za-sudije-i-zeljkove-kritike/343365">prelom nosa</a></b> posle snažnog udarca od strane <b>Bonzija Kolsona</b>, zbog kojeg će morati da odsustvuje neko vreme s terena.</p>
      <p>Kako je zvanično objavio Fenerbahče, <b>Kalinić</b> će morati na operaciju nosa.<br/>„<b>Nikoli su urađeni detaljni testovi zbog povrede nosa koju je zadobio na utakmici sa Darušafakom. Registrovano je da je došlo do preloma i zbog toga će Kalinić danas morati na opraciju. Želimo našem igraču da se dobro oporavi i što pre vrati na teren</b>“, stoji u saopštenju Fenerbahčea.</p>
      <p>Noć pre, koji sat posle utakmice i povrede, <b>Nikola</b> je poručio da će se vratiti na teren za nedelju dana.<br/>„<b>K</b><b>oliko još povreda treba da prođe pre nego što sudije počnu da sviraju faulove i počnu da štite igrače? Iskreno, nadam se da nije ništa ozbiljno. Slomljen mi je nos, ali za nedelju dana bi trebalo da budem nazad na parketu. Važne utakmice kod kuće dolaze, vreme je da napravimo seriju pobeda“</b>, napisao je <b>Kalinić </b>na društvenim mrežama.</p>
      <figure>
        <iframe src="https://www.youtube.com/embed/XFlvsink8p0" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/25.11.2019./34a.jpg"/>
      </figure>
    </article>
  </body>
</html>