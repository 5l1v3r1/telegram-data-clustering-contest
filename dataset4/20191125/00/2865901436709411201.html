<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milos-ninkovic-na-potezu/343418"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Miloš Ninković na potezu"/>
    <meta property="og:description" content="Sidnej spremio novi ugovor"/>
  </head>
  <body>
    <article>
      <h1>Miloš Ninković na potezu</h1>
      <h2>Sidnej spremio novi ugovor</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Iako ima 35 godina i ušao je u poznu jesen karijere, <b>Miloš</b> <b>Ninković</b> je i dalje klasa za australijski fudbal.</p>
      <p>O tome govori i želja njegovog kluba Sidneja da mu ponudi novi ugovor. Australijski mediji pišu da je Sidnej neuobičajeno rano odlučio da krene u pregovore oko novu ugovora za <b>Ninkovića</b>. Iako mu aktuelni ugovor ističe u maju i klub ima još pola godine da razmisli, Sidnej je rešio da već sada počne pregovore sa <b>Ninkovićem</b> oko novog ugovora i ponudi mu saradnju na dodatnih godinu dana.</p>
      <p>To nije čest slučaj u autralijskom fudbalu da sa igračem razgovara šest meseci pre isteka saradnje. Obično se ti pregovori vode na kraju sezonu zbog “seleri-kepa”, forme i fizičkog stanja u kojem je tada igrača. Ali <b>Ninković</b> je očigledno toliko bitan i neophodan Sidneju da klub želi da ga blindira pre nego što mu neko drugi eventualno pošalje ponudu. A šuška se da su neki rivali spremni da ga testiraju zanimljivim ponudama.</p>
      <p><b>Ninković</b> je prošle sezone bio jedan od najzaslužnijih za titulu Sidneja, a odlično je krenuo i u ovoj sezoni sa dva gola u šest utakmica. Već pet godina je član Sidneja i ima jednu od ključlnih uloga u najuspešnijoj eri kluba tokom koje su osvojene dve titule prvaka zemlje. Očigledno je da mu forma ne pada i u Sidneju veruju da još može da igra na visokom nivou. Već je ušao u proceduru za dobijanje australijskog državljanstva i ako uđe u šest godinu ugovora sa Sidnejom, neće se više tretirati kao stranac i otvoriće prostor za dovođenje još jednog kvalitetnog inostranog fudbalera.</p>
      <p>Lokalni <i>Herald</i> piše da rani pregovori oko novog ugovora odgovaraju i <b>Ninkoviću</b> koji se lepo oseća u Australiji i želi da ostane tamo da živi. Potrebno je samo da Srbin prihvati ponudu Sidneja. Osim ako ne dođe neka druga finansijski bolja od protivnika... </p>
      <figure>
        <img src="https://mozzartsport.com/upload/CKEditor/24.11.2019/26.jpg"/>
      </figure>
    </article>
  </body>
</html>