<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/sardine_facebook_oscurata_visibile_pagina_ultime_notizie_oggi-4885197.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Sardine, torna visibile nella notte la pagina Facebook oscurata"/>
    <meta property="og:description" content="Dopo l'1 di notte è tornata visibile agli utenti di Fb la pagina '6000 Sardine' e così anche quella '6000 Sardine 2' che era stata creata per l'alto numero di..."/>
  </head>
  <body>
    <article>
      <h1>Sardine, torna visibile nella notte la pagina Facebook oscurata</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Dopo l'1 di notte è tornata visibile agli utenti di Fb la pagina '6000 <a href="http://www.ilmessaggero.it/t/sardine">Sardine</a>' e così anche quella '6000 <a href="http://www.ilmessaggero.it/t/sardine">Sardine</a> 2' che era stata creata per l'alto numero di adesioni a quella originale. Il blocco, annunciato con un comunicato dai creatori del movimento spontaneo che ieri, in occasione della visita di Salvini, ha richiamato in piazza anche a Rimini 7 mila persone, è durato quindi alcune ore. «In mancanza di post offensivi o violenti - hanno scritto gli organizzatori - la pagina è stata comunque bersaglio di un gran numero di segnalazioni. Questo ha automaticamente generato l'oscuramento della pagina». Dopo la notizia della sospensione di '6000 <a href="http://www.ilmessaggero.it/t/sardine">Sardine</a>' sono stati tanti i messaggi di solidarietà arrivati agli ideatori bolognesi dell'iniziativa. «In democrazia, quando qualcuno ti contesta lo smentisci, se hai gli argomenti per farlo - ha detto il Governatore Stefano Bonaccini - se invece lo segnali per oscurarlo significa che sei al capolinea. Solidarietà alle 6000Sardine che tra poche ore torneranno. Non si ferma il vento con le mani. E l'Emilia Romagna #nonsilega».</p>
      <p>LEGGI ANCHE --&gt; <a href="https://www.ilmessaggero.it/politica/sardine_pagina_facebook_oscurata_piazza_rimini-4884044.html">Oscurata la pagina Facebook delle Sardine: «Diamo fastidio», ieri 7mila in piazza a Rimini</a><br/> </p>
      <footer>Ultimo aggiornamento: 10:04<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/politica/sardine_pagina_facebook_oscurata_piazza_rimini-4884044.html"/>
        <a href="https://www.ilmessaggero.it/umbria/le_sardine_arrivano_perugia-4881990.html"/>
        <a href="https://www.ilmessaggero.it/video/cronaca/sindaco_palermo_canta_bella_ciao_le_sardine_palermo_antifascista-4881502.html"/>
      </related>
    </article>
  </body>
</html>