<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/135046-na-zhitomirschin-prodovzhuyut-zatrimuvati-vantazhvki-z-nelegalnim-lsom.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="На Житомирщині продовжують затримувати вантажівки з нелегальним лісом"/>
    <meta property="og:description" content="На Пулинщині поліцейські затримали вантажівку з нелегальним лісом. У ніч з 22 на 23 листопада під час патрулювання автодороги Київ-Чоп поліцейські зупинили вантажівку, яка перевозила лісоматеріали без відповідних документів. Розпочато досудове розслідування.За кермом автомобіля перебував 30-річний житель Волинської області. У ході проведення перевірки була встановлена невідповідність наданих водієм документів з його поясненнями: чоловік розповів, що прямує з смт Довбиша Баранівського району, де йому і завантажили дуб, проте правоохоронцям показав копії документів на перевезення лісоматеріалу з Олевщини.На місце події виїхала слідчо-оперативна група Пулинського відділення. Автомобіль з вантажем, загалом близько 17 кубометрів лісу, було доставлено до поліції для подальшого встановлення усіх обставин події. Нині поліцейські проводять досудове розслідування за ч. 1 ст. 246 (Незаконна порубка або незаконне перевезення, зберігання, збут лісу) КК України. Санкція статті передбачає покарання від штрафу до 3 років позбавлення…"/>
  </head>
  <body>
    <article>
      <h1>На Житомирщині продовжують затримувати вантажівки з нелегальним лісом</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574673483_sdthg78.jpg"/>
      </figure>
      <p>На Пулинщині поліцейські затримали вантажівку з нелегальним лісом. У ніч з 22 на 23 листопада під час патрулювання автодороги Київ-Чоп поліцейські зупинили вантажівку, яка перевозила лісоматеріали без відповідних документів. Розпочато досудове розслідування.<br/><br/>За кермом автомобіля перебував 30-річний житель Волинської області. У ході проведення перевірки була встановлена невідповідність наданих водієм документів з його поясненнями: чоловік розповів, що прямує з смт Довбиша Баранівського району, де йому і завантажили дуб, проте правоохоронцям показав копії документів на перевезення лісоматеріалу з Олевщини.<br/><br/>На місце події виїхала слідчо-оперативна група Пулинського відділення. Автомобіль з вантажем, загалом близько 17 кубометрів лісу, було доставлено до поліції для подальшого встановлення усіх обставин події. <br/><br/>Нині поліцейські проводять досудове розслідування за ч. 1 ст. 246 (Незаконна порубка або незаконне перевезення, зберігання, збут лісу) КК України. Санкція статті передбачає покарання від штрафу до 3 років позбавлення волі.</p>
    </article>
  </body>
</html>