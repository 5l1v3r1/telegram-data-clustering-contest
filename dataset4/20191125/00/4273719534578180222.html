<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/regional-hindi-news/devendra-fadnavis-maharashtra-119112500052_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="मुख्‍यमंत्री देवेन्द्र फडणवीस ने किए 'पहले हस्ताक्षर'"/>
    <meta property="og:description" content="मुंबई। दूसरी बार महाराष्ट्र के मुख्‍यमंत्री बने देवेन्द्र फडणवीस ने सोमवार को मुख्यमंत्री राहत कोष से जुड़े एक चेक पर हस्ताक्षर किए। दूसरे कार्यकाल में मुख्‍यमंत्री के रूप में फडणवीस के यह पहले हस्ताक्षर हैं।"/>
  </head>
  <body>
    <article>
      <h1>मुख्‍यमंत्री देवेन्द्र फडणवीस ने किए 'पहले हस्ताक्षर'</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p>मुंबई। दूसरी बार <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A4%B9%E0%A4%BE%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0">महाराष्ट्र </a>के मुख्‍यमंत्री बने <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A6%E0%A5%87%E0%A4%B5%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0+%E0%A4%AB%E0%A4%A1%E0%A4%A3%E0%A4%B5%E0%A5%80%E0%A4%B8">देवेन्द्र फडणवीस </a>ने सोमवार को <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A5%81%E0%A4%96%E0%A5%8D%E0%A4%AF%E0%A4%AE%E0%A4%82%E0%A4%A4%E0%A5%8D%E0%A4%B0%E0%A5%80+%E0%A4%B0%E0%A4%BE%E0%A4%B9%E0%A4%A4+%E0%A4%95%E0%A5%8B%E0%A4%B7">मुख्यमंत्री राहत कोष </a>से जुड़े एक चेक पर हस्ताक्षर किए। दूसरे कार्यकाल में मुख्‍यमंत्री के रूप में फडणवीस के यह पहले हस्ताक्षर हैं।<br/>मुख्‍यमंत्री फडणवीस ने सीएम ऑफिस पहुंचकर पहले हस्ताक्षर एक चेक पर किए। उन्होंने ने मुख्‍यमंत्री राहत कोष का यह चेक कुसुम वेंगुर्लेकर नामक एक महिला को अपने हाथों से सौंपा।</p>
      <figure>
        <img src="https://media.webdunia.com/_media/hi/img/article/2019-11/25/full/1574671518-264.jpg"/>
      </figure>
      <p>उल्लेखनीय है कि चुनाव परिणाम आने के एक महीने बाद जैसे-तैसे सरकार तो बन गई है, लेकिन स्थायित्व को लेकर अभी भी असमंजस बना हुआ। भाजपा और शिवसेना ने मिलकर विधानसभा चुनाव लड़ा था, लेकिन मुख्यमंत्री पद को लेकर दोनों के बीच तनातनी हो गई थी। इसी के चलते शिवसेना ने कांग्रेस और एनसीपी के साथ मिलकर सरकार बनाने के कवायद शुरू कर दी थी।<br/><br/>लेकिन, ऐन मौके पर देवेन्द्र फडणवीस ने एनसीपी नेता अजित पवार के साथ मिलकर गत शनिवार को शपथ ले ली। हालांकि अचानक हुए इस घटनाक्रम ने सभी को चौंका दिया और मामला सुप्रीम कोर्ट पहुंच गया। फिलहाल यह स्पष्ट नहीं है कि फडणवीस सदन में बहुमत साबित कर भी पाएंगे या नहीं। क्योंकि भाजपा के पास खुद के सिर्फ 105 विधायक हैं, जबकि बहुमत के लिए 145 विधायकों की जरूरत है।</p>
    </article>
  </body>
</html>