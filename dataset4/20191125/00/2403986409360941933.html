<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/skandalniy_nasirov_vesnoyu_mozhe_otrimati_virok_u_sudi_n1239417"/>
    <meta property="og:site_name" content="24 Канал"/>
    <meta property="article:published_time" content="2019-11-25T00:34:00+00:00"/>
    <meta property="og:title" content="Скандальний Насіров весною може отримати вирок у суді"/>
    <meta property="og:description" content="Вищий антикорупціний суд вже весною може оголосити вирок скандальному ексочільнику Державної фіскальної служби Роману Насірову."/>
  </head>
  <body>
    <article>
      <h1>Скандальний Насіров весною може отримати вирок у суді</h1>
      <address><time datetime="2019-11-25T00:34:00+00:00">25 Nov 2019, 00:34</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Вищий антикорупціний суд вже весною може оголосити вирок скандальному ексочільнику Державної фіскальної служби Роману Насірову.</b>
      </p>
      <p>Про це в програмі "Після всього" розповів юрист Центру протидії корупції Андрій Савін. Він сказав: "Я погоджуюсь з паном Холодницьким, що тут все залежить від суду, тому що вже в нас Антикорупційний суд достатньо завантажений новими справами. І якщо два рази тиждень цю справу будуть слухати весь день, то до кінця зими цю справу послухають". </p>
      <blockquote>Варто знати! <a href="https://24tv.ua/sprava_nasirova_sud_za_10_hvilin_ogolosiv_obvinuvachennya_yake_ranishe_zachituvali_2_roki__video_n1236371">Справа Насірова: суд за 10 хвилин оголосив обвинувачення, яке раніше зачитували 2 роки – відео</a></blockquote>
      <p>На запитання журналіста, чи можливий вирок вже на весні Насірову, юрист відповів: "Так, але це перша інстанція. Ми не знаємо, який буде вирок. А потім будь-яка сторона буде цей вирок оскаржувати. Коли апеляційна палата цей вирок затвердить або скасує, то тоді вже рішення набиратиме сили".</p>
      <p>Він вважає, що у Насірова є всі шанси сісти за ґрати. </p>
      <p>"Якщо пригадати весь бекграунд цієї справи, то шанси є високі. Я давно стежу за цією справою. На мою думку, як юриста, є всі шанси винести обвинувальний вирок", – пояснив Савін.</p>
      <blockquote>Також у програмі юрист детальніше розкрив<a href="https://24tv.ua/nasirov_nagnuv_vsyu_podatkovu__ekspert_pro_gazovu_shemu_onishhenka_n1239422?fbclid=IwAR2NcnIa4I_9WUCVVzA3GLYT1knw07jMWyugJFbIAXX8JYTV-rRVY5kHFIo"> участь Насірова у газових схемах Онищенка</a>, а адвокат ексочільника ДФС Олександр Лисак розповів про <a href="https://24tv.ua/niyakih_vkazivok_roman_nasirov_ne_davav__advokat_prokomentuvav_spravu_pidzahisnogo_n1239428?fbclid=IwAR06v4uLup9eCttFvL8EzKzghIGJ2sZ-8SvulKL4rLfQCIDAVKFFJm_B5e0">розгляд справи у Вищому антикорупційному суді. </a></blockquote>
      <p><b>Що відомо про справу Насірова?</b> За даними слідства, колишній голова Державної фіскальної служби Роман Насіров причетний до так званої "газової схеми" Онищенка і впродовж 2015 року ухвалив низку "безпідставних і незаконних рішень" про розтермінування сум платежів з рентної плати за користування надрами для залучених у схемі компаній. Слідство вважає, що це завдало державі збитків на суму майже 2 мільярди гривень. 8 березня 2017 Солом’янський суд Києва заарештував Насірова на два місяці. Проте його дружина внесла заставу розміром у 100 мільйонів гривень.<br/><br/>За лічені місяці, антикорупційна прокуратура передала справу Насірова до суду, але за 2 роки в Шевченківському райсуді Києва так і не почали розгляд справи по суті. Бо весь цей час зачитували 700 сторінок обвинувального акту. Нині справа Насірова є у новоствореному Антикорупційному суді. Якщо суд таки визнає провину ексочільника ДФС, йому загрожує до 6-ти років позбавлення волі.</p>
      <figure>
        <img src="https://24tv.ua/resources/photos/news/620_DIR/201911/1239417_10245193.jpg?201911002702"/>
        <figcaption>В чому підозрюють Романа Насірова / Інфографіка 24 каналу</figcaption>
      </figure>
    </article>
  </body>
</html>