<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/poylhse-thn-12xronh-korh-ths-gia-10000-eyrw-kai-skhnothethse-thn-apagwgh-ths"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Πούλησε την 12χρονη κόρη της για 10.000 ευρώ και σκηνοθέτησε την απαγωγή της"/>
    <meta property="og:description" content="Το Ποινικό Τμήμα του Αρείου Πάγου επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν δήθεν απαγωγέα, ο οποίος αποδέχθηκε την πρόταση μητέρας να «παραχωρήσει» έναντι του πάγιου ποσού των 10.000 ευρώ, αλλά και των 20 με 30 ευρώ ημερησίως, την 12χρόνη κόρη της, στους φίλους της, προκειμένου να έρθουν σε σωματική επαφή με την ανήλικη."/>
  </head>
  <body>
    <article>
      <h1>Πούλησε την 12χρονη κόρη της για 10.000 ευρώ και σκηνοθέτησε την απαγωγή της</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Το Ποινικό Τμήμα του Αρείου Πάγου επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν δήθεν απαγωγέα, ο οποίος αποδέχθηκε την πρόταση μητέρας να «παραχωρήσει» έναντι του πάγιου ποσού των 10.000 ευρώ, αλλά και των 20 με 30 ευρώ ημερησίως, την 12χρόνη κόρη της, στους φίλους της, προκειμένου να έρθουν σε σωματική επαφή με την ανήλικη.</h4>
      <p>Ο ένας εκ των δύο αλλοδαπών εικονικών απαγωγέων καταδικάστηκε από το Μικτό Ορκωτό Εφετείο Αθηνών για το αδίκημα της ασέλγειας με ανήλικη, έναντι αμοιβής, σε κάθειρξη 6 ετών, χρηματική ποινή 50.000 ευρώ και σε στέρηση των πολιτικών του δικαιωμάτων για 3 χρόνια.</p>
      <p>Το 2013 οι γονείς της μικρής ήρθαν στην Ελλάδα μαζί με τις τέσσερις κόρες τους, εκ των οποίων η μεγαλύτερη ήταν τότε 10 ετών. Όταν εγκαταστάθηκαν στην Ελλάδα ανέπτυξαν φιλικές σχέσεις με δύο αλλοδαπούς και συνεργάστηκαν επαγγελματικά.</p>
      <p>Τον Απρίλιο του 2015, ο ένας εκ των δύο φίλων της οικογένειας που είναι Ρομά, <b>σε συνεννόηση με την μητέρα της 12χρόνης πλέον, μπήκε στο σπίτι τους, σε ώρα που ο σύζυγος της και οι υπόλοιπες κόρες τους κοιμούνταν, ενώ η ίδια απουσίαζε.</b> Τότε, <b>προέτρεψε την 12χρόνη να τον ακολουθήσει και εκείνη</b>, αφού πήρε μαζί της μία τσάντα με ρούχα, πήγε μαζί του.</p>
      <p>Την ανήλικη την πήγε στο σπίτι του στο οποίο έμενε και ομοεθνής του και εκεί <b>παρέμεινε κλειδωμένη μέσα στο σπίτι. </b>Το διάστημα από 2<b>4.4.2015 έως 2.5.2015 ερχόταν σε κατά φύση συνουσία και μάλιστα χωρίς προφύλαξη με τον έναν οικογενειακό φίλο, ενώ μέχρι τότε δεν είχε σεξουαλικές σχέσεις με άλλον άνδρα.</b></p>
      <p><b>Η μητέρα προσποιούνταν ότι δεν γνώριζε τίποτα </b>για την 12χρόνη κόρη της και μαζί με τον σύζυγό της <b>πήγαν στο Αστυνομικό Τμήμα και δήλωσαν την εξαφάνισή της</b>. Μάλιστα, η μητέρα, <b>έδωσε και φωτογραφία</b> για να χρησιμοποιηθεί από το "Χαμόγελο του Παιδιού" για την ανεύρεσή της.</p>
      <p>Ξαφνικά, την 24η Απριλίου 2015, η μητέρα είπε στο σύζυγό της ότι μετά από δική της έρευνα, εντόπισε την κόρη τους, στο σπίτι των οικογενειακών τους φίλων.</p>
      <p>Σύμφωνα με τη δικαστική απόφαση, <b>η μητέρα, αποκάλυψε στον σύζυγό της που βρίσκεται η κόρη τους, καθώς ο ένας εκ των φίλων δεν εκπλήρωσε τις οικονομικές υποσχέσεις του</b>, ως προς την «χρησιμοποίηση» της 12χρόνης.</p>
      <p>Κατά την αρεοπαγιτική απόφαση, ο οικογενειακός φίλος είχε πείσει την ανήλικη<i> «να τον ακολουθήσει εν αγνοία του πατέρα της και μετά από συμφωνία με τη μητέρα της, προκειμένου να έλθει μαζί της σε σαρκική επαφή, παρέχοντας χρηματικά ανταλλάγματα στη μητέρα της, στην οποία κατέβαλε <b>20 με 30 ευρώ ημερησίως,</b> ενώ είχε υποσχεθεί να της καταβάλει ακόμη τμηματικά 10.000 ευρώ».</i></p>
      <p>Τα 10.000 ευρώ που υποσχέθηκε να δώσει, τα δικαιολόγησε στην συνέχεια, ως <b>καπάρο </b>για τον μελλοντικό γάμο του με την ανήλικη.</p>
      <p>Όμως, σύμφωνα με κατάθεση αστυνομικού, «<i>τα ανταλλάγματα που έδωσε και υποσχέθηκε να δώσει προς τη μητέρα της ο κατηγορούμενος αποτελούσαν <b>αμοιβή για τις ασελγείς πράξεις του</b> με την ανήλικη και όχι παροχή περί μέλλοντος γάμου με αυτή, καθόσον τον επικείμενο γάμο θα γνώριζε ο πατέρας της ανήλικης, αλλά και η ίδια η ανήλικη».</i></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>