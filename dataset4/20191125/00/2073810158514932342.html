<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/heather-parisi-torna-parlare-violenza-aguzzino-decisione-449467"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Heather Parisi, l’urlo contro la violenza: “Il mio aguzzino?”, la sua decisione"/>
    <meta property="og:description" content="Heather Parisi, il post fiume sulle violenze domestiche Una settimana fa, Heater Parisi è stata ospite a Live – Non è la d’Urso. E lì, dopo aver presentato la sua bella famigliola, ha fatto una rivelazione che ha sconvolto davvero tutti: per 7 lunghi anni è stata vittima di violenza, fisica e non, da parte […]"/>
  </head>
  <body>
    <article>
      <h1>Heather Parisi, l’urlo contro la violenza: “Il mio aguzzino?”, la sua decisione</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2018/04/Heather-Parisi-risposta-minacce.jpg"/>
      </figure>
      <h3>Heather Parisi, il post fiume sulle violenze domestiche</h3>
      <p>Una settimana fa,<b> Heater Parisi</b> è stata ospite a <b>Live – Non è la d’Urso</b>. E lì, dopo aver presentato la sua bella famigliola, ha fatto una rivelazione che ha sconvolto davvero tutti: per 7 lunghi anni è stata vittima di violenza, fisica e non, da parte di uno dei suoi ex compagni. E oggi, visto che è la giornata mondiale dedicata proprio alla violenza sulle donne, la showgirl statunitense è voluta tornare sull’argomento. Sul suo blog personale, <i>heatherparisi.com</i>, ha pubblicato un lungo post dove ha inoltre rivelato che, dopo la sua ospitata da <b>Barbara d’Urso</b>, ha ricevuto tantissime mail da parte di donne che le chiedono un aiuto, una mano ad uscire dalle situazioni spinose in cui si trovano.</p>
      <h3>Heather Parisi: “Ho detto di no al sovranismo, volevo parlare d’altro”</h3>
      <p><i>“<a href="https://www.gossipetv.com/heather-parisi-violenze-7-anni-calci-pugni-448474">Quando sono stata invitata alla trasmissione</a>, mi è stato chiesto di parlare della maternità a 50 anni e di sovranismo. Ho detto di no al sovranismo. Perché volevo parlare di altro</i> – ha spiegato Heather – <i>Io volevo parlare di un tema che mi sta a cuore, di<b> un’esperienza che ha lasciato solchi profondi nella mia vita</b>: la violenza sulla donna dentro le mura di casa. Non ne ho mai parlato con nessuno se non con Umberto. Quando vivi un’esperienza di quel tipo ti senti sola. È impossibile trovare aiuto. Tutti minimizzano”</i>. La società poi, spesso e volentieri, proprio non aiuta: <i>“Ti appiccicano addosso un’etichetta e te la tieni per tutta la vita. L’ambiente attorno a te, non capisce o fa finta di non capire. E non c’è da meravigliarsi. Anche ora c’e’ chi non crede o non vuole credere. Gente qualunque, ma anche gente che millanta conoscenze o frequentazioni. E questi atteggiamenti si sommano alla violenza che hai subito, rendendola ancora più insopportabile. Non più uno, ma cento, mille aguzzini, <b>tutti quelli che ti giudicano senza sapere</b>, che usano la tua debolezza per ergersi a moralisti, che preferiscono ‘parlare d’altro’ perché la violenza è scomoda e disturba più del gossip”</i>, ha scritto ancora.</p>
      <h3>Il sogno di Heather: “Voglio dare coraggio a chi non ha coraggio”</h3>
      <p>La ballerina ha inoltre precisato che, per ora, non ha nessuna intenzione di fare il nome dell’uomo che le ha regalato anni di terrore:<i> “Per adesso, non mi interessa fare il nome del mio aguzzino. Domani? Forse”</i>. Oggi lei è una donna felice, grazie all’amore del marito, che <b>sogna di far forza alle altre donne</b>: <i>“Voglio dare coraggio a chi non ha ancora il coraggio, e non c’è modo migliore di parlarne e parlarne senza sosta e senza vergogna fino a sconfiggere un male odioso che affligge ancora troppe donne”</i>.</p>
      <figure>
        <iframe data-src="https://twitter.com/heather_parisi/status/1198940569361211392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>