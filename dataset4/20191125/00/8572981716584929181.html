<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Suprava-slubuje-az-1000-nasobne-zvacsenie"/>
    <meta property="og:site_name" content="PC REVUE"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Súprava DIPLE pre smartfóny sľubuje až 1000-násobné zväčšenie. Pozrieť si môžete aj vlastné krvinky"/>
    <meta property="og:description" content="Dnešné smartfóny ponúkajú výkonné fotoaparáty, ktoré sa najnovšie môžu premeniť aj na výkonné mikroskopy. Aspoň to sľubuje projekt DIPLE, predstavený na Kickstarteri. Umožňuje vraj až 1000-násobné zvä ..."/>
  </head>
  <body>
    <article>
      <h1>Súprava DIPLE pre smartfóny sľubuje až 1000-násobné zväčšenie. Pozrieť si môžete aj vlastné krvinky</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Redakcia</a></address>
      <p>Dnešné smartfóny ponúkajú výkonné fotoaparáty, ktoré sa najnovšie môžu premeniť aj na výkonné mikroskopy. Aspoň to sľubuje <a href="https://www.kickstarter.com/projects/blips/diple-the-revolutionary-microscope-for-any-smartphone"><u>projekt DIPLE</u></a>, predstavený na Kickstarteri. Umožňuje vraj až 1000-násobné zväčšenie, takže budete môcť skúmať mikroorganizmy, baktérie a dokonca aj vlastné krvinky. </p>
      <p>Tím stojaci za DIPLE už v minulosti <a href="https://www.pcrevue.sk/a/BLIPS--Ultratenke-sosovky-zmenia-smartfon-na-mikroskop-a-umoznia-fotit-az-na-uroven-buniek"><u>prezentoval BLIPS</u></a>, ultratenké nalepovacie šošovky, ktoré premenia smartfón na mikroskop. Tie boli síce ľahké a jednoducho aplikovateľné, ale bolo ťažké zarovnať ich ohnisko, takže obrázky boli často rozmazané a skreslené. </p>
      <p>DIPLE je niečo veľmi odlišné, ponúka statický nástroj na stabilnejšiu mikroskopiu. Prácu uľahčuje aj použitie podložných sklíčok (vzorka je vložená medzi dva kusy skla). Súprava je malá, má veľkosť smartfónu a ponúka tri úrovne zväčšenia (35×, 75× a 150×), čo možno ešte zväčšiť použitím zoomu smartfónu.</p>
      <figure>
        <img src="https://www.pcrevue.sk/files/photo/2019-11/67647/ee06fa/blips-fly-head-zoom--0.jpg"/>
      </figure>
      <p>Tvorcovia zo spoločnosti <a href="https://www.smartmicrooptics.com/"><u>SmartMicroOptics</u></a> hovoria, že používatelia budú môcť dosiahnuť až 1000-násobné zväčšenie bez akejkoľvek pixelizácie, no čiastočne je to závislé od schopností jednotlivých smartfónov.</p>
      <p>Ceny zariadenia sa začínajú od 36 EUR, no pri najlacnejšej ponuke je k dispozícii iba 35-násobné zväčšenie. Verzia za 109 EUR poskytuje všetky tri možnosti zväčšenia a špeciálnu podložku na dosiahnutie lepších výsledkov. Dodávky by sa mali začať v máji 2020.</p>
      <figure>
        <iframe src="https://www.youtube.com/embed/flNLZP7RtFo" width="640" height="360" data-service="Youtube" scrolling="no"/>
      </figure>
      <p>Zdroj: <a href="https://www.theverge.com/circuitbreaker/2019/11/21/20975677/smartphone-microscope-kickstarter-diple-announcement-magnification-zoom"><b>theverge.com.</b></a></p>
    </article>
  </body>
</html>