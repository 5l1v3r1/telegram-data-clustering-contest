<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/black-friday-2019-gamesstop-sconti-catalogo-console-videogiochi-altro.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Black Friday 2019, GamesStop offre sconti su tutto il catalogo console, videogiochi e altro"/>
    <meta property="og:description" content="Anche GameStop avvia la sua campagna di sconti e promozioni in vista del Black Friday 2019, coinvolgendo console, videogiochi e accessori nelle offerte fino al 70%.. Non poteva mancare GameStop al..."/>
  </head>
  <body>
    <article>
      <h1>Black Friday 2019, GamesStop offre sconti su tutto il catalogo console, videogiochi e altro</h1>
      <h2>Anche GameStop avvia la sua campagna di sconti e promozioni in vista del Black Friday 2019, coinvolgendo console, videogiochi e accessori nelle offerte fino al 70%.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Non poteva mancare <b>GameStop</b> all'appello degli <b>sconti</b> in occasione del <b>Black Friday 2019</b>, dunque ecco qua le offerte messe insieme dalla celebre catena di rivenditori, che riguardano console, videogiochi, accessori, gadget e altro.<br/><br/>GameStop offre <b>sconti fino al 70%</b> dei <b>prezzi</b> originali su molti prodotti del proprio catalogo, riguardanti tutte le piattaforme videoludiche tra PC, PS4, Nintendo Switch, Xbox One, Nintendo 3DS e altro. Le offerte sono talmente tante che vi invitiamo a visitare direttamente il <a href="https://www.gamestop.it/blackfriday">sito ufficiale di GameStop</a> per avere un'idea di quello che è presente.<br/><br/>Ci limitiamo a segnalare qualche occasione particolare, come Xbox One S All-Digital con Minecraft, Sea of Thieves e Fortnite a 129 euro e <b>Xbox One X</b> con <a href="https://multiplayer.it/giochi/star-wars-jedi-fallen-order-per-xone.html">Star Wars Jedi: Fallen Order</a> a 349 euro e tre mesi di Xbox Game Pass Ultimate a 19,50 euro, offerte valide da oggi al 6 dicembre (al 2 dicembre per quanto riguarda quest'ultima).<br/><br/>Oppure <b>Nintendo Switch</b> liscia (nuovo modello 2019) a 289 euro o bundle con Smash Bros. Ultimate a 319 euro, <a href="https://multiplayer.it/soluzioni/pokemon-spada-e-scudo-come-evolvere-farfetchd-in-sirfetchd.html">Pokémon Spada e Scudo</a> a 48,78 euro l'uno e Nintendo Switch Lite più un gioco a scelta tra Hyrule Warriors e Wolfenstein II a 229 euro, queste valide da oggi fino al 2 dicembre.<br/><br/>Per quanto riguarda <b>PS4</b>, le nuove offerte devono ancora essere pubblicate visto che sul sito risultano ancora quelle scadute il 24 novembre, ma la scritta "Prossimamente" indica che ci saranno presto ulteriori sconti su questo fronte.<br/><br/><i>Questa notizia non è una pubblicità, ma un contenuto editoriale per la segnalazione di offerte che riteniamo possano essere di interesse per i lettori. Multiplayer.it non ha ricevuto alcun compenso per la pubblicazione di questo articolo.</i></p>
      <figure>
        <img src="https://multiplayer.net-cdn.it/thumbs/images/2019/11/25/image_2019-11-25_140154_jpg_1400x0_q85.jpg"/>
      </figure>
      <ul>
        <li>
          <a href="https://www.gamestop.it/blackfriday">Fonte</a>
        </li>
      </ul>
    </article>
  </body>
</html>