<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774346,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="בורסת ת&quot;א ננעלה בעליות חזקות, על רקע החלטת הריבית; טבע זינקה ב-7.3%"/>
    <meta property="og:description" content="מדד ת&quot;א 35 טיפס ב-1.3% ומדד ת&quot;א 125 הוסיף 1.2%; דיווח - טבע במגעים לסיום פרשת תיאום המחירים; נגיד בנק ישראל הותיר את הריבית על 0.25%; לאחר הדוחות - דלק רכב זינקה ב-17.9%"/>
  </head>
  <body>
    <article>
      <h1>בורסת ת"א ננעלה בעליות חזקות, על רקע החלטת הריבית; טבע זינקה ב-7.3%</h1>
      <h2>מדד ת"א 35 טיפס ב-1.3% ומדד ת"א 125 הוסיף 1.2%; דיווח - טבע במגעים לסיום פרשת תיאום המחירים; נגיד בנק ישראל הותיר את הריבית על 0.25%; לאחר הדוחות - דלק רכב זינקה ב-17.9%</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">נועם לנדמן</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>17:25 -</b> המסחר בבורסת תל אביב ננעל בעליות, על רקע ההחלטה להשאיר את הריבית ב-0.25%: מדד ת"א 35 טיפס ב-1.3% ומדד ת"א 125 הוסיף 1.2%. מנגד, מדד ת"א בנקים איבד 0.7% - פועלים ירד ב-1.5%. טבע זינקה ב-7.3%, על רקע הדיווחים כי החברה במגעים לסיום פרשת תיאום המחירים, בזק מחקה 3.4%. לאחר הדוחות - דלק רכב זינקה ב-17.9%, אנלייט אנרגיה קפצה ב-5.5%.</p>
      <p><b>16:05 -</b> נגיד בנק ישראל אמיר ירון הודיע כי הריבית נותרה ללא שינוי - עומדת על 0.25%. לאחר ההודעה, הדולר נחלש ב-0.3% אל מול המטבע המקומי ונסחר ב-3.452 שקלים, היורו נסוג אף הוא ב-0.3% אל מול השקל ונסחר ב-3.802 שקלים.</p>
      <p><b>15:50 -</b> עדכון מדדים, טרם הודעת הנגיד על הריבית: מדד ת"א 35 מטפס ב-0.7%, ת"א 125 מוסיף 0.6%, מדד ת"א בנקים מאבד 1.1% - פועלים מוחק 1.7%. התשואה על האג"ח הממשלתי ל-10 שנים יורדת ב-2 נק' בסיס ל-0.825.</p>
      <p><b>15:10 -</b> יצרנית הבדים <a href="https://www.calcalist.co.il/stocks/home/0,7340,L-3959-1090117,00.html?quote=%D7%A1%D7%A4%D7%90%D7%A0%D7%98%D7%A7">ספאנטק</a> מסכמת עוד רבעון מאכזב: החברה פרסמה כי <a href="https://www.calcalist.co.il/markets/articles/0,7340,L-3774448,00.html">הרווח התפעולי והרווח הנקי צנחו ב-51.5% וב-29.6% בהתאמה </a>- למרות קיטון בהוצאות המימון החשבונאיות; הכנסות החברה נותרו בקיפאון והסתכמו בכ-153.5 מיליון שקל; הוצאות המימון התזרימיות נותרו על רמה דומה לעומת הרבעון המקביל. המניה נחלשת ב-3.8%.</p>
      <p><b>14:10 -</b> דלק רכב קופצת ב-11% בפסגת ת"א 90 ו-125 לאחר הדוחות: יבואני רכבי מאזדה, פורד ו-BMW שבשליטת גיל אגמון (37.5%), הפועלת גם בתחום איכות הסביבה (באמצעות חטיבת ורידיס) מסכמת את הרבעון השלישי עם הכנסות של 862 מיליון שקל, בהשוואה ל-873.2 מיליון שקל ברבעון המקביל. צמצום מהותי בעלויות המכירות (עמדו על 723.3 מיליון שקל, לעומת 761.7 מיליון שקל ברבעון המקביל) ובהוצאות התפעוליות (הוצאות ההנהלה צומצו ל-15 מיליון שקל, לעומת 30.6 מיליון שקל ברבעון המקביל) הקפיצו את הרווח התפעולי ל-117.4 מיליון שקל, בהשוואה ל-67.4 מיליון שקל ברבעון המקביל - אז נרשמה הוצאה מהותית של 14 מיליון שקל שנבעה מרכישת חברת ורידיס, החברה המרכזת את פעילות דלק רכב מאיכות הסביבה. </p>
      <p>בשורה התחתונה רשמה דלק רכב רווח נקי זינק של 94.1 מיליון שקל, מול 33.9 מיליון שקל ברבעון המקביל - שיפור חד של 176%. החברה מכרה בחודשים יוני-ספטמבר 3,518 מכוניות (מול 4,063 מכוניות ברבעון המקביל), מהם 2,240 מדגמי מאזדה, 437 מדגמי פורד ו-661 מדגמי BMW. נתח השוק של החברה ירד ל-6%, מול 7% ברבעון המקביל. </p>
      <figure>
        <img src="https://images1.calcalist.co.il/PicServer3/2018/01/06/785080/14_l.jpg"/>
        <figcaption>גיל אגמון בעל השליטה בדלק רכב <br/>צילום: גיל אגמון</figcaption>
      </figure>
      <p> </p>
      <p><b>14:00 -</b> שלוש שעות וחצי לנעילה, מחזור המסחר עומד על 583 מיליון שקל, <a href="https://www.calcalist.co.il/stocks/home/0,7340,L-3959-281014,00.html?quote=%D7%9B%D7%99%D7%9C">כיל</a>מרכזת את המחזור הגבוה בבורסה, 41 מיליון שקל.</p>
      <p><b>13:30 -</b> <a href="https://www.calcalist.co.il/stocks/home/0,7340,L-3959-1090315,00.html?quote=%D7%93%D7%9E%D7%A8%D7%99">דמרי</a>מסכמת רבעון: חברת הבנייה למגורים רשמה בחודשים יולי-ספטמבר הכנסות של 218.2 מיליון שקל, לעומת 328 מיליון שקל ברבעון המקביל (שבו רשמה הכנסות של 126.9 מיליון שקל ממכירת נכס בנחלן בנימין). הרווח התפעולי של י.ח. דמרי ברבעון השלישי של שנת 2019 הסתכם בכ-42.6 מיליון ש"ח לעומת כ-87.6 מיליון ש"ח ברבעון המקביל אשתקד. הקיטון ברווח התפעולי נבע מהקיטון ברווח הגולמי הכללי, כאמור. החברה מכרה ברבעון 92 יח"ד בישראל, תמורת 160.3 מיליון שקל, כשחלק החברה עומד על 84 יח"ד ותמורה של 135.8 מיליון שקל – ברבעון המקביל מכרה דמרי 94 יח"ד תמורת 135.8 מיליון שקל, כשחלק החברה עמד על 91 יח"ד ותמורה של 132.6 מיליון שקל. </p>
      <figure>
        <img src="https://images1.calcalist.co.il/PicServer3/2017/01/22/697873/3_l.jpg"/>
        <figcaption>יגאל דמרי בעל השליטה בדמרי <br/>צילום: אוראל כהן</figcaption>
      </figure>
      <p><b>12:20 - </b>יום ירוק במניות הקניונים והמרכזים המסחריים : <a href="https://www.calcalist.co.il/stocks/home/0,7340,L-3959-1119478,00.html?quote=%D7%A2%D7%96%D7%A8%D7%99%D7%90%D7%9C%D7%99">עזריאלי&amp;nbsp</a>ו <a href="https://www.calcalist.co.il/stocks/home/0,7340,L-3959-323014,00.html?quote=%D7%9E%D7%9C%D7%99%D7%A1%D7%A8%D7%95%D7%9F">מליסרון</a> מתחזקות ב-1.8%, שתיהן בת"א 35, <a href="https://www.calcalist.co.il/stocks/home/0,7340,L-3959-1097260,00.html?quote=%D7%91%D7%99%D7%92">ביג</a>עולה גם היא ב-1.8% בת"א 90.</p>
      <p><b>12:15 -</b> <a href="https://www.calcalist.co.il/stocks/home/0,7340,L-3959-1096148,00.html?quote=%D7%92%D7%95%D7%9C%D7%A3">גולף</a>יורדת ב-1.6% לאחר הדוחות: קבוצת האופנה רשמה ברבעון השלישי הכנסות של 236.1 מיליון שקל, לעומת 223.7 מיליון שקל ברבעון המקביל, הרווח התפעולי עמד על 3.6 מיליון שקל, לעומת הפסד תפעולי של 1.6 מיליון שקל ברבעון המקביל. עלייה חדה בהוצאות המימון, גררה את גולף להפסד בשורה  התחתונה, של 5.7 מיליון שקל, בהשוואה להפסד של 1.7 מיליון שקל ברבעון המקביל.</p>
      <p><b>12:00 - </b>קבוצת <a href="https://www.calcalist.co.il/stocks/home/0,7340,L-3959-730010,00.html?quote=%D7%A6%D7%95%D7%A8">צור</a> <a href="https://www.calcalist.co.il/markets/articles/0,7340,L-3774420,00.html">צפויה למכור בדרך של הצעה לציבור חלק מאחזקותיה</a> ב<a href="https://www.calcalist.co.il/stocks/home/0,7340,L-3959-1820083,00.html?quote=%D7%90%D7%93%D7%92%D7%A8">אדגר</a>, החברה הבת הפועלת בתחום הנדל"ן. אדגר דיווחה כי היא בוחנת אפשרות לגייס הון מהציבור בדרך של הצעה אחידה על פי תשקיף מדף וכי במסגרת הצעה זו עשויה גם צור שמיר להציע לציבור לרכוש חלק ממניות החברה המוחזקות על ידה בדרך של הצעת מכר. יחס ההשתתפות של צור נקבע מראש ביחס של 1 ל-2.</p>
      <p><b>11:00 -</b> מעט יותר משעה מאחורינו ו<a href="https://www.calcalist.co.il/markets/articles/0,7340,L-3774348,00.html">פתיחה חיובית של שבוע המסחר באירופה</a> נותנת דחיפה קלה למדדים המקומיים: ת"א 35 ות"א 125 עולים עתה שניהם ב-0.6%. בפסגת ת"א 35 נסחרות עתה <a href="https://www.calcalist.co.il/stocks/home/0,7340,L-3959-1081124,00.html?quote=%D7%90%D7%9C%D7%91%D7%99%D7%98%20%D7%9E%D7%A2%D7%A8%D7%9B%D7%95%D7%AA">אלביט מערכות</a>, <a href="https://www.calcalist.co.il/stocks/home/0,7340,L-3959-1133875,00.html?quote=%D7%A9%D7%A4%D7%99%D7%A8%20%D7%94%D7%A0%D7%93%D7%A1%D7%94">שפיר הנדסה</a> ו<a href="https://www.calcalist.co.il/stocks/home/0,7340,L-3959-1081942,00.html?quote=%D7%A9%D7%99%D7%9B%D7%95%D7%9F%20%D7%95%D7%91%D7%99%D7%A0%D7%95%D7%99">שיכון ובינוי</a>, שלושתן מתחזקות ב-2%. <a href="https://www.calcalist.co.il/stocks/home/0,7340,L-3959-230011,00.html?quote=%D7%91%D7%96%D7%A7">בזק</a>מאבדת 1.4% בתחתית המדד.</p>
      <p><b>9:50 -</b> המסחר נפתח: מדד ת"א 35 עולה ב-0.4%, ת"א 125 עולה ב-0.3%; איירפורט סיטי מתחזקת ב-1% בפסגת ת"א 35; קמהדע מטפסת ב-3.2% בפסגת ת"א 90 ו-125, בהמשך לקפיצה של 18% אתמול. לאחר הדוחות: פרשקובסקי מטפסת ב-7.3%, ספאנטק יורדת ב-6.3%, דלק קידוחים עולה ב-0.9%, מהדרין מתחזקת ב-2%</p>
      <figure>
        <img src="https://images1.calcalist.co.il/PicServer3/2019/11/06/945629/123_l.jpg"/>
        <figcaption>חיים קראדי מנכ"ל חברת הבנייה למגורים פרשקובסקי</figcaption>
      </figure>
      <p><b>9:30 - </b>דוחות שפורסמו בשעה האחרונה: <a href="https://www.calcalist.co.il/stocks/home/0,7340,L-3959-1102128,00.html?quote=%D7%A4%D7%A8%D7%A9%D7%A7%D7%95%D7%91%D7%A1%D7%A7%D7%99">פרשקובסקי</a>, <a href="https://www.calcalist.co.il/stocks/home/0,7340,L-3959-387019,00.html?quote=%D7%90%D7%9C%D7%A8%D7%95%D7%91%20%D7%A0%D7%93%D7%9C%D7%9F">אלרוב נדל"ן</a>, <a href="https://www.calcalist.co.il/stocks/home/0,7340,L-3959-475020,00.html?quote=%D7%93%D7%9C%D7%A7%20%D7%A7%D7%99%D7%93%D7%95%D7%97%D7%99%D7%9D%20%D7%99%D7%94%D7%A9">דלק קידוחים</a>, <a href="https://www.calcalist.co.il/stocks/home/0,7340,L-3959-1080928,00.html?quote=%D7%90%D7%99%D7%A0%D7%98%D7%A8%20%D7%AA%D7%A2%D7%A9%D7%99%D7%95%D7%AA">אינטר תעשיות</a>, <a href="https://www.calcalist.co.il/stocks/home/0,7340,L-3959-1104280,00.html?quote=%D7%9B%D7%9C%D7%9C%20%D7%91%D7%99%D7%95%D7%98%D7%9B%D7%A0%D7%95">כלל ביוט'</a> ו<a href="https://www.calcalist.co.il/stocks/home/0,7340,L-3959-1090117,00.html?quote=%D7%A1%D7%A4%D7%90%D7%A0%D7%98%D7%A7">ספאנטק</a>.</p>
      <p><b>9:10 - </b>קבוצת Dune של האחים דיין הודיעה כי בכוונתה לממש את האופציה לרכוש משיכון ובינוי 7.5% מהון המניות של איי.די.או, במחיר של 88 שקלים - המחיר נמוך ב-9.5% ממחיר המניה בשוק, 97.2 שקלים. האחים דיין מחזיקים כיום ב-19.7% מאיי.די.או, לצד השותפים קבוצת אפולו שמחזיקה בנתח של 32% מהמניות.</p>
      <p><b>8:30 - </b>תוצאות <a href="https://www.calcalist.co.il/stocks/home/0,7340,L-3959-1102235,00.html?quote=%D7%A1%D7%95%D7%9C%D7%92%D7%A8%D7%99%D7%9F">סולגרין</a>: חברת האנרגיה המתחדשת שבשליטת קרן <a href="https://www.calcalist.co.il/stocks/home/0,7340,L-3959-1156926,00.html?quote=%D7%92'%D7%A0%D7%A8%D7%99%D7%99%D7%A9%D7%9F%20%D7%A7%D7%A4%D7%99%D7%98%D7%9C">ג'נריישן קפיטל</a>(57%) רשמה ברבעון השלישי הכנסות של 10.1 מיליון שקל, לעומת 3.2 מיליון שקל ברבעון המקביל – עלייה המיוחסת להגדלת מצבת המתקנים הסולאריים, במסגרת עסקת מיזוג. הרווח התפעולי עמד על 2.3 מיליון שקל, לעומת 800 אלף שקל ברבעון המקביל. הרווח הנקי עמד על 1.1 מיליון שקל, מול 200 אלף שקל ברבעון המקביל.</p>
      <p>עוד פרסמו דוחות (בין היתר): <a href="https://www.calcalist.co.il/stocks/home/0,7340,L-3959-723007,00.html?quote=%D7%A0%D7%95%D7%A8%D7%A1%D7%98%D7%90%D7%A8">נורסטאר</a>, <a href="https://www.calcalist.co.il/stocks/home/0,7340,L-3959-232017,00.html?quote=%D7%99%D7%A9%D7%A8%D7%90%D7%9E%D7%A7%D7%95%20%D7%99%D7%94%D7%A9">ישראמקו</a>, <a href="https://www.calcalist.co.il/stocks/home/0,7340,L-3959-1096676,00.html?quote=%D7%93%D7%95%D7%A8%D7%A1%D7%9C">דורסל</a>, ו<a href="https://www.calcalist.co.il/stocks/home/0,7340,L-3959-686014,00.html?quote=%D7%9E%D7%94%D7%93%D7%A8%D7%99%D7%9F">מהדרין</a>.</p>
      <p><b>8:00 -</b> רשות ני"ע ומשרד המשפטים בוחנים אפשרות לפנות להליכים משפטיים כדי לקבוע אם אדוארדו אלשטיין וקבוצת <a href="https://www.calcalist.co.il/stocks/home/0,7340,L-3959-639013,00.html?quote=%D7%93%D7%99%D7%A1%D7%A7%D7%95%D7%A0%D7%98%20%D7%94%D7%A9%D7%A7%D7%A2%D7%95%D7%AA">דסק"ש</a> עומדים בתנאי יישום חוק הריכוזיות סביב חברת הנדל"ן <a href="https://www.calcalist.co.il/stocks/home/0,7340,L-3959-759019,00.html?quote=%D7%92%D7%91%20%D7%99%D7%9D">גב־ים</a>, אחרי ש<a href="https://www.calcalist.co.il/stocks/home/0,7340,L-3959-699017,00.html?quote=%D7%A0%D7%9B%D7%A1%D7%99%D7%9D%20%D7%95%D7%91%D7%A0%D7%99%D7%9F">נכסים ובניין</a> ירדה בה לאחזקה של 34.9%. ההחלטה אם לנקוט הליכים משפטיים תתקבל עד 11 בדצמבר. אם בית המשפט יחליט שחרף הירידה באחזקה, דסק"ש ואלשטיין הם עדיין בעלי השליטה בגב־ים והיא תישאר כשכבה שלישית, אלשטיין יחויב למסור את מניותיה לנאמן כדי שימכור את מניות השליטה בה.</p>
      <p><b>7:50 -</b> כלל תעשיות שבשליטת לן בלווטניק <a href="https://www.calcalist.co.il/markets/articles/0,7340,L-3774399,00.html">מכרה אתמול בערב 8% ממניות</a> <a href="https://www.calcalist.co.il/stocks/home/0,7340,L-3959-1147685,00.html?quote=%D7%9B%D7%9C%D7%9C%20%D7%9E%D7%A9%D7%A7%D7%90%D7%95%D7%AA">כלל משקאות</a>בהיקף של כ-35 מיליון שקל ובמחיר הנמוך ב-5% ממחיר הסגירה אתמול, שעמד על 44.2 שקלים למניה. כלל תעשיות מחזיקה ב-22% ממניות כלל משקאות שמחזיקה ב-30% ממניות יפאורה. ביתרת המניות מחזיקה חברת קרור שבשליטת שלמה רודב ורוני גת. לאחר המכירה תישאר כלל תעשיות עם אחזקה של 14% מכלל משקאות.</p>
      <p><b>7:40 - </b>שלוש חזיתות בבורסה, ביום המסחר שבפתח: המשקיעים יעקבו במהלך השעות הקרובות אחר המגמה בשווקים הבינ"ל הפותחים שבוע מסחר חדש - <a href="https://www.calcalist.co.il/markets/articles/0,7340,L-3774348,00.html">בהונג קונג נרשמת הבוקר עלייה של 1.5%</a> לאחר הניצחון הסוחף של המועמדים הדמוקרטים בבחירות למועצות המקומיות, מדד ניקיי עולה ב-0.7% בטוקיו; בחזית המקומית, הדוחות הכספיים וההמתנה להחלטת הריבית של בנק ישראל בשעה 16:00 ילוו אותנו במהלך יום המסחר הקרוב.  </p>
      <p>אתמול <a href="https://www.calcalist.co.il/markets/articles/0,7340,L-3774305,00.html">נרשמה בבורסה נעילה חיובית</a>: מדד ת"א 35 טיפס ב-0.1%, ת"א 125 עלה ב-0.3%. קמהדע קפצה ב-18.2% אחרי ההשקעה של קרן פימי. לאחר הדוחות: רבל זינקה ב-16.2%, עדיקה קפצה ב-10.9%, דנאל עלתה ב-7.1%, ארד הוסיפה לערכה 7%, אלקו טיפסה ב-5.4%, קופיקס התחזקה ב-2.6%, נייר חדרה נחלשה ב-2.6%, מנועי בית שמש נסוגה ב-3.2%.</p>
      <p> </p>
      <figure>
        <img src="https://images1.calcalist.co.il/PicServer3/2017/07/12/741850/12_l.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>