<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/25-63784435/ranking_wta_barty_saldamente_in_testa_jasmine_paolini_prima_italiana/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ranking Wta: Barty saldamente in testa. Jasmine Paolini prima italiana"/>
    <meta property="og:description" content="L'australiana chiude la stagione da prima della classe con quasi duemila punti di vantaggio su Karolina Pliskova. L'azzurra di Castelnuovo di Garfagnana, dopo esser entrata la scorsa settimana nella top 100, scende di un gradino (97). Passo indietro anche per Camila Giorgi (100)"/>
  </head>
  <body>
    <article>
      <h1>Ranking Wta: Barty saldamente in testa. Jasmine Paolini prima italiana</h1>
      <h2>L'australiana chiude la stagione da prima della classe con quasi duemila punti di vantaggio su Karolina Pliskova. L'azzurra di Castelnuovo di Garfagnana, dopo esser entrata la scorsa settimana nella top 100, scende di un gradino (97). Passo indietro anche per Camila Giorgi (100)</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>TORINO - </b>La stagione tennistica volge al termine e <a href="https://www.tuttosport.com/video/tennis/2019/11/03-62991391/il_meglio_della_finale_barty-svitolina/"><b>Ashleigh</b> <b>Barty</b></a> rimane saldamente la numero 1 della <a href="https://www.tuttosport.com/live/tennis/classifiche_wta.shtml"><b>classifica Wta</b></a>. L'australiana chiude l'annata al comando, con quasi duemila punti di vantaggio dalla inseguitrice <b>Karolina</b> <b>Pliskova</b>. Dietro la tennista ceca c'è l'ex numero uno <b>Naomi</b> <b>Osaka</b>, che occupa il gradino più basso del podio e deve guardarsi le spalle da <b>Simona</b> <b>Halep</b>, distante appena 34 punti. Seguono <b>Bianca</b> <b>Andreescu</b>, <b>Elina</b> <b>Svitolina</b>, <b>Petra</b> <b>Kvitova</b>, <b>Belinda</b> <b>Bencic</b> e <b>Kiki</b> <b>Bertens</b> con <b>Serena</b> <b>Williams</b> a chiudere la top ten.</p>
      <figure>
        <video src="http://media.tuttosport.com/omnisport/2019/10/18/181019_IT_PERFORM_PENNETTA_SINNER_IV_1571384247239_1065.mp4"/>
        <figcaption>Sinner, ecco il consiglio della Pennetta...</figcaption>
      </figure>
      <h3>Paolini e Giorgi nella top 100</h3>
      <p>Sono due le tenniste azzurre nella top 100. La prima è <b>Jasmine</b> <b>Paolini </b>che, dopo esser entrata la scorsa settimana in questa speciale classifica, perde una posizione, scendendo al <b>97° posto</b>. Dietro troviamo <b>Camila</b> <b>Giorgi</b>. Anche per la 27enne marchigiana passettino indietro: ora occupa la posizione numero 100. Stabile <b>Martina</b> <b>Trevisan</b> al numero <b>156</b>, mentre perde quattro posizioni <b>Elisabetta</b> <b>Cocciaretto</b>, ora numero<b> 171</b>. Fa un passo indietro anche <b>Giulia</b> <b>Gatto-Monticone </b>(179), mentre resta immutata la posizione sia di <b>Sara</b> <b>Errani</b>, al numero <b>199</b>, che di <b>Martina</b> <b>Di Giuseppe </b>(203).</p>
      <related>
        <a href="https://www.tuttosport.com/news/tennis/2019/11/24-63767341/coppa_davis_trionfo_spagna_nadal_decisivo_canada_ko_in_finale/"/>
        <a href="https://www.tuttosport.com/live/tennis/classifiche_wta.shtml"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/17-63462960/la_paolini_ko_in_finale_a_tokyo_ma_e_la_nuova_numero_uno_d_italia/?related_news"/>
        <a href="https://www.tuttosport.com/news/tennis/2019/11/15-63406981/tokyo_la_paolini_vola_in_semifinale/?related_news"/>
        <a href="https://www.tuttosport.com/news/tennis/2019/11/11-63296359/ranking_wta_barty_al_comando_camila_giorgi_tra_le_prime_100/?related_news"/>
        <a href="https://www.tuttosport.com/news/tennis/2019/11/03-62984916/la_barty_si_conferma_la_numero_uno_svitolina_battuta_in_finale/?related_news"/>
      </related>
    </article>
  </body>
</html>