<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/firenze_cosparge_moglie_alcol_violenza_sulle_donne_news-4885501.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Firenze, cosparge la moglie di alcol e tenta di darle fuoco: «Moriremo insieme»"/>
    <meta property="og:description" content="Ha tentato di dar fuoco alla moglie cospargendole gli abiti di alcol durante una lite. Per questo un 47enne è stato arrestato dalla polizia per tentate lesioni. L'episodio è..."/>
  </head>
  <body>
    <article>
      <h1>Firenze, cosparge la moglie di alcol e tenta di darle fuoco: «Moriremo insieme»</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Ha tentato di dar fuoco alla moglie cospargendole gli abiti di alcol durante una lite. Per questo un 47enne è stato arrestato dalla polizia per tentate lesioni. L'episodio è accaduto alla periferia di <a href="https://www.ilmessaggero.it/t/firenze/"><b>Firenze</b></a>, in via del Pesciolino. Secondo quanto ricostruito, l'uomo avrebbe minacciato di dar fuoco alla donna e pure alla loro casa, alloggio di fortuna ricavato in un'ex fabbrica, dicendole che così sarebbero morti insieme. Sul posto sono intervenuti i vigili del fuoco, avvisati dalla donna che è riuscita a fuggire in strada, poi polizia e 118.</p>
      <p>
        <a href="https://www.ilmessaggero.it/mind_the_gap/news/violenza_sulle_donne_jennifer_sterlecchini_storia_oggi_news-4885469.html">Violenza sulle donne, la madre di Jennifer uccisa dall'ex: «Mia figlia è sotto terra e loro hanno sconti di pena»</a>
      </p>
      <p>La vittima, che quando è stata soccorsa indossava un pigiama impregnato di alcol, è una 40enne kosovara che non ha riportato lesioni. In passato il marito, un cittadino romeno avrebbe avuto già atteggiamenti violenti nei suoi confronti. In particolare, secondo quanto riferito dalla polizia, in un caso avrebbe cercato di far esplodere il loro alloggio con delle bombole del gas, e in un altro l'avrebbe minacciata con un coltello.</p>
      <footer>Ultimo aggiornamento: 16:58<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mind_the_gap/violenza_sulle_donne_giornata_25_novembre_stop_violenza_sulle_donne_mattarella-4885401.html"/>
        <a href="https://www.ilmessaggero.it/mind_the_gap/stop_violenza_sulle_donne_onu_giornata_25_novembre_oggi-4885432.html"/>
        <a href="https://www.ilmessaggero.it/mind_the_gap/violenza_sulle_donne_2019_giornata_25_novembre_2019_perche_si_celebra_sorelle_mirabal_chi_sono_storia-4885134.html"/>
        <a href="https://www.ilmessaggero.it/mind_the_gap/violenza_sulle_donne_25_novembre_giornata_aic_spot_giornata_contro_la_violenza_sulle_donne-4885131.html"/>
        <a href="https://www.ilmessaggero.it/video/mind_the_gap/violenza_donne_non_e_normale_che_sia_normale-4877688.html"/>
        <a href="https://www.ilmessaggero.it/mind_the_gap/violenza_sulle_donne_giornata_25_novembrevillaggi_sos_vicenza_roma_cosa_sono-4883795.html"/>
      </related>
    </article>
  </body>
</html>