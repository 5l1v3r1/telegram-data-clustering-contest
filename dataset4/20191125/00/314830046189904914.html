<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939610/%D8%A8%D8%AD%D8%B1%DB%8C%D9%86-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D8%A8%D8%B1%DA%AF%D8%B4%D8%AA-%D8%A8%D8%A7-%D8%A7%DB%8C%D8%B1%D8%A7%D9%86-%D9%85%D9%87%D8%A7%D8%AC%D9%85-%D8%A8%D8%B1%D8%B2%DB%8C%D9%84%DB%8C-%D8%AE%D8%B1%DB%8C%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="بحرین برای بازی برگشت با ایران مهاجم برزیلی خرید!"/>
    <meta property="og:description" content="مهاجم جدیدمان را در مسابقات جام خلیج فارس مورد آزمایش قرار می‌دهیم تا برای بازی‌های دور برگشت مرحله مقدماتی به هماهنگی لازم با تیم برسد و در سه بازی حساس مقابل هنگ‌کنگ، ایران و کامبوج از او استفاده کنیم."/>
  </head>
  <body>
    <article>
      <h1>بحرین برای بازی برگشت با ایران مهاجم برزیلی خرید!</h1>
      <h2>اجاره بازیکن خارجی برای دور برگشت مقدماتی جام جهانی قطر</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>مهاجم جدیدمان را در مسابقات جام خلیج فارس مورد آزمایش قرار می‌دهیم تا برای بازی‌های دور برگشت مرحله مقدماتی به هماهنگی لازم با تیم برسد و در سه بازی حساس مقابل هنگ‌کنگ، ایران و کامبوج از او استفاده کنیم.</i>
      </p>
      <p>تیم ملی فوتبال بحرین حریف ایران در مقدماتی جام جهانی 2022 قطر، با دعوت از دو بازیکن جدید و حضور یک مهاجم برزیلی در رقابت‌های جام خلیج فارس شرکت می‌کند.</p>
      <p>به گزارش تابناک ورشی، تیاگو آگوستو، مهاجم ۲۹ ساله برزیلی و متولد منطقه سانتا کاتریناست که از سال ۲۰۱۳ در لیگ فوتبال بحرین حضور دارد ، با تشخیص سوزای پرتغالی، مسئولان فدراسیون فوتبال بحرین اقدامات لازم به منظور تغییر تابعیت این بازیکن را انجام داده‌اند و آگوستو در مسابقات جام خلیج فارس برای نخستین بار پیراهن تیم ملی بحرین را بر تن می‌کند.</p>
      <p>سرمربی تیم ملی بحرین در این مورد گفت: ما تیم قدرتمند و شایسته‌ای داریم، اما یکی از مشکلات تیم در موضوع گلزنی است. فراموش نکنید که در بازی‌های گذشته فرصت‌های زیادی را از دست داده‌ایم و تیم ملی بحرین معمولاً نتایج پرگلی برابر حریفانش به دست نمی‌آورد. با این وجود حضور تیاگو اتفاق بسیار خوبی است. او یک مهاجم قدرتمند با توان گلزنی بالاست که می‌تواند در بازی‌های دور برگشت به تیم ما کمک کند. مهاجم جدیدمان را در مسابقات جام خلیج فارس مورد آزمایش قرار می‌دهیم تا برای بازی‌های دور برگشت مرحله مقدماتی به هماهنگی لازم با تیم برسد و در سه بازی حساس مقابل هنگ‌کنگ، ایران و کامبوج از او استفاده کنیم.</p>
      <p>طی سال های گذشته کشورهای حوزه خلیج فارس در راستای جذب ستاره های خارجی کشور های دیگر برای تیم ملی خود اقدامات متعددی انجام دادند .به عنوان نمونه کشورهایی مثل قطر،‌ کویت، امارات و … برای بازیکنان خارجی زیادی تابعیت کشور خود را گرفتند و در تیم ملی شان بازی دادند. حالا بحرینی ها یک بازیکن برزیلی را به خدمت گرفتند. تیاگو آگوستو بازیکن برزیلی با مسئولان فدراسیون فوتبال بحرین به توافق رسیده و مسئولان این کشور برای او تابعیت بحرینی گرفتند تا بتوانند از او در تیم ملی خود استفاده کنند.</p>
      <figure>
        <img src="https://cdn.tabnak.ir/files/fa/news/1398/9/4/1095408_967.jpg"/>
      </figure>
    </article>
  </body>
</html>