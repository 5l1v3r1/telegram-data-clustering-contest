<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/pagelle_roma_smalling_gigantesco_veretout_e_dappertutto_e_dzeko_fa_reparto_da_solo-4884037.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pagelle Roma: Veretout è una ruspa, Dzeko non fa solo il gol"/>
    <meta property="og:description" content="ROMA Smalling decisivo dietro e avanti. Dzeko, segna anche. Veretout una ruspa.   PAU LOPEZ  6 Bello ed efficace (non complicatissimo) il tuffo sul tiro di Ndoj. Paratina anche su..."/>
  </head>
  <body>
    <article>
      <h1>Pagelle Roma: Veretout è una ruspa, Dzeko non fa solo il gol</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Alessandro Angeloni</a></address>
      <p>ROMA Smalling decisivo dietro e avanti. Dzeko, segna anche. Veretout una ruspa.</p>
      <p> <br/><b>PAU LOPEZ  6</b></p>
      <p>Bello ed efficace (non complicatissimo) il tuffo sul tiro di Ndoj. Paratina anche su Martella. Non eccezionale l’uscita sul gol (annullato) di Aye, ma l’arbitro lo risveglia dal brutto sogno.<br/><b>FLORENZI  6</b></p>
      <p>Si dà da fare, apprezzabile qualche diagonale difensiva, convincenti le iniziative d’attacco. Il pubblico lo applaude, la nottata è passata.<br/><b>MANCINI  7</b></p>
      <p>Donnarumma gli procura qualche noia e si appoggia molto a Smalling ma, quando l’inglese stecca, lui c’è. Bella addirittura la combinazione offensiva: assist di Chris, rete di Gianluca. Una coppia completa.<br/><b>SMALLING  8</b></p>
      <p>Tappa le falle e cerca sempre di riproporre gioco. Si conferma leader della difesa e non solo: firma il gol (deviato) pesantissimo, che sblocca una partita velenosa. Poi, due assist di testa. Uomo squadra, chapeau. <br/><b>KOLAROV  6,5</b></p>
      <p>Determinato, tosto, un filo impreciso, perdendosi nell’ultima giocata: poteva fare almeno due gol. Sempre pericoloso nelle conclusioni da fuori. Affidabile.<br/><b>DIAWARA  7,5</b></p>
      <p>Presente in ogni dove, servitore della squadra. Fa girare la palla, provando a tenere alto il ritmo e lo fa in tutte e due i tempi. Regia con una buona dose di qualità e di idee.<br/><b>ZANIOLO  6,5</b></p>
      <p>Lampi di bel calcio e un’ammonizione sciocca (ma forse utile...) al momento della sostituzione. Era diffidato, salterà la trasferta di Verona. <br/><b>PELLEGRINI  7</b></p>
      <p>Funziona la testa e non ancora al cento per cento le gambe, cosa normale vista l’assenza di quasi due mesi. E’ sempre nel vivo (batte gli angoli dei gol di Smalling e Dzeko), sfiora pure un gol. Raffinato.<br/><b>VERETOUT  7</b></p>
      <p>Raccoglie palloni su palloni, come una ruspa, specie nella ripresa, giocata in stile Roma-Napoli. Indispensabile.<br/><b>KLUIVERT  6</b></p>
      <p>Scatta, tira, torna a dare una mano. Risultati buonini su tutto ciò che fa. Crescita lenta e costante.<br/><b>DZEKO  7</b></p>
      <p>Ormai è abituato al continuo screening sui gol, i tiri in porta, su quanto giochi fuori o dentro l’area. Al netto dei numeri parliamo di un calciatore di vitale importanza per l’allenatore. E’ chiaro che, per andare in Champions, serve che segni di più: stavolta ci mette la firma e Joronen gli nega almeno un paio di reti. Può bastare, no?<br/><b>UNDER  6,5</b></p>
      <p>Una ventina di minuti molto elettrici. Cengiz is back.<br/><b>SANTON  NG<br/>PEROTTI  NG<br/>FONSECA  7</b></p>
      <p>Il risultato è ottimo e arriva dopo un buon secondo tempo. Brutto il primo. L’obiettivo resta nitido. <br/><b>DI BELLO  6</b><br/>Vede un po’ tutto, ben coadiuvato dagli assistenti.</p>
      <footer>Ultimo aggiornamento: 08:06<br/>© RIPRODUZIONE RISERVATA</footer>
    </article>
  </body>
</html>