<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/syriza-oi-allages-ths-nd-narkothetoyn-to-asfalistiko-kai-synexizoyn-th-litothta-video"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ΣΥΡΙΖΑ: Οι αλλαγές της ΝΔ ναρκοθετούν το ασφαλιστικό και συνεχίζουν τη λιτότητα (Video)"/>
    <meta property="og:description" content="Οι αλλαγές στο ασφαλιστικό επιβαρύνουν τη συντριπτική πλειονότητα των ασφαλισμένων και των συνταξιούχων, με μόνο στόχο την ενίσχυση μεγάλων ιδιωτικών ασφαλιστικών εταιρειών», διαμηνύει με δήλωσή του ο εκπρόσωπος Τύπου του ΣΥΡΙΖΑ, Αλέξης Χαρίτσης, καταγγέλλοντας την «ιδεοληπτική προσήλωση της ΝΔ στην πολιτική της λιτότητας»."/>
  </head>
  <body>
    <article>
      <h1>ΣΥΡΙΖΑ: Οι αλλαγές της ΝΔ ναρκοθετούν το ασφαλιστικό και συνεχίζουν τη λιτότητα (Video)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Οι αλλαγές στο ασφαλιστικό επιβαρύνουν τη συντριπτική πλειονότητα των ασφαλισμένων και των συνταξιούχων, με μόνο στόχο την ενίσχυση μεγάλων ιδιωτικών ασφαλιστικών εταιρειών», διαμηνύει με δήλωσή του ο εκπρόσωπος Τύπου του ΣΥΡΙΖΑ, Αλέξης Χαρίτσης, καταγγέλλοντας την «ιδεοληπτική προσήλωση της ΝΔ στην πολιτική της λιτότητας».</h4>
      <p><i>«H κυβέρνηση επαναφέρει το σύστημα των κλάσεων που συνεπάγεται αυξήσεις των ασφαλιστικών εισφορών κατά 20% για το 85% των μη μισθωτών, και καταργεί τη μόνιμη 13η σύνταξη που νομοθέτησε ο ΣΥΡΙΖΑ, με την οποία οι συνταξιούχοι έλαβαν συνολικά 830 εκ. ευρώ»</i>, τονίζει ο ίδιος.  και προσθέτει:</p>
      <p>
        <i>«Η Κυβέρνηση, για ακόμη μία φορά, επιλέγει να βοηθήσει τους ελάχιστους, σε βάρος των πολλών».</i>
      </p>
      <p><i>«Οι καταστροφικές αυτές ρυθμίσεις γυρίζουν το ρολόι της χώρας προς τα πίσω. Ναρκοθετούν ξανά το ασφαλιστικό σύστημα, το οποίο η κυβέρνηση του ΣΥΡΙΖΑ παρέλαβε με θηριώδες έλλειμμα και κατάφερε με πολύ κόπο να το καταστήσει βιώσιμο»</i>, συμπληρώνει.</p>
      <p>
        <b>Ακολουθεί το πλήρες κείμενο της δήλωσης:</b>
      </p>
      <p>
        <i>«Η Νέα Δημοκρατία προχωρά σε αλλαγές που επιβαρύνουν τη συντριπτική πλειονότητα των ασφαλισμένων και των συνταξιούχων με μόνο στόχο την ενίσχυση μεγάλων ιδιωτικών ασφαλιστικών εταιρειών.</i>
      </p>
      <p>
        <i>Η κυβέρνηση επαναφέρει το σύστημα των κλάσεων που συνεπάγεται αυξήσεις των ασφαλιστικών εισφορών κατά 20% για το 85% των μη μισθωτών.</i>
      </p>
      <p>
        <i>Πρόκειται για μια μεγάλη και αναίτια επιβάρυνση.</i>
      </p>
      <p>
        <i>Συγκεκριμένα, κάποιος με ετήσιο εισόδημα 7.800 ευρώ θα καταβάλει τις ίδιες εισφορές με κάποιον που έχει ετήσιο εισόδημα 50.000 ευρώ.</i>
      </p>
      <p>
        <i>Και δεν είναι μόνο αυτό.</i>
      </p>
      <p>
        <i>Ο πρώτος θα έχει ετήσια επιβάρυνση 420 ευρώ σε σχέση με σήμερα, ενώ ο δεύτερος θα έχει ελάφρυνση 7.400 ευρώ τον χρόνο.</i>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbd6ab825e6320d26b4d52.jpg"/>
      </figure>
      <p>
        <i>Επιπλέον, η κυβέρνηση καταργεί τη μόνιμη 13η σύνταξη που νομοθέτησε ο ΣΥΡΙΖΑ, με την οποία οι συνταξιούχοι έλαβαν συνολικά 830 εκ. ευρώ.</i>
      </p>
      <p>
        <i>Αντί της 13η σύνταξης, η Νέα Δημοκρατία προωθεί ένα μειωμένο «μέρισμα» για τους συνταξιούχους, το οποίο θα καταβάλλεται μόνο αν υπάρχει επαρκές υπερπλεόνασμα.</i>
      </p>
      <p>
        <i>Οι καταστροφικές αυτές ρυθμίσεις γυρίζουν το ρολόι της χώρας προς τα πίσω.</i>
      </p>
      <p>
        <i>Ναρκοθετούν ξανά το ασφαλιστικό σύστημα, το οποίο η κυβέρνηση του ΣΥΡΙΖΑ παρέλαβε με θηριώδες έλλειμμα και κατάφερε με πολύ κόπο να το καταστήσει βιώσιμο.</i>
      </p>
      <p>
        <i>Η Κυβέρνηση, για ακόμη μία φορά, επιλέγει να βοηθήσει τους ελάχιστους, σε βάρος των πολλών.</i>
      </p>
      <p>
        <i>Σε βάρος της συντριπτικής πλειονότητας των πολιτών μεσαίων και χαμηλών εισοδημάτων.</i>
      </p>
      <p>
        <i>Η κοινωνία δεν πρέπει και δεν μπορεί να πληρώσει την ιδεοληπτική προσήλωση της ΝΔ στην πολιτική της λιτότητας».</i>
      </p>
      <figure>
        <iframe src="https://www.youtube.com/embed/D2ZU4Nqje94" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>