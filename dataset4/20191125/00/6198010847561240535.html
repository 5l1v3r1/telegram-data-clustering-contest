<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/striscia-la-notizia-belen-fa-chiarezza-nessun-flirt-con-damante/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Striscia La Notizia, Belen fa chiarezza: “Nessun flirt con Damante”"/>
    <meta property="og:description" content="Andrea Damante: Belen Rodriguez smentisce il flirt a Striscia La Notizia Belen Rodriguez ha ricevuto un nuovo tapiro da Striscia La Notizia. Il motivo? La"/>
  </head>
  <body>
    <article>
      <h1>Striscia La Notizia, Belen fa chiarezza: “Nessun flirt con Damante”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_belen_tapiro.jpg"/>
      </figure>
      <h3>Andrea Damante: Belen Rodriguez smentisce il flirt a Striscia La Notizia</h3>
      <p><b>Belen Rodriguez</b> ha ricevuto un nuovo tapiro da <b>Striscia La Notizia</b>. Il motivo? La moglie di Stefano De Martino è stata “premiata” da Valerio Staffelli a causa della sua smentita social sulle fake news che girano in rete sul suo conto. Belen, approfittando delle telecamere di canale 5, ha fatto chiarezza sul suo post ammettendo che ci teneva a smentire il flirt con <b>Andrea Damante</b>. In quanto non solo la notizia è completamente falsa, ma l’ex fidanzato di Giulia De Lellis è anche un amico di famiglia.</p>
      <blockquote>Io e Andrea non abbiamo mai avuto un flirt. E’ un amico di famiglia e non mi sembra davvero il caso far circolare queste finte notizie</blockquote>
      <p>ha dichiarato la showgirl. Una volta e per tutte <b>Belen Rodriguez ha smentito il flirt con Andrea Damante</b>.</p>
      <h3>Striscia La Notizia: Belen Rodriguez e Giulia De Lellis hanno davvero litigato? Il sospetto</h3>
      <p>Durante la messa in onda del servizio di <b>Striscia La Notizia</b>, in molti hanno notato che <b>Belen Rodriguez</b> ha smentito esclusivamente il flirt con Andrea Damante, senza far alcun riferimento a <b>Giulia De Lellis</b>. Valerio Staffelli ha prontamente notato la “svista” della moglie di Stefano De Martino e ha subito chiesto una spiegazione.</p>
      <blockquote>Giulia De Lellis ha detto che se parla rovina famiglie, ma non ha fatto alcun nome. Con tante famiglie che ci sono in Italia, perché mai dovrebbe fare riferimento alla mia?</blockquote>
      <p>ha replicato <b>Belen Rodriguez a Striscia La Notizia</b>, senza smentire la notizia riguardante il famoso litigio con l’influencer. La showgirl non ha nemmeno smentito <b><a href="https://www.lanostratv.it/2019/11/stefano-de-martino-belen-rodriguez-si-e-rivista-con-iannone-il-gossip/">l’ultimo gossip su lei e Iannone</a></b>.</p>
      <h3>Cecilia Rodriguez commette una gaffe durante la consegna del tapiro a Belen Rodriguez</h3>
      <p><b>Cecilia Rodriguez</b>, durante la consegna del <b>tapiro a Belen Rodriguez</b>, ha commesso una gaffe. Cosa ha combinato? Cecilia aveva promesso a Valerio Staffelli di fargli il caffè. Fin qui nulla di male, peccato che invece di servirlo al suo ospite lo ha bevuto lei. <i>Tu parlavi con Belen, si faceva freddo!</i> si è giustificata <b>Cecilia Rodriguez</b> con l’inviato di Striscia La Notizia.</p>
    </article>
  </body>
</html>