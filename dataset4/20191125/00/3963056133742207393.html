<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/emilia_romagna_regionali_voto_emilia_paranoica-4885269.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Regionali, niente descrive meglio di “Emilia paranoica” lo psicodramma elettorale"/>
    <meta property="og:description" content="Mai come adesso vale la pena ricordare e cantare una grande hit dei Cccp e di Giovanni Lindo Ferretti: «Emilia paranoica». Fa così: «Consumami distruggimi, è un..."/>
  </head>
  <body>
    <article>
      <h1>Regionali, niente descrive meglio di “Emilia paranoica” lo psicodramma elettorale</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mario Ajello</a></address>
      <p>Mai come adesso vale la pena ricordare e cantare una grande hit dei Cccp e di Giovanni Lindo Ferretti: «Emilia paranoica». Fa così: «Consumami distruggimi, è un po’ che non mi annoio / Oh oh oh oh / Aspetto un’emozione sempre più indefinibile, sempre più indefinibile / Teatri vuoti e inutili potrebbero affollarsi / Se tu, se tu ti proponessi di recitare te / Emilia paranoica / Emilia paranoica / Emilia paranoica, paranoica, paranoica...». Nulla descrive meglio di questa canzone lo psicodramma, la confusione e quel misto di paura e di ebbrezza e di horror vacui che nella sinistra e nei grillini divampano in queste giornate di corsa verso le regionali in <a href="http://www.ilmessaggero.it/t/emilia-romagna"><b>Emilia Romagna</b></a> del 26 gennaio.</p>
      <p>Stasera Di Maio sarà a Bologna a parlare con gli attivisti locali M5S che sono spaccatissimi tra di loro: chi vuole l’accordo elettorale anti-Salvini con il Pd, chi vuole andare al voto  fuori da ogni alleanza e chi non voleva proprio che il movimento si presentasse a queste elezioni. E allora «consumami, distruggimi, è un po’ che non mi annoio, Emilia paranoica...». L’inno dell’incontro con Di Maio di stasera questo dovrebbe essere. Non lo sarà, ma è come se lo fosse. E anche il Pd e il suo candidato governatore Bonaccini dovrebbero cantarlo. Se non altro come omaggio al suo autore, perché Giovanni Lindo Ferretti - da genio qual è - ha saputo vedere tutto in anticipo.<br/> </p>
      <footer>Ultimo aggiornamento: 11:49<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/politica/sardine_facebook_oscurata_visibile_pagina_ultime_notizie_oggi-4885197.html"/>
        <a href="https://www.ilmessaggero.it/umbria/le_sardine_arrivano_perugia-4881990.html"/>
      </related>
    </article>
  </body>
</html>