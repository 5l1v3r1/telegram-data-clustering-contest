<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100370/1841201/Policia-hlada-Jozefa-na-FOTO--je-nezvestny--Ak-ste-ho-videli--kontaktujte-policiu"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Polícia hľadá Jozefa na FOTO, je nezvestný: Ak ste ho videli, kontaktujte políciu"/>
    <meta property="og:description" content="BRATISLAVA – Polícia pátra po nezvestnom 26-ročnom Jozefovi Lazárovi z obce Staré v okrese Michalovce. Ako informovala hovorkyňa Krajského riaditeľstva Policajného zboru v Košiciach Jana Mésarová, nezvestného muža naposledy videli 20. novembra o 14:00 v meste Strážske."/>
  </head>
  <body>
    <article>
      <h1>Polícia hľadá Jozefa na FOTO, je nezvestný: Ak ste ho videli, kontaktujte políciu</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Polícia hľadá Jozefa na FOTO, je nezvestný: Ak ste ho videli, kontaktujte políciu</h3>
      <p>
        <i>BRATISLAVA – Polícia pátra po nezvestnom 26-ročnom Jozefovi Lazárovi z obce Staré v okrese Michalovce. Ako informovala hovorkyňa Krajského riaditeľstva Policajného zboru v Košiciach Jana Mésarová, nezvestného muža naposledy videli 20. novembra o 14:00 v meste Strážske.</i>
      </p>
      <p>Doposiaľ sa domov nevrátil a nepodal o sebe žiadnu správu. Lazár je vysoký 172 centimetrov, štíhlej postavy, má nakrátko ostrihané vlasy hnedej farby, malú briadku a hnedé oči.</p>
      <figure>
        <img src="https://img.topky.sk/big/2525121.jpg/Jozef-Lazar.jpg"/>
      </figure>
      <p>Zdroj: KR PZ Košice</p>
      <p><i><b>„Akékoľvek informácie o nezvestnej osobe môžu občania oznámiť na ktoromkoľvek útvare Policajného zboru, na bezplatnom telefónnom čísle 158 alebo prostredníctvom oficiálnej stránky na Facebooku www.facebook.com/policiaslovakia alebo www.facebook.com/KRPZKE formou súkromnej správy,“ </b></i>priblížila Mésarová.</p>
    </article>
  </body>
</html>