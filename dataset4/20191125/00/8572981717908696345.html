<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Inteligentne-puzdro-pre-iPhone-11"/>
    <meta property="og:site_name" content="PC REVUE"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Inteligentné puzdro pre iPhone 11 predĺži výdrž batéri o 50%. A nielen to"/>
    <meta property="og:description" content="Apple uviedol na trh tretiu generáciu inteligentných krytov s batériou pre telefóny iPhone 11, 11 Pro a 11 Pro Max. Všetky verzie stoja 129 USD a sú k dispozícii v bielej, čiernej a ružovej farbe. Int ..."/>
  </head>
  <body>
    <article>
      <h1>Inteligentné puzdro pre iPhone 11 predĺži výdrž batéri o 50%. A nielen to</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Redakcia</a></address>
      <p>Apple uviedol na trh tretiu generáciu inteligentných krytov s batériou pre telefóny iPhone 11, 11 Pro a 11 Pro Max. Všetky verzie stoja 129 USD a sú k dispozícii v bielej, čiernej a ružovej farbe. Inteligentné puzdro s batériou vám poskytne dlhšiu výdrž prevádzky (podľa vyjadrenia spoločnosti „až o 50 percent“) a mäkká výstelka z mikrovlákna vnútri chrániť váš iPhone. Mäkký elastomérový dizajn so závesom uľahčuje nasadenie a zloženie puzdra.</p>
      <p>Novinkou je fyzické tlačidlo na puzdre, ktoré po stlačení automaticky otvorí aplikáciu fotoaparátu, či už je iPhone uzamknutý, alebo odomknutý. Ak otočíte telefón vodorovne na zhotovenie fotografie, váš pravý ukazovák by mal prirodzene spočinúť priamo na tomto tlačidle. Jeho rýchlym stlačením urobíte fotografiu a dlhšie stlačenie zachytí video QuickTake. Funguje to aj pre selfies.</p>
      <figure>
        <img src="https://www.pcrevue.sk/files/photo/2019-11/67639/66b0cf/Smart-Battery-Case-Review-9to5Mac.jpg"/>
      </figure>
      <p>Puzdro sa dá rýchlejšie nabiť nabíjačkou kompatibilnou s USB-PD a podporuje aj príslušenstvo s konektorom Lightning, napríklad EarPods. Puzdro s batériou sa môže zísť pri dlhších cestách alebo v situáciách, keď viete, že nebudete môcť deň či dva telefón pripojiť na nabíjačku.</p>
      <p>Zdroj: <b><a href="https://www.livemint.com/technology/gadgets/apple-launches-smart-battery-case-with-dedicated-cam-button-for-iphone-11-series-for-129-11574340025246.html">livemint.com</a>.</b></p>
    </article>
  </body>
</html>