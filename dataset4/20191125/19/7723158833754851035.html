<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaikos-iraklis-diloseis-vovora-sti-synenteyxi-typoy-2/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-25T19:43:24+00:00"/>
    <meta property="og:title" content="Βόβορας: «Αυτά θέλει ο Ρικ Πιτίνο…»"/>
    <meta property="og:description" content="Ο Γιώργος Βόβορας μίλησε για τα «θέλω» του Ρικ Πιτίνο, ενώ υπογράμμισε ότι χρειάζεται να βελτιωθεί η άμυνα της ομάδας στην EuroLeague."/>
  </head>
  <body>
    <article>
      <h1>Βόβορας: «Αυτά θέλει ο Ρικ Πιτίνο…»</h1>
      <address>
        <time datetime="2019-11-25T19:43:24+00:00">25 Nov 2019, 19:43</time>
      </address>
      <h3>Ο Γιώργος Βόβορας μίλησε για τα «θέλω» του Ρικ Πιτίνο, ενώ υπογράμμισε ότι χρειάζεται να βελτιωθεί η άμυνα της ομάδας στην EuroLeague.</h3>
      <p>Ο<b> </b><b>Παναθηναϊκός ΟΠΑΠ, Γιώργος Βόβορας</b> δήλωσε στη συνέντευξη Τύπου που ακολούθησε της εντός έδρας αναμέτρησης με τον <b>Ηρακλή:</b> «Νομίζω παίξαμε ένα πολύ σοβαρό ματς για 40 λεπτά, κάτι το οποίο ήταν κι ο στόχος μας: να παίξουμε με την ίδια ενέργεια και το καταφέραμε… Είχαμε πολλούς παίκτες με καλά ποσοστά, ειδικότερα τον Φριντέτ που έδειξε πόσο επαγγελματίας είναι.</p>
      <p>Έκανε μια καλή προπόνηση χθες και μπήκε από το πρώτο λεπτό με εξαιρετική νοοτροπία. Δείχνει το πώς χτίζεται μια ομάδα. Θέλω να συγχαρώ τους παίκτες και το τεχνικό επιτελείο που δούλεψαν πολύ σοβαρά. Έρχεται μια δύσκολη συνέχεια και με τη συνδρομή του κόουτς Πιτίνο πιστεύω πως η ομάδα θα κάνει το βήμα παραπάνω. Θέλω να ευχηθώ καλή συνέχεια και καλή επιτυχία στον Ηρακλή, ο οποίος είναι μια πολύ πειθαρχημένη ομάδα» και εξήγησε: </p>
      <p>«Όταν έχεις ένα ρόστερ δώδεκα παικτών, ένα πλήρες ρόστερ, η απαίτηση που πρέπει να έχει ο προπονητής και είναι κι αυτό που τους είπαμε, είναι να έχουμε την ίδια ενέργεια και ρυθμό χωρίς συναισθήματα. Η ομάδα χτίζεται, θέλει τον χρόνο της κι όταν δεν έχεις πολλές προπονήσεις, καθώς σε τρεις ημέρες παίζεις με την Μπασκόνια που είναι μια πολύ καλή ομάδα, πρέπει να αξιοποιήσεις αυτό το ματς για να είσαι έτοιμος για το επόμενο». </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/panathinaikos-iraklis-highlights/">
          <b>Παναθηναϊκός – Ηρακλής 130-81: Highlights</b>
        </a>
      </p>
      <p>
        <b>
          <a href="https://newspao.gr/i-ora-afixis-toy-rik-pitino/">Η ώρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/exafanizontai-ta-eisitiria-gia-mpaskonia-kai-olympiako/">«Εξαφανίζονται» τα εισιτήρια για Μπασκόνια και Ολυμπιακό</a>
        </b>
      </p>
      <p>
        <b>
          <a href="https://newspao.gr/live-i-synenteyxi-typoy-toy-tsavi-roka/">Ρόκα: «Παίκτες από ακαδημία και μεταγραφές ξένων – Δεν ήρθα επειδή ο Αλαφούζος μου υποσχέθηκε πως θα αυξήσει το μπάτζετ» (pics)</a>
        </b>
      </p>
      <p>Τέλος, αναφορικά με τον Ρικ Πιτίνο,<b> </b>είπε: «Ο κόουτς Πιτίνο έδειξε και πέρσι ότι θέλει μια ομάδα που σε κάθε κατοχή να παίζει με μεγάλη ενέργεια, να χρησιμοποιεί χέρια και να κάνει deflections. Να τρέχει στον αιφνιδιασμό και να παίζει physical. Όπως έχει χτιστεί αυτή η ομάδα, μικρές λεπτομέρειες μας έλειπαν, αν μπορέσουμε να γίνουμε συνεπείς στην άμυνα γιατί στην επίθεση έχουμε ταλέντο. Το Νο1 και στις ομιλίες είναι αυτό που είπε είναι να βελτιώσουμε την άμυνά μας, τις μικρές λεπτομέρειες που μπορούν να μας δώσουν πολύ σημαντικές νίκες».</p>
    </article>
  </body>
</html>