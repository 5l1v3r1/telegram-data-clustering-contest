<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837763-zelenskiy-zayaviv-pro-pochatok-pidgotovki-do-normandskoyi-zustrichi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T19:12:00+00:00"/>
    <meta property="og:title" content="Зеленський заявив про початок підготовки до &quot;нормандської зустрічі&quot;"/>
    <meta property="og:description" content="КИЇВ. 25 листопада. УНН. Україна готова до зустрічі лідерів у “нормандському форматі”, але “треба ще трішечки попрацювати”. Про це …"/>
  </head>
  <body>
    <article>
      <h1>Зеленський заявив про початок підготовки до "нормандської зустрічі"</h1>
      <address><time datetime="2019-11-25T19:12:00+00:00">25 Nov 2019, 19:12</time> by <a rel="author">Саша Картер</a></address>
      <p><b>КИЇВ. 25 листопада. УНН.</b> Україна готова до зустрічі лідерів у “нормандському форматі”, але “треба ще трішечки попрацювати”. Про це сказав Президент України Володимир Зеленський у відеозверненні, оприлюдненому на Facebook-сторінці Глави держави, передає <b>УНН</b>.</p>
      <p>“Отримали дату, підтверджену чотирма країнами — Україною, Німеччиною, Францією, Росією, дату нормандської зустрічі. Дотисли, молодці. Це дуже важливо — розблокувати цю можливість говорити про повернення наших територій та наших людей, відновлення нашого українського суверенітету і нашої територіальної цілісності. Тому зустріч у „Норманді“ була підтверджена минулого тижня — 9 грудня відбудеться ця зустріч, починаємо готуватись до цієї зустрічі. Чесно кажучи, готові, але треба ще трішечки попрацювати”, — сказав Президент.</p>
      <p>З його слів, Україна, нажаль, втрачає своїх героїв, і чим швидше буде змога поговорити про припинення вогню, тим менше постраждає українських людей.</p>
      <p>Нагадаємо, раніше у Кремлі <a href="https://www.unn.com.ua/uk/news/1837668-programa-samitu-v-normandskomu-formati-znakhoditsya-na-stadiyi-pidgotovki-kreml">заявили</a>, що програма саміту в “нормандському форматі” знаходиться на стадії підготовки.</p>
    </article>
  </body>
</html>