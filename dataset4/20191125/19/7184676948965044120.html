<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/znyzhennya-pensijnogo-viku-chomu-tse-nevygidno-ukrayintsyam/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T19:44:32+00:00"/>
    <meta property="og:title" content="Зниження пенсійного віку: чому це невигідно українцям"/>
    <meta property="og:description" content="Депутати розглянуть законопроект № 0972, який вносив до парламенту ще нардеп минулого скликання ВР з фракції «Радикальної партії» Юрій Шухевич - пенсійний вік жінок хочуть до 2022 року залишити на рівні 55 років."/>
  </head>
  <body>
    <article>
      <h1>Зниження пенсійного віку: чому це невигідно українцям</h1>
      <h2>Аналітик назвав цей законопроект фейковим, який формує помилкову надію у народу</h2>
      <address>
        <time datetime="2019-11-25T19:44:32+00:00">25 Nov 2019, 19:44</time>
      </address>
      <p>В Україні задумали змінити пенсійний вік жінок, але чи так це вигідно для українок.</p>
      <p>Як передає НАРОДНА ПРАВДА, відповідь на це питання в інтерв’ю “<a href="https://fakty.ua/319118-stazh-portit-kartinu-stalo-izvestno-vygodno-li-ukraincam-snizhenie-pensionnogo-vozrasta">Фактам</a>” дає фінансовий аналітик Олексій Кущ.</p>
      <p>Loading...</p>
      <p>Як відомо, депутати розглянуть законопроект № 0972, який вносив до парламенту ще нардеп минулого скликання ВР з фракції «Радикальної партії» Юрій Шухевич – пенсійний вік жінок хочуть до 2022 року залишити на рівні 55 років. Додамо, пенсії в Україні залежать не тільки від  пенсійного віку, але й від стажу. З 2015 року влада поступово почала підвищувати стаж, необхідний для пенсії. Для чоловіків – 35 років, для жінок — 30. І умова для виходу на відпочинок у 55 залишається колишньою — 30 років стажу.</p>
      <p>Експерти попереджають, пенсії будуть не такими великими, як якщо б українки працювали довше. Зараз, нагадаємо, мінімальна пенсія за віком — 1564 гривні.</p>
      <p>Саме параметр страхового стажу, на думку аналітика, не дасть українкам істотно виграти від зниження пенсійного віку.</p>
      <p>«Пенсійна реформа Гройсмана нівелювала саме поняття виходу на пенсію. Страховий стаж використовується для обчислення розміру пенсійних виплат. Якщо скорочення віку буде супроводжуватися скороченням страхового стажу, то це буде мати сенс. Але якщо не буде змін, то і розмір самих пенсій буде не надто великий. Людина без мінімального стажу буде претендувати тільки на мінімальну соцвиплату. Це буде вигідно тільки тим жінкам, які перебувають на забезпеченні рідних», — розповідає він.</p>
      <p>Експерт також додав, що стаж псує картину багатьом українцям. Приміром, в 2028 році близько половини 60-річних не зможуть вийти на пенсію, адже у багатьох не буде необхідних 35 років стажу.</p>
      <p>Олексій Кущ впевнений, “потрібно відмовлятися від таких фейкових законопроектів, щоб не формувати помилкову надію у народу”.</p>
      <p>“Це кліпова соціальна політика людей, які нездатні аналізувати причинно-наслідкові зв’язки. Політика разових політичних продакшнів”, – констатував аналітик.</p>
      <p>Він також підкреслив, що потрібно підвищувати пенсії хоча б до декларативного рівня прожиткового мінімуму – це 4 200 гривень.</p>
      <p>Раніше старший науковий співробітник Інституту демографії та соціальних досліджень імені Птухи НАН України Лідія Ткаченко також коментувала ідею переглянути пенсійний вік для жінок. <a href="https://narodna-pravda.ua/2019/09/23/novyj-pensijnyj-vik-v-ukrayini-chym-tse-zagrozhuye/">На її думку, це може збільшити дефіцит Пенсійного фонду.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>