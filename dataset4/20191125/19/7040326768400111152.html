<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/arda-turana-bir-sok-da-ispanyadan-kirasini-odemedi-eve-zarar-verdi-1394872"/>
    <meta property="og:site_name" content="Karar.com"/>
    <meta property="article:published_time" content="2019-11-25T19:08:00+00:00"/>
    <meta property="og:title" content="Arda Turan'a bir şok da İspanya'dan… ‘Kirasını ödemedi, eve zarar verdi’"/>
    <meta property="og:description" content="Başakşehir'de forma giyen yıldız futbolcu Arda Turan'a İspanya'daki ev sahibinden kötü haber geldi. Turan'ın İspanya'daki ev sahibi ‘Kirasını ödemedi, eve zarar verdi’ diyerek şikayetçi oldu."/>
  </head>
  <body>
    <article>
      <h1>Arda Turan'a bir şok da İspanya'dan… ‘Kirasını ödemedi, eve zarar verdi’</h1>
      <address>
        <time datetime="2019-11-25T19:08:00+00:00">25 Nov 2019, 19:08</time>
      </address>
      <p>
        <b>Başakşehir'de forma giyen yıldız futbolcu Arda Turan'a İspanya'daki ev sahibinden kötü haber geldi. Turan'ın İspanya'daki ev sahibi ‘Kirasını ödemedi, eve zarar verdi’ diyerek şikayetçi oldu.</b>
      </p>
      <p>İspanyol devi Barcelona’ya transfer olduktan sonra saha içinden çok saha dışı olaylar ile gündeme gelen Arda Turan hakkında İspanyol ev sahibi de şok bir iddia ortaya attı. Şarkıcı Berkay ile yaşadığı olayların ardından mahkeme tarafından erteleme cezası verilen Arda Turan, bu kez de Barcelona’da kiraladığı eve olan borcuyla gündeme geldi.</p>
      <p>Arda Turan’ın eski ev sahibi, yıldız futbolcunun birkaç ay kirasını ödemediğini ve eve zarar verdiğini iddia etti. Mundo Deportivo’dan Joan Poqui’nin haberine göre Arda Turan, eski sahibine olan 400 bin Euro’luk (2.5 milyon TL) borcunu ödemedi. Arda Turan’ın 100 bin Euro kira borcu olduğu, eve de 300 bin Euro zarar verdiği öne sürüldü. Ev sahibi Arda Turan ile yaptığı görüşmelerden sonuç alamadığını belirtti. </p>
      <p>
        <b>BERKAY İLE YAŞADIĞI OLAYDA CEZA ALMIŞTI</b>
      </p>
      <p>Arda Turan’ın, Berkay Şahin’e kafa atıp eşi Özlem Şahin’i de taciz ettiği iddiasıyla yargılandığı dava karara bağlanmış, Mahkeme, Arda Turan’ın ‘cinsel taciz’ suçundan beraatine, ‘ruhsatsız silah taşıma’, ‘korku kaygı veya panik yaratacak şekilde silahla ateş etme’ ve ‘Kasten yaralama’ suçlarından ise toplam 2 yıl 8 ay 15 gün hapis cezası vermişti. Mahkeme hapis cezalarında hükmün açıklanmasının geri bırakılmasına karar vermişti.</p>
      <related>
        <a href="https://www.karar.com/spor-haberleri/arda-turan-ile-fatih-terim-arasindaki-buzlar-eridi-1392227"/>
      </related>
    </article>
  </body>
</html>