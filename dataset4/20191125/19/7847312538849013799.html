<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474641-odszedl-jan-forowicz-dziennikarz-przyzwoity-czlowiek"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T19:35:56+00:00"/>
    <meta property="og:title" content="Odszedł Jan Forowicz, dziennikarz, przyzwoity człowiek"/>
    <meta property="og:description" content="&quot;Janek miał w sobie coś, co wzywało współpracowników do solidności, ale też od razu wzbudzało dla Niego szacunek&quot;."/>
  </head>
  <body>
    <article>
      <h1>Odszedł Jan Forowicz, dziennikarz, przyzwoity człowiek</h1>
      <address><time datetime="2019-11-25T19:35:56+00:00">25 Nov 2019, 19:35</time> by <a rel="author" href="https://wpolityce.pl/autorzy/398-tomasz-domalewski" target="_blank">Tomasz Domalewski</a></address>
      <p>
        <b>Przed kilku dniami spoczął na cmentarzu w Komorowie śp. Jan Forowicz, porządnie wykształcony dziennikarz, absolwent Politechniki Krakowskiej, ale też osoba swobodnie poruszająca się pośród literatury polskiej, amerykańskiej, jazzu, muzyki poważnej.</b>
      </p>
      <p>Wypełniał los zapoczątkowany w inteligenckiej rodzinie. Ale nie tylko dlatego wart jest dobrego wspomnienia. Kto Go znał, z pewnością zaświadczy o zacności Janka, stojącego zawsze blisko prawdy. Przeszedł przez kilka redakcji, rozpoczynając w tygodniku studenckim „Politechnik” w latach sześćdziesiątych ubiegłego wieku. Zainspirował i organizował krakowski oddział „Tygodnika” i od tamtego czasu się znamy. Potem były wydawnictwa NOT, „Rzeczpospolita” i jeszcze inne pisma. Gdy przyszedł czas próby i trzeba było się opowiedzieć w sprawie lustracji dziennikarzy, ani przez chwilę nie miał wątpliwości, by mocą ustawy sprawdzić kto w środowisku miał agenturalną przeszłość. Podpisywał wszelkie apele popierające tę lustrację. Był wśród tych, którzy organizowali w Warszawie, po przerwie odnowione SDP. Janek miał w sobie coś, co wzywało współpracowników do solidności, ale też od razu wzbudzało dla Niego szacunek, nawet taki najzwyklejszy, w koleżeńskim wymiarze. Świetny rozmówca, wymagający, ale nad wyraz taktowny. Kumplowanie z Nim było zaszczytem. Zmarł w wieku 80 lat.</p>
    </article>
  </body>
</html>