<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/ucheni-soyata-vredi-na-zdraveto-407619.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T19:32:21+00:00"/>
    <meta property="og:title" content="Учени: Соята вреди на здравето"/>
    <meta property="og:description" content="Прекомерната употреба на соеви продукти може да доведе до рак"/>
  </head>
  <body>
    <article>
      <h1>Учени: Соята вреди на здравето</h1>
      <address><time datetime="2019-11-25T19:32:21+00:00">25 Nov 2019, 19:32</time> by <a rel="author">Стандарт</a></address>
      <p>Френски учени предупредиха, че прекомерната употреба на соеви продукти може да доведе до рак.<b> </b>Привържениците на здравословното хранене дълго време залагаха на соята като заместител на месото и млякото в менюто ни. Но изследователи от френската потребителска организация "Какво да изберем" биха тревога, след като анализираха 55 различни продукта на соева основа. Сред тях фигурират готови храни, напитки, десерти, сосове. В някои от представените образци количеството на фитоестрогените, съдържащи се в една порция, превишава препоръчаните норми пет пъти.</p>
      <p>Фитоестрогените в соята са известни под името изофлавони. В организма те действат като естрогени и нарушават хормоналния фон. Могат да предизвикат проблеми, свързани с плодовитостта, и дори рак. А изследванията на френските специалисти доказаха, че те са с плашещо високо съдържание в много соеви продукти.</p>
    </article>
  </body>
</html>