<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549995.html/%D9%81%D8%B1%D9%87%D9%86%DA%AF-%D8%AC%D9%87%D8%A7%D8%AF%DB%8C-%D8%B1%D8%A7%D9%87-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AC%D9%86%DA%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%AF%D8%B4%D9%85%D9%86-%D9%88-%DA%86%D8%A7%D9%84%D8%B4-%D9%87%D8%A7%DB%8C-%D8%AF%D8%A7%D8%AE%D9%84%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T19:08:00+00:00"/>
    <meta property="og:title" content="فرهنگ جهادی راه مقابله با جنگ اقتصادی دشمن و چالش‌های داخلی است"/>
    <meta property="og:description" content="سردار قاسمی گفت: فرهنگ جهادی راه مقابله با جنگ اقتصادی دشمن و چالش‌های داخلی است و قطعا توسعه فرهنگ جهادی موجب عقب‌نشینی دشمن خواهد شد."/>
  </head>
  <body>
    <article>
      <h1>فرهنگ جهادی راه مقابله با جنگ اقتصادی دشمن و چالش‌های داخلی است</h1>
      <h2>فرمانده سپاه انصارالرضا علیه السلام خراسان جنوبی:</h2>
      <address>
        <time datetime="2019-11-25T19:08:00+00:00">25 Nov 2019, 19:08</time>
      </address>
      <p>سردار قاسمی گفت: فرهنگ جهادی راه مقابله با جنگ اقتصادی دشمن و چالش‌های داخلی است و قطعا توسعه فرهنگ جهادی موجب عقب‌نشینی دشمن خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <b><a href="http://www.khavarestan.ir/">خاورستان</a>،</b> سردار علی قاسمی فرمانده سپاه انصار الرضا‌ علیه السلام خراسان‌جنوبی پیش از ظهر امروز در اختتامیه اردوهای جهادی استان خراسان‌جنوبی از فعال شدن ستاد پشتیبانی بسیج سازندگی در استانداری خراسان جنوبی خبر داد.</p>
      <p>وی با بیان اینکه عزت و هویت هر جامعه‌ای وابسته به جهاد است و بدون جهاد هیچ فرد و جامعه‌ای هویت ندارد، افزود: فرهنگ جهاد از فرهنگ های اسلام ناب است که در زندگی اولیای الهی و ائمه اطهار علیه السلام موج می‌زده و الگوی جوامع بشری است.</p>
      <p>
        <b>فرهنگ جهادی درس اولیای دین است</b>
      </p>
      <p>فرمانده سپاه انصارالرضا علیه السلام خراسان‌جنوبی بیان کرد: فرهنگ جهادی درس اولیای دین است که امت ما در هر زمان و مکانی این فرهنگ با ارزش را حفظ و زنده داشته است.</p>
      <p>سردار قاسمی با بیان اینکه گروه‌های جهادی در راستای محرومیت‌زدایی و خدمت به مردم سازماندهی و شکل گرفته، عنوان کرد: گروه‌های جهادی به دورترین مناطق روستایی و محروم اعزام شده و خدمت رسانی می‌کنند.</p>
      <p>وی اظهار کرد: جهاد با مال و جان هنوز در نظام اسلامی نیاز است و ادامه دارد. </p>
      <p>
        <b>فرهنگ جهادی به معنای حضو در میدان‌های سخت و طاقت فرسا است</b>
      </p>
      <p>فرمانده سپاه انصارالرضا علیه السلام خراسان جنوبی گفت: فرهنگ جهادی به معنای حسرت، غبطه خوردن و رنج کشیدن نیست بلکه فرهنگ جهادی به معنای حضو در میدان‌های سخت و طاقت فرسا است.</p>
      <p>سردار قاسمی با بیان اینکه فرهنگ جهادی به معنای تندرویی و بی قانونی نیست بلکه برای سرعت دادن به کارها و حذف بروکراسی‌ها است، افزود: شهدا همواره در فرهنگ جهادی پیشگام بودند و فرهنگ جهادی راه مقابله با هجوم‌های سیاسی، اقتصادی و فرهنگی دشمن است.</p>
      <p>وی بیان کرد: فرهنگ جهادی عامل وحدت و اتحاد جامعه است و در بحث علمی و تولید ثروت نیز نیازمند جهاد بوده و با افزایش اشرافی‌گری در جامعه مخالف هستیم.</p>
      <p>
        <b> فرهنگ جهادی راه مقابله با جنگ اقتصادی دشمن و چالش‌های داخلی است</b>
      </p>
      <p>فرمانده سپاه انصار الرضا علیه‌السلام خراسان‌جنوبی تصریح کرد: فرهنگ جهادی راه مقابله با جنگ اقتصادی دشمن و چالش‌های داخلی است و قطعا توسعه فرهنگ جهادی موجب عقب نشینی دشمن خواهد شد.</p>
      <p>سردار قاسمی گفت: آنجایی که حرکت و روح جهادی وجود دارد انسان در ایمان، آرمان و خدمت به دیگران آمیخته شده و هیچ چیزی برای خود نمی‌خواهد لذا باید روحیه جهادی در جامعه تقویت شود.</p>
      <p>وی با اشاره به فرمایشات مقام معظم رهبری خطاب به جهادگران تاکید کرد: رهبر انقلاب فرمودند:" از ویژگی های انسان مومن و انقلابی داشتن روحیه جهادی است و آنجایی که فرهنگ جهادی نیست فرهنگ مادی حاکم می شود".</p>
      <p>فرمانده سپاه انصار الرضا علیه الاسلام خراسان‌جنوبی خطاب به جهادگران، گفت: استعدادهای درونی و بالقوه خود را فعال کنید و ضمن کسب تجربه با زندگی های مردم آشنا شوید و امروز گروه‌های جهادی نیاز تمام اقشار بسیج است.</p>
      <p>انتهای پیام/</p>
    </article>
  </body>
</html>