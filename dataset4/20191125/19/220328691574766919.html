<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/iskat-imuniteta-na-yoncheva-407618.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T19:12:00+00:00"/>
    <meta property="og:title" content="Искат имунитета на Йончева"/>
    <meta property="og:description" content="Българските власти са сезирали председателя на Европейския парламент Давид Сасоли"/>
  </head>
  <body>
    <article>
      <h1>Искат имунитета на Йончева</h1>
      <address><time datetime="2019-11-25T19:12:00+00:00">25 Nov 2019, 19:12</time> by <a rel="author">Стандарт</a></address>
      <p>Българските власти са сезирали председателя на Европейския парламент Давид Сасоли с искане да бъде свален имунитетът на евродепутата от групата на европейските социалисти и демократи Елена Йончева. Това съобщи самият Сасоли при откриването на пленарната сесия днес в Страсбург.</p>
      <p>Целта е срещу Йончева да бъде образувано наказателно производство от страна на специализираната прокуратура. То е представено пред правната комисия на Европарламента, уточнил е Сасоли, предаде БНР. Искането ще бъде гледано следващата седмица. Още след евроизборите главният прокурор Сотир Цацаров заяви, че ще бъде поискано сваляне на евроимунитета на Йончева.</p>
      <p>Елена Йончева е обвиняема в страната ни за пране на пари, дадени й от банкера-беглец Цветан Василев, който е обвиняем по аферата на века - източването и умишления фалит на КТБ.</p>
    </article>
  </body>
</html>