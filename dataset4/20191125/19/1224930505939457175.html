<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/suprun-nazvala-najbilsh-zabrudneni-miscya-u-kvartiri_n170084"/>
    <meta property="og:site_name" content="Радіо Максимум"/>
    <meta property="article:published_time" content="2019-11-25T19:43:00+00:00"/>
    <meta property="og:title" content="Супрун назвала найбільш забруднені місця у квартирі - Радіо Максимум"/>
    <meta property="og:description" content="Більшість мікроорганізмів у нашому оточенні не є патогенними, а частіше навіть корисними, адже вони тренують імунітет. Однак, в деяких випадках надмірне їх розмноження може становити небезпеку."/>
  </head>
  <body>
    <article>
      <h1>Супрун назвала найбільш забруднені місця у квартирі - Радіо Максимум</h1>
      <address><time datetime="2019-11-25T19:43:00+00:00">25 Nov 2019, 19:43</time> by <a rel="author">Тамбовцева Марина</a></address>
      <p>
        <b>Більшість мікроорганізмів у нашому оточенні не є патогенними, а частіше навіть корисними, адже вони тренують імунітет. Однак, в деяких випадках надмірне їх розмноження може становити небезпеку.</b>
      </p>
      <p><b>Уляна Супрун </b>розповіла на своїй сторінці в Facebook про небезпечні місця в квартирі, які ми іноді обходимо своєю увагою під час прибирання.</p>
      <related>
        <h4>Це цікаво:</h4>
        <a href="https://maximum.fm/ulyana-suprun-rozpovila-pro-cholovichi-hvorobi-shcho-varto-znati_n169137"/>
      </related>
      <p><b>Вимикачі світла і ручки</b> не виглядають як найбільш очевидні осередки бактерій, хоча ними є. Насправді чимало бактерій чекають нас на ручці мікрохвильової печі, духовки і холодильника, на вимикачі світла у ванній і туалеті.</p>
      <p>Іноді у вологих місцях<b> ванної кімнати</b> можуть утворюватися стійкі бактеріальні біоплівки. Часто це деякі види мікобактерій. Зазвичай вони не розглядаються як патогенні, однак в деяких випадках, наприклад, при пригніченому імунітеті, можуть бути причиною інфекційних процесів.</p>
      <figure>
        <img src="https://maximum.fm/uploads/640w_DIR/media_news/2019/11/5ddbfe8c573a1013149629.jpg"/>
      </figure>
      <p><b>Пральна машина і білизна.</b> Волога білизна навіть за короткий час може дати можливість мікроорганізмам розмножитися. Саме тому варто якомога швидше після прання виймати речі з машини і вивішувати сушитися.</p>
      <p><b>Пензлі, спонж і інший вміст косметички</b>, особливо, якщо вона з вами багато подорожує або переміщається по місту, є центром розмноження бактерій. Бактерії, що живуть на пензлику, можуть викликати подразнення очей і шкіри або навіть розвиток інфекцій.</p>
      <figure>
        <img src="https://maximum.fm/uploads/640w_DIR/media_news/2019/11/5ddbfe5fe2a6d394707821.jpg"/>
      </figure>
      <p>Пам'ятайте, що не тільки домашні меблі та ганчірки можуть становити небезпеку. <b>Мобільний телефон</b>, навушники, ключі, гаманець, ланч-бокс і поверхня рюкзака або сумки також є місцем проживання бактерій.</p>
      <related>
        <h4>І ще:</h4>
        <a href="https://maximum.fm/yak-vizhiti-v-ofisi-suprun-dala-korisni-poradi_n169440"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/chorna-pyatnicya-2019-poradi-yak-kupiti-na-rozprodazhi-rechi-zi-znizhkami_n170080"/>
        <a href="https://maximum.fm/top-6-filmiv-pro-shkolu-yaki-varto-pereglyanuti_n169734"/>
        <a href="https://maximum.fm/shcho-oznachayut-emblemi-avtomobiliv-cikavi-fakti-yaki-vas-zdivuyut_n170072"/>
      </related>
    </article>
  </body>
</html>