<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/diritti-tv-nuovo-rinvio-in-lega-per-mediapro-nessun-accordo-tra-i-club/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T19:12:43+00:00"/>
    <meta property="og:title" content="Diritti tv, nuovo rinvio in Lega per Mediapro: nessun accordo tra i club"/>
    <meta property="og:description" content="A fronte di 10 'sì', 6 club hanno votato 'no'. Tra quest'ultimi c'è anche la Roma"/>
  </head>
  <body>
    <article>
      <h1>Diritti tv, nuovo rinvio in Lega per Mediapro: nessun accordo tra i club</h1>
      <h2>A fronte di 10 ‘sì’, 6 club hanno votato ‘no’. Tra quest’ultimi c’è anche la Roma</h2>
      <address><time datetime="2019-11-25T19:12:43+00:00">25 Nov 2019, 19:12</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La trattiva tra <b>Lega Serie A</b> e <b>Mediapro</b> per il canale tematico dal <b>triennio 2021-24 ha subito un ulteriore rinvio </b>(almeno fino al 16 dicembre). Come riportato dall’<i>Ansa</i>, l’assemblea non ha approvato una controproposta di accordo redatta dalla commissione diritti tv della Lega, alla luce di quella formulata dalla società spagnola a inizio novembre dopo mesi di trattative. Come appreso, a fronte di 10 ‘<i>sì</i>‘, 6 club hanno votato ‘<i>no</i>‘ (<b>Bologna</b>, <b>Roma</b>, <b>Torino</b>, <b>Inter</b>, <b>Milan</b>, Lecce), si sono astenuti <b>Fiorentina</b>, <b>Juventus</b> e <b>Napoli</b>, mentre il <b>Sassuolo</b> era assente. Non è stata messa ai voti la proposta di Mediapro, mentre con 18 voti favorevoli l’assemblea ha deciso di “<i>migliorare il testo</i>” della commissione “<i>entro l’assemblea del 16 dicembre</i>“, ha spiegato l’ad della Lega, <b>Luigi De Siervo</b>, chiarendo che “<i>non c’è stata nessuna bocciatura. Si è deciso di migliorare il testo</i>“.</p>
    </article>
  </body>
</html>