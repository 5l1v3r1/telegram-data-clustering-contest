<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/putin-shche-prisstva-na-tseremoniyata-za-starta-na-turski-potok"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T19:28:00+00:00"/>
    <meta property="og:title" content="Путин ще присъства на церемонията за старта на „Турски поток“"/>
    <meta property="og:description" content="Руският президент Владимир Путин ще посети Турция през първия месец на 2020 г., съобщи говорителят на Кремъл Дмитрий Песков."/>
  </head>
  <body>
    <article>
      <h1>Путин ще присъства на церемонията за старта на „Турски поток“</h1>
      <address><time datetime="2019-11-25T19:28:00+00:00">25 Nov 2019, 19:28</time> by <a rel="author">БГНЕС</a></address>
      <p>
        <b>Руският президент Владимир Путин ще посети Турция през първия месец на 2020 г., съобщи говорителят на Кремъл Дмитрий Песков.</b>
      </p>
      <p>В отговор на въпрос дали Путин ще участва в церемонията по пускането на газопровода „Турски поток“, Песков потвърди, че посещението е било планирано по време на един от последните телефонни разговори между турския президент Реджеп Тайип Ердоган и неговия руски колега.</p>
      <p>През януари 2020 г., когато наземният участък от газопровода „Турски поток“ в Турция ще бъде готов, президентът Путин ще посети Турция и в момента тече подготовката за посещението, каза Песков пред репортери в Москва.</p>
      <p>Тръбопроводът „Турски поток“ е с общ капацитет 31,5 милиарда кубически метра, от които първата линия ще бъде с капацитет от 15,75 милиарда кубически метра руски газ за турските потребители.</p>
      <p>Втората линия ще пренася още 15,75 милиарда кубически метра газ до Европа през Турция.</p>
      <p>Европейският маршрут за „Турски поток“ все още не е официално обявен, съобщи в. „Сабах“.</p>
    </article>
  </body>
</html>