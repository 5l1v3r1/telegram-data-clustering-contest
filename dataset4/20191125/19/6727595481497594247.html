<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-sanjay-raut-in-tweet-says-162-mlas-from-sena-ncp-congress-to-appear-together.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T19:07:00+00:00"/>
    <meta property="og:title" content="'ഞങ്ങളുടെ എം.എല്‍.എമാരെ അണിനിരത്താന്‍ പോവുകയാണ്, നേരിട്ടുവന്ന് ഈ ശക്തി കണ്ടോളൂ'; മഹാരാഷ്ട്രയില്‍ പുതിയ നീക്കവുമായി ശിവസേന"/>
    <meta property="og:description" content="Congress Maharashtra Maharashtra Vikas Aghadi National News NCP Sanjay Raut Shiv Sena India മുംബൈ: കരുത്ത് തെളിയിക്കാന്‍ എം.എല്‍എമാരുടെ യോഗം വിളിച്ചുചേര്‍ത്ത് ശിവസേനയും എ"/>
  </head>
  <body>
    <article>
      <h1>'ഞങ്ങളുടെ എം.എല്‍.എമാരെ അണിനിരത്താന്‍ പോവുകയാണ്, നേരിട്ടുവന്ന് ഈ ശക്തി കണ്ടോളൂ'; മഹാരാഷ്ട്രയില്‍ പുതിയ നീക്കവുമായി ശിവസേന</h1>
      <address><time datetime="2019-11-25T19:07:00+00:00">25 Nov 2019, 19:07</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: കരുത്ത് തെളിയിക്കാന്‍ എം.എല്‍എമാരുടെ യോഗം വിളിച്ചുചേര്‍ത്ത് ശിവസേനയും എന്‍.സി.പിയും കോണ്‍ഗ്രസും. ഏഴുമണിക്ക് മുംബൈയിലെ പഞ്ചനക്ഷത്ര ഹോട്ടലില്‍വെച്ചാണ് യോഗം.</p>
      <p>ശിവസേന-എന്‍.സി.പി-കോണ്‍ഗ്രസ് സഖ്യത്തിനൊപ്പം 162 എം.എല്‍.എമാരുണ്ടെന്നും അവരെ എല്ലാവരെയും വൈകിട്ട് ഏഴുമണിക്ക് മുംബൈയിലെ ഒരു ഹോട്ടലില്‍ ഒരുമിച്ച് അണിനിരത്തുമെന്നും ശിവസേനാ നേതാവ് സഞ്ജയ് റാവത്ത് ട്വീറ്റ് ചെയ്തു. മഹാരാഷ്ട്രാ ഗവര്‍ണര്‍ ഭഗത് സിങ് കോശ്യാരിയെ വെല്ലുവിളിച്ചാണ് അദ്ദേഹത്തിന്റെ ട്വീറ്റ്.</p>
      <figure>
        <iframe data-src="https://twitter.com/rautsanjay61/status/1198925015883878401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>‘ഞങ്ങളെല്ലാവരും ഒറ്റക്കെട്ടാണ്. രാത്രി ഏഴുമണിക്ക് ഗ്രാന്‍ഡ് ഹയാത്ത് ഹോട്ടലില്‍ 162 എം.എല്‍.എമാരെയും ആദ്യമായി ഒരുമിച്ച് അണിനിരത്തുകയാണ്. മഹാരാഷ്ട്രാ ഗവര്‍ണര്‍ നേരിട്ട് വന്ന് കണ്ടോളൂ’, റാവത്തിന്റെ ട്വീറ്റ് ഇങ്ങനെ. ഞങ്ങള്‍ 162 എന്ന ചിത്രത്തോടുകൂടിയാണ് ട്വീറ്റ്.</p>
      <related>
        <a href="https://www.doolnews.com/maharashtra-ajit-pawar-got-clean-chit-on-irrigation-corruption-case-after-taking-charge-as-deputy-minister546.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മൂന്ന് പാര്‍ട്ടികളും ചേര്‍ന്നുള്ള മഹാരാഷ്ട്രാ വികാസ് അഗാഡി മഹാരാഷ്ട്രയില്‍ സര്‍ക്കാര്‍ രൂപീകരിക്കാനിരിക്കെയായിരുന്നു എന്‍.സി.പിയുടെ അജിത് പവാറിനെ കയ്യിലെടുത്ത് ബി.ജെ.പി അധികാരത്തിലേറിയത്. ഇതിന് പിന്നാലെ മഹാരാഷ്ട്രയില്‍ അരങ്ങേറുന്ന രാഷ്ട്രീയ അഭ്യൂഹങ്ങള്‍ക്ക് മറുപടിയായിട്ടാണ് സഖ്യം എം.എല്‍.എമാരെ അണിനിരത്തുന്നതെന്നാണ് സൂചന.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/-lcaQSaTRQI" width="500" height="281" data-service="Youtube" scrolling="no"/>
      </figure>
    </article>
  </body>
</html>