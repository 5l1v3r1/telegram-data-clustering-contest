<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/k-mbappe-kluba-primines-t-tuchelis-real-dabar-yra-geroje-formoje/73417"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T19:51:11+00:00"/>
    <meta property="og:title" content="K. Mbappe klubą priminęs T. Tuchelis: &quot;Real&quot; dabar yra geroje formoje&quot;"/>
    <meta property="og:description" content="Paryžiaus &quot;Saint-Germain&quot; strategas Thomas Tuchelis nesitiki lengvo pasivaikščiojimo artėjančiame UEFA Čempionų lygos mače."/>
  </head>
  <body>
    <article>
      <h1>K. Mbappe klubą priminęs T. Tuchelis: "Real" dabar yra geroje formoje"</h1>
      <address>
        <time datetime="2019-11-25T19:51:11+00:00">25 Nov 2019, 19:51</time>
      </address>
      <p>Paryžiaus "Saint-Germain" strategas Thomas Tuchelis nesitiki lengvo pasivaikščiojimo artėjančiame UEFA Čempionų lygos mače.</p>
      <p>Paryžiuje sutriuškintas Madrido "Real" klubas antradienį vakare bandys atsitiesti savo stadione. "Baltieji" šiuo metu yra geroje formoje – per šešerias rungtynes iškovotos penkios pergalės ir tik sykį sužaista lygiosiomis su "Real Betis".</p>
      <p>"Mūsų, ko gero, laukia rungtynės pačiame sudėtingiausiame pasaulio stadione", – spaudos konferencijoje sakė T. Tuchelis.</p>
      <p>"Real" šiuo metu yra geroje formoje. Šioje komandoje niekada netrūksta lyderių, o vienas tokių – Sergio Ramosas", – tęsė strategas.</p>
      <p>Vėliau kalba pasisuko apie Kylianą Mbappe, kuris ne vienerius metus yra siejamas su "baltųjų" komanda.</p>
      <p>"Mbappe yra mūsų. Mes norime "lipdyti" komandą aplink jį. Nemanau, kad artimiausiu metu mums reikės su juo atsisveikinti. Nežinau, kiek stipriai jį myli Zidane'as, tačiau svarbiausia yra tai, kad Kylianas yra PSG žaidėjas.</p>
      <p>Neabejoju, kad visi pasaulio treneriai norėtų turėti tokį žaidėją savo komandoje. Mums yra įprasta mylėti dalykus, kurių įprastai negalime turėti", – su plačia šypsena kalbėjo T. Tuchelis.</p>
      <p>Paklaustas, ar galima tikėtis atakuojančios PSG sudėties, strategas pridūrė: "Neatmesčiau galimybės, jog aikštėje vienu metu bus Di Maria, Icardi, Neymaras ir Mbappe."</p>
    </article>
  </body>
</html>