<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642032/%D8%AA%D8%BA%DB%8C%DB%8C%D8%B1%D8%A7%D8%AA-%D9%BE%DB%8C%D8%A7%D9%85%E2%80%8C%D8%B1%D8%B3%D8%A7%D9%86-%D9%88%D8%A7%D8%AA%D8%B3%D8%A7%D9%BE-%D8%AF%D8%B1-%D8%A8%D9%87%E2%80%8C%D8%B1%D9%88%D8%B2%D8%B1%D8%B3%D8%A7%D9%86%DB%8C-%D8%AC%D8%AF%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="تغییرات پیام‌رسان واتساپ در به‌روزرسانی جدید"/>
    <meta property="og:description" content="واتساپ طی به‌روزرسانی‌های اخیر با افزودن ویژگی‌های جدید، امنیت کاربران را در اندروید و iOS بالاتر می‌برد."/>
  </head>
  <body>
    <article>
      <h1>
        <a href="https://www.bultannews.com/fa/news/642032/%D8%AA%D8%BA%DB%8C%DB%8C%D8%B1%D8%A7%D8%AA-%D9%BE%DB%8C%D8%A7%D9%85%E2%80%8C%D8%B1%D8%B3%D8%A7%D9%86-%D9%88%D8%A7%D8%AA%D8%B3%D8%A7%D9%BE-%D8%AF%D8%B1-%D8%A8%D9%87%E2%80%8C%D8%B1%D9%88%D8%B2%D8%B1%D8%B3%D8%A7%D9%86%DB%8C-%D8%AC%D8%AF%DB%8C%D8%AF">تغییرات پیام‌رسان واتساپ در به‌روزرسانی جدید</a>
      </h1>
      <h2>واتساپ طی به‌روزرسانی‌های اخیر با افزودن ویژگی‌های جدید، امنیت کاربران را در اندروید و iOS بالاتر می‌برد.</h2>
      <address><time datetime="2019-11-25T19:37:00+00:00">25 Nov 2019, 19:37</time> by <a rel="author">بولتن نیوز | bultannews.com</a></address>
      <p><b>گروه IT:</b> در به‌روزرسانی جدید <b>واتساپ</b> کاربران بدون اجازه به گروهی وارد نمی‌شوند. آخرین قابلیت نسخه‌های <b>اندروید</b> و<b> iOS</b> به کاربران این امکان را می‌دهد تا تصمیم بگیرند که چه کسی آن‌ها را به گروه‌های جدید اضافه کند.   <br/>به گزارش بولتن نیوز به نقل از زومیت، این قابلیت از طریق تنظیمات حریم خصوصی این<b> پیام‌رسان</b> قابل‌دسترس است؛<b> سه گزینه</b> برای افرادی که مجاز به اضافه‌کردن کاربر در گروه‌ها هستند قرار دارد: همه، مخاطبان من و مخاطبان من به‌جز... .<br/><br/>گزینه‌ی آخر به کاربر امکان می‌دهد تا مخاطبان خاصی را در <b>فهرست سیاه</b> قرار دهند؛ افراد این فهرست مجبور می‌شوند دعوت به گروه را از طریق پیام خصوصی ارسال کنند. کاربران برای پذیرش یا عدم پذیرش این دعوت سه روز فرصت دارند.<br/><br/>به‌روزرسانی جدید، ماه گذشته برای اولین‌بار در <b>هند</b> منتشر شد؛ اما در حال حاضر برای تمام کاربران در دسترس است. واتساپ محبوب‌ترین برنامه‌ی پیام‌رسان جهان است که روزانه<b> بیش از ۳۰۰ میلیون نفر</b> از آن استفاده می‌کنند.<br/><br/>اوایل این ماه، واتساپ یک به‌روزرسانی منتشر کرد که به کاربران اجازه می‌دهد <b>فیلم‌های نتفلیکس</b> را از داخل نرم‌افزار تماشا کنند. این قابلیت که در حال حاضر فقط محدود به <b>نسخه‌ی آیفون</b> است به این‌گونه عمل می‌کند که کاربران دیگر نیازی به ترک نرم‌افزار برای پیش‌نمایش محتوا ندارند؛ مانند حالتی که <b>ویدئوهای اینستاگرام</b> و <b>یوتیوب</b> هم‌اکنون در این اپلیکیشن نمایش داده می‌شوند.</p>
      <figure>
        <img src="https://www.bultannews.com/files/fa/news/1398/9/4/1202228_182.jpg"/>
      </figure>
      <p>دیگر به‌روزرسانی اخیر شامل <b>پشتیبانی امنیتی بیومتریک</b> است که به کاربران اندروید اجازه می‌دهد تا واتساپ را با <b>اثر انگشت</b> ایمن کنند و از سرکشی افراد روی پیام‌های خود جلوگیری کنند. انتظار می‌رود که واتساپ با معرفی بزرگ‌ترین به‌روزرسانی تاریخ خود طی ماه‌های اخیر، <b>پشتیبانی از رمز ارز فیسبوک</b>، یعنی<b> لیبرا</b> را به نرم‌افزارش اضافه کند.</p>
      <figure>
        <img src="https://www.bultannews.com/files/fa/news/1398/9/4/1202227_184.jpg"/>
      </figure>
      <p>تاریخ مشخصی برای پشتیبانی از<b> لیبرا</b> وجود ندارد و موانع قانونی آن باید قبل از انتشار برطرف شوند. زمانی‌که این قابلیت اضافه شود، کاربران می‌توانند از طریق نرم‌افزارهای<b> فیسبوک</b>، ازجمله <b>اینستاگرام</b> و <b>فیسبوک مسنجر</b> به تبادل ارز بپردازند.</p>
    </article>
  </body>
</html>