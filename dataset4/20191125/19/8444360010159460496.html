<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/gallia-mathitria-aytopyrpolithike-kai-pidikse-apo-to-parathyro-sxoleiou/2923219/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T19:08:23+00:00"/>
    <meta property="og:title" content="Γαλλία: Μαθήτρια αυτοπυρπολήθηκε και πήδηξε από το παράθυρο σχολείου"/>
    <meta property="og:description" content="Σοκ στη Γαλλία από την προσπάθεια μιας 18χρονης μαθήτριας να βάλει τέλος στη ζωή της, καθώς αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού."/>
  </head>
  <body>
    <article>
      <h1>Γαλλία: Μαθήτρια αυτοπυρπολήθηκε και πήδηξε από το παράθυρο σχολείου</h1>
      <h2>Σοκ στη Γαλλία από την προσπάθεια μιας 18χρονης μαθήτριας να βάλει τέλος στη ζωή της, καθώς αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού.</h2>
      <address><time datetime="2019-11-25T19:08:23+00:00">25 Nov 2019, 19:08</time> by <a rel="author">Newsit Newsroom</a></address>
      <p>Η έφηβη, η οποία αντιμετώπιζε ψυχολογικά προβλήματα, έπεσε από το παράθυρο μιας αίθουσας του πρώτου ορόφου στο λύκειο Κλεμανσό στη Γαλλία σήμερα το απόγευμα, ενώ μεταφέρθηκε στο νοσοκομείο όπου η κατάστασή της κρίνεται πολύ σοβαρή.</p>
      <p>Η απόπειρα της 18χρονης δεν έγινε μπροστά στους συμμαθητές της, αφού εκείνη την ώρα δεν είχαν μάθημα, όμως σύμφωνα με το Γαλλικό Πρακτορείο πολλά άλλα πρόσωπα ήταν παρόντα στο συμβάν.</p>
      <p>Σύμφωνα με το ΑΠΕ-ΜΠΕ δύο από αυτούς τους μάρτυρες κατάφεραν να σβήσουν τη φωτιά πριν να φτάσουν οι διασώστες, όπως ανέφερε η πυροσβεστική υπηρεσία στη Γαλλία.</p>
      <p>Αυτή είναι η δεύτερη αυτοπυρπόληση νεαρού Γάλλου από τις αρχές Νοεμβρίου. Η πρώτη ωστόσο φαίνεται ότι είχε πολιτικά και οικονομικά κίνητρα. Στις 8 του μηνός ο Ανάς Κ., ένας φοιτητής 22 ετών, προσπάθησε να βάλει τέλος στη ζωή του στη Λιόν.</p>
      <p>Αντιμετώπιζε οικονομικά προβλήματα και είχε αναρτήσει ένα μήνυμα στο Facebook καταγγέλλοντας την πολιτική της Γαλλίας και της Ευρωπαϊκής Ένωσης σε ό,τι αφορά τις πανεπιστημιακές σπουδές. Ο νεαρός εξακολουθεί να νοσηλεύεται σε κρίσιμη κατάσταση.</p>
    </article>
  </body>
</html>