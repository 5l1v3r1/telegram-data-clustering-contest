<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/avukatin-sir-olumu-kahreden-detay-1287048-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T19:55:00+00:00"/>
    <meta property="og:title" content="Avukatın sır ölümü! Kahreden detay"/>
    <meta property="og:description" content="İstanbul Barosu’na kayıtlı avukat Ahmet Baran Akkaya (38), ziyarete geldiği Gaziantep’teki kuzeninin evinde ölü bulundu. Akkaya’nın kalp krizi geçirdiği tahmin ediliyor."/>
  </head>
  <body>
    <article>
      <h1>Avukatın sır ölümü! Kahreden detay</h1>
      <h2>İstanbul Barosu’na kayıtlı avukat Ahmet Baran Akkaya (38), ziyarete geldiği Gaziantep’teki kuzeninin evinde ölü bulundu. Akkaya’nın kalp krizi geçirdiği tahmin ediliyor.</h2>
      <address>
        <time datetime="2019-11-25T19:55:00+00:00">25 Nov 2019, 19:55</time>
      </address>
      <p>İstanbul’da oturan evli ve 2 çocuk babası <a href="http://www.gazetevatan.com/arama/?Keyword=AHMET%20BARAN">Ahmet Baran</a> Akkaya, akrabalarını ziyaret etmek için geldiği <a href="http://www.gazetevatan.com/arama/?Keyword=Gaziantep">Gaziantep</a>’te geceyi kuzeninin evinde geçirdi. Dün öğlen saatlerinde, Akkaya’nın yatakta hareketsiz yattığını gören kuzeni durumu <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ekiplerine bildirdi. Gelen ekipler, yaptığı kontrolde Akkaya’nın yaşamını yitirdiğini belirledi. Kalp krizi geçirdiği tahmin edilen Ahmet Baran Akkaya’nın cansız bedeni, kesin ölüm nedeninin belirlenmesi için otopsi yapılmak üzere Adli Tıp Kurumu morguna kaldırıldı.</p>
      <p>
        <b>AVUKAT BABASI, MÜVEKKİLİ TARAFINDAN ÖLDÜRÜLMÜŞ</b>
      </p>
      <p>Ahmet Baran Akkaya’nın kendisi gibi avukat olan babası İsmail Akkaya’nın da 2014 yılında, ofisinde, eski bir müvekkili tarafından av tüfeğiyle vurularak öldürüldüğü öğrenildi.</p>
      <p>Ahmet Baran Akkaya’nın cenazesinin yarın Asri Mezarlık’taki aile mezarlığında toprağa verileceği bildirildi.</p>
    </article>
  </body>
</html>