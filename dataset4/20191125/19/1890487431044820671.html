<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521297-zimni-pocasi-od-soboty-zrejme-ano/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T19:04:10+00:00"/>
    <meta property="og:title" content="Zimní počasí? Od soboty zřejmě ano!"/>
    <meta property="og:description" content=" "/>
  </head>
  <body>
    <article>
      <h1>Zimní počasí? Od soboty zřejmě ano!</h1>
      <address><time datetime="2019-11-25T19:04:10+00:00">25 Nov 2019, 19:04</time> by <a rel="author">Ivo Svoboda</a></address>
      <p> </p>
      <p><b><a href="https://meteobox.cz/">Počasí</a> s teplotami nad průměrem pokračuje.</b> Ve výšce je teplo. <b>Rozbouřený Atlantik ale možná situaci v dohledné době změní.</b> Hluboké tlakové níže umí stáhnout po své zadní <a href="https://volby.kurzy.cz/strany">straně</a> studený vzduch od severu. Podle modelů se takové střídání studených vpádů s teplejšími pomalu dostane do hry. A ty studené vpády už dostanou i díky kalendáři do střední <a href="https://www.kurzy.cz/tema/evropa/">Evropy</a> <b>nízké teploty a zimní <a href="https://meteobox.cz/">počasí</a></b>. <b>Do pátku bude ještě teplo</b>, kolem pátku by se mělo začít ochlazovat. Na přesné předpovědi je brzy, se zimou však musíme začít počítat. A to hlavně od středních poloh. Trend posledních zim naznačuje, že sníh a mráz v nejnižších polohách už budou spíš vzácné. Krajina by v zimě pořádnou sněhovou peřinu moc potřebovala.</p>
      <h3>Prozatím ještě teplo </h3>
      <p><b>V úterý</b> bude nejčastěji zataženo. Zejména na východě republiky místy mrholení nebo slabý déšť. <b>Teploty 5 až 9 °C.</b> <b>Ve středu</b> bude oblačno až zataženo. Ojediněle i polojasno při rozpuštění nízké oblačnosti. Místy mrholení. Během dne od západu místy slabý déšť. <b>Teploty 6 až 10 °C, na severovýchodě i 12 °C.</b> <b>Ve čtvrtek</b> bude oblačno až zataženo, místy slabý déšť nebo přeháňky. <b>Teploty 8 až 12 °C.</b> <b>V <a href="https://www.kurzy.cz/obec/patek/">pátek</a></b> bude oblačno až zataženo, na studené frontě přeháňky, od 700 m n. m. postupně smíšené nebo sněhové. <b>Teploty 6 až 10 °C.</b></p>
      <figure>
        <a href="https://meteobox.cz/?d=20191127">
          <img src="https://img1.kurzy.cz/zpravy/obrazky/97/521297-zimni-pocasi-od-soboty-zrejme-ano/2_w670h358.png"/>
        </a>
      </figure>
      <p>
        <b> </b>
      </p>
      <h3>Potom promluví zima </h3>
      <p><b>V dalších dnech</b> by se mělo víc projevit ochlazení od severozápadu. Bude oblačno, místy přeháňky. Sněhové srážky budou klesat z vyšších poloh do středních, přechodně i nižších. <b>Teploty 2 až 6 °C, postupně 0 až 5 °C.</b> Ranní teploty budou pod bodem mrazu. <b>Modely v dalším období už se zimními vpády počítají.</b> Horská střediska by tak mohla začít zasněžovat sjezdovky. Pokud někdo otálel s přezutím pneumatik, v týdnu už asi na nic nečekejte. Zahřát se můžete zajet do <a href="https://www.zajezdy.cz/egypt/">Egypta</a>, Spojených arabských emirátů nebo exotiky. Pozor ovšem na následnou aklimatizaci.</p>
      <figure>
        <a href="https://meteobox.cz/?d=20191202">
          <img src="https://img1.kurzy.cz/zpravy/obrazky/97/521297-zimni-pocasi-od-soboty-zrejme-ano/3_w670h358.png"/>
        </a>
      </figure>
      <p> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/498453-v-sobotu-dramaticke-pocasi-vedro-potom-silne-boure/"/>
        <a href="https://www.kurzy.cz/zpravy/489736-navrat-zimniho-pocasi-v-cesku-bude-chumelit-bude-jeste-potreba-zimni-vybava/"/>
        <a href="https://www.kurzy.cz/zpravy/511848-od-soboty-navrat-babiho-leta-a-tepleho-pocasi/"/>
        <a href="https://www.kurzy.cz/zpravy/503526-pocasi-vystraha-s-platnosti-na-sobotu-20-cervence-vysoka-zatez-na-lidsky-organismus/"/>
        <a href="https://www.kurzy.cz/zpravy/514166-pocasi-je-skoro-na-zimni-bundu-kdy-se-otepli/"/>
        <a href="https://www.kurzy.cz/zpravy/481735-splasene-pocasi-v-sobotu-bude-az-12c-v-nedeli-naopak-hrozi-kalamita-v-cechach/"/>
        <a href="https://www.kurzy.cz/pocasi-na-slovensku/okres-rimavska-sobota/statistiky/"/>
        <a href="https://www.kurzy.cz/pocasi-na-slovensku/rimavska-sobota/podrobna-predpoved/"/>
        <a href="https://www.kurzy.cz/zpravy/379533-tmr-v-zimni-sezone-pralo-pocasi-trzby-rostly-o-20/"/>
        <a href="https://www.kurzy.cz/nazory/A-V-T-27900/"/>
        <a href="https://www.kurzy.cz/pocasi-na-slovensku/okres-rimavska-sobota/podrobna-predpoved/"/>
        <a href="https://www.kurzy.cz/pocasi-na-slovensku/okres-rimavska-sobota/"/>
      </related>
    </article>
  </body>
</html>