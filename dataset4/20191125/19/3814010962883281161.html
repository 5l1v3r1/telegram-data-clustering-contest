<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/speshna-pomoshch"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T19:15:00+00:00"/>
    <meta property="og:title" content="Водещи лекари ще обучават работещите в Спешна помощ"/>
    <meta property="og:description" content="Водещи лекари от днес обучават работещите в системата на спешната медицинска помощ. Проектът се финансира от Европейския съюз и е на стойност 7 милион..."/>
  </head>
  <body>
    <article>
      <h1>Водещи лекари ще обучават работещите в Спешна помощ</h1>
      <address><time datetime="2019-11-25T19:15:00+00:00">25 Nov 2019, 19:15</time> by <a rel="author">Мая Димитрова</a></address>
      <p>
        <b>Водещи лекари от днес обучават работещите в системата на спешната медицинска помощ. Проектът се финансира от Европейския съюз и е на стойност 7 милиона лева. Целта е подобряване качеството на спешната помощ като същевременно министерство на здравеопазването изпълнява и проект за модернизация на центровете в страната. До две години се очаква линейките да бъдат изцяло подменени.</b>
      </p>
      <figure>
        <video src="https://nws2.bnt.bg/p/p/s/psn251119-20-obucheniq-v-speshna-pomosht-x264-726939.mp4"/>
      </figure>
      <blockquote>Д-р Румен Гоцев - спешен медик: Ние сме българи хора и се оправяме с всичко, което имаме и което нямаме.</blockquote>
      <p>Бил е спешен медик в Чикаго, а сега е в Спешния център в София. Д-р Румен Гоцев с усмивка обяснява, че линейката му е на повече от 6 години, а оборудването в нея трудно може да се нарече модерно.</p>
      <blockquote>Д-р Румен Гоцев - спешен медик, ЦСМП-София: Не е само да я имаш тая техника в линейката, ти трябва да си грамотен, за да можеш да я ползваш компетентно и навреме.</blockquote>
      <blockquote>Марин Вълков - фелдшер в ЦСМП-Благоевград: Това, което ние виждаме, когато пътуваме в чужбина, какво се случва с техните звена за спешна помощ, го виждаме, така че искаме и ние да сме по този начин.</blockquote>
      <p>В малки центрове като Разлог обаче автомобилът е на десетки години.</p>
      <blockquote>Саша Чолакова - медицинска сестра в ЦСМП-Разлог: Съжалявам, че ще го кажа, не може да става и дума за сравнение. Лекцията, която сега беше изнесена, няма покритие на това, което всъщност трябва да се случва при нас.</blockquote>
      <p>Почти 7 хиляди лекари, сестри фелдшери и шофьори ще бъдат обучени по програма ПУЛСС. Преподаватели са над 110 специалисти, основно от болница Пирогов.</p>
      <blockquote>Кирил Ананиев - министър на здравеопазването: Програмите са направени по европейски образец, европейски стандарти.</blockquote>
      <blockquote>Проф. Николай Габровски - и. д. директор на УМБАЛСМ „Н. И. Пирогов": Желанието ни е във всички основни специалности, около 10 на брой, те да бъдат подготвени за остра ситуация. Става дума за хирургия, за кардиология, за общи реанимациони мероприятия.</blockquote>
      <p>Обучението ще продължи пет дни.</p>
      <related>
        <h4>Свързани публикации</h4>
        <a href="http://news.bnt.bg/bg/a/doplnitelno-obuchenie-za-6892-meditsi-u-nas"/>
        <a href="http://news.bnt.bg/bg/a/psikhoklimatt-v-bolnitsite-e-prichina-mladite-lekari-da-napuskat-stranata"/>
        <a href="http://news.bnt.bg/bg/a/speshna-pomoshch-sliven-otkaza-da-opovesti-rezultatite-ot-proverkata-v-sotirya"/>
        <a href="http://news.bnt.bg/bg/a/komisiya-v-sliven-reshava-okazana-li-e-adekvatna-pomoshch-na-deteto-ot-sotirya"/>
        <a href="http://news.bnt.bg/bg/a/lekari-ot-vma-preminakha-kurs-po-voenna-podgotovka"/>
      </related>
    </article>
  </body>
</html>