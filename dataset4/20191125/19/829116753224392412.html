<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/auto/20191125-ilyet-meg-a-rendorok-se-lattak-harom-kerekkel-autozott-a-reszeg-borsodi-bmws.html"/>
    <meta property="og:site_name" content="Origo"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="Ilyet még a rendőrök se láttak, három kerékkel autózott a részeg borsodi BMW-s"/>
    <meta property="og:description" content="És még a sofőr jogosítványáról is kiderült egy nagyon meglepő dolog."/>
  </head>
  <body>
    <article>
      <h1>Ilyet még a rendőrök se láttak, három kerékkel autózott a részeg borsodi BMW-s</h1>
      <address><time datetime="2019-11-25T19:46:00+00:00">25 Nov 2019, 19:46</time> by <a rel="author">Origo</a></address>
      <p>
        <b>A rendőrök elfogták azt a férfit Edelényben, aki úgy közlekedett az autójával, hogy annak futóműve részben hiányzott. A sofőr ittas állapotban volt, valamint vezetői engedéllyel sem rendelkezett.</b>
      </p>
      <p>Az edelényi rendőrkapitányság munkatársai november 23-án 20 óra körül igazoltattak egy 35 éves férfit Edelényben. <br/><mark>A sofőr úgy közlekedett BMW-jével, hogy ittas állapotban volt, vezetői engedéllyel nem rendelkezett, illetve járművének bal oldali, első futóműve teljes egészében hiányzott.</mark></p>
      <figure>
        <img src="https://cdn.nwmgroups.hu/s/img/i/1911/20191125bmw.jpg?w=644&amp;h=429"/>
        <figcaption>
          <cite>Forrás: Police.hu</cite>
        </figcaption>
      </figure>
      <p>A szabálysértés elkövetőjét a járőrök előállították az edelényi rendőrkapitányságra, ahol a hatóság - még aznap meghozott - első fokú határozatában a szabálysértőt tizenkét hónapra eltiltotta a járművezetéstől és pénzbírsággal sújtotta. Ezen túlmenően a rendőrök - az ittas járművezetés miatt - büntetőeljárást indítottak a sofőrrel szemben.</p>
    </article>
  </body>
</html>