<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710209"/>
    <meta property="og:site_name" content="ישראל היום"/>
    <meta property="article:published_time" content="2019-11-25T19:18:30+00:00"/>
    <meta property="og:title" content="טיילור סוויפט עקפה את מייקל ג'קסון"/>
    <meta property="og:description" content="זמרת הקאנטרי-פופ ממשיכה לגרוף פרסים, והפעם גם שברה שיא ותיק בטקס ה-AMA • גם BTS ובילי אייליש הפציצומוזיקה"/>
  </head>
  <body>
    <article>
      <h1>טיילור סוויפט עקפה את מייקל ג'קסון</h1>
      <h2>זמרת הקאנטרי-פופ האמריקנית ממשיכה לגרוף פרסים, והפעם גם שברה שיא ותיק בטקס ה-AMA • גם BTS ובילי אייליש הפציצו</h2>
      <address><time datetime="2019-11-25T19:18:30+00:00">25 Nov 2019, 19:18</time> by <a rel="author" href="https://www.israelhayom.co.il/writer_articles?tid=40933" target="_blank">דודי כספי</a></address>
      <p><a href="https://www.israelhayom.co.il/article/670247">טיילור סוויפט</a> היא הזוכה הגדולה בטקס פרסי המוסיקה האמריקנית ה-47, בו גם שברה את שיא הזכיות בטקס לדורותיו עם 26 פרסים לאורך שנות הקריירה שלה, ובכך עקפה את השיא הקודם של מייקל ג'קסון.</p>
      <p>• <a href="https://www.israelhayom.co.il/article/710103">'הבימה': הושעו סמכויות ההנהלה<br/></a> <br/>• <a href="https://www.israelhayom.co.il/article/710081">מדהים: אנה ואלזה שוברות שיאים<br/></a> <br/>• <a href="https://www.israelhayom.co.il/article/710065">ביקורת: מסע הנקמה של אלון בן דוד</a></p>
      <p>סוויפט זכתה בפרס הגדול של הערב בקטגורית אמן השנה, פעם חמישית שהיא עושה זאת ויותר מכל אמן אחר אי פעם, וגם זכתה בין היתר בפרס לאלבום הפופ האהוב על "Lover" ולקליפ האהוב על "You Need To Come Down", שזכה גם לפני שלושה חודשים בפרס קליפ השנה בטקס של MTV.</p>
      <p>מלוא תשומת הלב הייתה סביב סוויפט בשבועיים החולפים לקראת הטקס לאחר שנודע כי גם יוענק לה חגיגית פרס אמן העשור, מה שתפס תפנית בעייתית כשכוכבת הפופ הודיעה כי היא מנועה מלבצע את להיטי העבר שלה כיוון שהם בבעלות טייקון המוסיקה סקוטר בראון, שרכש לאחרונה את חברת התקליטים הקודמת שלה ובידיו הזכויות המלאות לכל יצירותיה. בראון, שידוע גם בתור המנהל האישי של אריאנה גרנדה וג'סטין ביבר, היה גם מנהלו של קנייה ווסט בתקופה הסכסוך המתוקשר עם סוויפט והיא הפנתה אליו לא אחת אצבע מאשימה שהוא נוהג בביריניות כלפיה, לרבות המהלך של רכישת הזכויות ליצירותיה מאחורי גבה.</p>
      <p>• <a href="https://www.israelhayom.co.il/article/670247">"הוא התעלל בי": טיילור סוויפט רותחת</a></p>
      <figure>
        <img src="https://www.israelhayom.co.il/sites/default/files/u55081/3_HP1EFBP0CEADR_RTRMADP_3_AWARDS-AMA.jpg"/>
        <figcaption>
          <b>"אני כה ברת מזל שאני זוכה לעשות זאת". סוויפט // צילום: REUTERS</b>
        </figcaption>
      </figure>
      <p>מארגני הטקס הודיעו לפני ימים אחדים כי הושג אישור ואין מניעה מכך שסוויפט תבצע מחרוזת מלהיטיה במהלך המשדר החי – מה שלבסוף קרה – בזמן שבראון טען בתקשורת שהוא מקבל איומים על חייו נוכח הפרשיה. </p>
      <p>"כל מה שאמנים רוצים הוא ליצור משהו שישאר לעד", אמרה סוויפט בנאומה בו התעלמה במכוון מלהתייחס לסקנדל מאחורי הקלעים, "הפרס מציין עשור של אמנות ועבודה קשה, כל מה שחשוב לי הם ההנאה והזיכרונות שאני חולקת עם מעריציי. היו לנו יחד זמנים מדהימים ומרגשים והלוואי וזה רק יימשך. אני כה ברת מזל שאני זוכה לעשות זאת. בשנה האחרונה חוויתי את המצבים המדהימים והקשים ביותר, דברים שגם לא נודעו בציבור. ורציתי להודות לכם שנותרתם הדבר היציב היחידי בחיי. זו תעשייה מוזרה והרבה פעמים מרגישים שהמניה עולה או יורדת, אנשים אוהבים אותך או לא ואתה מרגיש רע עם עצמך. אבל את אלו שלצידך לעולם אי אפשר לשכוח".</p>
      <p>בטקס בלטו גם הזמרת בת ה-17 בילי אייליש שזכתה בפרס לאמן החדש ובקטגורית הרוק/אלטרנטיב ולהקת הקיי-פופ BTS עם שלוש זכיות. בנוסף, הזמר הצעיר קאליד אסף שלושה פסלונים בקטגורית האר-אנ-בי ואלבום שירי קווין "רפסודיה בוהמית" זכה בפרס הפסקול האהוב.</p>
      <figure>
        <img src="https://www.israelhayom.co.il/sites/default/files/u55081/APTOPIX_2019_American_Music_Awards_-_Press_Room_89381.jpg-b11b0.jpg"/>
        <figcaption>
          <b>שלושה פרסים. בילי אייליש // צילום: AP</b>
        </figcaption>
      </figure>
      <p>לצד הופעות של שמות צעירים כמו סלינה גומז, שפתחה את הערב, שון מנדז וקמילה קביו בדואט החושני "סניוריטה" והראפר פוסט מלון (שהוביל עם שבע מועמדויות וזכה רק בפרס לאלבום הראפ) בביצוע משותף עם אוזי אוסבורן, בטקס כיכבו על הבמה דיוות ותיקות כמו טוני ברקסטון וכוכבת הקאנטרי שאניה טוויין.</p>
      <p>• <a href="https://www.israelhayom.co.il/article/710149">כוכבי "שנות ה-80": "הלכנו אחורה"</a></p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>