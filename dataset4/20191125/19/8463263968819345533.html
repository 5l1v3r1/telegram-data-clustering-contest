<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856265/liga-mistrzow-real-madryt-psg-wielki-talent-poszedl-w-odstawke-vinicius-junior-n"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T19:38:19+00:00"/>
    <meta property="og:title" content="Liga Mistrzów. Real Madryt - PSG. Wielki talent poszedł w odstawkę. Vinicius Junior na zakręcie"/>
    <meta property="og:description" content="Był najdroższym 18-latkiem na świecie, zadomowił się w pierwszej drużynie Realu Madryt i... zniknął. Vinicius Junior ma wielki problem, aby wejść do składu Królewskich. Wtorkowy mecz z PSG ponownie obejrzy na trybunach."/>
  </head>
  <body>
    <article>
      <h1>Liga Mistrzów. Real Madryt - PSG. Wielki talent poszedł w odstawkę. Vinicius Junior na zakręcie</h1>
      <address><time datetime="2019-11-25T19:38:19+00:00">25 Nov 2019, 19:38</time> by <a rel="author" href="https://sportowefakty.wp.pl/autor/jakub-artych" target="_blank">Jakub Artych</a></address>
      <h4>Był najdroższym 18-latkiem na świecie, zadomowił się w pierwszej drużynie Realu Madryt i... zniknął. Vinicius Junior ma wielki problem, aby wejść do składu Królewskich. Wtorkowy mecz z PSG ponownie obejrzy na trybunach.</h4>
      <related>
        <a href="https://sportowefakty.wp.pl/pilka-nozna/856241/transfery-zlatan-ibrahimovic-w-tottenhamie-jest-odpowiedz-jose-mourinho"/>
      </related>
      <p>11 meczów, 1 gol i 1 asysta. Na pierwszy rzut oka statystyka dla 19-letniego zawodnika wygląda bardzo solidnie. Gdy rozłożymy jednak to na czynniki pierwsze, to przestaniemy patrzeć przez różowe okulary. , największa nadzieja , został przed odstawiony na boczny tor.</p>
      <p>Nastolatek w ostatnim sezonie oczarował kibiców na Santiago Bernabeu. Królewscy prezentowali się fatalnie, jednak błysk geniuszu Viniciusa Juniora dawał nadzieję na lepszą przyszłość. Brazylijczyk był powiewem świeżości w Realu. Jego styl gry i chęć podejmowania ryzyka mogła imponować. Bez respektu ogrywał bardziej doświadczonych zawodników.</p>
      <p><b>Pupilek prezesa</b><br/><b><br/></b>Vinicius Junior nazywany jest nowym <a href="https://sportowefakty.wp.pl/pilka-nozna/neymar">Neymarem</a>. Dwa lata temu był już dogadany z Barceloną, jednak w ostatniej chwili do gry wszedł Real Madryt. Zapłacił 45 mln euro i "przechwycił" młodego Brazylijczyka. "To absolutny pupilek Florentino Pereza" - podkreślają dziennikarze.</p>
      <p>Vinicius udowadniał <a href="https://sportowefakty.wp.pl/pilka-nozna/florentino-perez">Florentino Perezowi</a>, że polityka wychowywania galacticos zamiast ściągania ich za ogromne kwoty jest słuszna.</p>
      <p>- Chcę zostać jednym z najlepszych piłkarzy świata i wygrać mundial. Zamierzam osiągać swoje cele i sprawić, by rodzina była ze mnie dumna - przyznał w jednym z pierwszych wywiadów po podpisaniu umowy.</p>
      <p>Trener <a href="https://sportowefakty.wp.pl/pilka-nozna/julen-lopetegui">Julen Lopetegui</a> nie dał Brazylijczykowi szansy. Za jego kadencji Vinicius rozegrał tylko 12 minut w dwóch meczach. To mocno nie podobało się Perezowi, który po kilku miesiącach zrezygnował z Hiszpana. Jego miejsce zajął <a href="https://sportowefakty.wp.pl/pilka-nozna/santiago-solari">Santiago Solari</a> i odważnie postawił na skrzydłowego. Efekty widoczne były gołym okiem. W styczniu został uznany drugim najbardziej utalentowanym nastolatkiem według "Goal.com". Lepszy od Brazylijczyka był jedynie Jadon Sancho z Borussii Dortmund.</p>
      <p>Minęło kilka miesięcy, a sytuacja Juniora zmieniła się o 180 stopni. Nastolatek ucierpiał na transferze <a href="https://sportowefakty.wp.pl/pilka-nozna/eden-hazard">Edena Hazarda</a>, jego możliwości regularnej gry zostały mocno ograniczone. Zinedine Zidane chciał nawet, aby trafił latem na wypożyczenie do innego klubu.</p>
      <p><b>Talent za talent</b><br/><b><br/></b>Problemem Viniciusa jest także... <a href="https://sportowefakty.wp.pl/pilka-nozna/rodrygo-goes">Rodrygo Goes</a>. Łączy ich bardzo wiele: cena, narodowość czy pozycja na boisku. Hat-trick Rodrygo w debiucie w Lidze Mistrzów przeciwko Galatasarayowi (6:0) sprawił, że jego nazwisko stało się znane w całej Europie.</p>
      <p>Rodrygo jest o rok młodszy i nie mniej utalentowany. Ma swoje pięć minut i robi wszystko, aby wejść na salony. Jego pozycja w stolicy Hiszpanii jest zdecydowanie mocniejsza niż Vinciusa.</p>
      <p>Dla 19-latka obraz jest z kolei nieco ponury. Kocha Madryt i nie chce ruszać się z wymarzonego miasta. Jeśli jednak chce grać i odbudować swoją karierę, musi jak najszybciej zmienić klub.</p>
      <related>
        <h4>Zobacz także</h4>
        <a href="https://sportowefakty.wp.pl/pilka-nozna/856244/liga-rosyjska-grzegorz-krychowiak-doceniony-wybrali-go-do-11-kolejki"/>
      </related>
      <related>
        <h4>Zobacz także</h4>
        <a href="https://sportowefakty.wp.pl/pilka-nozna/856163/serie-a-koszmar-krzysztofa-piatka-w-ac-milan-polak-traci-na-wartosci-dzialacze-s"/>
      </related>
      <p>WP SportoweFakty</p>
    </article>
  </body>
</html>