<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/JowbXX/trump-hyllet-hunden-som-deltok-i-angrepet-paa-is-lederen"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T19:34:01+00:00"/>
    <meta property="og:title" content="Trump hyllet hunden som deltok i angrepet på IS-lederen"/>
    <meta property="og:description" content="USAs president Donald Trump tok mandag imot hunden Conan, som var sentral i angrepet på IS-leder Abu Bakr al-Baghdadi. Angrepet endte med IS-lederens død."/>
  </head>
  <body>
    <article>
      <h1>Trump hyllet hunden som deltok i angrepet på IS-lederen</h1>
      <h2>USAs president Donald Trump tok mandag imot hunden Conan, som var sentral i angrepet på IS-leder Abu Bakr al-Baghdadi. Angrepet endte med IS-lederens død.</h2>
      <address><time datetime="2019-11-25T19:34:01+00:00">25 Nov 2019, 19:34</time> by <a rel="author">NTB</a></address>
      <p>Til stede under seremonien i Det hvite hus var også visepresident Mike Pence og førstedame Melania Trump.</p>
      <p>– Hunden er utrolig. Så briljant, så smart. Conan gjorde en fantastisk jobb, og vi er svært beæret over å ha Conan her, sa Trump og fortalte samtidig at hunden vil få en medalje og en plakett.</p>
      <p>I slutten av oktober kunngjorde Trump at Baghdadi var død, etter at amerikanske styrker gikk til angrep mot IS-lederens tilholdssted i Idlib nordvest i Syria. Den spesialtrente hunden Conan skal ha jaget IS-lederen, som flyktet inn i en tunnel sammen med flere barn. Der skal han ha utløst en selvmordsvest, ifølge amerikanske myndigheter.</p>
      <p>Conan, som er av rasen belgisk malinois, ble skadd i angrepet, men ifølge Trump er nå hunden tilbake «på jobb». Mandag møtte Trump også soldatene som tok del i angrepet. De er imidlertid anonyme, og hunden opptrådte derfor som en symbolsk frontfigur.</p>
      <related>
        <h4>Les også</h4>
        <a href="https://www.bt.no/utenriks/i/AdB7VA/is-truer-med-aa-hevne-baghdadis-doed"/>
        <a href="https://www.bt.no/utenriks/i/JoXW1j/is-leder-abu-bakr-al-baghdadi-er-drept-bekrefter-trump"/>
        <a href="https://www.bt.no/btmeninger/debatt/i/8mzrX1/kurderne-blir-sveket-av-alle"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/xPzgqV/her-gaar-forbikjoeringen-nesten-galt-foereren-har-et-aapenbart-potensi"/>
        <a href="https://www.bt.no/btmeninger/leder/i/4qQo9o/fremdeles-er-det-mye-aa-laere-av-tragedien"/>
        <a href="https://www.bt.no/btmeninger/debatt/i/4qQq29/bankenes-krav-til-gamle-folk-er-rene-komikvelden"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/btmeninger/kommentar/i/K3K3xX/feige-politikarar-og-eit-oljedopa-folk"/>
        <a href="https://www.bt.no/sport/i/kJPwXX/supporterleder-advarer-mot-aa-la-foelelsene-styre-etter-slakten-i-dramme"/>
      </related>
      <ol>
        <li>
          <a href="https://www.bt.no/tag/IS">IS</a>
        </li>
        <li>
          <a href="https://www.bt.no/tag/Hund">Hund</a>
        </li>
        <li>
          <a href="https://www.bt.no/tag/Melania_Trump">Melania Trump</a>
        </li>
        <li>
          <a href="https://www.bt.no/tag/Mike_Pence">Mike Pence</a>
        </li>
        <li>
          <a href="https://www.bt.no/tag/Det_hvite_hus">Det hvite hus</a>
        </li>
      </ol>
    </article>
  </body>
</html>