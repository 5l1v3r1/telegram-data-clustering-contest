<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/pszh/tomas-tuhel-nie-imame-neymar-i-mbape-balansiran-i-opasen-tim-sme.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T19:24:07+00:00"/>
    <meta property="og:title" content="Томас Тухел: Ние имаме Неймар и Мбапе, балансиран и опасен тим сме"/>
    <meta property="og:description" content="&quot;Трудно ми е да отговоря на въпроса дали Мбапе ще заиграе в Реал (Мадрид)&quot;"/>
  </head>
  <body>
    <article>
      <h1>Томас Тухел: Ние имаме Неймар и Мбапе, балансиран и опасен тим сме</h1>
      <address>
        <time datetime="2019-11-25T19:24:07+00:00">25 Nov 2019, 19:24</time>
      </address>
      <p>Наставникът на Пари Сен Жермен Томас Тухел говори пред медиите преди двубоя на неговия тим срещу Реал (Мадрид) от Шампионска лига.</p>
      <p>"Не зная колко силно Зидан е влюбен в Мбапе. За нас той е важен играч, радваме се, че Килиан е с нас. За съжаление на Зидан, той е в нашия състав. Смятам, че той има играчи, които обича в отбора си", коментира Тухел по повод думите на Зидан, който каза, че е влюбен в младия французин.</p>
      <p>"Обичам доста играчи от Реал (Мадрид). Играем срещу тим, който има доста спечелени трофеи от Шампионска лига в последните години. Това е голямо предизвикателство за нас", добави той.</p>
      <p>"За мен този мач, който предстои няма нищо общо с първия, играем в Мадрид, на този стадион е трудно на всеки един отбор да играе. За Реал ще играе Рамос, капитан и лидер на тима. Отборът е съвсем различен, когато Рамос е на терена. Реал играе много добре, печели и вкарва много голове. В отлична форма са, трудно е да се играе срещу тях. Ние имаме Неймар и Мбапе, балансиран и опасен тим сме", каза още Тухел.</p>
      <p>"Трудно ми е да отговоря на въпроса дали Мбапе ще заиграе в Реал (Мадрид), тъй като аз съм треньор на Пари Сен Жермен, той е наш играч, опитваме се да изградим тима около него. Не мога да отговоря какво ще е бъдещето на Килиан", завърши изказването си наставникът на парижани.</p>
      <p>В първия двубой парижани спечелиха с 3:0.</p>
    </article>
  </body>
</html>