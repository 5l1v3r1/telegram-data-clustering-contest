<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/euroekloges/599082/sta-portokali-ntynetai-to-ek-gia-tin-eksaleipsi-tis-vias-kata-ton-gynaikon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T19:45:00+00:00"/>
    <meta property="og:title" content="Στα πορτοκαλί «ντύνεται» το ΕΚ για την εξάλειψη της βίας κατά των γυναικών"/>
    <meta property="og:description" content="Το κτίριο του Ευρωπαϊκού Κοινοβουλίου φωτίζεται με πορτοκαλί χρώμα για να τιμήσει την Παγκόσμια Ημέρα για την Εξάλειψη της Βίας κατά των Γυναικών, στις 25..."/>
  </head>
  <body>
    <article>
      <h1>Στα πορτοκαλί «ντύνεται» το ΕΚ για την εξάλειψη της βίας κατά των γυναικών</h1>
      <address><time datetime="2019-11-25T19:45:00+00:00">25 Nov 2019, 19:45</time> by <a rel="author">SigmaLive</a></address>
      <p>Το κτίριο του Ευρωπαϊκού Κοινοβουλίου φωτίζεται με πορτοκαλί χρώμα για να τιμήσει την Παγκόσμια Ημέρα για την Εξάλειψη της Βίας κατά των Γυναικών, στις 25 Νοεμβρίου.<br/> <br/> <br/>Η φετινή πρωτοβουλία των Ηνωμένων Εθνών «Orange the World» επικεντρώνεται στο θέμα του βιασμού των γυναικών. Έρευνες δείχνουν ότι 1 στις 20 γυναίκες στην ΕΕ έχει πέσει θύμα βιασμού.<br/> <br/><b>Βία εναντίον των γυναικών στην ΕΕ:<br/></b> <br/> <br/>-Κάθε δεύτερη γυναίκα έχει αντιμετωπίσει κάποια μορφή σεξουαλικής παρενόχλησης<br/>-Περισσότερες από 1 στις 5 γυναίκες έχουν βιώσει σωματική και/ή σεξουαλική βία από νυν ή πρώην σύντροφό τους<br/>-Το 43% των γυναικών έχουν βιώσει κάποια μορφή ψυχολογικής κακοποίησης και /ή καταχρηστικής συμπεριφοράς από τον σύντροφό τους<br/> <br/> <br/>«Γνωρίζουμε ότι οι αριθμοί είναι πολύ ανησυχητικοί. Μια στις τρεις γυναίκες βιώνουν σωματική ή σεξουαλική βία. Κάθε δεύτερη δολοφονία γυναίκας διαπράττεται από άτομο του στενού τους κύκλου», δηλώνει η Έβελιν Ρέγκνερ (S&amp;D, Αυστρία), πρόεδρος της κοινοβουλευτικής επιτροπής για τα δικαιώματα των γυναικών και την ισότητα των φύλων. «Οι δράστες είναι συχνά σύζυγοι, αδέλφια ή σύντροφοι. Το πιο επικίνδυνο μέρος για τις γυναίκες είναι το ίδιο τους το σπίτι. Η βία κατά των γυναικών μάς αφορά όλους», συμπληρώνει.</p>
    </article>
  </body>
</html>