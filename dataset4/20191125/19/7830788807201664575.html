<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/relax/pocitacove-hry/nenarocna-strategie-bad-north-je-na-par-dnu-ke-stazeni-zdarma_535613.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T19:45:00+00:00"/>
    <meta property="og:title" content="Nenáročná strategie Bad North je na pár dnů ke stažení zdarma"/>
    <meta property="og:description" content="Tradičně na Epic Games Store. Ve stylové grafice budete bránit svoje ostrovy před nájezdy vikingských válečníků."/>
  </head>
  <body>
    <article>
      <h1>Nenáročná strategie Bad North je na pár dnů ke stažení zdarma</h1>
      <address><time datetime="2019-11-25T19:45:00+00:00">25 Nov 2019, 19:45</time> by <a rel="author">Filip Němeček - Grunex</a></address>
      <p>
        <i>
          <b>Tradičně na Epic Games Store. Ve stylové grafice budete bránit svoje ostrovy před nájezdy vikingských válečníků.</b>
        </i>
      </p>
      <p>V digitálním obchodě Epic Games Store také tento týden probíhá rozdávání povedené hry zdarma. Tentokrát se jedná o oblíbenou indie strategii <a href="https://www.epicgames.com/store/en-US/product/bad-north/home">Bad North</a> ve vylepšené Jotunn edici.</p>
      <figure>
        <img src="https://www.tyden.cz/obrazek/201911/5ddc2156dbc60/diesel-productv2-bad-north-home-ss-434a3f02cc4fb77-5ddc21aa2389e_520x292.jpg"/>
      </figure>
      <p>Váš cíl je poměrně prostý. Musíte s pomocí svých bojovníků bránit ostrovy před nájezdy nepřátel. Správné využívání jednotek v závislosti na typu vikingských útočníků, kteří usilují o váš ostrov, je klíčové pro vítězství.</p>
      <figure>
        <iframe src="https://www.youtube.com/embed/F-hOvifHkW0" width="520" height="287" data-service="Youtube" scrolling="no"/>
      </figure>
      <p>Vše doprovází stylové grafické zpracování a protože je hra jak časově, tak hardwarově nenáročná, hodí se k občasnému oddychu a nemusíte se bát, že by nefungovala.</p>
      <p>Bad North je zdarma do 29. listopadu. Potom ji vystřídá skvělá plošinovka Rayman Legends.</p>
    </article>
  </body>
</html>