<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856250/pko-ekstraklasa-cracovia-kghm-zaglebie-pasy-przerwaly-dlugi-klincz"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T19:56:48+00:00"/>
    <meta property="og:title" content="PKO Ekstraklasa: Cracovia - KGHM Zagłębie. Pasy przerwały długi klincz"/>
    <meta property="og:description" content="Cracovia jest wiceliderem PKO Ekstraklasy po zwycięstwie 2:0 z KGHM Zagłębiem Lubin. Na konkret w tym meczu trzeba było długo poczekać."/>
  </head>
  <body>
    <article>
      <h1>PKO Ekstraklasa: Cracovia - KGHM Zagłębie. Pasy przerwały długi klincz</h1>
      <address><time datetime="2019-11-25T19:56:48+00:00">25 Nov 2019, 19:56</time> by <a rel="author" href="https://sportowefakty.wp.pl/autor/sebastian-szczytkowski" target="_blank">Sebastian Szczytkowski</a></address>
      <h4>Cracovia jest wiceliderem PKO Ekstraklasy po zwycięstwie 2:0 z KGHM Zagłębiem Lubin. Na konkret w tym meczu trzeba było długo poczekać.</h4>
      <related>
        <a href="https://sportowefakty.wp.pl/pilka-nozna/855861/pko-ekstraklasa-pogon-legia-portowcy-lepsi-w-meczu-na-szczycie-teraz-to-oni-sa-l"/>
      </related>
      <p>Poprzednia dekada została zamknięta przez drużyny dwoma bezbramkowymi remisami. Sporo czasu już minęło od 2010 roku, ale później  już nie rozegrała meczu z , w którym nie padł gol. Tylko trzy razy skończyło się na jednym trafieniu, a kluby rywalizują ze sobą regularnie. Historia najnowsza pozwalała podejść z umiarkowanym optymizmem do oglądania tego pojedynku.</p>
      <p>Obu golkiperom podniosło się ciśnienie w początkowym kwadransie, więc już wydarzyło się więcej niż w poprzednim - bezbarwnym i bezbramkowym meczu Cracovii w Płocku. Do zachwycania się nie było jednak powodu. Szybko transportowana spod jednego pod drugie pole karne piłka lądowała wszędzie tylko nie w siatce.</p>
      <p>
        <a href="https://sportowefakty.wp.pl/pilka-nozna/855733/pko-ekstraklasa-lechia-lks-maksymilian-rozwandowicz-raz-sie-nie-nadajemy-a-raz-j">Czytaj także: Maksymilian Rozwandowicz: Raz się nie nadajemy, a raz jesteśmy super</a>
      </p>
      <p>Nie będzie goli, jeżeli nie będzie strzałów celnych, a że Cracovia takiego nie oddała w pierwszej połowie, to nie ma o czym opowiadać. Po drugiej stronie boiska <a href="https://sportowefakty.wp.pl/pilka-nozna/michal-peskovic">Michal Pesković</a> wykonał trzy chwyty, jednak trudniejsze zadania miał do wykonania podczas rozgrzewki. Zatrudnili go "balonikami" Tosik, Balić i Starzyński. Miał szansę go pokonać <a href="https://sportowefakty.wp.pl/pilka-nozna/damjan-bohar">Damjan Bohar</a>, ale akurat Słoweniec spudłował.</p>
      <p>Nikt nie zamierzał się odsłonić, podjąć ryzyka, dać się ponieść fantazji. - Mecz walki - powiedział w przerwie Jakub Tosik, a kiedy w <a href="https://sportowefakty.wp.pl/pilka-nozna/pko-ekstraklasa">PKO Ekstraklasie</a> jest mecz walki, to wiadomo, że nie jest za dobrze.</p>
      <p>Cracovia odpowiedziała na ataki Miedziowych w drugiej połowie. Dwa razy groźniejszymi. Kibice poderwali się do głośniejszego dopingu po strzale w słupek <a href="https://sportowefakty.wp.pl/pilka-nozna/michal-helik">Michała Helika</a>. Główkował on po wygraniu pojedynku powietrznego z <a href="https://sportowefakty.wp.pl/pilka-nozna/bartosz-bialek">Bartoszem Białkiem</a>. To była dotychczas najlepsza szansa na gola w meczu. Rozpoczął się zresztą okres, w którym raz po raz podnosiła się temperatura blisko bramki <a href="https://sportowefakty.wp.pl/pilka-nozna/konrad-forenc">Konrada Forenca</a>. Zagłębie straciło rozeznanie w tym, co dzieje się na boisku.</p>
      <p>Piłkarze ofensywni nie rokowali, więc o gola zadbali obrońcy. W 75. minucie Cracovia oddała pierwszy strzał celny i od razu zmieniła wynik na 1:0. Po krótkim rozegraniu stałego fragmentu <a href="https://sportowefakty.wp.pl/pilka-nozna/cornel-rapa">Cornel Rapa</a> dośrodkował, a uderzenie głową z bliska oddał <a href="https://sportowefakty.wp.pl/pilka-nozna/david-jablonsky">David Jablonsky</a>. Na konkret w tym meczu trzeba było długo poczekać, ale wygrana należała się gospodarzom, którzy w drugiej połowie byli aktywni. Wynik na 2:0 zmienił <a href="https://sportowefakty.wp.pl/pilka-nozna/diego-ferraresso">Diego Ferraresso</a> po podaniu innego zmiennika <a href="https://sportowefakty.wp.pl/pilka-nozna/filip-piszczek">Filipa Piszczka</a> w doliczonym czasie.</p>
      <p>Cracovia została wiceliderem punkt za najlepszą w lidze Pogonią Szczecin.</p>
      <p>
        <a href="https://sportowefakty.wp.pl/pilka-nozna/845681/pko-ekstraklasa-nenad-bjelica-o-zwolnieniu-z-lecha-poznan-to-nie-byla-decyzja-pi">Czytaj także: Nenad Bjelica o zwolnieniu z Lecha Poznań. "To nie była decyzja Piotra Rutkowskiego"</a>
      </p>
      <p><b><a href="https://sportowefakty.wp.pl/pilka-nozna/cracovia">Cracovia</a> - <a href="https://sportowefakty.wp.pl/pilka-nozna/zaglebie-lubin">KGHM Zagłębie Lubin</a> 2:0 (0:0)</b><br/>1:0 - David Jablonsky 75'<br/>2:0 - Diego Ferraresso 90'</p>
      <p>
        <b>Składy:</b>
      </p>
      <p><b>Cracovia:</b> Michal Pesković - Cornel Rapa, Michał Helik, David Jablonsky, Kamil Pestka - Milan Dimun - Mateusz Wdowiak (90' Diego Ferraresso), Janusz Gol, Pelle van Amersfoort, Sergiu Hanca - Rafael Lopes (86' Filip Piszczek)</p>
      <p><b>Zagłębie:</b> Konrad Forenc - Alan Czerwiński, Bartosz Kopacz, Lubomir Guldan, Sasa Balić - Jakub Tosik, Bartosz Slisz (84' Asmir Suljić) - Sasa Zivec (76' Patryk Szysz), Filip Starzyński, Damjan Bohar - Bartosz Białek</p>
      <p><b>Żółta kartka:</b> Guldan (Zagłębie)</p>
      <p><b>Sędzia:</b> Paweł Raczkowski (Warszawa)</p>
      <p>WP SportoweFakty</p>
    </article>
  </body>
</html>