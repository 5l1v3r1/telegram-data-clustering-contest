<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23513977-intalnire-politica-palatul-victoria-ludovic-orban-discuta-daniel-constantin-sorin-cimpeanu-pro-romania.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T19:14:00+00:00"/>
    <meta property="og:title" content="Întâlnire politică la Palatul Victoria: Ludovic Orban va discuta cu Daniel Constantin și Sorin Cîmpeanu de la Pro România"/>
    <meta property="og:description" content="Premierul Ludovic Orban se va întâlni marți, la Palatul Victoria, cu Daniel Constantin și Sorin Cîmpeanu de la Pro România. Aceștia sunt doi dintre membrii Pro România"/>
  </head>
  <body>
    <article>
      <h1>Întâlnire politică la Palatul Victoria: Ludovic Orban va discuta cu Daniel Constantin și Sorin Cîmpeanu de la Pro România</h1>
      <address><time datetime="2019-11-25T19:14:00+00:00">25 Nov 2019, 19:14</time> by <a rel="author">CP</a></address>
      <p>Premierul Ludovic Orban se va întâlni marți, la Palatul Victoria, cu Daniel Constantin și Sorin Cîmpeanu de la Pro România. Aceștia sunt doi dintre membrii Pro România care au votat pentru Guvernul Orban, stârnind un conflict cu șeful partidului Victor Ponta. Reamintim că Ponta a declarat constant că Pro România nu va vota învestirea Guvernului Orban. Cu toate acestea, câțiva parlamentari, printre care și cei doi, au preferat să ignore decizia lui Ponta.<br/><br/>Ulterior, Pro România a decis într-o ședință a Biroului Executiv, să îi sancționeze pe parlamentarii partidului care au votat pentru învestirea Guvernului Orban, fiind revocați din funcțiile din partid. De asemenea, le-a fost retras sprijinul politic pentru toate funcțiile deținute în Legislativ.<br/><br/>Printre parlamentarii din Pro România care au votat pentru învestirea Guvernului Orban s-au numărat Daniel Constantin, Sorin Cîmpeanu, Mircea Banias, Georgian Pop, Emilia Meiroșu, Liviu Ioan Balint și Damian Florea.<br/><br/>Daniel Constantin a spus că nu a negociat funcții ca să voteze la învestirea Guvernului Orban. <br/><br/><br/> </p>
    </article>
  </body>
</html>