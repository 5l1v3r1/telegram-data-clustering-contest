<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/francja-18-latka-podpalila-sie-w-szkole/"/>
    <meta property="og:site_name" content="Polsat News"/>
    <meta property="article:published_time" content="2019-11-25T19:02:00+00:00"/>
    <meta property="og:title" content="Francja: 18-latka podpaliła się w szkole"/>
    <meta property="og:description" content="Osiemnastoletnia uczennica podpaliła się w poniedziałek w liceum w Villemomble w podparyskim Seine-Saint-Denis, po czym wyskoczyła z okna - poinformowały francuskie media."/>
  </head>
  <body>
    <article>
      <h1>Francja: 18-latka podpaliła się w szkole</h1>
      <address>
        <time datetime="2019-11-25T19:02:00+00:00">25 Nov 2019, 19:02</time>
      </address>
      <p>
        <b>Osiemnastoletnia uczennica podpaliła się w poniedziałek w liceum w Villemomble w podparyskim Seine-Saint-Denis, po czym wyskoczyła z okna - poinformowały francuskie media.</b>
      </p>
      <related>
        <a href="https://www.polsatnews.pl/wiadomosc/2019-10-23/mezczyzna-podpalil-sie-przed-budynkiem-onz-w-genewie/"/>
      </related>
      <p>Według dziennika "Le Parisien" uczennica, uczęszczająca do liceum Georges'a Clemenceau w Villemomble, podpaliła się w klasie podczas popołudniowych zajęć. Dziewczyna wyskoczyła przez okno z pierwszego piętra - podaje kanał informacyjny BFM TV.</p>
      <p>
        <a href="https://www.polsatnews.pl/wiadomosc/2019-09-10/naukowiec-podpalil-sie-by-zwrocic-uwage-na-zanikanie-jezyka-udmurckiego-zmarl-po-kilku-godzinach/">
          <b>ZOBACZ: Naukowiec podpalił się, by zwrócić uwagę na zanikanie języka udmurckiego. Zmarł po kilku godzinach</b>
        </a>
      </p>
      <p>
        <b>Kolejna próba samobójcza</b>
      </p>
      <p>"Wyglądała jak ludzka pochodnia, krzyczała: «pomóżcie mi, pomóżcie mi!»" - mówiła jedna z klasowych koleżanek ofiary, cytowana przez dziennik "L’Express". Nauczyciele przybiegli z kocami, próbując ratować ogarniętą płomieniami dziewczynę.</p>
      <p>Według kilku uczniów z tej samej klasy dziewczyna podjęła już wcześniej próbę samobójczą. Motywy, jakimi kierowała się 18-latka podpalając się, na razie nie są znane. Według agencji AFP cierpiała na zaburzenia psychiczne.</p>
      <p>Dziewczyna została przez strażaków przetransportowana śmigłowcem do szpitala. Jest w stanie krytycznym.</p>
      <p>
        <a href="https://www.polsatnews.pl/wideo/slowacki-dziennikarz-sytuacja-na-slowacji-zmienia-sie-co-godzine_6656157/">WIDEO - Słowacki dziennikarz: sytuacja na Słowacji zmienia się co godzinę</a>
      </p>
      <figure>
        <img src="https://s.redefine.pl/file/o2/redefine/cp/ff/ffsuobakwdwcmxrgw4fjeze8y4a6r1mr.jpg"/>
      </figure>
    </article>
  </body>
</html>