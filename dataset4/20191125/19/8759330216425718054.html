<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905170/gent-overtuigt-en-stelt-teleur-dan-moet-je-natuurlijk-winnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T19:30:00+00:00"/>
    <meta property="og:title" content="Het grote probleem van Gent: 'Dat zijn frapperende cijfers'"/>
    <meta property="og:description" content="KAA Gent leek zondag lange tijd op weg naar een overwinning tegen Antwerp, maar gaf die in extremis nog uit handen. Toch maakten de Buffalo's indruk. Vooral op journalist Jacques Sys. Die spaart zijn lof niet in Sport/Voetbalmagazine."/>
  </head>
  <body>
    <article>
      <h1>Het grote probleem van Gent: 'Dat zijn frapperende cijfers'</h1>
      <address>
        <time datetime="2019-11-25T19:30:00+00:00">25 Nov 2019, 19:30</time>
      </address>
      <p>
        <b>KAA Gent leek zondag lange tijd op weg naar een overwinning tegen Antwerp, maar gaf die in extremis nog uit handen. Toch maakten de Buffalo's indruk. Vooral op journalist Jacques Sys. Die spaart zijn lof niet in Sport/Voetbalmagazine.</b>
      </p>
      <p>'AA Gent speelde bij vlagen uitstekend tegen Antwerp', schrijft hij. 'Aangedreven door een sterk middenveld, met Vadis Odjidja en Sven Kums in een hoofdrol. Alleen werden, niet voor het eerst, een paar kansen niet afgemaakt', ziet hij toch nog een minpunt.</p>
      <p><b>Thuis versus uit</b><br/>Gent lijkt nochtans op de goede weg, als we naar de cijfers kijken. 'Gent scoorde in deze fase van de competitie al meer dan in het kampioenenjaar onder Hein Vanhaezebrouck. Het verschil zit hem in de wedstrijden op verplaatsing. 22 op 24 thuis en 7 op 24 buitenshuis, 22 goals in de Ghelamco Arena en 11 op verplaatsing, dat zijn frapperende cijfers', aldus Sys.</p>
      <p>'Die dubbele wedstrijd tegen Antwerp is daar een weerspiegeling van. Op de Bosuil, afgelopen donderdag, zaten ze erdoor, zondag was daar niets meer van te merken. Jess Thorup noemde het de beste match van het seizoen. Dan moet je natuurlijk altijd winnen.'</p>
      <p><b>De top</b><br/>Volgens Sys zal Gent alvast hoog eindigen dit seizoen. 'KAA Gent moet met deze ploeg altijd in de top 3 eindigen, met minder kunnen ze niet tevreden zijn. Er zit veel evenwicht in het elftal en er is een uitgebreide kern. Maar ze missen de koelbloedigheid en beheersing om wedstrijden voortijdig te beslissen', besluit hij.</p>
    </article>
  </body>
</html>