<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-samsung-galaxy-a71-szivargas.html"/>
    <meta property="og:site_name" content="Origo"/>
    <meta property="article:published_time" content="2019-11-25T19:45:00+00:00"/>
    <meta property="og:title" content="Izgalmas lesz a Samsung Galaxy A71"/>
    <meta property="og:description" content="Az OnLeaks jóvoltából kerültek elő a renderelt képek, amelyeken jól látszik, hogy milyen lesz az új mobil."/>
  </head>
  <body>
    <article>
      <h1>Izgalmas lesz a Samsung Galaxy A71</h1>
      <address><time datetime="2019-11-25T19:45:00+00:00">25 Nov 2019, 19:45</time> by <a rel="author">Origo</a></address>
      <p>
        <b>Az OnLeaks jóvoltából kerültek elő a renderelt képek, amelyeken jól látszik, hogy milyen lesz az új mobil.</b>
      </p>
      <p>Egyre közeledik a 2020-as év, a Samsung pedig rengeteg új mobilt hoz majd a következő hónapok során is. Az egyik a Galaxy A71 lesz, amely a középkategóriában indul.</p>
      <p>Az OnLeaks számos renderelt képhez <a href="https://mspoweruser.com/samsungs-upcoming-galaxy-a71-smartphone-render-images-and-360-degree-video-leaked-online/">jutott hozzá</a> a mobilról, amelyekből kiderült, hogy a hátsó kamera elrendezése nagyon hasonló lesz ahhoz, mint amit az Apple alkalmazott.</p>
      <figure>
        <img src="https://cdn.nwmgroups.hu/s/img/i/1911/2019112376.jpg?w=644&amp;h=506"/>
        <figcaption>
          <cite>Forrás: OnLeaks</cite>
        </figcaption>
      </figure>
      <p>Az új Galaxy A71 egy 6,7 hüvelykes kijelzővel érkezik majd, a szelfikamerát középre fúrják a kijelzőbe. A hátlapi kameraszigetbe négy szenzor és a LED-es vaku kerül. A fő érzékelő valószínűleg nagy felbontású lesz, hiszen a Galaxy A70 elsőként használt 64 megapixeles egységet. Maga a kamerasziget pedig olyasmi, mint az iPhone 11 mobilokon, csak még nagyobb, több szenzorral.</p>
      <p>A motorháztető alatt 8 GB RAM-ot, 4500 mAh-s akkut és gyorstöltést is hozhat a Galaxy A71, amelynek bemutatójára a jövő évi MWC-n számíthatunk.</p>
    </article>
  </body>
</html>