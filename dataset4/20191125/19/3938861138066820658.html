<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sud-oficijno-pidtverdiv-sudimist-nardepa-ivanisova-za-zgvaltuvannya/939891"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="Суд офіційно підтвердив судимість нардепа Іванісова за зґвалтування"/>
    <meta property="og:description" content="Пологівський райсуд Запорізької області підтвердив судимість нардепа зі &quot;Слуги народу&quot; Романа Іванісова за групове зґвалтування. Як зазначається, суд розглядав справу за обвинуваченням Романа Іванісова у злочинах передбачених частиною 3 статті 117 (Кримінального кодексу 1960 року) ..."/>
  </head>
  <body>
    <article>
      <h1>Суд офіційно підтвердив судимість нардепа Іванісова за зґвалтування</h1>
      <address><time datetime="2019-11-25T19:37:00+00:00">25 Nov 2019, 19:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939891_w_300.jpg?v=0"/>
        <figcaption>У суді підтвердили судимість нардепа Іванісова. Фото: zaxid.net</figcaption>
      </figure>
      <p>Пологівський райсуд Запорізької області підтвердив судимість нардепа зі "Слуги народу" <b>Романа Іванісова</b> за групове зґвалтування.</p>
      <p>Як зазначається, суд розглядав справу за обвинуваченням Романа Іванісова у злочинах передбачених частиною 3 статті 117 (Кримінального кодексу 1960 року) (зґвалтування групою осіб) та частину 2 статті 118 (задоволення статевої пристрасті неприроднім способом). Офіційне підтвердження від суду отримало видання "<a href="https://4vlada.com/sud-ofitsijno-pidtverdyv-informatsiiu-pro-vyrok-ivanisovu-za-uchast-u-grupovomu-zghvaltuvanni?fbclid=IwAR2jPKEGxRtpqWDpBqkBp-nYgJHe81DfwYrC-2PN307-SeQ612wCJR6cLFw">Четверта влада</a>".</p>
      <p>"Вироком Пологівського районного суду Запорізької області від 21-го березня 1996 року Роман Іванісов визнаний винним у закінченому злочині – груповому задоволенні пристрасті неприродним способом (фактично оральному згвалтуванні) та у замаху на згвалтування (вагінальне)", - сказано у відповіді суду.</p>
      <p>Іванісова покарали позбавленням волі на З роки 6 місяців. Відбувати покарання майбутній нардеп мав у виправно-трудовій колонії загального режиму. Однак учасники процесу подали касаційні скарги, і вирок Пологівського райсуду переглянув Запорізький обласний суд. Цей-таки суд 17-го квітня 1996 року ухвалив змінити вирок суду першої інстанції: строк Іванісову зменшили до 2 років 6 місяців позбавлення волі у виправно-трудовій колонії загального режиму.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_proschalasya-z-ditinoyu-i-zhittyam-zhertva-nardepa-rozpovila-podrobici-zgvaltuvannya/939628"/>
      </related>
      <p>29 листопада 1996 року указом президента "Про помилування" Іванісову змінили "невідбуту частину міри покарання" на умовну з іспитовим строком два роки.</p>
      <blockquote>ЗМІ поширили інформацію, що народний депутат України з фракції "Слуга народу" Роман Іванісов був засуджений до позбавлення волі за зґвалтування. Сам нардеп заперечив звинувачення. У "Слузі народу" почали перевіряти інформацію, і тимчасово припинили членство Іванісова у фракції.</blockquote>
    </article>
  </body>
</html>