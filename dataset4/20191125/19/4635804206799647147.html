<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/marvelin-doctor-strange-filmine-gizledigi-onemli-mesaj/"/>
    <meta property="og:site_name" content="LOG"/>
    <meta property="article:published_time" content="2019-11-25T19:00:26+00:00"/>
    <meta property="og:title" content="Marvel’ın Doctor Strange filmine gizlediği önemli mesaj"/>
    <meta property="og:description" content="Doctor Strange filminin süper kahraman macerası olmanın yanında izleyicilere önemli bir mesaj vermeyi amaçladığı ortaya çıktı."/>
  </head>
  <body>
    <article>
      <h1>Marvel’ın Doctor Strange filmine gizlediği önemli mesaj</h1>
      <address><time datetime="2019-11-25T19:00:26+00:00">25 Nov 2019, 19:00</time> by <a rel="author">Billur YASA</a></address>
      <p>Başrolünü Benedict Cumberbatch’in üstlendiği<b> Doctor Strange</b> filminin süper kahraman macerası olmanın yanında izleyicilere önemli bir mesaj vermeyi amaçladığı ortaya çıktı.</p>
      <p>Bildiğiniz gibi <b>Stephen Strange</b> normalde çok başarılı bir cerrahtı. Bu başarısı onu kendini beğenmiş birine dönüştürüyordu. Özgüveni gereğinden fazla yüksek olan bu karakter filmin başlangıcında önemli bir trafik kazası geçiriyor ve ellerinden yaralanıyordu. Bir cerrah olarak ellerini eskisi gibi kullanamayacak olması hayatını alt üst ediyordu. Elbette her şey onun Ancient One ile tanışmasından sonra değişiyordu. Fakat Stephen Strange’in geçirdiği trafik kazası aslında güvenli sürüşün ne kadar önemli olduğunu anlatmak için kullanılmıştı.</p>
      <h3>Doctor Strange filmindeki kaza sahnesinin önemi</h3>
      <p><a href="https://www.cinemablend.com/news/2485532/why-doctor-strange-cut-a-shot-that-wouldve-changed-car-crashs-message">Cinemablend</a>‘in haberine göre Doctor Strange’in ilk fragmanlarında kahramanımız araç kullanırken alkol alıyor ve ardından kaza yapıyordu. Daha sonra yönetmen Scott Derrickson bu sahnede ufak bir değişikliğe gitti ve alkol kullanımından vazgeçti. Kahramanımız filmde bir yandan hızlı şekilde araba kullanıyor, öte yandan telefonla konuşuyordu. Kaza ise gözünü yoldan ayırıp telefonuna gelen bir mesaja baktığında yaşanıyordu. Yönetmen <b>Scott Derrickson</b> hayati trafik kazalarının sadece alkol yüzünden değil, anlık dikkatsizlikler sebebiyle de yaşanabileceğini anlatmak istediğini ifade ediyor. Bu sebeple araç kullanırken mesajlaşmaktan kaçınılması gerektiğine inanıyor. Bu mesajına da Doctor Strange ‘in hikayesi içinde yer vermenin bir yolunu bulmuş gibi görünüyor.</p>
      <p>Günümüzde sürücülerin bir yandan mesajlaşmaya çalışması oldukça yaygın. Aynı zamanda çok tehlikeli. Bu sebeple yönetmenin güzel bir tercih yaptığını düşünüyoruz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/avengers-endgame-sonrasi-yasli-captain-america-bilmecesi/"/>
      </related>
    </article>
  </body>
</html>