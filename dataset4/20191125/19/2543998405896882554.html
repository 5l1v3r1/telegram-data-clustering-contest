<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171195/foto-ovo-lazar-novog-pazara-pocivaj-miru-laki-falices-nam-tuznim-porukama-oprastaju-dragog-prijatelja"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T19:06:00+00:00"/>
    <meta property="og:title" content="(FOTO) Ovo je Lazar iz Novog Pazara: Počivaj u miru Laki, falićeš nam, tužnim porukama opraštaju se od dragog prijatelja"/>
    <meta property="og:description" content="Lazar M. (14) preminuo je danas na proslavi rođendana svog školskog druga. On je tokom rođendanske zabave popio čašu hladne vode, pao, i preminuo od srčanog udara. Iako je ekipa Hitne pomoći brzo reagovala dečaku nije bilo spasa."/>
  </head>
  <body>
    <article>
      <h1>(FOTO) Ovo je Lazar iz Novog Pazara: Počivaj u miru Laki, falićeš nam, tužnim porukama opraštaju se od dragog prijatelja</h1>
      <h2>Lazar M. (14) preminuo je danas na proslavi rođendana svog školskog druga. On je tokom rođendanske zabave popio čašu hladne vode, pao, i preminuo od srčanog udara. Iako je ekipa Hitne pomoći brzo reagovala dečaku nije bilo spasa.</h2>
      <address><time datetime="2019-11-25T19:06:00+00:00">25 Nov 2019, 19:06</time> by <a rel="author">Republika</a></address>
      <p>Ova vest veoma je potresla Novi Pazar, a posebno njegove drugare i članove Kulturno umetničkog društva (KUD) "Ras" iz ovog grada, čiji je Lazar bio član.</p>
      <p>- Dragi Rasovci, desila nam se velika tragedija. Iznenada nas je napustio naš dragi Lazo, dobar igrač i još bolji drug... Povodom toga sve trenutne aktivnosti KUD-a se odlažu do daljnjeg - stoji u objavi KUD-a.</p>
      <p>Članovi ovog društva i Lazarevi prijatelji oprostili su se potresnim porukama od svog dobrog druga putem društvenih mreža.</p>
      <figure>
        <img src="https://www.republika.rs/data/images/2019-11-25/125074_novi-pazar-dete-censored_iff.jpg?1574704937"/>
        <figcaption>
          <cite>facebook.com/KUD Ras Novi Pazar</cite>
        </figcaption>
      </figure>
      <p>- Tvoje mesto u našem velikom kolu niko ne može da zauzme", reči su koje stoje ispod Lazareve fotografije objavljene na Fejsbuk grupi KUD "Ras" čiji je Lazar bio član.</p>
      <p>- Počivaj u miru Laki, falićeš nam - još jedna od tužnih poruka za iznenada preminulog dečaka.</p>
      <p>Lazar je pohađao prvi razred srednje ekonomske škole koja je današnji dan proglasila danom žalosti i neće biti nastave. Biće održan samo komemorativni skup.</p>
      <related>
        <h4>Pročitajte još:</h4>
        <a href="http://republika.rs/hronika/hronika/171153/Nikad-vidjen-incident-kod-Trstenika-Trojica-radnika-radila-farbom-kada-izgubili-svest-onda-dotrcao-gazda"/>
        <a href="http://republika.rs/hronika/hronika/171066/Horor-Novom-Pazaru-rodjendanskoj-proslavi-Decak-popio-casu-hladne-vode-PAO-KAO-POKOSEN-nije-bilo-spasa"/>
        <a href="http://republika.rs/hronika/hronika/170909/Uzas-Novom-Pazaru-Les-muskarca-nasred-ulice"/>
        <a href="http://republika.rs/hronika/hronika/169442/PREPRECIO-SLEPER-KOD-KATUNA-Posle-sedam-sati-normalizovan-saobracaj-auto-putu-Beogradu"/>
        <a href="http://republika.rs/hronika/hronika/169051/Horor-Jajincima-Staford-izujedao-dvoje-dece-muskarca"/>
      </related>
    </article>
  </body>
</html>