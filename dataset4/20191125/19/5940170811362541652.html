<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/stiles/hot-spot/apo-esperino-se%E2%80%A6kideia"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T19:12:00+00:00"/>
    <meta property="og:title" content="Από εσπερινό σε…κηδεία!"/>
    <meta property="og:description" content="Χτες γράφαμε για εσπερινό αναφερόμενοι στην πενιχρή προσέλευση που είχε ο αγώνας στο Τσίρειο ανάμεσα στην ΑΕΛ και τον Ολυμπιακό."/>
  </head>
  <body>
    <article>
      <h1>Από εσπερινό σε…κηδεία!</h1>
      <h2>Αποκρουστική εικόνα στο Μακάρειο</h2>
      <address>
        <time datetime="2019-11-25T19:12:00+00:00">25 Nov 2019, 19:12</time>
      </address>
      <p>
        <b>Χτες γράφαμε για εσπερινό αναφερόμενοι στην πενιχρή προσέλευση που είχε ο αγώνας στο Τσίρειο ανάμεσα στην ΑΕΛ και τον Ολυμπιακό.</b>
      </p>
      <p>Το σκηνικό όμως που βλέπουμε στην αναμέτρηση στο Μακάρειο μεταξύ της Δόξας και του Απόλλωνα είναι ακόμα πιο τραγικό και δεν μοιάζει με εσπερινό αλλά με νεκρώσιμο ακολουθία.</p>
      <p>Βέβαια, υπάρχει ένα μικρό ελαφρυντικό για το σημερινό παιχνίδι καθώς διεξάγεται βράδυ Δευτέρας και η ομάδα με τον περισσότερο κόσμο (Απόλλων) αγωνίζεται εκτός έδρας όμως σε καμία περίπτωση δεν δικαιολογεί αυτή την μικρή προσέλευση. </p>
      <p>Δυστυχώς πάμε να συνηθίσουμε αυτό το αποκρουστικό σκηνικό στα κυπριακά γήπεδα, με τους αρμόδιους της ομοσπονδίας και της πολιτικής σκηνής του τόπου να συνεχίζουν να σφυρούν αδιάφορα.</p>
      <p>Αν δεν αλλάξει κάτι άμεσα τότε το κυπριακό ποδόσφαιρο θα απαξιωθεί πλήρως στη συνείδηση του κόσμου. Και αν φτάσουμε σε αυτό το σημείο τότε η κατάσταση δεν θα είναι αντιστρέψιμη. Αντίθετα θα οδηγήσει με μαθηματική ακρίβεια το ποδόσφαιρο μας σε μια πραγματική κηδεία.</p>
    </article>
  </body>
</html>