<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/israil-insan-haklari-izleme-orgutu-temsilcisini-sinir-disi-etti,849628"/>
    <meta property="og:site_name" content="T24"/>
    <meta property="article:published_time" content="2019-11-25T19:05:00+00:00"/>
    <meta property="og:title" content="İsrail, İnsan Hakları İzleme Örgütü temsilcisini sınır dışı etti"/>
    <meta property="og:description" content="Ülkede 'Boykot, Yatırımların Geri Çekilmesi' hareketine destek vermek suç sayılıyor"/>
  </head>
  <body>
    <article>
      <h1>İsrail, İnsan Hakları İzleme Örgütü temsilcisini sınır dışı etti</h1>
      <h2>Ülkede 'Boykot, Yatırımların Geri Çekilmesi' hareketine destek vermek suç sayılıyor</h2>
      <address>
        <time datetime="2019-11-25T19:05:00+00:00">25 Nov 2019, 19:05</time>
      </address>
      <p>İsrail'in "Boykot, Yatırımların Geri Çekilmesi" hareketine destek verdiği gerekçesiyle hakkında sınır dışı kararı aldığı İnsan Hakları İzleme Örgütü temsilcisi <b>Omar Shakir</b> ülkeyi terk etti. Shakir, boykot hareketine destek verme suçundan ülkeden sınır dışı edilen ilk kişi oldu.<br/>Euronews'in haberine göre, Suriye, Bahreyn ve Mısır'dan sonra İsrail'in de kendisini kara listeye aldığını vurgulayan İnsan Hakları İzleme Örgütü'nün Amerikalı temsilcisi Shakir, sessiz kalmayacağını söyledi.<br/>Omar Shakir, 8 gün boyunca 6 Avrupa ülkesi hükümeti ve Avrupa Parlamentosu'nda İsrail'in Filistin'e uyguladığı sistematik baskıyı anlatacağını söyledi.<br/>İsrail yasaları, "Boykot, Yatırımların Geri Çekilmesi" hareketine destek vermeyi suç sayıyor ve bu suçu işleyen yabancıların ülkeye girişini engelliyor.</p>
    </article>
  </body>
</html>