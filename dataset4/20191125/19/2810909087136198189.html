<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359647"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-25T19:15:00+00:00"/>
    <meta property="og:title" content="Промовисане стипендије Владе Русије за основне, мастер и докторске студије"/>
    <meta property="og:description" content="На Правном факултету Универзитета у Бањалуци вечерас су промовисане стипендије Владе Русије за основне, мастер и докторске студије у овој земљи."/>
  </head>
  <body>
    <article>
      <h1>Промовисане стипендије Владе Русије за основне, мастер и докторске студије</h1>
      <address>
        <time datetime="2019-11-25T19:15:00+00:00">25 Nov 2019, 19:15</time>
      </address>
      <p>
        <i>На Правном факултету Универзитета у Бањалуци вечерас су промовисане стипендије Владе Русије за основне, мастер и докторске студије у овој земљи.</i>
      </p>
      <p>Предсједник Друштва српско-руског пријатељства "Братство" Рајко Ћулибрк истакао је да "Братство" у сарадњи са амбасадом Русије у БиХ седам година промовише стипендије за студије у овој земљи.</p>
      <p>- Сваке године све више је студената који из Српске и БиХ иду на студирање у Русију. Прошле године имали смо 63 студента, а вјерујем да ће их ове године бити више - рекао је новинарима Ћулибрк и навео да је услов за добијање стипендије успјех у школовању и ваннаставне активности.</p>
      <p>Секретар Амбасаде Русије у БиХ Лилија Сабирова рекла је да студенти из БиХ добијају стипендије из буџета Русије.</p>
      <p>- Студенти имају плаћену школарину за основне, мастер и докторске студије, те за програме повећања квалификација и краткорочних стажирања. То значи да имају бесплатно студирање - рекла је Сабирова.</p>
    </article>
  </body>
</html>