<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/zelenskiy_nagorodiv_ordenom_rezhiserku_strichki_pro_golodomor_n1239348"/>
    <meta property="og:site_name" content="24 Канал"/>
    <meta property="article:published_time" content="2019-11-25T19:55:00+00:00"/>
    <meta property="og:title" content="Зеленський нагородив орденом режисерку стрічки про Голодомор"/>
    <meta property="og:description" content="Президент України нагородив орденом княгині Ольги польську сценаристку за висвітлення правди про геноцид українського народу. Аґнєшка Голланд стала режисером історичного трилера &quot;Ціна правди&quot;. Фільм вийде на екрани вже 28 листопада, у 71 день народження Аґнєшки Голланд."/>
  </head>
  <body>
    <article>
      <h1>Зеленський нагородив орденом режисерку стрічки про Голодомор</h1>
      <address><time datetime="2019-11-25T19:55:00+00:00">25 Nov 2019, 19:55</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Президент України нагородив орденом княгині Ольги польську сценаристку за висвітлення правди про геноцид українського народу. Аґнєшка Голланд стала режисером історичного трилера "Ціна правди". Фільм вийде на екрани вже 28 листопада, у 71 день народження Аґнєшки Голланд.</b>
      </p>
      <p>Згідно з <a href="https://www.president.gov.ua/documents/8652019-30649">указом </a>президента України Володимира Зеленського, режисерку Аґнєшку Голланд відзначено орденом княгині Ольги ІІІ ступення. Цю нагороду вона отримала за вагомий внесок у вшанування пам’яті жертв Голодомору 1932-1933 років. </p>
      <blockquote>
        <a href="https://24tv.ua/lifestyle/chomu_tizer_filmu_yakiv_pro_golodomor_sprichiniv_neochikuvaniy_rezonans_dumka_rezhisera_n1239105">Чому тизер фільму "Яків" про Голодомор спричинив неочікуваний резонанс: думка режисера</a>
      </blockquote>
      <p>70-річна Аґнєшка Голланд розпочинала кар'єру як асистент режисера, спіпрацюючи з польськими кіносценаристамиКшиштофом Зануссі та Анджеєм Вайдою. 1978 року зняла свій перший фільм "Провінційні актори", який був відзначений на Каннському фестивалі 1980 року. </p>
      <figure>
        <embed-post data-src="https://www.instagram.com/p/B5SaKfZIk0b" data-service="Instagram"/>
      </figure>
      <p>Номінантка на премію Оскар за стрічки "Європа, Європа" і "У темряві" Аґнєшка Голланд виступила режисером фільму "Ціна правди", який розповідає про журналіста Гарета Джонса. Він вирушив до Радянського Союзу у 1933 році, аби викрити злочини сталінського режиму. Журналістові вдалось зробити унікальні кадри, які підтверджували моторошні факти масового геноциду.</p>
      <figure>
        <embed-post data-src="https://www.instagram.com/p/B2wRJCWgnLT" data-service="Instagram"/>
      </figure>
      <p>Зйомки історичного трилера "Ціна правди" відбувалися в Україні на початку весни минулого року.</p>
      <blockquote>
        <a href="https://24tv.ua/lifestyle/yak_golodomor_ta_zlochini_stalina_pokazali_u_kinostrichtsi_tsina_pravdi_merezhu_prigolomshiv_treyler_n1209751">Як Голодомор та злочини Сталіна показали у кінострічці "Ціна правди": мережу приголомшив трейлер</a>
      </blockquote>
      <aside>Найскладніший виклик нам кинула погода. Ми знімали у березні, саме в ті дні, що і Ґарет Джонс мандрував Україною. Мені сказали, що у березні погода досить м'яка, вже не холодно і майже немає снігу. Тож ми уявляли собі кольорову палітру у таких собі іржавих тонах, а потім приїхали – і було десь -15, а то й -20 градусів! Ще й сніг досі лежав. Тож це був найбільший сюрприз – у фізичному сенсі,<cite>– зізналася режисерка Аґнєшка Голланд. </cite></aside>
      <figure>
        <embed-post data-src="https://www.instagram.com/p/B5Ibm7uKzS3" data-service="Instagram"/>
      </figure>
      <p>21 листопада, відбулася прем'єра <a href="https://24tv.ua/lifestyle/dzhamala_predstavila_saundtrek_do_filmu_tsina_pravdi_pro_golodomor_video_n1237225">кліпу </a>української співачки Джамали на пісню "Ціна правди", яка є саундтреком однойменного фільму.</p>
      <p>Прем'єра фільму "Ціна правди" запланована на 28 листопада. Кінострічці прогнозують шалений успіх, адже її вже відзначили на престижних фестивалях. Зокрема, автори фільму "Ціна правди" отримали нагороду на 44-му Фестивалі польських художніх фільмів "Золоті Леви".</p>
      <p>Дивіться трейлер до фільму "Ціна правди": неймовірне відео</p>
      <figure>
        <iframe src="https://www.youtube.com/embed/at21Noa_9kE" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>