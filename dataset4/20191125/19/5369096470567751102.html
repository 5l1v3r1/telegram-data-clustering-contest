<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/779560/olybiakos-trela-sto-limani-exafanistikan-ta-isitiria-gia-nterbi-ton-paok/"/>
    <meta property="og:site_name" content="to10.gr"/>
    <meta property="article:published_time" content="2019-11-25T19:19:31+00:00"/>
    <meta property="og:title" content="Ολυμπιακός: «Εξαφανίστηκαν» τα εισιτήρια για το ντέρμπι με τον ΠΑΟΚ!"/>
    <meta property="og:description" content="Οι οπαδοί των Πειραιωτών εξαφάνισαν τα περισσότερα εισιτήρια για το μεγάλο ντέρμπι της Κυριακής με τον ΠΑΟΚ – Εχουν μείνει ελάχιστα στα VIP και VVIP."/>
  </head>
  <body>
    <article>
      <h1>Ολυμπιακός: «Εξαφανίστηκαν» τα εισιτήρια για το ντέρμπι με τον ΠΑΟΚ!</h1>
      <h2>Οι οπαδοί των Πειραιωτών εξαφάνισαν τα περισσότερα εισιτήρια για το μεγάλο ντέρμπι της Κυριακής με τον ΠΑΟΚ – Εχουν μείνει ελάχιστα στα VIP και VVIP.</h2>
      <address><time datetime="2019-11-25T19:19:31+00:00">25 Nov 2019, 19:19</time> by <a rel="author">to10.gr</a></address>
      <p>Κατάμεστο θα είναι το βράδυ της ερχόμενης Κυριακής (1/12) το «Γ. Καραϊσκάκης» στο ντέρμπι με τον ΠΑΟΚ, καθώς οι οπαδοί των Πειραιωτών εξαφάνισαν τα περισσότερα εισιτήρια και πλέον έχουν απομείνει μόνο μερικά «μαγικά χαρτάκια» για τα VIP και VVIP.</p>
      <p>Η… δίψα των οπαδών του Ολυμπιακού για την αναμέτρηση με τον Δικέφαλο του Βορρά ήταν πολύ μεγάλη και από νωρίς το πρωί σχημάτισαν ουρές έξω από τα εκδοτήρια του φαληρικού γηπέδου προκειμένου να προμηθευτούν εισιτήρια για το σπουδαίο ματς.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Παράλληλα, αρκετοί έκλεισαν θέση στο Καραϊσκάκη μέσω ίντερνετ, με τα εισιτήρια να κάνουν «φτερά» μέσα σε πολύ μικρό χρονικό διάστημα. Το παιχνίδι ουσιαστικά είναι sold out, καθώς όπως προαναφέραμε, έχουμε μείνει ελάχιστα για τα VIP και VVIP.</p>
      <p>Ο κόσμος του Ολυμπιακού σε ένα ακόμα εντός έδρας παιχνίδι στη φετινή σεζόν θα γεμίσει ασφυκτικά το φαληρικό γήπεδο και θα προσπαθήσει να βοηθήσει την αγαπημένη του ομάδα να κάνει μια καλή εμφάνιση και να φτάσει σε μία ακόμα πολύ σπουδαία νίκη.</p>
      <p>Οι οπαδοί των Πειραιωτών δείχνουν έμπρακτα τη στήριξή τους και στέκονται δίπλα στον Πέδρο Μαρτίνς και τους ποδοσφαιριστές του, περιμένοντας από τους παίκτες του Πορτογάλου να πετύχουν μια επιβλητική νίκη απέναντι στον συνδιεκδικητή του τίτλου.</p>
      <p>
        <b>
          <a href="https://www.to10.gr/podosfero/superleague/779560/olybiakos-trela-sto-limani-exafanistikan-ta-isitiria-gia-nterbi-ton-paok/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>