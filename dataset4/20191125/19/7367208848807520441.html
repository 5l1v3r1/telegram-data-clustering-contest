<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/il-comune-di-busca-e-presente-sul-social-media-instagram-con-il-profilo-ufficiale.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T19:45:00+00:00"/>
    <meta property="og:title" content="Il Comune di Busca è presente sul social media Instagram con il profilo ufficiale"/>
    <meta property="og:description" content="L'assessora all'Innovazione, Aimar: &quot;L'obiettivo è di andare incontro alle esigenze di informazione dei cittadini più giovani e invitarli a essere partecipi alla vita politica e associativa della nostra città”"/>
  </head>
  <body>
    <article>
      <h1>Il Comune di Busca è presente sul social media Instagram con il profilo ufficiale</h1>
      <h2>L'assessora all'Innovazione, Aimar: "L'obiettivo è di andare incontro alle esigenze di informazione dei cittadini più giovani e invitarli a essere partecipi alla vita politica e associativa della nostra città”</h2>
      <address><time datetime="2019-11-25T19:45:00+00:00">25 Nov 2019, 19:45</time> by <a rel="author">comunicato stampa</a></address>
      <p>Da oggi, lunedì 25 novembre, il Comune di Busca è presente sul social media Instagram con il profilo ufficiale.<i>“Sempre più ragazzi</i> – spiega l’assessora all’Innovazione e Politiche giovanili <b>Beatrice Aimar, </b>che segue l’iniziativa - <i>soprattutto quelli compresi nella fascia tra i 13 e i 20 anni, non utilizzano Facebook, ma hanno un profilo Instagram. Instagram è un social basato soprattutto sulle fotografie, associate a brevi commenti, che si sta  diffondendo anche fra i meno giovani. Il nostro Comune, che già comunica da tempo online tramite il sito web e la pagina Facebook,  attiva ora  la sua presenza ufficiale anche su Instagram per andare incontro alle esigenze di informazione del maggior numero di cittadini e in particolare di quelli più giovani, invitandoli a essere partecipi, con i mezzi loro più affini, alla vita politica e associativa della nostra città”.</i></p>
    </article>
  </body>
</html>