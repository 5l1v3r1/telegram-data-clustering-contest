<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626264/%E0%A6%A8%E0%A6%B0%E0%A6%B8%E0%A6%BF%E0%A6%82%E0%A6%A6%E0%A7%80%E0%A6%A4%E0%A7%87-%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%95%E0%A6%BF%E0%A6%B6%E0%A7%8B%E0%A6%B0-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T19:40:00+00:00"/>
    <meta property="og:title" content="নরসিংদীতে ট্রেনের ধাক্কায় কিশোর নিহত"/>
    <meta property="og:description" content="নরসিংদীতে ঢাকাগামী মহানগর গোধূলি ট্রেনের ধাক্কায় এক কিশোরের মৃত্যু হয়েছে। সোমবার সন্ধ্যা সাড়ে ৭টার দিকে শহরের আরশীনগর রেলক্রসিংয়ে এ দুর্ঘটনা ঘটে। নরসিংদী রেলওয়ে স্টেশন থেকে আরশীনগর রেলক্রসিংয়ের দূরত্ব ২০০ মিটার। নরসিংদী রেলওয়ে পুলিশ ফাঁড়ির (ইনচার্জ) উপপরিদর্শক ফিরোজ আহমেদ ঘটনার সত্যতা নিশ্চিত করেন।"/>
  </head>
  <body>
    <article>
      <h1>নরসিংদীতে ট্রেনের ধাক্কায় কিশোর নিহত</h1>
      <address><time datetime="2019-11-25T19:40:00+00:00">25 Nov 2019, 19:40</time> by <a rel="author">প্রতিনিধি, নরসিংদী</a></address>
      <p>নরসিংদীতে ঢাকাগামী মহানগর গোধূলি ট্রেনের ধাক্কায় এক কিশোরের মৃত্যু হয়েছে। সোমবার সন্ধ্যা সাড়ে ৭টার দিকে শহরের আরশীনগর রেলক্রসিংয়ে এ দুর্ঘটনা ঘটে। নরসিংদী রেলওয়ে স্টেশন থেকে আরশীনগর রেলক্রসিংয়ের দূরত্ব ২০০ মিটার। নরসিংদী রেলওয়ে পুলিশ ফাঁড়ির (ইনচার্জ) উপপরিদর্শক ফিরোজ আহমেদ ঘটনার সত্যতা নিশ্চিত করেন।</p>
      <p>রেলওয়ে পুলিশ বলছে, সাড়ে ৭টার দিকে ঢাকাগামী মহানগর গোধূলি ট্রেনটি নরসিংদী স্টেশন অতিক্রম করে। এর আগে আরশীনগর রেলক্রসিং পার হওয়ার সময় ওই কিশোরকে ধাক্কা দেয় ট্রেনটি। ওই কিশোরের পরিচয় জানা যায়নি। পরে স্থানীয় লোকজন তাঁকে ধরাধরি করে হাসপাতালে নিয়ে যায়। হাসপাতালে নেওয়ার পথেই তার মৃত্যু হয়। লাশ নরসিংদী রেলওয়ে পুলিশ ফাঁড়িতে রাখা আছে।</p>
      <p>উপপরিদর্শক ফিরোজ আহমেদ জানান, অসতর্ক অবস্থায় রেলক্রসিং পার হওয়ার সময় এই দুর্ঘটনা ঘটতে পারে।</p>
    </article>
  </body>
</html>