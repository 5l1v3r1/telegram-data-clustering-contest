<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964253"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T19:56:26+00:00"/>
    <meta property="og:title" content="వారిని అడ్డుకుంటే కఠిన చర్యలే.. ఆర్టీసీ ఎండీ హెచ్చరిక"/>
    <meta property="og:description" content="ADVT"/>
  </head>
  <body>
    <article>
      <h1>వారిని అడ్డుకుంటే కఠిన చర్యలే.. ఆర్టీసీ ఎండీ హెచ్చరిక</h1>
      <address>
        <time datetime="2019-11-25T19:56:26+00:00">25 Nov 2019, 19:56</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>ఆర్టీసీ కార్మికుల జేఏసీ ప్రకటనపై ఆర్టీసీ తాత్కాలిక ఎండీ సునీల్ శర్మ ఫైర్ అయ్యారు. కార్మికుల నిర్ణయాన్ని తీవ్రంగా తప్పుపట్టారు. కార్మికులు ఇష్టమొచ్చినట్లు విధులకు గైర్హాజరై.. ఇష్టమొచ్చినప్పుడు మళ్లీ విధుల్లోకి చేరుతారా? అని ప్రశ్నించారు. కార్మికులను విధుల్లోకి తీసుకోవద్దని ఆర్టీసీ నిర్ణయించిందని స్పష్టం చేశారు. తాత్కాలిక ఉద్యోగులు విధులకు రావొద్దంటూ ఆర్టీసీ జేఏసీ చేసిన ప్రకటనను కూడా ఆయన ఖండించారు. మంగళవారం తాత్కాలిక ఉద్యోగులను అడ్డుకోవద్దని కార్మికులను సునీల్ శర్మ హెచ్చరించారు. చట్టాన్ని ఉల్లంఘిస్తే చట్టపరమైన చర్యలు తీసుకుంటామని స్పష్టం చేశారు. డిపోల వద్ద సీసీ కెమెరాలు ఏర్పాటు చేసిన పరిస్థితిని ఎప్పటికప్పుడు సమీక్షిస్తామని చెప్పారు. కార్మికులు ఇప్పటికే యూనియన్ల మాట విని తీవ్రంగా నష్టపోయారని, ఇకపై యూనియన్ల మాటవిని మరిన్ని నష్టాలు కోరి తెచ్చుకోవద్దని హితవుచెప్పారు. హైకోర్టు చెప్పిన ప్రక్రియ ముగిసే వరకు కార్మికులను విధుల్లోకి చేర్చుకోవడం సాధ్యం కాదని స్పష్టం చేశారు. ఆర్టీసీ గానీ, ప్రభుత్వం గానీ సమ్మె చేయమని చెప్పలేదన్నారు. కార్మికులు చట్ట విరుద్ధమైన సమ్మెలో ఉన్నారని అన్నారు. దీనిపై కార్మికశాఖ కమిషనర్ సరైన నిర్ణయం తీసుకుంటారని చెప్పారు. అంతా చట్ట ప్రకారం, పద్ధతి ప్రకారం జరుగుతుందన్నారు. లేబర్ కమిషనర్ నిర్ణయం తీసుకునే వరకు అందరూ సంయమనం పాటించాలని సూచించారు.</p>
    </article>
  </body>
</html>