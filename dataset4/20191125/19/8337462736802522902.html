<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/himachal-latest/himachal/cm-jai-ram-thakur-addresses-public-meeting-in-kangar-haroli-una.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-25T19:20:00+00:00"/>
    <meta property="og:title" content="मुकेश के गढ़ में दहाड़े जयराम, बोले-हमने हिसाब मांगा तो मुश्किल होगी"/>
    <meta property="og:description" content="सीएम जयराम ठाकुर ने कहा कि विपक्ष के लोग ग्लोबल इन्वेस्टर्स मीट को लेकर बहुत शोर डालकर हिसाब मांग रहे हैं, लेकिन अगर हमने हिसाब मांगा तो उन्हें मुश्किल..."/>
  </head>
  <body>
    <article>
      <h1>मुकेश के गढ़ में दहाड़े जयराम, बोले-हमने हिसाब मांगा तो मुश्किल होगी</h1>
      <h2>औद्योगिक विकास निगम के उपाध्यक्ष प्रो. राम कुमार की थपथपाई पीठ</h2>
      <address>
        <time datetime="2019-11-25T19:20:00+00:00">25 Nov 2019, 19:20</time>
      </address>
      <p><b>ऊना।</b> सीएम जयराम ठाकुर ने सोमवार को नेता विपक्ष मुकेश अग्निहोत्री के गृह विधानसभा क्षेत्र हरोली में जनसभा कर मुकेश अग्निहोत्री पर जमकर शब्द बाण छोड़े। सीएम जयराम ठाकुर ने कहा कि विपक्ष के लोग ग्लोबल इन्वेस्टर्स मीट को लेकर बहुत शोर डालकर हिसाब मांग रहे हैं, लेकिन अगर हमने हिसाब मांगा तो उन्हें मुश्किल हो जाएगी। उन्होंने कहा कि मुकेश अग्निहोत्री बताएं ग्लोबल इन्वेस्टर्स मीट के लिए वो भी अपने कार्यकाल में बहुत घूमे थे लेकिन वो प्रदेश में कितना निवेश ला पाए। सीएम जयराम ने कहा कि बीजेपी सरकार ने निवेश लाने के लिए जो प्रयास किया है वो एक ईमानदार कोशिश है।</p>
      <figure>
        <img src="https://himachalabhiabhi.com/wp-content/uploads/2019/11/una-1-4.jpg"/>
      </figure>
      <h3>
        <a href="https://bit.ly/33O8Zdg">
          <b>हिमाचल और देश-दुनिया की ताजा अपडेट के लिए join करें हिमाचल अभी अभी का Whats App Group No 11 … …</b>
        </a>
      </h3>
      <p>हरोली के कांगड़ में जनसभा को संबोधित करते हुए सीएम जयराम ने औद्योगिक विकास निगम के उपाध्यक्ष प्रो. राम कुमार की खूब पीठ थपथपाई और उन्हें अपने बचपन का साथी बताया। सीएम जयराम ने कहा कि हरोली में कई भवन बना दिए गए, जिनका कोई उपयोग नहीं हो रहा। सीएम ने कहा कि करोड़ों रुपयों के भवन खंडहर बनते जा रहे हैं। उन्होंने कहा कि बड़े-बड़े भवन बना देने से विकास नहीं होता, लेकिन नेता विपक्ष विधानसभा स्तर में बताएं की इन भवनों का कैसे प्रयोग किया जाए।</p>
      <figure>
        <img src="https://himachalabhiabhi.com/wp-content/uploads/2019/11/una-2-1.jpg"/>
      </figure>
      <h3>सीएम की चुटकी दो दो मित्र हों वहां तो आना ही पड़ेगा</h3>
      <p>हरोली के कांगड़ में जनसभा को संबोधित करते हुए सीएम जयराम ठाकुर ने कहा कि सीएम बनने के बाद उनका हरोली में पांचवीं बार आना हुआ है और जब भी प्रो. राम कुमार बुलाते है तो उन्हें आना ही पड़ता है क्योंकि राम कुमार मेरे बचपन के मित्र है। वहीँ उन्होंने चुटकी लेते हुए कहा कि इसी विधानसभा क्षेत्र से उनके एक और मित्र भी है जो इसी विधानसभा क्षेत्र का प्रतिनिधित्व करते है और वो रोजाना कुछ ना कुछ हमारी मित्रता का संदेश देते रहते है। उन्होंने कहा कि जिस विधानसभा क्षेत्र में दो-दो मित्र हों वहां तो आना ही पड़ेगा, इसको चाहे कोई अच्छा माने या बुरा।</p>
      <figure>
        <a href="https://hppcb.nic.in/">
          <img src="https://himachalabhiabhi.com/wp-content/uploads/2019/10/happy-diwali-1-2.jpg"/>
        </a>
      </figure>
      <h3>रेलवे विस्तार को लेकर शेयर का मुद्दा केंद्र से उठाने का किया दावा</h3>
      <p>हिमाचल में रेलवे के विस्तार को लेकर सीएम जयराम ठाकुर ने हिमाचल के भारी भरकम शेयर का मुद्दा केंद्र से उठाने का दावा किया। सीएम ने ऊना.हमीरपुर रेल लाइन के लिए प्रदेश सरकार के 50 प्रतिशत शेयर देने पर भी असमर्थता जताई। पत्रकारों के सवालों का जवाब देते हुए जयराम ठाकुर ने कहा कि पहाड़ी राज्य होने के कारण रेलवे लाइन बिछाने के लिए औसत बहुत ज्यादा आती है और मौजूदा समय में प्रस्तावित प्रोजेक्टस पर काम चल रहा है। उन्होंने कहा कि हिमाचल जैसे पहाड़ी राज्य को विशेष छूट देनेए 50 फीसदी शेयर के मामले और भूमि अधिग्रहण में मदद के लिए केंद्र से मुद्दा उठाये जाने का दावा भी किया।</p>
      <h3>
        <a href="https://goo.gl/Au6iQ8">
          <b>हिमाचल और देश-दुनिया की ताजा अपडेट के लिए like करे हिमाचल अभी अभी का facebook page… </b>
        </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/himachal-latest/himachal/high-court-issues-show-cause-notice-to-secretary-of-hpssc-hamirpur.html"/>
        <a href="https://himachalabhiabhi.com/himachal-latest/himachal/suspended-police-officers-reinstated-in-gudiya-case.html"/>
        <a href="https://himachalabhiabhi.com/himachal-latest/himachal/pong-dam-displaced-protest-in-fatehpur.html"/>
        <a href="https://himachalabhiabhi.com/himachal-latest/himachal/in-old-women-cruelty-case-court-sent-nine-to-judicial-custody-15-got-police-remand-sarkaghat.html"/>
        <a href="https://himachalabhiabhi.com/latest-news/savtantar-sankhyan-becomes-president-of-district-bilaspur-bjp.html"/>
        <a href="https://himachalabhiabhi.com/himachal-latest/himachal/universal-carton-included-in-hp-agricultural-produce-marketing-bill-in-winter-session-of-vidhansabha.html"/>
      </related>
    </article>
  </body>
</html>