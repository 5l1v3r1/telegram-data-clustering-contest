<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/vid-pochatku-roku-ponad-600-bukovinciv-uklali-kontrakti-u-viyskovih-chastinah-zsu-380840"/>
    <meta property="og:site_name" content="Погляд"/>
    <meta property="article:published_time" content="2019-11-25T19:25:00+00:00"/>
    <meta property="og:title" content="Від початку року понад 600 буковинців уклали контракти у військових частинах ЗСУ"/>
    <meta property="og:description" content="Від початку 2019 року понад шість сотень буковинців уклали контракти у військових частинах Збройних Сил України"/>
  </head>
  <body>
    <article>
      <h1>Від початку року понад 600 буковинців уклали контракти у військових частинах ЗСУ</h1>
      <h2>У більшості з них є досвід служби та участі в бойових діях</h2>
      <address>
        <time datetime="2019-11-25T19:25:00+00:00">25 Nov 2019, 19:25</time>
      </address>
      <p>Від початку 2019 року понад шість сотень буковинців уклали контракти у військових частинах Збройних Сил України. В більшості з них є досвід служби та участі в бойових діях, та чимало й тих, хто раніше не мав справи з армією.</p>
      <p>Попри відсутність військового досвіду чоловіки та жінки мають можливість в короткий термін здобути військово-облікову спеціальність і розпочати військову кар’єру. Відтак, після підготовки в навчальному центрі тривалістю до 3-х місяців військовослужбовець направляється до місця служби.</p>
      <p>Варто знати, що військові частини пропонують поряд із бойовими посадами й такі, що тісно пов’язані з цивільними. Це дозволяє реалізувати себе в армії медикам, фінансистам, кухарям, водіям тощо. До того ж можна обирати – службу в бойових військових частинах, або небойових, тобто в частинах забезпечення, складах, арсеналах, полігонах, навчальних центрах. Про це йдеться на офіційному сайті Чернівецької ОДА.</p>
      <p>Сьогодні пріоритетними для комплектування військовими частинами є 80 окрема десантно-штурмова бригада, підрозділ якої розташований в Чернівецькій області та 24 окрема механізована бригада імені Короля Данила, що на Львівщині.</p>
      <related>
        <h4>Схожі записи</h4>
        <a href="https://pogliad.ua/news/bukovina/ponad-550-bukovinciv-uklali-kontrakt-na-sluzhbu-v-zbroynih-silah-ukrayini-379414"/>
        <a href="https://pogliad.ua/news/bukovina/girski-shturmoviki-ta-desantniki-zaklikayut-bukovinciv-popovnyuvati-yih-lavi-379113"/>
        <a href="https://pogliad.ua/news/bukovina/ponad-450-bukovinciv-uklali-kontrakt-na-sluzhbu-v-zsu-377288"/>
        <a href="https://pogliad.ua/news/chernivtsi/dlya-doukomplektuvannya-zbroynih-sil-nabrano-mayzhe-600-bukovinciv---churay-160418"/>
      </related>
    </article>
  </body>
</html>