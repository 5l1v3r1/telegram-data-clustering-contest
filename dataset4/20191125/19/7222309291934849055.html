<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/ovarderliga-skatter-stulna-vid-miljardkupp-i-tyskland/"/>
    <meta property="og:site_name" content="HBL"/>
    <meta property="article:published_time" content="2019-11-25T19:17:00+00:00"/>
    <meta property="og:title" content="Ovärderliga skatter stulna vid miljardkupp i Tyskland"/>
    <meta property="og:description" content="Ett museum i tyska Dresden har blivit bestulet på smycken och andra skatter som sägs vara värda upp till motsvarande 94 miljoner euro."/>
  </head>
  <body>
    <article>
      <h1>Ovärderliga skatter stulna vid miljardkupp i Tyskland</h1>
      <h2>Ett museum i tyska Dresden har blivit bestulet på smycken och andra skatter som sägs vara värda upp till motsvarande 94 miljoner euro.</h2>
      <address><time datetime="2019-11-25T19:17:00+00:00">25 Nov 2019, 19:17</time> by <a rel="author">TT-AFP</a></address>
      <p>Det var under ett inbrott tidigt på måndagsmorgonen som tjuvar tog sig in i Grünes Gewölbe (Gröna valvet), som är inhyst i Dresdens residensslott.</p>
      <p>På museet finns omkring 4 000 föremål av guld, silver, ädelstenar, elfenben och bärnsten.</p>
      <p>Enligt tidningen Bild mixtrade tjuvarna med elektriciteten från utsidan och klättrade in i de välbevakade lokalerna genom ett fönster.</p>
      <p>Polisen bekräftar att inbrottet ägt rum och uppger att tjuvarna är på fri fot. Några siffror från officiellt håll om bytets värde finns ännu inte, men enligt Bild kan det röra sig om upp till en miljard euro.</p>
      <p>Grünes Gewölbe är ett av Europas äldsta museer sedan kurfursten August den starke öppnade det för allmänheten 1723.</p>
      <p>Museet anses ha en av Europas främsta samlingar av skattkammarobjekt, de flesta tillverkade under en period från 1500-talets mitt till 1735.</p>
      <figure>
        <img src="https://doeho6k8shw5z.cloudfront.net/imengine/image.php?uuid=3f9bcd0f-8a1c-40fe-b9b2-309e19093278&amp;type=preview&amp;source=3f9bcd0f-8a1c-40fe-b9b2-309e19093278&amp;function=hardcrop&amp;width=800&amp;height=1200&amp;q=80"/>
        <figcaption>Kriminaltekniska experter vid polisavspärrningen utanför museet där tjuvarna slog till.<cite>Bild: Sebastian Kahnert/Lehtikuva-AFP</cite></figcaption>
      </figure>
    </article>
  </body>
</html>