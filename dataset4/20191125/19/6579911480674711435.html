<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23513967-daniel-vallverdu-olga-savchuk-staff-tehnic-karolinei-pliskova.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T19:08:00+00:00"/>
    <meta property="og:title" content="WTA: Daniel Vallverdu și Olga Savchuk, în staff-ul tehnic al Karolinei Pliskova"/>
    <meta property="og:description" content="Jucătoarea de tenis Karolina Pliskova (2 WTA) i-a cooptat în staff-ul său tehnic pe antrenorul venezuelean Daniel Vallverdu și pe fosta jucătoare de dublu Olga Savchuk."/>
  </head>
  <body>
    <article>
      <h1>WTA: Daniel Vallverdu și Olga Savchuk, în staff-ul tehnic al Karolinei Pliskova</h1>
      <address><time datetime="2019-11-25T19:08:00+00:00">25 Nov 2019, 19:08</time> by <a rel="author">Silviu Dumitru</a></address>
      <p><b>Jucătoarea de tenis Karolina Pliskova (2 WTA) i-a cooptat în staff-ul său tehnic pe antrenorul venezuelean Daniel Vallverdu și pe fosta jucătoare de dublu Olga Savchuk.<br/></b><br/>Potrivit Mediafax, Vallverdu va fi la prima experiență ca antrenor al unei tenismene, după ce, în trecut, a mai activat doar în circuitul masculin, alături de jucători precum Andy Murray, Tomas Berdych, Grigor Dimitrov sau Stanislav Wawrinka.<br/><br/>Olga Savchuk (32 ani) s-a retras după US Open 2018. Cele mai bune clasări ale acesteia au fost pozițiile 79 la simplu și 33 la dublu.<br/><br/>După Turneul Campioanelor, Karolina Pliskova a anunțat despărțirea de Conchita Martinez, alături de care a reușit să obțină cea mai bună clasare din carieră, locul 2 WTA. De asemenea, în 2019, jucătoarea din Cehia a câștigat patru titluri WTA: Brisbane, Roma, Eastbourne și Zhengzhou. Sâmbătă, Conchita Martinez a anunțat că va începe colaborarea cu o altă jucătoare din circuit, Garbine Muguruza.<br/><br/>Pliskova a cucerit 15 titluri WTA în carieră, însă niciunul de Grand Slam, performanță pe care va încerca să o obțină sub îndrumarea noului său antrenor.</p>
    </article>
  </body>
</html>