<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/trener-bajerna-radujem-se-sto-cu-da-osetim-marakanu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T19:46:48+00:00"/>
    <meta property="og:title" content="Trener Bajerna: Radujem se što ću da osetim ,,Marakanu“"/>
    <meta property="og:description" content="Prinudni trener Bajerna iz Minhena Hansi Flik najavio je da će rotirati tim na sutrašnjoj utakmici sa Crvenom zvezdom i istakao da se raduje što će igrati na stadionu ,,Rajko Mitić“. Flik će imati određenih problema sa sastavom zbog povrede Davida Alabe, koji nije doputovao u prestonicu Srbije, a pod znakom pitanja je i Tijago […]"/>
  </head>
  <body>
    <article>
      <h1>Trener Bajerna: Radujem se što ću da osetim ,,Marakanu“</h1>
      <address><time datetime="2019-11-25T19:46:48+00:00">25 Nov 2019, 19:46</time> by <a rel="author">Nemanja</a></address>
      <p>Prinudni trener Bajerna iz Minhena Hansi Flik najavio je da će rotirati tim na sutrašnjoj utakmici sa Crvenom zvezdom i istakao da se raduje što će igrati na stadionu ,,Rajko Mitić“.</p>
      <p>Flik će imati određenih problema sa sastavom zbog povrede Davida Alabe, koji nije doputovao u prestonicu Srbije, a pod znakom pitanja je i Tijago Alkantara. Kao zamena za Austrijanca, iskače Džerom Boateng, koji je potpuno spreman.</p>
      <p>– <b>Džerom je trenirao vrlo dobro tokom reprezentativne pauze i spreman je da zaigra sutra. Ali još nisam odlučio ko će igrati umesto Alabe</b>. <b>Što se Tijaga tiče, on je povredio zglob, ali u redu je, spreman je da pomogne. On je igrač na koga uvek možete da računate, ima vrhunske kvalitete i srećan sam što ga imamo u ekipi</b> – kazao je Flik.</p>
      <p>Nakon pitanja o pojedincima iz svog tima, koji se ozbiljno nameću od njegovog preuzimanja ekipoe posle odlaska Nika Kovača, Flik je rekao da je veoma uzbuđen što će igrati pred Zvezdinom publikom.</p>
      <p>– <b>Svi znaju da je atmosfera na ovom stadionu posebna. Ovde su padali veliki klubovi. Radoznao sam da to osetim i zato se radujem sutrašnjem danu. Utakmica će u takvom ambijentu biti teška za nas</b> – rekao je Flik.</p>
      <p>Meč je na programu sutra od 21 sat na stadionu ,,Rajko Mitić“.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/marin-svi-znamo-kakvu-sansu-imamo-ali-bez-navijaca-se-ne-pitamo-mnogo/"/>
        <a href="https://www.sportskacentrala.com/2019/11/25/poruka-iz-frankfurta-bajern-sigurno-nece-potceniti-zvezdu/"/>
        <a href="https://www.sportskacentrala.com/2019/11/25/degenek-da-se-u-sredu-probudimo-ponosni-i-nasmejani-zbog-evropskog-proleca/"/>
        <a href="https://www.sportskacentrala.com/2019/11/25/milojevic-ocekuje-nas-spektakl-uz-nase-navijace-sve-je-moguce/"/>
        <a href="https://www.sportskacentrala.com/2019/11/25/i-omladinci-zvezde-protiv-bajerna-jure-prolece-u-evropi/"/>
        <a href="https://www.sportskacentrala.com/2019/11/25/bajern-krenuo-u-beograd-sa-najjacim-snagama/"/>
        <a href="https://www.sportskacentrala.com/2019/11/25/dika-stojanovic-marakana-ima-cudnu-moc-mozda-se-istorija-ponovi/"/>
        <a href="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
      </related>
    </article>
  </body>
</html>