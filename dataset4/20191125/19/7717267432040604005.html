<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/episimi-proti-gia-to-laiko-panepistimio-sta-nea-moudania"/>
    <meta property="og:site_name" content="Voria.gr"/>
    <meta property="article:published_time" content="2019-11-25T19:44:00+00:00"/>
    <meta property="og:title" content="ΕΠΙΣΗΜΗ ΠΡΩΤΗ ΓΙΑ ΤΟ ΛΑΪΚΟ ΠΑΝΕΠΙΣΤΗΜΙΟ ΣΤΑ ΝΕΑ ΜΟΥΔΑΝΙΑ"/>
    <meta property="og:description" content="Οι δράσεις θα πραγματοποιούνται μία φορά το μήνα, ημέρα Σάββατο στην Αίθουσα Πολλαπλών Χρήσεων του 2ου Γυμνασίου Μουδανιών από τις 18.00 έως τις 21.00"/>
  </head>
  <body>
    <article>
      <h1>ΕΠΙΣΗΜΗ ΠΡΩΤΗ ΓΙΑ ΤΟ ΛΑΪΚΟ ΠΑΝΕΠΙΣΤΗΜΙΟ ΣΤΑ ΝΕΑ ΜΟΥΔΑΝΙΑ</h1>
      <h2>Οι δράσεις θα πραγματοποιούνται μία φορά το μήνα, ημέρα Σάββατο στην Αίθουσα Πολλαπλών Χρήσεων του 2ου Γυμνασίου Μουδανιών από τις 18.00 έως τις 21.00</h2>
      <address><time datetime="2019-11-25T19:44:00+00:00">25 Nov 2019, 19:44</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Θερμά αγκαλιάστηκε από όλους η λειτουργία του<b> Λαϊκού Πανεπιστημίου στα Ν. Μουδανιά</b>, το οποίο ιδρύθηκε με απόφαση του <b>Δημοτικού Συμβουλίου</b> και τελεί υπό την εποπτεία του Συλλόγου Επιστημόνων Κεντρικής Μακεδονίας.</p>
      <p>Στην κατάμεστη αίθουσα εκδηλώσεων του 2ου Γυμνασίου η εισηγήτρια-Σύμβουλος Ψυχικής Υγείας και Συγγραφέας, Κατερίνα Φασέγγα, μίλησε για τα<b> «Τοξικά συναισθήματα»</b>, που μας κατακλύζουν και τα οποία, αν δεν τα αναγνωρίσουμε και δεν τα αντιμετωπίσουμε, μας στερούν την ευτυχία. Πολλοί άνθρωποι το περιγράφουν ως μια μια «κακή διάθεση χωρίς λόγο», ωστόσο όπω είπε πίσω από αυτήν κρύβονται τοξικά συναισθήματα, που δηλητηριάζουν τη ζωή του ανθρώπου και δεν του επιτρέπουν να χαρεί και του δημιουργούν την αίσθηση της τελμάτωσης. Αφού έγινε αναλυτική παρουσίαση των τοξικών συναισθημάτων, διαπιστώθηκε ότι όλα έναν κοινό παρονομαστή: προέρχονται από τον τρόπο σκέψης του ανθρώπου, που μπορεί να γίνει σύμμαχος ή εχθρός του. Γι' αυτό, όταν κάποιος βιώνει τοξικά συναισθήματα στη ζωή του καλό είναι να κάνει στον εαυτό του ένα μεγάλο δώρο: να τα αναγνωρίσει, να απαλλαγεί από αυτά και να τα αντικαταστήσει με θετικά συναισθήματα.</p>
      <p>Ο δήμαρχος <b>Μανώλης Καρράς</b>, που παρακολούθησε την εισήγηση, στον χαιρετισμό του τόνισε τη σημασία αυτών των δράσεων, που συμβάλλουν στη δια βίου μάθηση. «H δια βίου μάθηση δεν είναι πολυτέλεια αλλά αναγκαιότητα, προκειμένου να παρακολουθήσεις μία ταχύτατα εξελισσόμενη εποχή. Γι' αυτό και ως δημοτική αρχή, στηρίζουμε αυτές τις δράσεις, που με ιδιαίτερα χαρά, διαπιστώνω ότι τις στηρίζουν και οι πολίτες».</p>
      <p>Υπενθυμίζεται ότι οι δράσεις θα πραγματοποιούνται<b> μία φορά το μήνα, ημέρα Σάββατο,</b> στην Αίθουσα Πολλαπλών Χρήσεων του 2ου Γυμνασίου Μουδανιών, από τις 18.00 έως τις 21.00. Η επόμενη διάλεξη θα πραγματοποιηθεί στις 14 Δεκεμβρίου, με θέμα «Η ευγνωμοσύνη ως στάση ζωής», με εισηγήτρια την Ψυχοθεραπεύτρια - Οικογενειακή Θεραπεύτρια, MSc Κοινωνική Λειτουργό, Εκπαιδεύτρια Ενηλίκων, Σοφία Κουτσογιάννη.</p>
      <p>Η τρίτη διάλεξη, του α' εξαμήνου, θα πραγματοποιηθεί στις 18 Ιανουαρίου 2020, με θέμα «Η Δημιουργική Γραφή ως θεραπευτικό μέσο», με εισηγήτρια τη MSc Διοίκησης Πολιτισμικών Μονάδων, ΜΑ Δημιουργικής Γραφής, Εκπαιδεύτρια Ενηλίκων, Ελένη Γρομπανοπούλου.</p>
      <p>Περισσότερες πληροφορίες και δηλώσεις συμμετοχής στο τηλ. 6972265668.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/chalkidiki-idriete-to-laiko-panepistimio-neon-moudanion-to-programma"/>
        <a href="https://www.voria.gr/article/moudania-eos-ton-martio-2020-i-sindesis-sto-neo-diktio-idrefsis"/>
        <a href="https://www.voria.gr/article/chalkidiki-isroi-idaton-se-fortigo-plio-sta-nea-moudania"/>
        <a href="https://www.voria.gr/article/karras-gia-vandalismous-sto-epal-nmoudanion-thlipsi-ke-apogoitefsi"/>
        <a href="https://www.voria.gr/article/chalkidiki-ikones-chaous-se-epal-meta-apo-katalipsi"/>
        <a href="https://www.voria.gr/article/sf-paok-moudanion-etimazi-ta-episima-egkenia-me-ntampl---pektes"/>
      </related>
    </article>
  </body>
</html>