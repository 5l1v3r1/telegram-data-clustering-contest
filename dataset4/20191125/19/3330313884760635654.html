<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905206/olympique-lyon-mist-memphis-ook-in-champions-league-door-dijbeenblessure.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T19:32:00+00:00"/>
    <meta property="og:title" content="Vrees Garcia wordt waarheid: Memphis mist ook Champions League-duel met Zenit"/>
    <meta property="og:description" content="Memphis Depay moet het duel van Olympique Lyon tegen Zenit Sint-Petersburg in de Champions League laten schieten vanwege een dijbeenblessure. Bij het Nederlands elftal moest hij hierdoor de eerste wedstrijd tegen Noord-Ierland al laten schieten. Olympique Lyon heeft maandag tests gehouden met Memphis, maar daaruit bleek dat de Nederlander niet fit genoeg is om mee te spelen tegen de Russische club. Lyon-coach Rudi Garcia was al niet blij met bondscoach Ronald Koeman, die Memphis tijdens de wedstrijd tegen Estland minuten liet maken. Volgens de coach kon de aanvaller hierdoor afgelopen zaterdag tegen Nice al niet meespelen en moet hij nu ook verstek laten gaan in de Champions League. &quot;Ik vind dat een gebrek aan respect voor Olympique&quot;, zo vertelde Garcia tijdens de persconferentie voor het competitieduel met Nice."/>
  </head>
  <body>
    <article>
      <h1>Vrees Garcia wordt waarheid: Memphis mist ook Champions League-duel met Zenit</h1>
      <address>
        <time datetime="2019-11-25T19:32:00+00:00">25 Nov 2019, 19:32</time>
      </address>
      <p>
        <b>Memphis Depay moet het duel van Olympique Lyon tegen Zenit Sint-Petersburg in de Champions League laten schieten vanwege een dijbeenblessure. Bij het Nederlands elftal moest hij hierdoor de eerste wedstrijd tegen Noord-Ierland al laten schieten.</b>
      </p>
      <p>Olympique Lyon heeft maandag tests gehouden met Memphis, maar daaruit bleek dat de Nederlander niet fit genoeg is om mee te spelen tegen de Russische club. Lyon-coach Rudi Garcia was al niet blij met bondscoach Ronald Koeman, die Memphis tijdens de wedstrijd tegen Estland minuten liet maken. Volgens de coach kon de aanvaller hierdoor afgelopen zaterdag tegen Nice al niet meespelen en moet hij nu ook verstek laten gaan in de Champions League. "Ik vind dat een gebrek aan respect voor Olympique", zo vertelde Garcia tijdens de persconferentie voor het competitieduel met Nice.</p>
      <p>Memphis is sinds kort de aanvoerder van de Franse club. Naast de aanvaller moet Lyon het tegen Zenit ook stellen zonder middenvelder Houssem Aouar, die ook geblesseerd is. De aftrap bij de wedstrijd tussen Zenit en Lyon is woensdag om 18:55 uur.</p>
      <figure>
        <iframe data-src="https://twitter.com/OL/status/1199026339577257985?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>