<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419231"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T19:39:00+00:00"/>
    <meta property="og:title" content="גדי איזנקוט נגד הדרג המדיני"/>
    <meta property="og:description" content="הרמטכ&quot;ל שלעבר מתח ביקורת קשה על התנהלות המדינאים ומזהיר ממלחמה קשה שעלולה להתפתח בזירה הצפונית."/>
  </head>
  <body>
    <article>
      <h1>גדי איזנקוט נגד הדרג המדיני</h1>
      <address><time datetime="2019-11-25T19:39:00+00:00">25 Nov 2019, 19:39</time> by <a rel="author">ערוץ 7</a></address>
      <p>הרמטכ"ל לשעבר גדי איזנקוט יוצא בביקורת חריפה נגד הדרג המדיני בכל הקשור לתכנון ואישור מבצעים צבאיים.</p>
      <p>"בניגוד לאגדה הרווחת, שמישהו מזין לתקשורת, צה"ל היה זה שהציג במשך כל השנים והכין תכניות ושקד עליהן ורק אח"כ המליץ לפעול לפיהן גם ב-2016, גם במינהור בצפון, גם בתקיפות בעזה, כולל פעולות אקטיביות, ועוד מבצעים, אך אין לזה יחסי ציבור", אמר איזנקוט בכנס של המכון הישראלי לדמוקרטיה.</p>
      <p>לדבריו, "לדרג המדיני מגיע הקרדיט שהוא אישר את הפעולות, אבל בניגוד לדימוי - מי שדחף לפעילות זה צה"ל. המציאות שונה ב-180 מעלות ממה שמתפרסם".</p>
      <p>"צה"ל מעולם לא תקף מטרה שאינה מפקדה, חולית טרור או מנהרה. אפשר לפגוש גם את אותם הדמויות שראיתי באירועים לפני שלוש וארבע שנים, אותם דמויות שהיום רוצות לעלות על בית המשפט ועל המשטרה, אותם אנשים ואותם שמות שמפיצים את השקרים האלה כדי לשרת אג'נדה", הוסיף איזנקוט.</p>
      <p>הוא התייחס לאיומים על ישראל וציין כי "האתגר הצפוני חמור מאוד. אם תהיה מלחמה בצפון היא תהיה קשה בימים הראשונים ובלתי נסבלת לחיזבאללה".</p>
      <p>"אני לא רואה איום קיומי על מדינת ישראל. הרתעה נבנית במשך שנים ולא קורסת ביום אחד. אפשר להתפאר בהרתעה ובעשייה הביטחונית של העשור האחרון", הוסיף.</p>
      <p>איזנקוט ביקר גם את מי שתקפו אותו על רקע רצונו להגדיל את השירות המשותף בצה"ל. "פקודת השירות המשותף נתפסה לצערי כאיום. כניסיון לקבל ולהביא אג'נדה לתוך צה"ל. בתוך הצבא היא התקבלה בהבנה גדולה, עבדו עליה חמש שנים. היו גורמים פוליטיים שהתאים להם המצב שהיה לפני, של בלאגן, ללא כללים ועקרונות.</p>
    </article>
  </body>
</html>