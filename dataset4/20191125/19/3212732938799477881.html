<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/super-ligde-deplasman-takimlarinin-haftasi-235929-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-25T19:56:58+00:00"/>
    <meta property="og:title" content="Süper Lig'de deplasman fırtınası!"/>
    <meta property="og:description" content="Süper Lig'de 12'nci hafta geride kalırken, deplasman ekipleri aldıkları sonuçlarla haftaya damga vurdu."/>
  </head>
  <body>
    <article>
      <h1>Süper Lig'de deplasman fırtınası!</h1>
      <h2>Süper Lig'de 12'nci hafta geride kalırken, deplasman ekipleri aldıkları sonuçlarla haftaya damga vurdu.</h2>
      <address><time datetime="2019-11-25T19:56:58+00:00">25 Nov 2019, 19:56</time> by <a rel="author">Mynet</a></address>
      <p>Süper Lig'de 12'nci hafta Antalyaspor - Gaziantep FK maçıyla sona ererken, oynanan 9 karşılaşmada deplasman takımlarının grafiği dikkat çekti. Bu hafta oynanan karşılaşmalar sonunda deplasman ekipleri 6 galibiyet alırken, iki maç da berabere sonuçlandı. Evinde tek gülen takım ise Çaykur Rizespor'u 2-0 mağlup eden Denizlispor oldu.</p>
      <h3>DEPLASMAN EKİPLERİNİN EN ÇOK KAZANDIĞI HAFTA</h3>
      <p>Süper Lig'de 12'nci hafta sonunda deplasman ekipleri aldıkları 6 galibiyetle bu sezon bir ilke imza attı. Bu hafta, deplasman ekiplerinin şu ana kadar en çok maç kazandığı hafta olarak dikkat çekti. Ligin 3'üncü haftasında oynanan karşılaşmalar sonucunda deplasman ekipleri 5 galibiyet alırken, 4 de beraberlik elde etmiş ve o haftayı mağlubiyet yüzü görmeden kapatmıştı. Bu hafta deplasmanda gülen takımlar Medipol Başakşehir, Trabzonspor, Beşiktaş, Demir Grup Sivasspor, Gençlerbirliği ve Göztepe olurken; Fenerbahçe ve Gaziantep FK da deplasmanda aldıkları 1'er puanla evlerine dönmeyi başardı.</p>
      <h3>Süper Lig'de 12'nci haftada alınan sonuçlar şu şekilde:</h3>
      <p>Galatasaray - Medipol Başakşehir: 0-1</p>
      <p>Denizlispor - Çaykur Rizespor: 2-0</p>
      <p>MKE Ankaragücü - Trabzonspor: 0-3</p>
      <p>İttifak Holding Konyaspor - Beşiktaş: 0-1</p>
      <p>İstikbal Mobilya Kayserispor - Demir Grup Sivasspor: 1-4</p>
      <p>Kasımpaşa - Gençlerbirliği: 1-2</p>
      <p>Alanyaspor - Göztepe: 0-1</p>
      <p>Yeni Malatyaspor - Fenerbahçe: 0-0</p>
      <p>Antalyaspor - Gaziantep FK: 1-1</p>
    </article>
  </body>
</html>