<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/da-g-skill-quattro-nuovi-moduli-ddr4-alta-capacita-per-workstation-intel-e-amd/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T19:10:00+00:00"/>
    <meta property="og:title" content="Da G.Skill quattro nuovi moduli DDR4 alta capacità per workstation Intel e AMD | Tom's Hardware"/>
    <meta property="og:description" content="G.Skill ha annunciato quattro nuovi kit di memoria RAM delle serie Trident Z Neo e Royal per piattaforme HEDT Intel e AMD."/>
  </head>
  <body>
    <article>
      <h1>Da G.Skill quattro nuovi moduli DDR4 alta capacità per workstation Intel e AMD | Tom's Hardware</h1>
      <address>
        <time datetime="2019-11-25T19:10:00+00:00">25 Nov 2019, 19:10</time>
      </address>
      <p><b>G.Skill ha annunciato quattro nuovi kit di memoria Trident Z</b>, tra soluzioni Neo e Royal, fra cui: <b>DDR4-3600 CL16 da 256 GB</b> (8 x 32),<b>DDR4-4000 CL18 da 256 GB</b> (8 x 32), <b>DDR4-4000 CL15 da 64 GB</b> (8 x 8) e <b>DDR4-3600 CL14</b> sempre<b> da 64 GB</b> (8 x 8).</p>
      <p>Tutti e quattro i kit sono dedicati ai sistemi HEDT (High End DeskTop), come le piattaforme X299 di Intel e TRX40 di AMD, che possono supportare fino a 256 GB di memoria RAM su quattro canali.</p>
      <figure>
        <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65039.768x432.jpg"/>
      </figure>
      <p>Come mostrato nello screenshot sottostante, il nuovo kit <b>DDR4-4000 CL15 da 64 GB</b> è stato testato con una motherboard <a href="https://www.tomshw.it/hardware/asus-rampage-vi-extreme-encore-nuova-scheda-madre-per-processori-intel-extreme/"><b>Asus Rampage VI Extreme Encore</b></a> e con un processore appartenente alla famiglia Cascade-Lake X, il<b> Core i9 10900X</b>.</p>
      <slideshow>
        <figure>
          <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65040.768x432.jpg"/>
        </figure>
        <figure>
          <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65041.768x432.jpg"/>
        </figure>
      </slideshow>
      <p>Per chi invece necessita di una workstation ad alte prestazioni o di un sistema che deve eseguire più macchine virtuali, ci sono i kit da 256 GB. Nelle seguenti schermate è possibile vedere il kit <b>DDR4-4000 CL18</b> in azione su due sistemi, uno con motherboard <b>MSI Creator X299</b> e <b>CPU Intel Core i9-9920X</b> e l’altro con motherboard <b>Asus Prime X299 Deluxe II</b> e<b> CPU Core i9-9820X</b>.</p>
      <slideshow>
        <figure>
          <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65042.768x432.jpg"/>
        </figure>
        <figure>
          <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65043.768x432.jpg"/>
        </figure>
      </slideshow>
      <p>Per gli utenti AMD con piattaforma TRX40 c’è il kit a bassa latenza <b>DDR4-3600 CL14 da 64 GB</b>, che è stato convalidato su una motherboard <b>Asus ROG Zenith II Exteme</b> e con la CPU <b>Ryzen Threadripper 3960X</b>.</p>
      <figure>
        <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65044.768x432.jpg"/>
      </figure>
      <p>Chi invece necessita del massimo quantitativo di memoria rimanendo su piattaforma AMD c’è il kit <b>DDR4-3600 CL16 da 256 GB</b>, testato sempre sullo stesso sistema.</p>
      <figure>
        <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65045.768x432.jpg"/>
      </figure>
      <p>Nella tabella di seguito è possibile visionare tutto il listino di memorie quad-channel G.Skill per il segmento HEDT.</p>
      <figure>
        <img src="https://www.tomshw.it/images/images/2019/11/g-skill-annuncia-quattro-nuovi-kit-per-sistemi-hedt-65046.768x432.jpg"/>
      </figure>
      <p>Le nuove memorie <b>supportano la tecnologia Intel XMP 2.0</b> e<b> saranno disponibili nel corso del quarto trimestre.</b></p>
    </article>
  </body>
</html>