<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/celebrul-caine-care-l-a-urmarit-pe-liderul-isis-decorat-de-trump-zeste-incredibil.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-25T19:43:00+00:00"/>
    <meta property="og:title" content="Celebrul câine care l-a urmărit pe liderul ISIS, decorat de Trump. „Este incredibil”"/>
    <meta property="og:description" content="Preşedintele american Donald Trump l-a prezentat luni la Casa Albă pe câinele armatei SUA care a participat la raidul ce a condus la moartea liderului grupării Statul Islamic (SI), Abu Bakr al-Bagdadi."/>
  </head>
  <body>
    <article>
      <h1>Celebrul câine care l-a urmărit pe liderul ISIS, decorat de Trump. „Este incredibil”</h1>
      <h2>Preşedintele american Donald Trump l-a prezentat luni la Casa Albă pe câinele armatei SUA care a participat la raidul ce a condus la moartea liderului grupării Statul Islamic (SI), Abu Bakr al-Bagdadi.</h2>
      <address>
        <time datetime="2019-11-25T19:43:00+00:00">25 Nov 2019, 19:43</time>
      </address>
      <p><i>"Conan a făcut o muncă fantastică"</i>, a subliniat preşedintele SUA în prezenţa soţiei sale Melania şi a vicepreşedintelui Mike Pence, potrivit Agerpres.</p>
      <p><i>"Acest câine este incredibil, atât de strălucitor, atât de inteligent"</i>, a adăugat el, precizând că celebrul ciobănesc belgian malinois <i>"a primit o medalie şi o placă".</i></p>
      <p><i>"Conan este o câine rezistent"</i>, a mai spus Trump, subliniind că animalul a fost rănit în timpul raidului asupra unei zone controlate de rebeli în nordul Siriei, în apropiere de graniţa cu Turcia.</p>
      <p><i>"Conan a fost grav rănit. Dar s-a recuperat foarte repede şi de atunci a participat în raiduri foarte importante"</i>, a declarat el.</p>
      <p>După anunţul, la 27 octombrie, privind moartea celui mai căutat jihadist din lume, Donald Trump a lăudat munca acestui câine "<i>magnific</i>".</p>
      <p>Animalul l-a urmărit pe şeful grupării Statul Islamic <a href="https://stirileprotv.ro/stiri/international/donald-trump-despre-moartea-liderului-isis-abu-bakr-al-baghdadi.html">în tunelul unde acesta s-a aruncat în aer în Siria.</a></p>
    </article>
  </body>
</html>