<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563247/ipa-o-tramp-parasimoforise-ton-skylo-poy-katadiwxe-ton-ampoy-mpakr-al-mpagkntanti-pic-"/>
    <meta property="og:site_name" content="NOOZ."/>
    <meta property="article:published_time" content="2019-11-25T19:19:00+00:00"/>
    <meta property="og:title" content="ΗΠΑ: Ο Τραμπ παρασημοφόρησε τον σκύλο που καταδίωξε τον Άμπου Μπακρ αλ Μπαγκντάντι [pic]"/>
    <meta property="og:description" content="Ο σκύλος, με το όνομα Κόναν, βοήθησε ουσιαστικά στην καταδίωξη που οδήγησε και στο θάνατο του ηγέτη του Ισλαμικού Κράτους, Άμπου Μπακρ αλ Μπαγκντάντι, με την προσφορά του να αναγνωρίζεται επίσημα από τον Ντόναλντ Τραμπ."/>
  </head>
  <body>
    <article>
      <h1>ΗΠΑ: Ο Τραμπ παρασημοφόρησε τον σκύλο που καταδίωξε τον Άμπου Μπακρ αλ Μπαγκντάντι [pic]</h1>
      <address>
        <time datetime="2019-11-25T19:19:00+00:00">25 Nov 2019, 19:19</time>
      </address>
      <p>
        <b>Ο σκύλος, με το όνομα Κόναν, βοήθησε ουσιαστικά στην καταδίωξη που οδήγησε και στο θάνατο του ηγέτη του Ισλαμικού Κράτους, Άμπου Μπακρ αλ Μπαγκντάντι, με την προσφορά του να αναγνωρίζεται επίσημα από τον Ντόναλντ Τραμπ.</b>
      </p>
      <p>Ο πρόεδρος των ΗΠΑ παρουσίασε τον εν λόγω σκύλο στον Λευκό Οίκο και δήλωσε πως ίσως αποτελεί τον διασημότερο σκύλο του κόσμου.</p>
      <p>«Ο <b>Κόναν</b> έκανε φανταστική δουλειά», υπογράμμισε ο Ρεπουμπλικάνος πρόεδρος, παρουσία της συζύγου του<b> Μελάνια</b> και του αντιπροέδρου<b> Μάικ Πενς</b>, ενώ πρόσθεσε πως «αυτός ο σκύλος είναι απίστευτος, τόσο εξαιρετικός, τόσο έξυπνος», διευκρινίζοντας ότι το μαλινουά παρασημοφορήθηκε «με ένα μετάλλιο και μια πλακέτα».</p>
      <p>Αμέσως μόλις ανακοινώθηκε ο θάνατος του πιο καταζητούμενου τζιχαντιστή του πλανήτη, στις 27 Οκτωβρίου, ο<b> Τραμπ </b>επαίνεσε το έργο αυτού του «φανταστικού» σκύλου. Ο <b>Κόναν </b>είχε ακολουθήσει τον <b>Αλ Μπαγκντάντι </b>μέσα στη σήραγγα όπου έβαλε τέλος στη ζωή του πυροδοτώντας τα εκρηκτικά με τα οποία ήταν ζωσμένος.</p>
      <p>«Ο<b> Κόναν </b>είχε τραυματιστεί βαριά», εξήγησε ο Αμερικανός πρόεδρος. «Πίστευαν ότι δεν θα τα κατάφερνε, όμως ανάρρωσε πολύ γρήγορα», πρόσθεσε.</p>
      <figure>
        <img src="https://www.nooz.gr/Multimedia/2019/11/26064e3a-a2f8-45b7-8753-02dce114e33a.jpg"/>
      </figure>
    </article>
  </body>
</html>