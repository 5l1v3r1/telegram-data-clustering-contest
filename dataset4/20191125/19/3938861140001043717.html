<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_svitovij-rejting-procvitannya-nazvali-silni-ta-slabki-storoni-ukrayini/939889"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T19:10:00+00:00"/>
    <meta property="og:title" content="Світовий рейтинг процвітання: назвали сильні та слабкі сторони України"/>
    <meta property="og:description" content="Україна посіла 96 місце серед 167 країн у світовому рейтингу процвітання. За десять років Україна опустилася в рейтингу на десять позицій, та стоїть поряд з Тунісом та Кубою &amp;mdash; 95 та 97 місце відповідно. Рейтинг склав аналітичний центр The Legatum Prosperity. Сильні сторони ..."/>
  </head>
  <body>
    <article>
      <h1>Світовий рейтинг процвітання: назвали сильні та слабкі сторони України</h1>
      <address><time datetime="2019-11-25T19:10:00+00:00">25 Nov 2019, 19:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939889_w_300.jpg?v=0"/>
        <figcaption>Україна посіла 96 місце у світовому рейтингу процвітання. Фото: Ukrlib</figcaption>
      </figure>
      <p>Україна посіла 96 місце серед 167 країн у світовому рейтингу процвітання.</p>
      <p>За десять років Україна опустилася в рейтингу на десять позицій, та стоїть поряд з Тунісом та Кубою — 95 та 97 місце відповідно. Рейтинг склав аналітичний центр <a href="https://www.prosperity.com/globe/ukraine">The Legatum Prosperity</a>.</p>
      <p>Сильні сторони України — освіта (37 місце) та умови життя (69 місце), а слабкі — соціальний капітал, тобто міжособистісна довіра та довіра до інституцій (148 місце) та особиста безпека (145 місце). Водночас аналітики вважають, що протягом десяти років у країні покращилися умови ведення бізнесу.</p>
      <p>Лідерами рейтингу стали Данія, Норвегія та Швейцарія. Останні місця посіли Центральна Африканська Республіка, Ємен та Південний Судан.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_aki-kompaniyi-ocholili-top100-najdorozhchih-brendiv-ukrayini/939428"/>
      </related>
      <p>Під час складання рейтингу аналізується стан освіти й охорони здоров'я, рівень безпеки, особистої свободи, стан навколишнього середовища, якість державних послуг і те, чи в країні легко займатися підприємництвом й інноваціями.</p>
      <blockquote>Міжнародне рейтингове агентство Moody's Investors Service <a href="https://gazeta.ua/articles/economics/_mizhnarodne-agentstvo-pokraschilo-prognoz-schodo-ekonomiki-ukrayini/939762">підвищило прогноз</a> щодо кредитного рейтингу України — зі стабільного на позитивний.</blockquote>
    </article>
  </body>
</html>