<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/epikindinos-tassis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T19:20:00+00:00"/>
    <meta property="og:title" content="Επικίνδυνος ο Τάσσης"/>
    <meta property="og:description" content="Ο Γιώργος Ζαΐρης αρθρογραφεί για την πολύτιμη νίκη του ΠΑΟΚ που εκμεταλλεύτηκε το δώρο της Νέας Σμύρνης"/>
  </head>
  <body>
    <article>
      <h1>Επικίνδυνος ο Τάσσης</h1>
      <h2>Ο Γιώργος Ζαΐρης αρθρογραφεί για την πολύτιμη νίκη του ΠΑΟΚ που εκμεταλλεύτηκε το δώρο της Νέας Σμύρνης</h2>
      <address><time datetime="2019-11-25T19:20:00+00:00">25 Nov 2019, 19:20</time> by <a rel="author">Γιώργος Ζαϊρης</a></address>
      <p>Ο ΠΑΟΚ πήρε μια πολύτιμη νίκη, δεν επέστρεψε το δώρο της Νέας Σμύρνης, κέρδισε τη Λάρισα και πηγαίνει την προσεχή Κυριακή στο Γ. Καραϊσκάκης ισόβαθμος με τους ερυθρόλευκους.</p>
      <p>Ο ΠΑΟΚ μπορεί να μην έθελξε με την απόδοση του αλλά η σημασία είναι πως κέρδισε. Είναι ξεκάθαρο πως ο Τάσσης είναι τουλάχιστον ανεπαρκής διαιτητής και φυσικά δεν περίμενα από τον Κούγια να σχολιάσει τις φάσεις που ΑΔΙΚΗΣΕ τον ΠΑΟΚ. Από που να αρχίσουμε; Από το ότι ο Φατιόν έμεινε στον αγωνιστικό χώρο και δεν αποβλήθηκε; Πριν δει την κίτρινη κάρτα είχε κάνει ένα εγκληματικό φάουλ όπου εκεί ο διαιτητής από την Ηπειρο του την χάρισε. Ο Μιχαήλ; Επρεπε να είχε αποβληθεί πολύ νωρίτερα για τον ίδιο λόγο.</p>
      <p>Του χαρίστηκε η πρώτη κίτρινη όταν πάτησε τον Μπίσεσβαρ, φάση που ο Τάσσης υπέδειξε απλά ως φάουλ,. Να συνεχίσω; Δεν υπάρχει επιθετικό φάουλ του Μάτος στη φάση που ο Σφιντέρσκι σκοράρει. Ανεπαρκής και ο Τζοβάρας στο VAR. Και όλα αυτά ένα 24ωρο μετά τα όσα είδαμε στο Γ. Καραϊσκάκης με τον Κομίνη αλλά και τον… Κόρμπο. Ναι τον ποδοσφαιριστή του Πανιωνίου που κάνει χώρο σε παίκτη του Ολυμπιακού για να έχει καλύτερο οπτικό πεδίο για να σουτάρει! Αυτή η φάση αρκεί! Ο ΠΑΟΚ λοιπόν έκανε το χρέος του, ο ΠΑΟΚ κέρδισε τη Λάρισα χωρίς να βγάλει μεγάλη ενέργεια που ας ελπίσουμε ότι θα τη δούμε στο Γ. Καραϊσκάκης. Εκεί που ο Σφιντέρσκι δεν πρέπει να σπαταλήσει τις ευκαιρίες που έχασε, ασχέτως αν βρήκε και πάλι δρόμο προς τα δίχτυα μετά την ανάπαυλα δυο αγωνιστικών.</p>
      <p>Ο ΠΑΟΚ χθες είδε τον Βιεϊρίνια να δείχνει πως δεν έχει πρόβλημα φυσικής κατάστασης, είχε την πολυτέλεια να ξεκουράσει τον Λημνιό ενώ είναι επίσης σημαντικό πως κράτησε το μηδέν στην άμυνα του. Εχει μπροστά του μια εβδομάδα για να δουλέψει και να εκμεταλλευτεί το άγχος και τις αδυναμίες του Ολυμπιακού.</p>
      <p>*Από την έντυπη έκδοση της Metrosport (25/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/glenti-den-egine-alla-stochos-epitefchthike-protos-paok"/>
        <a href="http://www.metrosport.gr/article/osi-miloun-gia-exigiansi-kitoun-tin-parti-tous"/>
        <a href="http://www.metrosport.gr/article/fortomeno-toneo-d-s-tou-gs-iraklis"/>
        <a href="http://www.metrosport.gr/article/piesi-fevgi-ap-ton-paok-ke-pigeni-ston-olimpiako"/>
        <a href="http://www.metrosport.gr/article/paok-to-megalitero-ntermpi-ine-esoteriko"/>
        <a href="http://www.metrosport.gr/article/gkel-den-ekane-kani-omos-ti-doulia-tou"/>
      </related>
    </article>
  </body>
</html>