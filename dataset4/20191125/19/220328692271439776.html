<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/gubyat-se-miliardi-ot-neplashchane-na-dantsi-407620.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T19:43:17+00:00"/>
    <meta property="og:title" content="Губят се милиарди от неплащане на данъци"/>
    <meta property="og:description" content="Загубите за бюджета през последните 10 години от манипулиране на софтуера за управление на продажбите в търговските обекти са огромни"/>
  </head>
  <body>
    <article>
      <h1>Губят се милиарди от неплащане на данъци</h1>
      <address><time datetime="2019-11-25T19:43:17+00:00">25 Nov 2019, 19:43</time> by <a rel="author">Стандарт</a></address>
      <p>Милиарди са загубите за бюджета през последните 10 години от манипулиране на софтуера за управление на продажбите в търговските обекти.<b> </b>Това обяви във Варна говорителят на Националната агенция по приходите Росен Бъчваров. Експерти на НАП са разяснили на производители и ползватели на софтуер привеждането на дейността на търговците в съответствие с новата наредба за касовите апарати. "Проблемът е, че софтуерът е използван както за улеснение на бизнеса, така и за неплащане на данъци. Това води до средногодишни загуби от порядъка на 300 млн. лв. за година в продължение на 10 години, което в общи линии е една сума от три милиарда за последните 10 години, която всъщност не е била получена от българското общество. Това, което НАП казва, е: време е софтуерът да спре да може да прави подобни манипулации и идеята е с възможно най-малка административна намеса това да се случи", обясни Бъчваров.</p>
    </article>
  </body>
</html>