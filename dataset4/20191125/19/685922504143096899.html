<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474881"/>
    <meta property="og:site_name" content="طرفداری"/>
    <meta property="article:published_time" content="2019-11-25T19:06:06+00:00"/>
    <meta property="og:title" content="عارف غلامی: همیشه انتظارات از استقلال بالا است؛ در مورد پرداختی‌ها نمی‌توانم صحبت کنم"/>
    <meta property="og:description" content="طرفداری- پس از پیروزی استقلال برابر نساجی در هفته یازدهم، عارف غلامی در میان خبرنگاران حاضر شد و به سوالات آن ها پاسخ داد. به گزارش فارس، عارف غلامی پس از پیروزی استقلال مقابل نساجی اظهار داشت:"/>
  </head>
  <body>
    <article>
      <h1>عارف غلامی: همیشه انتظارات از استقلال بالا است؛ در مورد پرداختی‌ها نمی‌توانم صحبت کنم</h1>
      <address><time datetime="2019-11-25T19:06:06+00:00">25 Nov 2019, 19:06</time> by <a rel="author" href="https://www.tarafdari.com/%D8%B1%D8%B6%D8%A7-%D8%AD%D8%B3%DB%8C%D9%86-%D8%B2%D8%A7%D8%AF%D9%87/200157" target="_blank">رضا حسین زاده</a></address>
      <pre>بازیکن استقلال در مورد دیدار تیمش با نساجی و همچنین حواشی تیم ملی امید به صحبت پرداخت.</pre>
      <p><a href="https://www.tarafdari.com/">طرفداری</a>- پس از<a href="https://www.tarafdari.com/node/1474678">پیروزی استقلال برابر نساجی</a>در هفته یازدهم، عارف غلامی در میان خبرنگاران حاضر شد و به سوالات آن ها پاسخ داد.</p>
      <p>به گزارش فارس، عارف غلامی پس از پیروزی استقلال مقابل نساجی اظهار داشت:</p>
      <blockquote>خدا را شکر بازی خوبی بود ولی مسابقه در این شرایط زمین سخت بود. می‌خواستیم سه امتیاز بازی را بگیریم که خدا را شکر این اتفاق افتاد. شرایط این بازی خیلی حساس بود و نیاز به این سه امتیاز داشتیم. می‌خواستیم بعد از تعطیلات به جایگاه و روند قبلی برگردیم. همه بازی‌ها برای ما مهم و سه امتیازی است.</blockquote>
      <p>غلامی در مورد مشاجره‌ای که با تدارکات تیم حریف داشت، گفت:</p>
      <blockquote>او به ما بعد از گل گفت خوشحالی نکنید و ما هم گفتیم چشم، چیز بدی به او نگفتم. من هم زیاد خوشحالی نکردم. پدر و مادرم اصلیت شمالی دارند و خودم هم بچه گرگان هستم، به هواداران حریف احترام گذاشتیم و برایشان دست هم زدیم.</blockquote>
      <p>وی در خصوص داوری این بازی تصریح کرد:</p>
      <blockquote>داوری مسابقه هم خوب بود، همیشه به داوران احترام گذاشته‌ایم و این‌بار هم احترام می‌گذاریم.</blockquote>
      <p>غلامی در مورد وضعیت تیم امید و اینکه آیا امیدی به صعود این تیم هست، و اینکه گفته می شود در این اردو به مشکل خورده ای، عنوان کرد:</p>
      <blockquote>شرایط تیم امید بد نبود و آن چیزی که می‌خواستیم دست پیدا نکردیم. نیازی نیست بیشتر در مورد آن صحبت کنم. یک اتفاق درون‌خانوادگی بوده، همیشه در یک خانواده بحث پیش می‌آید و یک بحث معمولی بوده است. امید همیشه وجود دارد. من نمی‌خواهم زیاد در مورد تیم ملی المپیک صحبت کنم، ان‌شاءاللهمشکلاتمان حل می‌شود. روزنامه‌ها در مورد بحث، مطلب نوشته بودند، اما باید بگویم یک چیزی درون خانواده بوده، اگر حل شد که خدا را شکر و اگر هم نشد، برای تیم ملی امید آرزوی موفقیت می‌کنم.</blockquote>
      <p>بازیکن تیم استقلال در مورد شرایط مالی این تیم اظهار داشت:</p>
      <blockquote>شرایط تیم ما خوب است، ان‌شاءاللهباشگاه و مسئولان تلاش کنند که مشکلاتمان حل شود تا بتوانیم با ذهن بازتر بازی کنیم. در مورد پرداختی‌ها نمی‌توانم صحبت کنم.</blockquote>
      <p>غلامی در مورد اینکه استراماچونی امروز اعلام کرد بالاتر قرار گرفتن از تیم پرسپولیس مسئله‌ای نیست که به آن فکر کنیم، گفت:</p>
      <blockquote>این مسئله برای هواداران مهم است، اما ما در همه بازی‌ها با یک هدف و با تمرکز وارد زمین می‌شویم. رقابت‌ها نزدیک است و باید همین روند را ادامه بدهیم.</blockquote>
      <p>وی در مورد اینکه اکنون انتظارات از استقلال بالا رفته و هواداران انتظار قهرمانی دارند، اظهار داشت:</p>
      <blockquote>همیشه انتظارات از استقلال بالا است و این یک چیز طبیعی است و ما تلاش می‌کنیم که این خواسته را برآورده کنیم.</blockquote>
    </article>
  </body>
</html>