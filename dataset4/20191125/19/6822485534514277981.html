<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904154.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T19:49:00+00:00"/>
    <meta property="og:title" content="چین و ژاپن اوراق قرضه آمریکا را فروختند"/>
    <meta property="og:description" content="به گزارش مهر به نقل از اسپوتنیک، داده‌های رسمی نشان می‌دهد که در طول ماه گذشته دو دارنده بزرگ اوراق قرضه آمریکا در جهان، چین و ژاپن، بخش بزرگی از دارایی خود از اوراق قرضه آمریکا را فروختند."/>
  </head>
  <body>
    <article>
      <h1>چین و ژاپن اوراق قرضه آمریکا را فروختند</h1>
      <address>
        <time datetime="2019-11-25T19:49:00+00:00">25 Nov 2019, 19:49</time>
      </address>
      <p>در طول ماه گذشته دو دارنده بزرگ اوراق قرضه آمریکا در جهان، چین و ژاپن، بخش بزرگی از دارایی خود از اوراق قرضه آمریکا را فروختند. </p>
      <p>به گزارش مهر به نقل از اسپوتنیک، داده‌های رسمی نشان می‌دهد که در طول ماه گذشته دو دارنده بزرگ اوراق قرضه آمریکا در جهان، چین و ژاپن، بخش بزرگی از دارایی خود از اوراق قرضه آمریکا را فروختند.</p>
      <p>ژاپن که تا آوریل ۲۰۱۹ با افزایش ذخایر اوراق قرضه آمریکای خود، با پیشی گرفتن از چین، به عنوان برترین دارنده  خارجی اوراق قرضه آمریکا در جهان شناخته می‌شد، تنها در ماه سپتامبر با فروش رقم قابل‌توجه ۲۸.۹ میلیارد دلار از این اوراق، ذخایر خود از این ان نوع را به ۱۱۷۴ میلیارد دلار کاهش داد. </p>
      <p>این مساله برای سرمایه‌گذاران فوق‌العاده ترسناک است، چراکه حالا با وجود پایین آمدن نرخ سود اوراق قرضه آمریکا، هیچ‌کس حاضر به خرید این اوراق نیست و دولت این کشور برای جبران بدهی سنگین تریلیون دلاری خود با مشکل مواجه شده است. بنابراین فدرال‌رزرو مجبور است این اوراق را خریداری کند. آنها این کار را مخفیانه انجام می‌دهند تا در بازارها وحشت ایجاد نشود.</p>
      <p>وام‌دهنده دوم به آمریکا، در فهرست بزرگترین دارندگان اوراق قرضه آمریکا، چین است که تا ماه ژوئن حدود ۱۰ میلیارد دلار از این اوراق را فروخته بود. پکن از سپتامبر ۲۰۱۸ تا سپتامبر ۲۰۱۹، در کل ۴۳ میلیارد دلار از این اوراق را به فروش رساند.</p>
      <p>در حالی که تنش‌های تجاری کاملا این اقدام چین را توجیه می‌کنند، اما اقدام ژاپن نشان می‌دهد که عامل دیگری در پشت پرده این گرایش وجود دارد. کارشناسان معتقدند که ۳ بار کاهش نرخ بهره توسط فدرال‌رزرو در سال جاری و احتمال کاهش مجدد آن در آینده، سوددهی اوراق قرضه را به شدت پایین آورده است.</p>
    </article>
  </body>
</html>