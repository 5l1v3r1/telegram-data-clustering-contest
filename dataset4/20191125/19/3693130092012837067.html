<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kazada-yaralanan-kadinin-yakinlari-once-kamyonu-tasladi-sonra-arbede-cikardi-1211940.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="Kazada yaralanan kadının yakınları önce kamyonu taşladı sonra arbede çıkardı"/>
    <meta property="og:description" content="Kütahya'da harfiyat kamyonunun çarpıp yaraladığı Sümbül Demir'in (69), yakınlarının tepkisi üzerine sürücü H.İ.K. yakındaki polis merkezine sığındı. Hastaneye kaldırılan Demir'in yakınları içeri alınmayınca burada da güvenlik görevlileriyle tartıştı. Yaşanan arbede sırasında 1 güvenlik görevlisi yaralandı."/>
  </head>
  <body>
    <article>
      <h1>Kazada yaralanan kadının yakınları önce kamyonu taşladı sonra arbede çıkardı</h1>
      <h2>Kütahya'da harfiyat kamyonunun çarpıp yaraladığı Sümbül Demir'in (69), yakınlarının tepkisi üzerine sürücü H.İ.K. yakındaki polis merkezine sığındı. Hastaneye kaldırılan Demir'in yakınları içeri alınmayınca burada da güvenlik görevlileriyle tartıştı. Yaşanan arbede sırasında 1 güvenlik görevlisi yaralandı.</h2>
      <address>
        <time datetime="2019-11-25T19:37:00+00:00">25 Nov 2019, 19:37</time>
      </address>
      <p>Kaza, akşam saatlerinde, <b>Osman Gazi Mahallesi Fatih Rüştü Zorlu Caddesi'</b>nde meydana geldi.</p>
      <p><b>Ray Sokak'</b>a dönmeye çalışan H.İ.K. (55) yönetimindeki 43 AAF 398 plakalı hafriyat kamyonu, yolun karşısına geçmek isteyen Sümbül Demir'e çarptı. Çarpmanın şiddetiyle Demir, kamyonun aytında kalıp, ağır yaralandı. Kazayı gören Demir'in yakınları ile mahalle sakinleri, kamyona saldırdı. Bu sırada H.İ.K., kalabalıktan kaçmayı başarıp, yakındaki polis merkezine sığındı. Kalabalık ve haberi alıp kaza yerine gelen Demir'in yakınları, kamyonu taşladı.</p>
      <figure>
        <img src="https://images.bursadabugun.com/editor/haber/25112019/5ddc1cb82269a213e4262879-5ddc1f2083f92.jpg"/>
      </figure>
      <p>İhbar üzerine bölgeye sağlık ve <b>polis </b>ekibi sevk edildi. Sağlık görevlilerince ilk müdahalesi yapılan<b> Demir, Kütahya Sağlık Bilimleri Üniversitesi Evliya Çelebi Eğitim ve Araştırma Hastanesine</b> kaldırılarak tedaviye alındı. Hastaneye gelen Demir'in yakınları hastaneye alınmadı. Bunun üzerine, güvenlik personeli ve yakınlar rasında arbede yaşandı. Arbedede bir güvenlik görevlisi, yüzene gelen yumrukla yaralandı.</p>
    </article>
  </body>
</html>