<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474928"/>
    <meta property="og:site_name" content="طرفداری"/>
    <meta property="article:published_time" content="2019-11-25T19:59:03+00:00"/>
    <meta property="og:title" content="سیمئونه: حریف ما رونالدو نیست بلکه تیم یوونتوس است؛ سبک بازی اتلتیکو؟ کسب برد مهم است نه تعداد پاس"/>
    <meta property="og:description" content="طرفداری- در پنجمین هفته از مسابقات مرحله گروهی لیگ قهرمانان فصل 20-2019، اتلتیکو مادرید مهمان یوونتوس خواهد بود. به گزارش مارکا، دیگو سیمئونه، سرمربی اتلتیکو در کنفرانس خبری پیش از این دیدار گفت:"/>
  </head>
  <body>
    <article>
      <h1>سیمئونه: حریف ما رونالدو نیست بلکه تیم یوونتوس است؛ سبک بازی اتلتیکو؟ کسب برد مهم است نه تعداد پاس</h1>
      <address><time datetime="2019-11-25T19:59:03+00:00">25 Nov 2019, 19:59</time> by <a rel="author" href="https://www.tarafdari.com/%D8%B9%D9%84%DB%8C%D8%B1%D8%B6%D8%A7-%D9%86%D8%AC%D8%A7%D8%AA%DB%8C/35197" target="_blank">علیرضا نجاتی</a></address>
      <pre>سرمربی اتلتیکو مادرید گفت در تلاش است تا نتایج این تیم را بهتر کند و بازیکنان اتلتیکو در حال پیشرفت هستند.</pre>
      <p><a href="https://www.tarafdari.com/"><b>طرفداری</b></a>- در پنجمین هفته از مسابقات مرحله گروهی لیگ قهرمانان فصل 20-2019، اتلتیکو مادرید مهمان یوونتوس خواهد بود. به گزارش <b>مارکا</b>، دیگو سیمئونه، سرمربی اتلتیکو در کنفرانس خبری پیش از این دیدار گفت:</p>
      <blockquote>می‌دانم که یوونتوس تیمی قدرتمند است. آن‌ها بازیکنانی عالی دارند و سرمربی این تیم نیز سبک بازی دقیقی دارد. یوونتوس همواره در تاریخ خود قهرمان بوده و امسال نیز قهرمان خواهد بود. امیدوارم در استادیوم زیبای یوونتوس، بازی خوبی به نمایش بگذاریم. رونالدو یک قهرمان است و چیز بیشتری نمی‌توان در این باره گفت. رونالدو، شماره یک است و همیشه تفاوت‌ها را رقم می‌زند. البته حریف ما رونالدو نیست بلکه تمرکز من روی بازی با تیم یوونتوس است.</blockquote>
      <p>وی درباره وضعیت ژائو فلیکس و بازیکنان جدیدشافزود:</p>
      <blockquote>طی یک ماه گذشته ژائو مصدوم بود و نمی‌توانستیم رویش حساب کنیم اما او مدتی است بازگشته است. به او نیاز داریم زیرا بازیکنی متفاوت است و ویژگی‌هایی دارد که تمام بازیکنان ما ندارند. او بسیار بااستعداد است و باید با تواضع و میل به پیشرفت، تلاش کند.هررا؟ عادلانه نیست که فقط در مورد او صحبت کنیم. فلیپه، ژائو فلیکس و تریپیر همه بازیکنان خوب و باپرستیژی هستند. رنان لودی اخیرا به تیم ملی برزیل دعوت شد و اولین گل ملی‌اش را نیز زد. همه بازیکنان در حال پیشرفت هستند و نتایج عالی ما نیز فرا خواهد رسید.</blockquote>
      <p>سیمئونه در پاسخ به انتقادات از سبک بازی تیمش گفت:</p>
      <blockquote>دوست ندارم در این خصوص صحبت کنم. در آینده کسی به خاطر نخواهد آورد شما در یک بازی 5 پاس خوب داده اید یا 30 پاس خوب. پیروزی مسئله‌ای است که اهمیت دارد و در تلاش هستیم نتایج تیم را بهتر کنیم. در تیم همه وضعیت خوبی دارند.</blockquote>
    </article>
  </body>
</html>