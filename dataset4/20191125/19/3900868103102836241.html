<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563241/tragwdia-sti-gallia-mathitria-aytopyrpolithike-kai-pidixe-apo-to-parathyro-scholeioy"/>
    <meta property="og:site_name" content="NOOZ."/>
    <meta property="article:published_time" content="2019-11-25T19:55:00+00:00"/>
    <meta property="og:title" content="Τραγωδία στη Γαλλία: Μαθήτρια αυτοπυρπολήθηκε και πήδηξε από το παράθυρο σχολείου"/>
    <meta property="og:description" content="Μια 18χρονη μαθήτρια αυτοπυρπολήθηκε και πήδηξε από το παράθυρο στα προάστια του Παρισιού, χωρίς ωστόσο να χάσει την ζωή της."/>
  </head>
  <body>
    <article>
      <h1>Τραγωδία στη Γαλλία: Μαθήτρια αυτοπυρπολήθηκε και πήδηξε από το παράθυρο σχολείου</h1>
      <address>
        <time datetime="2019-11-25T19:55:00+00:00">25 Nov 2019, 19:55</time>
      </address>
      <p>
        <b>Μια 18χρονη μαθήτρια αυτοπυρπολήθηκε και πήδηξε από το παράθυρο στα προάστια του Παρισιού, χωρίς ωστόσο να χάσει την ζωή της.</b>
      </p>
      <p>Το συμβάν σημειώθηκε στο χώρο του σχολείου της έφηβης, η οποία αντιμετώπιζε<b> ψυχολογικά προβλήματα.</b></p>
      <p>Η κοπέλα αυτοπυρπολήθηκε και κατόπιν έπεσε από το παράθυρο μιας αίθουσας του πρώτου ορόφου του λυκείου <b>Κλεμανσό</b>, ενώ μεταφέρθηκε στο νοσοκομείο με την κατάστασή της να κρίνεται πολύ σοβαρή.</p>
      <p>Η απόπειρα της 18χρονης δεν έγινε μπροστά στους συμμαθητές της, αφού εκείνη την ώρα δεν είχαν μάθημα.</p>
      <p>Πολλά άλλα πρόσωπα όμως ήταν παρόντα, σύμφωνα με τις πηγές που επικαλείται το Γαλλικό Πρακτορείο.</p>
      <p>Δύο από αυτούς τους μάρτυρες κατάφεραν να σβήσουν τη φωτιά πριν να φτάσουν οι διασώστες, όπως ανέφερε η πυροσβεστική υπηρεσία του Παρισιού.</p>
      <p>
        <b>Αυτή είναι η δεύτερη αυτοπυρπόληση νεαρού Γάλλου από τις αρχές Νοεμβρίου.</b>
      </p>
      <p>Η πρώτη ωστόσο φαίνεται ότι είχε <b>πολιτικά και οικονομικά κίνητρα</b>. Στις 8 του μηνός ο Ανάς Κ., ένας φοιτητής 22 ετών, προσπάθησε να βάλει τέλος στη ζωή του στη Λιόν.</p>
      <p>Αντιμετώπιζε οικονομικά προβλήματα και είχε αναρτήσει ένα μήνυμα στο Facebook καταγγέλλοντας την πολιτική της Γαλλίας και της Ευρωπαϊκής Ένωσης σε ό,τι αφορά τις πανεπιστημιακές σπουδές.</p>
      <p>Ο νεαρός εξακολουθεί να νοσηλεύεται σε κρίσιμη κατάσταση.</p>
    </article>
  </body>
</html>