<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/automoto/news/agora/article/ta-nea-tis-piatsas-219"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T19:05:04+00:00"/>
    <meta property="og:title" content="Τα νέα της πιάτσας, 219..."/>
    <meta property="og:description" content="Φίλες και φίλοι καλησπέρα και καλή εβδομάδα. Χειμωνιάτικος πλέον ο καιρός με βροχές, καταιγίδες και μικρές καταστροφές που σίγουρα θα πρέπει να μας προβληματίσουν για να έχουμε τα μάτια μας 14. Δυστυχώς από το κύμα κακοκαιρίας έχασαν τη ζωής τους δύο άνθρωποι και αρκετοί έπαθαν μεγάλες ζημιές στις περιουσίες τους."/>
  </head>
  <body>
    <article>
      <h1>Τα νέα της πιάτσας, 219...</h1>
      <address><time datetime="2019-11-25T19:05:04+00:00">25 Nov 2019, 19:05</time> by <a rel="author">Βασίλη Σαρημπαλίδη</a></address>
      <p>Φίλες και φίλοι καλησπέρα και καλή εβδομάδα. Χειμωνιάτικος πλέον ο καιρός με βροχές, καταιγίδες και μικρές καταστροφές που σίγουρα θα πρέπει να μας προβληματίσουν για να έχουμε τα μάτια μας 14. Δυστυχώς από το κύμα κακοκαιρίας έχασαν τη ζωής τους δύο άνθρωποι και αρκετοί έπαθαν μεγάλες ζημιές στις περιουσίες τους.</p>
      <blockquote>Τα μάτια μας πρέπει να είναι 14 όταν οδηγούμε στο δρόμο...</blockquote>
      <p>Είναι ξεκάθαρο πως χρειάζεται μεγάλη προσοχή όταν κυκλοφορούμε και ιδίως όταν οι καιρικές συνθήκες δεν είναι οι καλύτερες δυνατές. Από την άλλη και... καλές να είναι, πάλι χρειάζεται τεράστια προσοχή γιατί πραγματικά δεν ξέρεις τι μπορεί να σου συμβεί. Τι μπορούμε να πούμε για την τραγωδία στη Λαμία που έχασε τη ζωή του ένας πατέρας τεσσάρων παιδιών που επέστρεφε από γάμο στην Αθήνα και μάλιστα ένα χιλιόμετρο από το σπίτι του;</p>
      <p>Ο ίδιος οδηγούσε κανονικά όταν εμφανίστηκε μπροστά του ένα άλλο αυτοκίνητο και χωρίς να το καταλάβει έγινε μετωπική με αποτέλεσμα να τραυματιστεί θανάσιμα, να τραυματιστεί σοβαρά η σύζυγός του και ευτυχώς ελαφρά τα δύο του παιδιά (τα άλλα δύο δεν ήταν μαζί). Με αυτές τις άσχημες ειδήσεις θα πρέπει να προβληματιστούμε και να είμαστε ακόμα πιο προσεκτικοί.</p>
      <p>
        <b>Δείτε το σοκαριστικό Video με τη σύγκρουση και προβληματιστείτε...</b>
      </p>
      <figure>
        <iframe src="https://www.youtube.com/embed/XiO8yyFG3gg" width="560" height="315" data-service="Youtube" scrolling="no"/>
      </figure>
      <p>
        <b>Έχει πολύ... ρεύμα το 2020</b>
      </p>
      <p>Στα της αγοράς τώρα, αυτό που φαίνεται ξεκάθαρα είναι πως η ηλεκτροκίνηση θα παίξει σημαντικό ρόλο το 2020 ακόμα και στην Ελλάδα.</p>
      <p>Όσο και να μην πιστεύουν ορισμένοι πως μπορεί να προχωρήσει απλά... δείτε τον αριθμό των ταξινομήσεων που θα έχουν τη νέα χρονιά και την απάντηση θα την πάρετε μόνοι σας...</p>
      <figure>
        <img src="https://www.zougla.gr/image.ashx?fid=2774754"/>
        <figcaption>Μπορεί τα ηλεκτρικά να κάνουν δυναμική εμφάνιση το 2020 όμως τα κυβικά και τα άλογα από τους θερμικούς κινητήρες θα παραμείνουν στις καρδιές μας (στη φωτό το Audi RS5)</figcaption>
      </figure>
      <p>
        <b>Πού θα στείλετε τα νέα</b>
      </p>
      <p>Για όσους τώρα θέλουν να μας ενημερώσουν για όσα γίνονται και δεν τα παίρνουμε... είδηση, μπορούν να το κάνουν στέλνοντας e mail με την ένδειξη «Για τα Νέα της Πιάτσας» στο <b>saribal</b><b>@otenet</b><b>.gr</b> ή με μήνυμα στο <b>Facebook</b><b> </b>(<b>Vasilios</b><b> Saribalidis</b>).</p>
      <figure>
        <img src="https://www.zougla.gr/image.ashx?fid=2774750"/>
        <figcaption>Όταν οι παρουσιάσεις γίνονται σε πολύ καλό κλίμα... (από δεξιά: Πάρις Ποντίκας, Νίκος Κορόβηλας, Κώστας Διαμαντής, Βασίλης Σαρημπαλίδης και Γιώργος Σαργιανίδης)</figcaption>
      </figure>
      <p><b>Για να διαβάσετε προηγούμενα «Νέα της Πιάτσας» πατήστε</b> <a href="http://www.zougla.gr/automoto/reportaz---apopsis/main">ΕΔΩ</a><br/><br/><b>Καλή ανάγνωση!</b></p>
      <p>
        <b>
          <b>
            <i>----------------------------------------------------------------------------------------------</i>
          </b>
          <br/>
          <i>----------------------------------------------------------------------------------------------</i>
        </b>
      </p>
      <figure>
        <img src="https://www.zougla.gr/image.ashx?fid=2502506"/>
      </figure>
      <p>
        <b>Η Ατάκα της Εβδομάδας</b>
      </p>
      <p>Made in Greece...</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>To χρονικό διάστημα 6-8 Δεκεμβρίου το Εκάλη club θα φιλοξενήσει μία μίνι έκθεση με πολλά... premium cars.</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Ο πρόεδρος ΔΣ των ΕΛΠΕ Γιάννης Παπαθανασίου μιλώντας στο 24ο Εθνικό Συνέδριο του ΙΕΝΕ «Ενέργεια &amp; Ανάπτυξη 2019» έκανε λόγο για μείωση της εξάρτησης από ορυκτά καύσιμα, αναβάθμιση των υποδομών παραγωγής ενέργειας και καυσίμων αλλά και σημαντικές επενδύσεις στους τομείς των ανανεώσιμων πηγών ενέργειας και βιοκαυσίμων νέας γενιάς. Επίσης έκανε λόγο για έρευνα και ανάπτυξη τεχνολογιών και εφαρμογών χαμηλού αποτυπώματος άνθρακα. Ωστόσο πολύ σημαντική ήταν η δήλωση του που αφορά στην πρόθεση του Ομίλου των ΕΛΠΕ να εξετάσει εναλλακτικές λύσεις καυσίμων κίνησης, όπως π.χ. το υδρογόνο.</p>
      <figure>
        <img src="https://www.zougla.gr/image.ashx?fid=2774738"/>
        <figcaption>Ο πρόεδρος ΔΣ των ΕΛΠΕ Γιάννης Παπαθανασίου μίλησε για... υδρογόνο. Ένα καύσιμο που ίσως δούμε πολύ στο μέλλον</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Γι' ακόμα μία φορά ο Σπύρος Πανόπουλος μας εξέπληξε με τη νέα του πατέντα που αφορά στην κατασκευή μπιέλας από ανθρακόνημα! Ο επικεφαλής της eXtreme Tuners, μίας εταιρείας που δραστηριοποιείται στην εξέλιξη super cars και με μεγάλη πελατεία από Ντουμπάι, Αγγλία, Γερμανία κ.ά., σχεδίασε το νέο αυτό προϊόν και το κατασκευάζει στην Ελλάδα! Τελικά σε αυτή τη χώρα υπάρχουν... μυαλά που αποδεδειγμένα πηγαίνουν κόντρα στην κρίση και στη λογική!</p>
      <p>
        <b>Δείτε το video με την αποκάλυψη του Σπύρου Πανόπουλου στο φακό του zougla.gr</b>
      </p>
      <figure>
        <iframe src="https://www.youtube.com/embed/_8wJDJsFVao" width="560" height="315" data-service="Youtube" scrolling="no"/>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Έγινε γνωστή η λίστα των... 7 μοντέλων που θα διεκδικήσουν το ευρωπαϊκό COTY (Car Of The Year) στο οποίο o μοναδικός Έλληνας δημοσιογράφος που ψηφίζει είναι ο Στράτης Χατζηπαναγιώτου, διευθυντής του περιοδικού 4 Τροχοί. Τα.. 7 υποψήφια για τον τίτλο είναι τα εξής:</p>
      <p>BMW 1-series<br/>Ford Puma<br/>Peugeot 208<br/>Porsche Taycan<br/>Renault Clio<br/>Tesla Model 3<br/>Toyota Corolla</p>
      <figure>
        <a href="https://www.zougla.gr/image.ashx?fid=2774751">
          <img src="https://www.zougla.gr/image.ashx?fid=2774751"/>
        </a>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>H διευθύντρια της αμερικανικής Vogue Anna Wintour θα βρεθεί για πρώτη φορά στην Ελλάδα για να μιλήσει σε συνέδριο (στο Μέγαρο Μουσικής την Τετάρτη 27 Νοεμβρίου) του περιοδικού Vogue Ελλάδος και με αφορμή τα 100 χρόνια της εφημερίδας «Καθημερινή». Όπως μαθαίνουμε οι μετακινήσεις της ίδιας θα πραγματοποιηθούν με το αμιγώς ηλεκτρικό Jaguar i-pace ενώ η συνοδεία της θα χρησιμοποιήσει το Range Rover Vogue...</p>
      <figure>
        <img src="https://www.zougla.gr/image.ashx?fid=2774772"/>
        <figcaption>Η Anna Wintour</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Γι' ακόμα μία χρονιά το ετήσιο συνέδριο αντιπροσώπων της Peugeot δεν ήταν ένα απλό συνέδριο αλλά μία υπερπαραγωγή. Αυτή τη φορά προορισμός ήταν το Άμστερνταμ (στα τέλη Οκτωβρίου), όπου έγινε και η παρουσίαση στο δίκτυο του νέου 208 και e-208 (ηλεκτρικό).</p>
      <figure>
        <img src="https://www.zougla.gr/image.ashx?fid=2774775"/>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Επιβεβαιώθηκε γι' ακόμα μία φορά το ρεπορτάζ που κάναμε για το ποιος ή ποια θα καλύψει τη θέση του PR Manager στον όμιλο Σαρακάκη. Με επίσημη ανακοίνωση που λάβαμε έγινε γνωστό πως η Μαρία Ξυτάκη ανέλαβε τη θέση της Corporate Communication Manager και θα είναι υπεύθυνη σε ότι αφορά τα θέματα Εταιρικής Επικοινωνίας για τα προϊόντα και υπηρεσίες του Automotive Consumer Solutions (αυτοκίνητα, μοτοσυκλέτες, ελαστικά, μπαταρίες και μηχανές θαλάσσης). Θα αναφέρεται στους Αλέξανδρο Σαρακάκη και Δημήτρη Γαγάνη.</p>
      <figure>
        <img src="https://www.zougla.gr/image.ashx?fid=2774771"/>
        <figcaption>Η Μαρία Ξυτάκη</figcaption>
      </figure>
      <p><b><i>----------------------------------------------------------------------------------------------</i></b><br/>Εκδήλωση που περιλάμβανε οδήγηση με όλη τη γκάμα των μοντέλων που φέρουν την ονομασία John Cooper Works διοργάνωσε η MINI στο αυτοκινητοδρόμιο της πόλης των Μεγάρων. Είκοσι δημοσιογράφοι είχαν την ευκαιρία να οδηγήσουν τα, Cooper, Cabrio, Clubman και Countryman με τα δύο τελευταία να εφοδιάζονται με το καινούργιο μηχανικό σύνολο που αποδίδει 306 ίππους! Για την περίσταση οι άνθρωποι της εταιρείας είχαν διαμορφώσει την μεγάλη αίθουσα της πίστας σε ένα ξεχωριστό χώρο που φιλοξένησε παράλληλα, δημοσιογράφους, πελάτες, συνεργάτες και φίλους της μάρκας.</p>
      <figure>
        <img src="https://www.zougla.gr/image.ashx?fid=2774740"/>
        <figcaption>Εικόνες από την εκδήλωση της MINi στην πίστα των Μεγάρων</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Αλλαγές στον χάρτη αντιπροσώπων της Θεσσαλονίκης θα έχουμε σύντομα καθώς αναμένουμε τις επίσημες ανακοινώσεις...</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Με έξι Έλληνες δημοσιογράφους πραγματοποιήθηκε η αποστολή της Mercedes στην Ανδαλουσία για την αποκάλυψη της ολοκαίνουργιας GLB (παγκόσμια παρουσίαση). Τους, Λουκά Παπαλάμπρο, Κώστα Μποιδάνη, Βαγγέλη Κιούση, Πέτρο Πιτσίνη, Μιχάλη Σταυρόπουλο και Κώστα Ζωγλοπίτη συνόδεψε η PR Manager της Mercedes Benz Hellas Αλεξάνδρα Χρυσσού. Στο γκρουπ με τους Έλληνες δημοσιογράφους ήταν, Μεξικανοί, Καναδοί και Αυστραλοί.</p>
      <figure>
        <img src="https://www.zougla.gr/image.ashx?fid=2774783"/>
        <figcaption>Από την παρουσίαση της Mercedes GLB (φωτό: Πέτρος Πιτσίνης)</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Πολύ σύντομα, ίσως και μέχρι τέλος του έτους, θα δούμε να επιστρέφει στον κλάδο στέλεχος που είχε φύγει από την Ελλάδα...</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Στη Μασσαλία θα ταξιδέψει το διήμερο 26-27 Νοεμβρίου ο Στράτης Χατζηπαναγιώτου (διευθυντής 4 Τροχοί) με την Κορίνα Βαλυράκη (διευθύντρια δημοσίων σχέσεων της Peugeot) για να οδηγήσει το ολοκαίνουργιο Peugeot 2008 στο πλαίσιο εκδήλωσης του Αυτοκινήτου της Χρονιάς (COTY).</p>
      <figure>
        <img src="https://www.zougla.gr/image.ashx?fid=2774774"/>
        <figcaption>Το Peugeot 2008</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Μπαμπάς για δεύτερη φορά έγινε ο προϊστάμενος τμήματος Marketing Communications &amp; Business AnalysisMarketing της ΕΜΑ S.A. (Continental), Γιώργος Κουταλιέρης.</p>
      <figure>
        <img src="https://www.zougla.gr/image.ashx?fid=2774776"/>
        <figcaption>Ο Γιώργος Κουταλιέρης</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Η Pirelli στήριξε την εκδήλωση της MINI στο αυτοκινητοδρόμιο των Μεγάρων που αφορούσε στις εκδόσεις John Cooper Works.</p>
      <figure>
        <img src="https://www.zougla.gr/image.ashx?fid=2774777"/>
        <figcaption>Η Pirelli στήριξε την οργάνωση της MINI στα Μέγαρα</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Ακόμα μία τρίτη συνάντηση θα πραγματοποιήσουν με δημοσιογράφους τα στελέχη της Continental στην Ελλάδα και συγκεκριμένα την Τετάρτη 27 Νοεμβρίου. Αρχικά έγινε συνάντηση στη Θεσσαλονίκη και ακολούθησε μία στην Αθήνα, με συγκεκριμένο αριθμό ατόμων.</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Μεγάλη η άνοδος του traction.gr που συνεχώς κερδίζει έδαφος. Ήδη βρίσκεται στη θέση Νο366 στην Ελλάδα (overall) και συνεχίζει να ανεβαίνει.</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Μία ξεχωριστή περιπέτεια διοργανώνει για τους φίλους των οχημάτων ελευθέρου χρόνου η εταιρεία Μακρής (SEAT, Skoda και Citroen) και συγκεκριμένα την Κυριακή 8 Δεκεμβρίου στο Attart Off Road Park. Τριάντα τυχεροί θα έχουν την ευκαιρία να οδηγήσουν ένα μοντέλο εκτός δρόμου και με συνοδηγό τον γκουρού των 4x4 Στέφανο Αττάρτ, θα ζήσουν κάτι μοναδικό!</p>
      <figure>
        <img src="https://www.zougla.gr/image.ashx?fid=2774778"/>
        <figcaption>Πολύ δυνατές και αξέχαστες εμπειρίες θα ζήσουν όσοι τυχεροί συνοδηγήσουν με τον Στέφανο Αττάρτ στην εκδήλωση της εταιρείας Μακρής (στη φωτό το Skoda Kodiaq)</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Με επίσημη ανακοίνωσή της η ΓΓΑ αποφάσισε την έκπτωση των μελών του ΔΣ της ομοσπονδίας μηχανοκίνητου αθλητισμού (ΟΜΑΕ). Μία απόφαση σταθμός που θα παίξει καθοριστικό ρόλο στο μέλλον των αγώνων αυτοκινήτου στην Ελλάδα. Πρόκειται για μία απόφαση που όμοιά της για ομοσπονδία δεν έχουμε δει στο παρελθόν (εκτός και αν μας... διαφεύγει) και αποτυπώνει τα όσα έχουν γίνει τα τελευταία 6 χρόνια. Διαβάστε παρακάτω την ανακοίνωση της ΓΓΑ...</p>
      <figure>
        <img src="https://www.zougla.gr/image.ashx?fid=2774735"/>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Πρεμιέρα έκανε το τηλεοπτικό Traction και συγκεκριμένα στο STAR Channel την Κυριακή στις 14:15. Στον τηλεοπτικό αέρα βρίσκεται για 21η χρονιά!</p>
      <figure>
        <img src="https://www.zougla.gr/image.ashx?fid=2774747"/>
        <figcaption>Η ομάδα του Traction με επικεφαλής τον Κώστα Στεφανή συνεχίζει στον τηλεοπτικό αέρα για 21η χρονιά</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Τον συνοδηγό Λεωνίδα Μαχαίρα έχει αυτή την εβδομάδα καλεσμένο στην εκπομπή «Πάνω από τα Όρια» ο Στράτος Φωτεινέλης. Τις εμπειρίες του και τη συζήτηση των δύο μπορείτε να παρακολουθήσετε στο Attica TV το Σάββατο στις 18:00, αλλά και σε επανάληψη την Κυριακή στις 10:00 π.μ.</p>
      <figure>
        <img src="https://www.zougla.gr/image.ashx?fid=2774741"/>
        <figcaption>Ο Λεωνίδας Μαχαίρας (δεξιά) με τον Στράτο Φωτεινεέλη</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Εκλογές για νέο ΔΣ προκηρύσσει ο Σύνδεσμος Οδηγών Αγώνων Αυτοκινήτου Βορείου Ελλάδος για την Κυριακή 15 Δεκεμβρίου 2019 (11:00πμ.) στο ξενοδοχείο Φιλίππειο. Μάλιστα και μετά από απόφαση του ΔΣ, η συνδρομή των μελών ορίζεται στα 10 ευρώ και οι οποιεσδήποτε οφειλές προηγουμένων ετών των μελών, διαγράφονται.</p>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Το Smart Club των πρατηρίων Shell, δημιούργησε πρόσφατα το e-shop με την ονομασία allsmart.gr. Πλέον προσφέρει προϊόντα σε ανταγωνιστικές τιμές και διαθέτει καθημερινές προσφορές. Οι καταναλωτές μπορούν να τα αποκτήσουν δωρεάν εξαργυρώνοντας τους πόντους Smart, με συνδυασμό πόντων και χρημάτων, είτε απλά πληρώνοντας το ποσό με αντικαταβολή ή με χρήση χρεωστικής και πιστωτικής κάρτας με άτοκες δόσεις.</p>
      <p><b><i>----------------------------------------------------------------------------------------------</i></b><br/>Ο αγωνιζόμενος και κριτής του Σωματείου Α.Λ.Α.Λαμίας, Χρήστος - Παρασκευάς Λιάπης έφυγε ξαφνικά από κοντά μας. Η κηδεία του θα γίνει την Τρίτη 26 Νοεμβρίου 2019 στις 15:00, στον Ιερό Μητροπολιτικό Ναό.</p>
      <figure>
        <img src="https://www.zougla.gr/image.ashx?fid=2774752"/>
        <figcaption>Ο Χρήστος - Παρασκευάς Λιάπης δεν βρίσκεται ανάμεσά μας...</figcaption>
      </figure>
      <p>
        <b>
          <i>----------------------------------------------------------------------------------------------</i>
        </b>
      </p>
      <p>Ο Δημήτρης Διατσίδης ήταν ο μοναδικός Έλληνας που οδήγησε την περασμένη εβδομάδα στη Βαλένθια μία από τις αγωνιστικές ηλεκτρικές μοτοσυκλέτες που συμμετείχαν φέτος στο παγκόσμιο πρωτάθλημα!</p>
      <figure>
        <img src="https://www.zougla.gr/image.ashx?fid=2774739"/>
        <figcaption>O mr motoGP στην Ελλάδα, Δημήτρης Διατσίδης πλιαγιάζει με την ηλεκτρική αγωνιστική μοτοσυκλέτα στην πίστα της Βαλένθια</figcaption>
      </figure>
      <p>
        <b>
          <i><b>----------------------------------------------------------------------------------------------</b><br/>----------------------------------------------------------------------------------------------</i>
        </b>
      </p>
      <figure>
        <img src="https://www.zougla.gr/image.ashx?fid=2502504"/>
      </figure>
      <ul>
        <li>
          <b>Ταξίδια</b>
        </li>
        <li>
          <b>Παρουσιάσεις</b>
        </li>
        <li>
          <b>Εκδηλώσεις</b>
        </li>
      </ul>
      <p>28-29 Νοεμβρίου<br/><b>Opel Corsa</b> στην Κροατία</p>
      <p>11-13 Δεκεμβρίου<br/><b>VW Golf</b> στην Πορτογαλία</p>
      <p>14 Ιανουαρίου<br/><b>Nissan Juke</b> στην Ελλάδα</p>
      <p>
        <b>
          <i><b>----------------------------------------------------------------------------------------------</b><br/>----------------------------------------------------------------------------------------------</i>
        </b>
      </p>
      <figure>
        <img src="https://www.zougla.gr/image.ashx?fid=2502503"/>
      </figure>
      <p><b>ΚΑΤΑΤΑΞΗ ΕΛΛΗΝΙΚΩΝ ΙΣΤΟΣΕΛΙΔΩΝ<br/>ΣΥΜΦΩΝΑ ΜΕ ΤΟ</b> <a href="http://www.alexa.com/topsites/countries/GR">alexa.com**</a></p>
      <p><b>Σελίδες γενικού περιεχομένου με ενότητα αυτοκινήτου (TOP 10)*</b><br/>1. www.in.gr 5<br/>2. www.lifo.gr 6<br/>3. www.zougla.gr 10<br/>4. www.protothema.gr 16<br/>5. www.gazzetta.gr 17<br/>6. www.iefimerida.gr 24<br/>7. www.newsit.gr 25<br/>8. www.sport24.gr 26<br/>9. www.newsbeast.gr 33<br/>10. www.sdna.gr 34<br/>* οι αριθμοί αφορούν τη θέση του Μέσου στην Ελλάδα (συμπεριλαμβάνονται, Facebook, Google κ.λ.π)</p>
      <p><b>Σελίδες αμιγώς με αυτοκινητιστικό περιεχόμενο*</b><br/>1. www.newsauto.gr 87<br/>2. www.autogreeknews.gr 143<br/>3. www.autotriti.gr 218<br/>4. www.gocar.gr 247<br/>5. www.autoagora.gr 312<br/>6. www.traction.gr 366<br/>7. www.drive.gr 425<br/>8. www.4troxoi.gr 621<br/>9. www.autoblog.gr 645<br/>10. www.caranddriver.gr 752<br/>11. www.caroto.gr 788<br/>*όσα βρίσκονται κάτω από τη θέση 1.000 στην Ελλάδα<br/><br/><b>Σελίδες με αγγελίες αυτοκινήτων</b><br/>1.www.car.gr 29<br/>2. www.ix.gr 2.674<br/>3. www.carwall.gr 6.864<br/>* η μέτρηση αφορά στην ημερομηνία 25/11/2019 (16:00)</p>
      <p>
        <b>
          <i>----------------------------------------------------------------------------------------------</i>
        </b>
        <br/>
        <br/>
        <b>Η ΦΩΤΟΓΡΑΦΙΑ ΤΗΣ ΕΒΔΟΜΑΔΑΣ</b>
      </p>
      <p>Πολύ τσιμέντο σε όλη την Αττική....</p>
      <figure>
        <img src="https://www.zougla.gr/image.ashx?fid=2774742"/>
        <figcaption>Πάνω από την Αττική ο όγκος τσιμέντου σε προβληματίζει...</figcaption>
      </figure>
    </article>
  </body>
</html>