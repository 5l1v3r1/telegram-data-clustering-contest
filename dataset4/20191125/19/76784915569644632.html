<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/techtud/egeszseg/2019/11/25/kutya_halal_fertozes_capnocytophaga_canimorsus/"/>
    <meta property="og:site_name" content="Index.hu"/>
    <meta property="article:published_time" content="2019-11-25T19:49:00+00:00"/>
    <meta property="og:title" content="Megnyalta a kutyája, belehalt"/>
    <meta property="og:description" content="A 63 éves német férfit egy ritka fertőzés támadta meg."/>
  </head>
  <body>
    <article>
      <h1>Megnyalta a kutyája, belehalt</h1>
      <address><time datetime="2019-11-25T19:49:00+00:00">25 Nov 2019, 19:49</time> by <a rel="author" href="https://index.hu/szerzo/klag_david" target="_blank">KD</a></address>
      <p>Ritka fertőzésbe halt bele az a 63 éves férfi, akinek az esete egy belgyógyászati tanulmány tárgya lett, <a href="https://edition.cnn.com/2019/11/25/health/dog-lick-death-germany-scli-intl-grm/index.html">írja a CNN</a>.</p>
      <p>A német férfit a kutyája nyalta meg, az állat szájában található, capnocytophaga canimorsus nevű baktérium pedig átkerült a férfi szervezetébe. Ez a baktérium általában harapással terjed, a férfit pedig nem harapta meg a kutyája, csak hozzáért, illetve megnyalta. A férfi először influenzaszerű tüneteket mutatott, majd később beállt a szepszis, illetve a bőre elszíneződött, rohadni kezdett.</p>
      <figure>
        <img src="https://kep.cdn.indexvas.hu/1/0/3050/30507/305070/30507089_42ab8592d0ee34d9a65f93fa45311a2e_wm.jpg"/>
        <figcaption>
          <cite>Fotó: Shutterstock</cite>
        </figcaption>
      </figure>
      <p>A leírás szerint a korábban teljesen egészséges férfi az intenzívre került, de ott sem tudták megmenteni, több belső szerve is leállt. A tanulmány írói arra kérik az embereket, hogy ha influenza tüneteit érzik magukon, pár másik szimptómával együtt, akkor sürgősen forduljanak orvoshoz.</p>
      <p>A CNN által megkérdezett állatorvos szerint a capnocytophaga canimorsus egy teljesen szokványos baktérium, ami semmi komoly betegséget nem okozhatna, de a rossz helyen, a rossz időben, a rossz páciensben okozhat nagyon-nagyon ritkán fertőzéseket. A baktérium a macskák szájában is megtalálható.</p>
      <p><a href="https://index.hu/techtud/2018/08/02/a_kutyaja_okozta_fertozes_miatt_amputalni_kellett_a_gazda_minden_vegtagjat/">Ez nem az első eset</a>, hogy a capnocytophaga canimorsus-fertőzés bajt okoz, 2018-ban például egy gazda végtagjait kellett amputálni, miután a baktérium bekerült a véráramba, és vérmérgezést okozott.</p>
      <related>
        <h4>Kapcsolódó</h4>
        <a href="https://index.hu/techtud/2018/08/02/a_kutyaja_okozta_fertozes_miatt_amputalni_kellett_a_gazda_minden_vegtagjat/"/>
      </related>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>