<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/economia/sconto-tari.html"/>
    <meta property="og:site_name" content="Today"/>
    <meta property="article:published_time" content="2019-11-25T19:13:00+00:00"/>
    <meta property="og:title" content="Tassa sui rifiuti, arriva lo sconto sulla Tari: &quot;Comuni obbligati&quot;"/>
    <meta property="og:description" content="Un emendamento al decreto legge fiscale prevede una riduzione della tariffa della Tari nei casi in cui si verifichi una produzione ridotta di rifiuti"/>
  </head>
  <body>
    <article>
      <h1>Tassa sui rifiuti, arriva lo sconto sulla Tari: "Comuni obbligati"</h1>
      <h2>Un emendamento al decreto legge fiscale prevede una riduzione della tariffa della Tari nei casi in cui si verifichi una produzione ridotta di rifiuti</h2>
      <address><time datetime="2019-11-25T19:13:00+00:00">25 Nov 2019, 19:13</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/38850971792475/salvataggio-in-mare-dei-bambini-a-lampedusa-2.mp4"/>
      </figure>
      <p>I Comuni dovranno prevedere degli <b>sconti tari</b>, in base all'effettiva 'produzione' di rifiuti. La misura è contenuta in un emendamento del relatore al<b><a href="https://www.camera.it/leg18/126?tab=2&amp;leg=18&amp;idDocumento=2220&amp;sede=&amp;tipo="> decreto legge fiscale</a></b>, Carla Ruocco.</p>
      <p>La legge attuale prevede che gli enti locali possano prevedere riduzioni tariffarie in diversi casi, che vanno dalle abitazioni con un unico occupante a quelle tenute a disposizione per uso stagionale. La modifica stabilisce, invece, che il comune ''prevede'' uno <b>sconto nei casi in cui si verifichi una produzione ridotta di rifiuti</b>.</p>
      <blockquote>L'elenco completo delle situazioni in cui dovranno essere applicate delle riduzioni sono: abitazioni con unico occupante; locali, diversi dalle abitazioni, ed aree scoperte adibiti ad uso stagionale o ad uso non continuativo, ma ricorrente; abitazioni occupate da soggetti che risiedano o abbiano la dimora, per più di sei mesi all'anno, all'estero; fabbricati rurali ad uso abitativo; e-bis) attività di prevenzione nella produzione di rifiuti, commisurando le riduzioni tariffarie alla quantità di rifiuti non prodotti.</blockquote>
      <p>Per quanto riguarda le abitazioni tenute a disposizione per uso stagionale od altro uso limitato e discontinuo, si prevede che la tariffa dovrà essere fissata ''in proporzione alla durata dell'utilizzo''.</p>
      <p>Infine si estende la normativa attuale, secondo cui ''nella modulazione della tariffa sono assicurate riduzioni per la raccolta differenziata'', a tutti (mentre attualmente è prevista solo per le utenze domestiche).</p>
      <h3>
        <a href="http://www.today.it/economia/tassa-rifiuti-quanto-paghiamo.html">Tassa sui rifiuti: batosta da 300 euro a famiglia, il picco al Sud</a>
      </h3>
    </article>
  </body>
</html>