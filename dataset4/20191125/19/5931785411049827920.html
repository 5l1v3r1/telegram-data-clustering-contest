<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/pol-dzordz-ono-sto-luka-radi-je-izvanredno/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T19:29:04+00:00"/>
    <meta property="og:title" content="Pol Džordž: Ono što Luka radi je izvanredno"/>
    <meta property="og:description" content="Košarkaš Los Anđeles Klipersa Pol Džordž imao je samo reči hvale za igrača Dalas Maveriksa Luku Dončića pred meč dva tima u NBA ligi. Nakon još jedne maestralne partije Luke Dončića, ovog puta u pobedi nad Hjuston Roketsima, mediji i eksperti u NBA ligi utrkivali su se ko će dodeliti veće epitete mladom slovenačkom plejmejkeru. […]"/>
  </head>
  <body>
    <article>
      <h1>Pol Džordž: Ono što Luka radi je izvanredno</h1>
      <address><time datetime="2019-11-25T19:29:04+00:00">25 Nov 2019, 19:29</time> by <a rel="author">Nemanja</a></address>
      <p>Košarkaš Los Anđeles Klipersa Pol Džordž imao je samo reči hvale za igrača Dalas Maveriksa Luku Dončića pred meč dva tima u <a href="https://www.sportskacentrala.com/tag/nba/">NBA</a> ligi.</p>
      <p>Nakon još jedne maestralne partije Luke Dončića, ovog puta u pobedi nad Hjuston Roketsima, mediji i eksperti u NBA ligi utrkivali su se ko će dodeliti veće epitete mladom slovenačkom plejmejkeru. Tako se oglasio i Pol Džordž, koji je impresioniran onim što radi Luka Dončić.</p>
      <p><b>– Mislim da je ono što je impresivno jeste njegovo umeće sa godinama koje ima. On je šuter, plejmejker, čovek kod koga je lopta…Blizu je da prosečno beleži tripl-dabl po utakmici. Tako da, učestvuje u svim aspektima igre i ono što on radi sa svojim godinama je izvanredno</b> – kazao je Džordž.</p>
      <p>Dve ekipe će u noći između utorka i srede odigrati međusobni duel, a Džordž smatra da njegov tim mora da bude agresivan nad Dončićem.</p>
      <p><b>– Moramo da budemo agresivni nad njim i sa našim ofanzivnim igračima da ga prebacimo na drugi kraj terena – </b>istakao je Džordž.</p>
      <p>S obzirom na to kakve partije Luka pruža, sve češće se može pročitati da bi on mogao biti među kandidatima za MVP nagradu.</p>
      <p><b>– On jeste u konkurenciji za MVP nagradu. Sada je teško ne znati šta on radi u Dalasu u ovom trenutku – </b>rekao je Džordž.</p>
      <p>Luka Dončić je u prethodnom duelu sa Hjustonom imao 41 poen i 10 asistencija.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/jokic-vodio-denver-do-pobede-nad-hjustonom-kosarkaska-klinika-luke-doncica-video/"/>
        <a href="https://www.sportskacentrala.com/2019/11/19/doncic-sjajan-osecaj-ali-stalno-neke-brojke/"/>
        <a href="https://www.sportskacentrala.com/2019/11/19/luka-pise-istoriju-hjuston-odrzao-lekciju-portlandu/"/>
        <a href="https://www.sportskacentrala.com/2019/11/15/nba-top-10-ruki-predvodi-listu-video/"/>
        <a href="https://www.sportskacentrala.com/2019/11/15/novi-dabl-dabl-jokica-dvocifren-i-marjanovic-video/"/>
        <a href="https://www.sportskacentrala.com/2019/11/02/strasan-duel-dzejms-doncic-bobi-igrao-netsi-srusili-rokitse-video/"/>
        <a href="https://www.sportskacentrala.com/2019/10/18/jokic-pali-motore-bobi-solidan-carka-doncica-i-mana-video/"/>
        <a href="https://www.sportskacentrala.com/2019/10/10/odlicni-doncic-i-porzingis-igrao-i-bobi/"/>
        <a href="https://www.sportskacentrala.com/2019/06/25/nba-liga-podelila-priznanja-janis-je-mvp-doncic-ruki-godine/"/>
      </related>
    </article>
  </body>
</html>