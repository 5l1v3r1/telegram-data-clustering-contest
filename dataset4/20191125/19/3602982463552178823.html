<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/honkbal/bondscoach-meulens-wordt-bench-coach-new-york-mets/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T19:20:28+00:00"/>
    <meta property="og:title" content="Bondscoach Meulens wordt bench coach bij de New York Mets"/>
    <meta property="og:description" content="Hensley Meulens heeft een nieuwe job! Hij is de assistent van coach Carlos Beltran bij New York Mets geworden. De 52-jarige Curaçaoënaar was 9 jaar werkzaam bij San Francisco Giants. Daar liep afgelopen seizoen zijn contract af. Onder de inmiddels vertrokken manager Bruce Bochy was Meulens in San Francisco eerst slagcoach en later bench coach (eerste…"/>
  </head>
  <body>
    <article>
      <h1>Bondscoach Meulens wordt bench coach bij de New York Mets</h1>
      <address>
        <time datetime="2019-11-25T19:20:28+00:00">25 Nov 2019, 19:20</time>
      </address>
      <p>
        <b>Hensley Meulens heeft een nieuwe job! Hij is de assistent van coach Carlos Beltran bij New York Mets geworden. De 52-jarige Curaçaoënaar was 9 jaar werkzaam bij San Francisco Giants. Daar liep afgelopen seizoen zijn contract af.</b>
      </p>
      <p>Onder de inmiddels vertrokken manager Bruce Bochy was Meulens in San Francisco eerst slagcoach en later <i>bench coach</i> (eerste assistent). Bij Giants won hij 3 keer de World Series. ‘Bam Bam’ was in de race om Bochy op te volgen, maar general manager Farhan Zaidi koos voor Gabe Kapler. Meulens kon ook aan de slag bij Miami Marlins als slagcoach. Maar het werd toch Mets in Brooklyn.<br/><br/><b>Bondscoach</b><br/>Het is onduidelijk of Meulens aanblijft als bondscoach van het koninkrijksteam. De honkballers willen volgend jaar meedoen aan de Olympische Spelen. Oranje krijgt begin april een 2e en laatste kans, op een intercontinentaal 6-landentoernooi in Taiwan.</p>
    </article>
  </body>
</html>