<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/spolnost-in-zgodovina-243393"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="Spolnost in zgodovina"/>
    <meta property="og:description" content="Zgodovina nas uči, kakšen je bil kdo kot vladar, cesar, vojskovodja, general ali glasbenik, le malo pa v zgodovinskih učbenikih piše o spolnih navadah teh ljudi. Nekaj je vseeno znanih. 1. Mozart ..."/>
  </head>
  <body>
    <article>
      <h1>Spolnost in zgodovina</h1>
      <h2>Angleška beseda za prostitutke izhaja iz priimka znanega generala. Napoleonov penis so večkrat prodali, nazadnje ga je kupil urolog.</h2>
      <address><time datetime="2019-11-25T19:37:00+00:00">25 Nov 2019, 19:37</time> by <a rel="author">Katarina Golob</a></address>
      <p>Zgodovina nas uči, kakšen je bil kdo kot vladar, cesar, vojskovodja, general ali glasbenik, le malo pa v zgodovinskih učbenikih piše o spolnih navadah teh ljudi. Nekaj je vseeno znanih.</p>
      <h3>1. Mozart in analni fetiš</h3>
      <p><b>Mozart </b>je bil obseden z zadnjično odprtino in vsem, kar je ta sposobna storiti, kar je pogosto razlagal svoji ljubici. Na splošno je bilo znano, da so imeli v družini sproščen odnos do fizioloških potreb, zato ni čudno, da je o tem nastala tudi skladba.</p>
      <h3>2. General Hooker in njegove prostitutke</h3>
      <p>Vrhunski general ameriške vojske iz 19. stoletja je danes znan predvsem po ženskah, ki so mu morale biti na voljo in so se najprej imenovale Hookerjeva brigada, pozneje pa samo hookers, kar v angleščini še danes pomeni prostitutke.</p>
      <h3>3. Napoleonov mali general</h3>
      <p>Ostanki teles različnih slavnih osebnosti včasih krožijo po svetu, ampak redkokateri del telesa je šel čez toliko rok kot Napoleonov penis. Zdravnik mu ga je odstranil pri avtopsiji in ga predal svečeniku, ki je vodil pogreb; v njegovi družini je bil več kot sto let, nato so ga prodali londonskemu knjigarnarju, ta ga je prodal ameriškemu, vrhunec slave pa je dočakal kot razstavni eksponat v Muzeju francoske umetnosti v New Yorku, a to še ni vse. Na koncu ga je na dražbi kupil ameriški urolog, ki je strokovno ugotovil, da je imel <b>Napoleon </b>majhnega.</p>
    </article>
  </body>
</html>