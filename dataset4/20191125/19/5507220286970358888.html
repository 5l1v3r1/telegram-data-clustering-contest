<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189150/"/>
    <meta property="og:site_name" content="Janam TV"/>
    <meta property="article:published_time" content="2019-11-25T19:25:13+00:00"/>
    <meta property="og:title" content="പ്രമുഖ വാട്ടർ പമ്പ് നിർമാതാക്കളായ “എസ്പാ” മധ്യപൂർവ ദേശത്തെ തങ്ങളുടെ സാന്നിധ്യം കൂടുതൽ വ്യാപിപ്പിക്കുന്നു. 30ആം വാര്ഷികത്തിന്റെ ഭാഗമായി സുസജ്ജമായ അസ്സംബ്ലിങ് യൂണിറ്റ് ദുബായിൽ തുടങ്ങും."/>
    <meta property="og:description" content="സ്പെയിനിലെ പ്രമുഖ പമ്പ് നിർമാണ കമ്പനിയായ എസ്പ മധ്യപൂർവദേശത്ത് പ്രവർത്തനമാരംഭിച്ചതിന്റെ  30–ാം വാര്‍ഷികാഘോഷത്തിന്റെ ഭാഗമായി ദുബായിൽ അംസബ്ലിങ് സംവിധാനം"/>
  </head>
  <body>
    <article>
      <h1>പ്രമുഖ വാട്ടർ പമ്പ് നിർമാതാക്കളായ “എസ്പാ” മധ്യപൂർവ ദേശത്തെ തങ്ങളുടെ സാന്നിധ്യം കൂടുതൽ വ്യാപിപ്പിക്കുന്നു. 30ആം വാര്ഷികത്തിന്റെ ഭാഗമായി സുസജ്ജമായ അസ്സംബ്ലിങ് യൂണിറ്റ് ദുബായിൽ തുടങ്ങും.</h1>
      <address><time datetime="2019-11-25T19:25:13+00:00">25 Nov 2019, 19:25</time> by <a rel="author">Janam TV Web Desk</a></address>
      <p>സ്പെയിനിലെ പ്രമുഖ പമ്പ് നിർമാണ കമ്പനിയായ എസ്പ മധ്യപൂർവദേശത്ത് പ്രവർത്തനമാരംഭിച്ചതിന്റെ  30–ാം വാര്‍ഷികാഘോഷത്തിന്റെ ഭാഗമായി ദുബായിൽ അംസബ്ലിങ് സംവിധാനം ആരംഭിക്കുന്നു.  സോളാർ പമ്പുകൾ, ഉയർന്ന ശേഷിയുള്ള മോട്ടോറുകൾ, പ്രത്യേക ഊർജ്ജ സംരക്ഷണ വിഎഫ് ഡി പമ്പുകൾ എന്നിവയും പുറത്തിറക്കും. ഇത്രയും കാലത്തിനിടയ്ക്ക് എസ്പയ്ക്ക് മധ്യപൂർവദേശത്ത് വൻ സ്വീകാര്യതയാണ് ലഭിച്ചതെന്ന് കമ്പനിയുടെ മിഡിലീസ്റ്റ് മാനേജിങ് ഡയറക്ടർ നീലിവേതിൽ രാജീവ് പറഞ്ഞു. ഗ്രൂപ്പ് സിഇഒ പിയർ ഗിറിബെറ്റ്സും വാർത്ത സമ്മേളനത്തിൽ സംബന്ധിച്ചു. ദുബായ് വേൾഡ് ട്രേഡ് സെന്ററിലെ കൺവെൻഷൻ ഹാളിൽ ആരംഭിച്ച ബിഗ് 5 പ്രദർശനത്തിൽ എസ്പ പങ്കെടുക്കുന്നുണ്ട്. ഇന്ത്യൻ പ്ലംബിങ് സ്കിൽ കൗൺസിലിൽ അംഗമായ എസ്പ യുഎഇയിലെ പ്ലംബർമാർക്കും സാങ്കേതിക വിദഗ്ധർക്കും പരിശീലനം നൽകുമെന്നും അധികൃതർ അറിയിച്ചു. ഗുണമേന്മയിലും വിലയിലും എസ്പ പമ്പുകൾ ആളുകൾക്ക് ഏറെ സ്വീകാര്യമാണ്. ഇമാർ സ്കൈ വ്യൂ, മീറാ സിറ്റി വോക്, എമിറേറ്റ്സ് സ്കൈ കാർഗോ, അൽ മഹാ റിസോർട്, വിദ റസിഡന്‍സ്, ദുബായ് ക്രീക്ക് റസിഡൻസ്, എമിറേറ്റ്സ് ടവർ തുടങ്ങിയവയടക്കം ദുബായിലെ പ്രധാനപ്പെട്ട പദ്ധതികളിലെല്ലാം എസ്പ പമ്പുകളാണ് ജലസേചനത്തിന് ഉപയോഗിക്കുന്നത്. അറേബ്യൻ റാൻചസ്, മുഡോൻ, മിറ ഒയാസിസ്, ഫുറാത്, മാപ്പിള്‍, ഗ്രീൻ കമ്യൂണിറ്റി എന്നിവിടങ്ങളിലെ വില്ലകളിലും എസ്പയുടെ സേവനമുണ്ട്. ദുബായിൽ എല്ലാ റിട്ടെയിൽ വിപണിയിലും എസ്പയുടെ സാന്നിധ്യം സന്തോഷം പകരുന്നതായും അദ്ദേഹം പറഞ്ഞു. ദുബായ് പ്രധാന കേന്ദ്രമാക്കി എസ്പ മധ്യപൂർവദേശത്ത് പ്രവർത്തനം കൂടുതൽ വ്യാപിപ്പിക്കാൻ ഉദ്ദേശിക്കുന്നതായി ഗ്രൂപ്പ് സിഇഒ പിയർ ഗിറിബെറ്റ്സ് പറഞ്ഞു. തങ്ങളുടെ ബിസിനസ് മെച്ചപ്പെടാൻ സഹകരണം നൽകുന്ന യുഎഇ ഭരണാധികാരികൾക്ക് പിയർ ഗിറിബെറ്റ്സ് നന്ദി പറഞ്ഞു.</p>
    </article>
  </body>
</html>