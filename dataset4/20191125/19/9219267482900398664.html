<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393230-%d7%9c%d7%90%d7%97%d7%a8-%d7%a9%d7%94%d7%aa%d7%99%d7%a0%d7%95%d7%a7-%d7%a0%d7%97%d7%a0%d7%a7-%d7%9c%d7%9e%d7%95%d7%95%d7%aa-%d7%94%d7%a4%d7%a2%d7%95%d7%98%d7%95%d7%9f-%d7%91%d7%97%d7%99%d7%a4%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-25T19:13:53+00:00"/>
    <meta property="og:title" content="לאחר שהפעוט נחנק למוות: גן הילדים בחיפה נסגר"/>
    <meta property="og:description" content="משרד העבודה והרווחה הוציא צו סגירה מיידי לגן הילדים בחיפה שבו נמצא אתמול פעוט בן שנתיים מחוסר הכרה. הגן יישאר סגור עד להודעה חדשה. אמש עובדות הגן נחקרו..."/>
  </head>
  <body>
    <article>
      <h1>לאחר שהפעוט נחנק למוות: גן הילדים בחיפה נסגר</h1>
      <h2>משרד העבודה והרווחה הוציא צו סגירה מיידי לגן הילדים בחיפה שבו נמצא אתמול פעוט בן שנתיים מחוסר הכרה. הגן יישאר סגור עד להודעה חדשה. אמש עובדות הגן נחקרו ושוחררו למעצר בית</h2>
      <address><time datetime="2019-11-25T19:13:53+00:00">25 Nov 2019, 19:13</time> by <a rel="author">חדשות סרוגים</a></address>
      <p>משרד העבודה והרווחה הודיע הערב (שני) על סגירה של גן הילדים 'לודמילה' באזור מרכז הכרמל בחיפה, זאת לאחר שפעוט בן שנתיים נמצא אמש בגן כשהוא מחוסר הכרה ועל פי ההערכות נחנק למוות. ראש האגף למעונות יום בזרוע העבודה, אמיר מדינה, אמר כי בעקבות האירוע החמור והסיכון לילדים נוספים במקום, הוצא צו סגירה מיידי לגן הילדים, שישאר סגור עד להודעה חדשה.</p>
      <figure>
        <img src="https://www.srugim.co.il/i/wp-content/uploads/2019/11/shutterstock_511391032__w1980.jpg"/>
      </figure>
      <h4>עוד באותו נושא</h4>
      <h3>מות הפעוט מחיפה: עובדות הגן שוחררו למעצר בית</h3>
      <p>לכתבה המלאה בסרוגים &gt;</p>
      <p>אמש הסתיימה חקירתן של עובדות הגן שבו האירוע הקשה התרחש. בתום החקירה חמש העובדות שוחררו למעצר בית, הורחקו מגן הילדים וחל עליהן איסור ליצירת קשר עם המעורבים בפרשה. על פי הודעת משטרת ישראל: "חקירת האירוע נמשכת ברגישות המתבקשת, בהתאם לנסיבות, איסוף וניתוח הממצאים וחוות הדעת הרפואיות שייתקבלו מגורמי המקצוע".</p>
      <p>כזכור, פעוט בו שנתיים נמצא אמש מחוסר הכרה בגן הילדים בחיפה, כאשר חובשים של מד"א שהגיעו למקום מצאו את התינוק כשהוא ללא דופק וללא נשימה. הפעוט פונה לבית החולים רמב"ם במצב קריטי והרופאים בבית החולים נאלצו לקבוע את מותו.</p>
    </article>
  </body>
</html>