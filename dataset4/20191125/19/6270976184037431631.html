<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/u-zhytomyrskogo-bronetankovogo-zavoda-z-yavyvsya-novyj-dyrektor-shho-pro-nogo-vidomo/"/>
    <meta property="og:site_name" content="Рубрика"/>
    <meta property="article:published_time" content="2019-11-25T19:28:29+00:00"/>
    <meta property="og:title" content="У Житомирського бронетанкового завода з'явився новий директор: що про нього відомо"/>
    <meta property="og:description" content="Переможцем конкурсу на посаду директора державного підприємства “Житомирський бронетанковий завод” став Олексій Жуковець. Про це у понеділок, 25 листопада, повідомляє пресслужба концерну “Укроборонпром”. “Олексій Жуковець має найбільш відповідний вимогам досвід та презентував найреалістичнішу стратегію розвитку Житомирського бронетанкового заводу. Він побудував свою кар’єру у сфері машинобудівного підприємства. Створював підприємство на основі виробничого комплексу ЗАТ “Макіївський труболиварний […]"/>
  </head>
  <body>
    <article>
      <h1>У Житомирського бронетанкового завода з'явився новий директор: що про нього відомо</h1>
      <address><time datetime="2019-11-25T19:28:29+00:00">25 Nov 2019, 19:28</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/ZHytomyrskyj-bronetankovyj-zavod-860x580-c-1.jpg"/>
      </figure>
      <p>
        <b>
          <b>Переможцем конкурсу на посаду директора державного підприємства “Житомирський бронетанковий завод” став Олексій Жуковець.</b>
        </b>
      </p>
      <p>Про це у понеділок, 25 листопада, <a href="https://www.facebook.com/ukroboronprom/photos/a.523633734426694/2398183236971725/?type=3&amp;theater">повідомляє</a> пресслужба концерну “Укроборонпром”.</p>
      <p>“Олексій Жуковець має найбільш відповідний вимогам досвід та презентував найреалістичнішу стратегію розвитку Житомирського бронетанкового заводу. Він побудував свою кар’єру у сфері машинобудівного підприємства. Створював підприємство на основі виробничого комплексу ЗАТ “Макіївський труболиварний завод”, який до цього не функціонував. Налагоджував виробництво нестандартного обладнання для металургійної промисловості з “нуля”. Займався підбором персоналу, відновленням, ремонтом та запуском обладнання, проводив тендерні торги, організовував виробництво і налагоджував комерційну діяльність”, – йдеться в повідомленні.</p>
      <p>Відкритий конкурс на посаду був оголошений 7 жовтня 2019 року.</p>
      <p>До участі в ньому було подано 38 заяв, із яких сформовано “короткий список” із шести кандидатів. В рамках номінаційного комітету кандидатами було представлене стратегічне бачення розвитку підприємства та плани першочергових кроків на посаді.</p>
    </article>
  </body>
</html>