<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/economia-7/articolo/ubi-banca-stanzia-un-plafond-da-50-milioni-di-euro-per-le-imprese-e-le-famiglie-colpite-dal-maltempo.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="UBI Banca stanzia un plafond da 50 milioni di euro per le imprese e le famiglie colpite dal maltempo in Piemonte e Liguria"/>
    <meta property="og:description" content="La misura è rivolta ai territori delle Regioni del Nord Ovest dove si sono registrati danni causati da calamità naturali."/>
  </head>
  <body>
    <article>
      <h1>UBI Banca stanzia un plafond da 50 milioni di euro per le imprese e le famiglie colpite dal maltempo in Piemonte e Liguria</h1>
      <h2>La misura è rivolta ai territori delle Regioni del Nord Ovest dove si sono registrati danni causati da calamità naturali.</h2>
      <address><time datetime="2019-11-25T19:46:00+00:00">25 Nov 2019, 19:46</time> by <a rel="author">C.s.</a></address>
      <p>UBI Banca ha stanziato un plafond da 50 milioni di euro per supportare le imprese e le famiglie che hanno subìto danni in seguito a una forte ondata di maltempo che ha colpito alcuni territori del Piemonte e Liguria.</p>
      <p>Il plafond è destinato a finanziare le spese di ricostruzione e ripristino degli immobili e dei beni strumentali all’attività e a concedere l’elasticità di cassa venuta a meno a seguito degli eventi calamitosi.</p>
      <p>In particolare il plafond potrà essere utilizzato mediante operazioni di finanziamento a medio e lungo termine con durata massima di 5 anni ed operazioni a breve termine, anche per smobilizzo crediti, con condizioni agevolate.</p>
      <p><anchor name="_GoBack"/>“Vogliamo essere vicini in maniera concreta a quanti sono stati colpiti dagli eventi atmosferici che hanno colpito le zone del Nord Ovest nei giorni scorsi”, afferma <b>Andrea Perusin, Responsabile della Macro Area Territoriale Nord Ovest</b>.“ Tutto il personale delle filiali UBI Banca è a disposizione della clientela per fornire le informazioni utili ad accedere ai finanziamenti agevolati”.</p>
    </article>
  </body>
</html>