<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alexandria/Inmormantare-dichis-sediul-psdrosiorii-vede-Inca-mandatul-trecut-facea-lucruri-genul-asta-1_5ddc2a2c5163ec427169932f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T19:32:27+00:00"/>
    <meta property="og:title" content="„Înmormântare“ cu dichis la sediul PSD Roşiorii de Vede. „Încă din mandatul trecut făcea lucruri de genul ăsta“"/>
    <meta property="og:description" content="Un coşciug, o cruce şi lumânări au fost puse, luni, de un bărbat în faţa sediului PSD din Roşiorii de Vede, judeţul Teleorman, nefiind prima acţiune de acest gen a teleormăneanului."/>
  </head>
  <body>
    <article>
      <h1>„Înmormântare“ cu dichis la sediul PSD Roşiorii de Vede. „Încă din mandatul trecut făcea lucruri de genul ăsta“</h1>
      <address><time datetime="2019-11-25T19:32:27+00:00">25 Nov 2019, 19:32</time> by <a rel="author">Andreea Unturica</a></address>
      <h4>Un coşciug, o cruce şi lumânări au fost puse, luni, de un bărbat în faţa sediului PSD din Roşiorii de Vede, judeţul Teleorman, nefiind prima acţiune de acest gen a teleormăneanului.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/firea-delimiteaza-liderii-psd-s-au-intalnit-luni-seara-nu-cex-ul-paralel-spus-nu-sfiesc-1_5ddc2ec35163ec427169b536/index.html"/>
        <a href="https://adevarul.ro/locale/alexandria/teleorman-doua-persoane-surprinse-viitura-raul-vedea-salvate-s-au-urcat-capota-unui-tractor-1_5ddc2dbc5163ec427169ad34/index.html"/>
        <a href="https://adevarul.ro/news/politica/culisele-negocierii-ciolacu-dancila-fost-intermediar-rol-joaca-mihai-tudose-1_5ddc1ac35163ec4271692ed9/index.html"/>
      </related>
      <p>„Nu e o noutate, nu ne surprinde cu nimic. Încă din mandatul trecut făcea lucruri de genul ăsta, cu sicrie pe maşină, cu o remorcă pe care afişa tot felul de mesaje şi pe care a adus-o în faţa primăriei, la Poliţia Municipală, la Judecătorie. Şi acum, în toată perioada campaniei electorale, se ţinea după noi cu tot felul de mesaje. Are un comportament din ăsta, mai...”, a declarat primarul oraşului, Valerică Cârciumaru, liderul organizaţiei locale a social-democraţilor, potrivit <a href="https://www.hotnews.ro/stiri-politic-23514056-teleorman-cosciug-cruce-lumanari-fata-sediului-psd-din-rosiorii-vede.htm?fbclid=IwAR32G5l3ha3JOf28Qs66uoBcF4P7deXki7kIBOJN-O7IXDCZFmhU1LXRAV4">Hotnews</a></p>
      <p>Edilul spune că au fost depus sesizări, dar că legislaţia este prea blândă şi nu au rezolvat nimic. „Ne-am cam plictisit văzând că tot facem sesizări şi le facem degeaba“, a spus primarul.<br/><br/>Bărbatul a fost sancţionat în mai multe rânduri, însă amenzile au rămas neplătite. „Are sancţiuni multe (...) şi n-a plătit mai nimic până acum. Are amenzi şi de la Poliţia Locală şi de la Poliţia Municipală pentru tulburarea liniştii publice, pentru afişaj în locuri nepermise şi altele. E o persoană nemulţumită de toată lumea”, a adăugat Valerică Cârciumaru.<br/><br/>Potrivit edilului, persoana respectivă „are o problemă cu PSD-ul”, iar după incidentul de luni a fost sesizată Poliţia Locală, care „i-a dat o amendă, ca multe altele pe care nu le plăteşte”. Acesta a precizat că bărbatul în cauză „are amenzi cumulate în valoare de 18.000 de lei”.</p>
      <p><a href="https://adevarul.ro/news/politica/alegeri-prezidentiale-2019-viorica-dancila-castigat-cinci-judete-mai-mare-scor-teleorman-1_5ddafeac5163ec427160ed8b/index.html">Candidatul PSD Viorica Dăncilă a ”câştigat” în cinci judeţe cel de-al doilea tur al prezidenţialelor</a>, cel mai mare scor fiind obţinut în Teleorman. Astfel, în acest judeţ Dăncilă a primit 59,3% din voturile electoratului, Iohannis obţinând  40,7%, prezenţa vot fiind 53,06%.</p>
      <hr/>
    </article>
  </body>
</html>