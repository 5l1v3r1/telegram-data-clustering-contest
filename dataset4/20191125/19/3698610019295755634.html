<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-u-krimu-oshtrafuvav-blogera-za-post-pro-putina-330865_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T19:02:00+00:00"/>
    <meta property="og:title" content="&quot;Суд&quot; у Криму оштрафував блогера за пост про Путіна"/>
    <meta property="og:description" content="Суд окупованої Ялти не взяв до уваги той факт, що кожен бажаючий може створити у соцмережі обліковий запис з будь-яким ім'ям."/>
  </head>
  <body>
    <article>
      <h1>"Суд" у Криму оштрафував блогера за пост про Путіна</h1>
      <h2>"Суд" окупованої Ялти не взяв до уваги той факт, що кожен бажаючий може створити у соцмережі обліковий запис з будь-яким ім'ям.</h2>
      <address>
        <time datetime="2019-11-25T19:02:00+00:00">25 Nov 2019, 19:02</time>
      </address>
      <p>В анексованому Криму підконтрольний РФ "Ялтинський міський суд" оштрафував на 30 тисяч рублів (понад 11 тис. грн) ялтинського<b><a href="https://dt.ua/UKRAINE/v-aneksovanomu-krimu-zatrimali-zhurnalista-zmi-306660_.html"> блогера та журналіста Євгена Гайворонського</a></b> за пост у Facebook, в якому нібито є "негативна оцінка" російського президента Володимира Путіна, передає "<a href="https://ru.krymr.com/a/news-sud-oshtrafoval-gayvoronskogo-za-neuvazhenie-k-putinu/30291428.html">Крим.Реалії</a>". Адвокат Олексій Ладін повідомив, що таке рішення буде оскаржено.</p>
      <p>За словами Ладіна, суддя визнав Гайворонського винним у скоєнні адмінпорушення частини 3 статті 20.1 Кодексу про адмінправопорушення Росії (явну неповагу до органів, що здійснюють державну владу в Росії). При цьому, під час "суду" ні сам Гайвронский, ні його адвокат не підтвердили той факт, що обліковий запис, з якого написали пост, належить блогеру.</p>
      <p>Під час засідання допитали фахівця, який також запевнив, що "умовний Іванов може створити акаунт "Євген Гайворонський" з його фото і писати що завгодно". Адвокат Гайворонського додав, що його підзахисний не був присутній на "суді" через сильні головні болі.</p>
      <p>Аккаунт "Evgeny Gaivoronskyi" в Facebook не є верифікованим.</p>
      <p>31 жовтня Євгену Гайворонському <a href="https://dt.ua/UKRAINE/u-krimu-zhurnalistu-gayvoronskomu-pred-yavili-nove-obvinuvachennya-cherez-post-pro-putina-328034_.html"><b>пред'явили нове обвинувачення</b> </a>в адміністративному правопорушенні за ч. 3 ст. 20.1 КоАП Росії (образа в Інтернеті влади і символів Росії).</p>
      <p>Перед тим підконтрольний Росії Мировий "суд" в Ялті <b><a href="https://dt.ua/UKRAINE/u-aneksovanomu-krimu-zaareshtuvali-ukrayinskogo-blogera-327050_.html">заарештував на 15 діб ялтинського активіста, блогера і журналіста Євгена Гайворонського</a></b>. Тоді Журналіста звинуватили в ухилянні від лікування наркозалежності за статтею 6.9.1. російського Кодексу про адміністративні правопорушення (Ухилення від проходження діагностики, профілактичних заходів, лікування від наркоманії та (або) медичної і (або) соціальної реабілітації в зв'язку зі вживанням наркотичних засобів).</p>
      <p>До цього ялтинського <b><a href="https://dt.ua/UKRAINE/v-aneksovanomu-krimu-zatrimali-zhurnalista-zmi-306660_.html">журналіста затримували в березні</a></b> 2019 року по звинучаенню у нібито зберіганні наркотиків. На початку березня в Ялті російські силовики обшукали будинок Гайворонського. У журналіста вилучили документи, електронну техніку, телефон і комп'ютер.</p>
      <p>У лютому 2018 року Гайворонський повідомив про те, що його побили в центрі Ялти. За його словами, в той день він йшов на зустріч з читачем – поговорити про майбутній ремонт у міському парку.</p>
      <footer>За матеріалами: <a href="https://dt.ua/go/aHR0cDovL3J1LmtyeW1yLmNvbS8=">Крим.Реалії</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>