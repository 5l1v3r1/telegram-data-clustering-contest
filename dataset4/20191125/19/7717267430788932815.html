<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/apostagma-zois-mia-vradia-sti-mnimi-tou-anesti-mpampatzimopoulou"/>
    <meta property="og:site_name" content="Voria.gr"/>
    <meta property="article:published_time" content="2019-11-25T19:18:00+00:00"/>
    <meta property="og:title" content="ΑΠΟΣΤΑΓΜΑ ΖΩΗΣ: ΜΙΑ ΒΡΑΔΙΑ ΣΤΗ ΜΝΗΜΗ ΤΟΥ ΑΝΕΣΤΗ ΜΠΑΜΠΑΤΖΙΜΟΠΟΥΛΟΥ"/>
    <meta property="og:description" content="Η εκδήλωση θα ολοκληρωθεί με γευστική δοκιμή αποσταγμάτων από όλη την Ελλάδα, συνοδεία εδεσμάτων, στο φουαγέ της Αίθουσας Δημοτικού Συμβουλίου"/>
  </head>
  <body>
    <article>
      <h1>ΑΠΟΣΤΑΓΜΑ ΖΩΗΣ: ΜΙΑ ΒΡΑΔΙΑ ΣΤΗ ΜΝΗΜΗ ΤΟΥ ΑΝΕΣΤΗ ΜΠΑΜΠΑΤΖΙΜΟΠΟΥΛΟΥ</h1>
      <h2>Η εκδήλωση θα ολοκληρωθεί με γευστική δοκιμή αποσταγμάτων από όλη την Ελλάδα, συνοδεία εδεσμάτων, στο φουαγέ της Αίθουσας Δημοτικού Συμβουλίου</h2>
      <address><time datetime="2019-11-25T19:18:00+00:00">25 Nov 2019, 19:18</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Η ένωση οινοποιών «Οίνοι Βορείου Ελλάδος» τιμά τη μνήμη του <b>Ανέστη Μπαμπατζιμόπουλου.</b></p>
      <p>Την Παρασκευή,<b> 6 Δεκεμβρίου 2019, ώρα 17:00, στην Αίθουσα Δημοτικού Συμβουλίου του Δήμου Θεσσαλονίκης</b> (Λεωφ. Βασ. Γεωργίου 1 &amp; 3ης Σεπτεμβρίου, κτίριο Α, 1ος όροφος), στο Δημαρχιακό Μέγαρο, πραγματοποιεί Συμπόσιο προς τιμήν του προσφιλούς εκλιπόντος, όπου αναφέρεται στο έργο και τη συνολική του προσφορά στον κλάδο της οινοποιίας και κυρίως της αποσταγματοποιίας.</p>
      <p>Ο Ανέστης Μπαμπατζιμόπουλος, όπως αναφέρεται σε σχετική ανακοίνωση, στήριξε την «Οίνοι Βορείου Ελλάδος» από τη στιγμή της ίδρυσής της, <b>συμβάλλοντας ενεργά και καταλυτικά στην δημιουργία του προφίλ της</b>, στην καταγραφή των στόχων της και κυρίως στην υλοποίησή τους. Μάλιστα την υπηρέτησε και ως ο πρώτος πρόεδρός της ενώ στη συνέχεια, ως επίτιμος πρόεδρος και μέλος του Δ.Σ., δεν έχασε ευκαιρία να βρίσκεται στο πλευρό της, συμβάλλοντας πάντα με το σπινθηροβόλο, δημιουργικό και πρωτοπόρο πνεύμα του.</p>
      <p>Στο πρόγραμμα του Συμποσίου στις 6 Δεκεμβρίου περιλαμβάνονται επίσης ομιλίες σχετικές με την ιστορία, την ποιότητα και τη θέση του αποστάγματος στην εστίαση, με εισηγήσεις εκπροσώπων του ΣΕΑΟΠ (Σύνδεσμος Ελλήνων Παραγωγών Αποσταγμάτων Αλκοολούχων Ποτών), του Γενικού Χημείου του Κράτους και της Πανελλήνιας Ένωσης Οινοχόων, σύμφωνα με το πρόγραμμα που ακολουθεί.</p>
      <p>Η εκδήλωση<b> θα ολοκληρωθεί με γευστική δοκιμή αποσταγμάτων από όλη την Ελλάδα</b>, συνοδεία εδεσμάτων, στο φουαγέ της Αίθουσας Δημοτικού Συμβουλίου στο Δημαρχιακό Μέγαρο Θεσσαλονίκης.</p>
      <p>Η συμμετοχή στο Συμπόσιο και στη γευσιγνωσία που θα ακολουθήσει είναι δωρεάν.</p>
      <p>Οι ενδιαφερόμενοι θα πρέπει να δηλώσουν τη συμμετοχή τους στον ακόλουθο σύνδεσμο: <a href="https://bit.ly/35nywuj">https://bit.ly/35nywuj</a></p>
      <p>Το Συμπόσιο πραγματοποιείται με την υποστήριξη του Δήμου Θεσσαλονίκης, του Thessaloniki Food Festival και του ΣΕΑΟΠ.</p>
      <p>Πρόγραμμα Συμποσίου</p>
      <p>17:00 – 18:30 Ομιλίες</p>
      <ul>
        <li>Χαιρετισμοί</li>
      </ul>
      <p>Κωνσταντίνος Ζέρβας, Δήμαρχος Θεσσαλονίκης</p>
      <p>Στέλλιος Μπουτάρης, Οινοποιός, Πρόεδρος Οίνοι Βορείου Ελλάδος</p>
      <ul>
        <li>Ανέστης Μπαμπατζιμόπουλος: Ονειροπόλος, οραματιστής ή πραγματιστής;<br/>Στέλιος Κεχρής, Οινοποιός, Διευθύνων Σύμβουλος Οίνοι Βορείου Ελλάδος</li>
        <li>Η ιστορία του ελληνικού αποστάγματος<br/>Γεώργιος Τσάνταλης, Dr, Οινοποιός, Επίτιμος Πρόεδρος ΣΕΑΟΠ</li>
        <li>Αποστάγματα: Οι εργαστηριακοί έλεγχοι από το Γενικό Χημείο του Κράτους <br/>Πετρούλα Ταραντίλη, Dr, Προϊσταμένη  Χ.Υ. Κεντρικής  Μακεδονίας, Γενικό Χημείο Κράτους</li>
        <li>Η θέση του αποστάγματος στην εστίαση<br/>Ανδρέας Ματθίδης, Πρόεδρος Πανελλήνιας Ένωσης Οινοχόων</li>
        <li>Ο δικός μας Ανέστης – Το κοινό έχει τον λόγο</li>
      </ul>
      <p>18:30 – 20:00 Γευσιγνωσία αποσταγμάτων</p>
      <p>Γευσιγνωσία αποσταγμάτων από όλη την Ελλάδα, συνοδεία εδεσμάτων, στο φουαγιέ της αίθουσας Δημοτικού Συμβουλίου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/anichta-simera-gia-to-kino-inopiia-sti-voria-ellada"/>
        <a href="https://www.voria.gr/article/i-dromi-tou-krasiou-v-ellados-sti-fetini-imera-inotourismou"/>
        <a href="https://www.voria.gr/article/tin-paraskevi-1-noemvriou-giortazi-gia-proti-fora-to-xinomavro"/>
        <a href="https://www.voria.gr/article/ini-voriou-ellados-isos-i-kaliteri-chronia-tis-dekaetias"/>
        <a href="https://www.voria.gr/article/premiera-gia-tin-pagkosmia-imera-xinomavrou-tin-1i-noemvriou"/>
        <a href="https://www.voria.gr/article/masterclass-me-ton-k-lazaraki-to-stil-ton-inopion-v-ellados"/>
      </related>
    </article>
  </body>
</html>