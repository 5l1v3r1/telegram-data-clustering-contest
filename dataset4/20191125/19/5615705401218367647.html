<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204883-dokumenti-shchodo-zatrimannya-vijskovoyi-dopomogi-ukrayini-mozhut-kinuti-tin-na-trampa-wp"/>
    <meta property="og:site_name" content="Mind UA"/>
    <meta property="article:published_time" content="2019-11-25T19:10:00+00:00"/>
    <meta property="og:title" content="Документи щодо затримання військової допомоги Україні можуть кинути тінь на Трампа – WP"/>
    <meta property="og:description" content="Юристи Білого дому побоюються, що виявлені факти поставлять президента в незручне становище"/>
  </head>
  <body>
    <article>
      <h1>Документи щодо затримання військової допомоги Україні можуть кинути тінь на Трампа – WP</h1>
      <h2>Юристи Білого дому побоюються, що виявлені факти поставлять президента в незручне становище</h2>
      <address>
        <time datetime="2019-11-25T19:10:00+00:00">25 Nov 2019, 19:10</time>
      </address>
      <p>В ході конфіденційного внутрішнього розслідування Білого дому з приводу рішення президента <b>Дональда Трампа</b> затримати виділену для України військову допомогу виявлено сотні документів, які свідчать про намагання заднім числом виправдати це рішення і суперечки з приводу його законності, пише газета Washington Post з посиланням на три джерела, знайомих з цими даними.</p>
      <p>Ревізія дукоментів була проведена головним юрисконсультом Білого дому після того, як було оголошено про розслідування щодо імпічменту, зазначає <a href="https://www.golos-ameriki.ru/a/white-house-trump-ukraine-military-aid/5180165.html">Голос Америки</a>.</p>
      <p>Серед виявлених документів є серпневе листування між в.о. глави апарату Білого дому <b>Міком Малвені </b>і Бюджетним управлінням Білого дому, присвячене темі, яким чином можна пояснити і виправдати цю відстрочку в наданні військової допомоги.</p>
      <p>За словами одного з джерел, юристи Білого дому висловлюють побоювання, що ревізія виявила факти, які можуть поставити президента в незручне становище.</p>
      <p>Особи, знайомі з тим, як обговорювалося питання про стягнення допомоги в Бюджетному управлінні, визнають, що в серпні велися дискусії з цього приводу, однак відзначають, що вони проходили в спокійній обстановці і були присвячені переважно правовим питанням, пов'язаним з необхідністю дотримання закону, який зобов'язує виконавчу владу витрачати виділені Конгресом кошти, якщо Конгрес  не погодиться скасувати асигнування.</p>
      <p>Нагадаємо, New York Times розслідувала, що <a href="https://mind.ua/news/20204828-rosiya-sfalsifikuvala-vtruchannya-ukrayini-u-vibori-v-ssha-new-york-times">Росія сфальсифікувала </a>втручання України у вибори в США – зокрема зʼясувалося, що РФ надавала сфабриковані дані українським і російським бізнесменам, а ті – політикам і журналістам США.</p>
      <related>
        <h4>Також читайте</h4>
        <a href="https://mind.ua/news/20204887-glava-vijskovo-morskih-sil-ssha-pishov-u-vidstavku-cherez-konflikt-z-trampom"/>
        <a href="https://mind.ua/news/20204851-nastupna-tristoronnya-zustrich-po-tranzitu-gazu-zaplanovana-na-29-listopada"/>
        <a href="https://mind.ua/news/20204846-parnas-ta-fruman-hotili-zrobiti-odnogo-z-direktoriv-naftogazu-svoeyu-lyudinoyu"/>
      </related>
    </article>
  </body>
</html>