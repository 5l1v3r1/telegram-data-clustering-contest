<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/zycie/10274635/znalezli-w-rowie-przemarznieta-suczke-okazalo-sie-ze-adoptowala-piec-kociat.html"/>
    <meta property="og:site_name" content="Wprost"/>
    <meta property="article:published_time" content="2019-11-25T19:14:00+00:00"/>
    <meta property="og:title" content="Znaleźli w rowie przemarzniętą suczkę. Okazało się, że „adoptowała” pięć kociąt"/>
    <meta property="og:description" content="Powiedzenie „żyć jak pies z kotem” w polszczyźnie jest dobrze znane i nie zwiastuje najlepszych relacji. Na szczęście dla piątki małych kociąt, porzekadło nie zawsze znajduje odzwierciedlenie w rzeczywistości."/>
  </head>
  <body>
    <article>
      <h1>Znaleźli w rowie przemarzniętą suczkę. Okazało się, że „adoptowała” pięć kociąt</h1>
      <address>
        <time datetime="2019-11-25T19:14:00+00:00">25 Nov 2019, 19:14</time>
      </address>
      <p>
        <b>Powiedzenie „żyć jak pies z kotem” w polszczyźnie jest dobrze znane i nie zwiastuje najlepszych relacji. Na szczęście dla piątki małych kociąt, porzekadło nie zawsze znajduje odzwierciedlenie w rzeczywistości.</b>
      </p>
      <p>Kanadyjska organizacja Pet and Wildlife Rescue donosi o niezwykłej historii, która miała miejsce w w połowie listopada w Ontario. Na poboczu drogi znaleziono wówczas bezpańską suczkę, która własnym ciepłem ochraniała piątkę małych kociąt. Nie wiadomo, czy maleństwa zostały porzucone przez człowieka, czy zostały same po tym, jak ich matka zginęła. Wiadomo jednak, że w trudnym położeniu mogły liczyć na pomoc psiego przyjaciela.</p>
      <p>Cała szóstka – kocięta i ich przybrana mama – trafiły pod opiekę pracowników schroniska. Teraz – zdrowe i bezpieczne – czekają na adopcję.</p>
      <related>
        <h4>Czytaj także:</h4>
        <a href="https://www.wprost.pl/swiat/10274317/pies-wykopal-dziure-w-ogrodzie-wlasciciel-odcial-mu-za-to-przednie-lapy.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15903/suczka-adoptowala-piec-kociat.html"/>
      </related>
    </article>
  </body>
</html>