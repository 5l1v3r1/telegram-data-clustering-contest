<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2825209-sud-ssa-vimagae-opriludniti-dokumenti-sodo-zatrimki-dopomogi-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="Суд США вимагає оприлюднити документи щодо затримки допомоги Україні"/>
    <meta property="og:description" content="Федеральний суд США прийняв рішення, яке задовольняє позов медіа-організації &quot;Центр за чесність у суспільстві&quot; щодо оприлюднення документів Пентагону й Білого дому про призупинення оборонної допомоги Україні."/>
  </head>
  <body>
    <article>
      <h1>Суд США вимагає оприлюднити документи щодо затримки допомоги Україні</h1>
      <h2>Федеральний суд США прийняв рішення, яке задовольняє позов медіа-організації "Центр за чесність у суспільстві" щодо оприлюднення документів Пентагону й Білого дому про призупинення оборонної допомоги Україні.</h2>
      <address>
        <time datetime="2019-11-25T19:37:00+00:00">25 Nov 2019, 19:37</time>
      </address>
      <p>Відповідне рішення прийняте в понеділок, повідомляє американське видання <a href="https://thehill.com/regulation/471932-judge-orders-pentagon-budget-office-to-give-ukraine-documents-to-news-outlet">The Hill</a>.</p>
      <p>"Федеральна суддя в понеділок розпорядилася, аби Міністерство оборони США та Адміністративно-бюджетне управління передали медіа-організації звіти щодо призупинення адміністрацією Трампа військової допомоги Україні", - зазначається в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2823016-tisk-administracii-trampa-na-ukrainu-dosi-zberigaetsa-diplomat-ssa.html">Тиск адміністрації Трампа на Україну досі зберігається – дипломат США</a>
      </blockquote>
      <p>При цьому уточнюється, що йдеться про розпорядження окружної судді Вашингтона Коллін Коллар-Котеллі. Суддя вимагає передати документи "Центру за чесність у суспільстві" після того, як ця медіа-організація звернулася із запитом до суду на підставі Закону про свободу інформації. </p>
      <p>"Запитані документи вимагаються з тією метою, щоби поінформувати суспільство про питання, які викликають надзвичайний національний інтерес", - зауважила Коллар-Котеллі. </p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824558-u-kongresi-gotuut-zvit-z-rozsliduvanna-sodo-impicmentu-trampa.html">У Конгресі готують звіт з розслідування щодо імпічменту Трампа</a>
      </blockquote>
      <p>У своєму рішенні суддя також зазначила, що зміст запиту "тісно пов'язаний" з питаннями про те, чи затримувала адміністрація <b><a href="https://www.ukrinform.ua/tag-tramp">Трампа </a></b>виплати Україні з метою тиску на уряд цієї країни з вимогою ініціювати розслідування проти Байденів.</p>
    </article>
  </body>
</html>