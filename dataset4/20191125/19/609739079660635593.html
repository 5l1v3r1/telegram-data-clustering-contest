<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/dunya/dugmeye-basildi-26-binden-fazla-icerik-devre-disi-birakildi-41382434"/>
    <meta property="og:site_name" content="Hürriyet"/>
    <meta property="article:published_time" content="2019-11-25T19:58:00+00:00"/>
    <meta property="og:title" content="Düğmeye basıldı... 26 binden fazla içerik devre dışı bırakıldı"/>
    <meta property="og:description" content="Avrupa Polis Teşkilatı (Europol), internet üzerinden terör örgütü DEAŞ propagandasının engellenmesi amacıyla 12 ülke ve 9 internet servis sağlayıcısıyla operasyon düzenledi."/>
  </head>
  <body>
    <article>
      <h1>Düğmeye basıldı... 26 binden fazla içerik devre dışı bırakıldı</h1>
      <h2>Avrupa Polis Teşkilatı (Europol), internet üzerinden terör örgütü DEAŞ propagandasının engellenmesi amacıyla 12 ülke ve 9 internet servis sağlayıcısıyla operasyon düzenledi.</h2>
      <address><time datetime="2019-11-25T19:58:00+00:00">25 Nov 2019, 19:58</time> by <a rel="author">AA</a></address>
      <p><a href="http://www.hurriyet.com.tr/haberleri/europol">Europol</a>'den yapılan açıklamaya göre, operasyonla örgüt propagandasının yapıldığı tespit edilen 26 binden fazla içerik devre dışı bırakıldı.</p>
      <p>Belçika Federal Savcılığınca yönetilen operasyon, Europol'ün Avrupa Birliği <a href="http://www.hurriyet.com.tr/haberleri/internet">İnternet</a> Yönlendirme Birimi (AB IRU) ve Avrupa Adli İşbirliğini Geliştirme Ajansı (Eurojust) koordinasyonunda gerçekleştirildi.</p>
      <p>İspanya’da bir kişi örgüt bağlantısı şüphesiyle gözaltına alındı.</p>
      <p>Europol, Ağustos 2016, Haziran 2017 ve Nisan 2018’de DEAŞ'a yönelik Avrupa ülkelerinde benzer operasyonlar gerçekleştirmişti. </p>
    </article>
  </body>
</html>