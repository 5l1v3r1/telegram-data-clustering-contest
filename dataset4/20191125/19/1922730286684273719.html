<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/social/radet/amenda-de-peste-3-000-de-lei-pentru-radet-dupa-ce-doua-masini-au-cazut-intr-o-groapa-facuta-de-companie-1587140"/>
    <meta property="og:site_name" content="Ziare.com"/>
    <meta property="article:published_time" content="2019-11-25T19:58:00+00:00"/>
    <meta property="og:title" content="Amenda de peste 3.000 de lei pentru RADET, dupa ce doua masini au cazut intr-o groapa facuta de companie"/>
    <meta property="og:description" content="Politistii au aplicat, luni, o amenda in valoare de 3.045 de lei, dupa accidentul cu cele doua masini care au cazut intr-o groapa, parte a lucrarilor RADET, pentru ca acordul pentru restrictii rutiere era expirat."/>
  </head>
  <body>
    <article>
      <h1>Amenda de peste 3.000 de lei pentru RADET, dupa ce doua masini au cazut intr-o groapa facuta de companie</h1>
      <address>
        <time datetime="2019-11-25T19:58:00+00:00">25 Nov 2019, 19:58</time>
      </address>
      <p>
        <b>Politistii au aplicat, luni, o amenda in valoare de 3.045 de lei, dupa accidentul cu cele doua masini care au cazut intr-o groapa, parte a lucrarilor RADET, pentru ca acordul pentru restrictii rutiere era expirat.</b>
      </p>
      <p>Potrivit Brigazii Rutiere, dupa accidentul care a avut loc pe Aleea Compozitorilor, a fost aplicata o amenda in valoare de 3.045 de lei pentru RADET, deoarece s-au creat restrictii <a href="http://www.ziare.com/social/capitala/radet-depasise-termenul-pentru-terminarea-gropii-in-care-au-cazut-cele-doua-masini-1587103">avand acordul expirat din data de 20 noiembrie</a>.</p>
      <p>"In urma verificarilor efectuate, a fost intocmit proces verbal de aplicare a sanctiunii contraventionale in valoare de 3.045 lei pentru crearea de restrictii in partea carosabila pe Aleea Compozitorilor, avand acordul Brigazii Rutiere din data de 20.11.2019 expirat (valabil 48 de ore)", a transmis, luni, Brigada Rutiera.</p>
      <p>Duminica seara, in jurul orei 21.30, doua masini care circulau pe Aleea Compozitorilor dinspre Bulevardul 1 Mai, in momentul in care au ajuns in dreptul imobilului cu nr. 13, <a href="http://www.ziare.com/social/capitala/doua-masini-s-au-prabusit-intr-o-groapa-facuta-de-angajatii-radet-una-a-fost-inghitita-cu-totul-soferul-nu-apucase-sa-iasa-pana-a-cazut-a-doua-1587000">au cazut intr-un sant sapat in carosabil</a>, parte a unei lucrari de termoficare RADET, a anuntat Brigada Rutiera.</p>
      <p>Unul dintre soferi a fost ranit usor.</p>
      <p>Alexandru Burghiu, seful Termoenergetica (societate care preia activitatea RADET) a declarat, pentru Mediafax, ca doi indivizi, care au iesit initial dintr-un bar, <a href="http://www.ziare.com/social/radet/dupa-ce-doua-masini-au-cazut-intr-o-groapa-radet-da-vina-pe-niste-necunoscuti-care-ar-fi-aruncat-semnalizatoarele-1587027">ar fi aruncat cele 9 semnalizatoare in groapa</a> in care au cazut cele doua masini.</p>
    </article>
  </body>
</html>