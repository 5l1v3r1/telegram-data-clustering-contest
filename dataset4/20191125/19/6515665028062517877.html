<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3364355/americki-milijarder-dobio-drzavljanstvo-srbije-pun-kao-brod-bio-na-201-mestu-najbogatijih-ljudi-u-sad"/>
    <meta property="og:site_name" content="kurir.rs"/>
    <meta property="article:published_time" content="2019-11-25T19:20:00+00:00"/>
    <meta property="og:title" content="AMERIČKI MILIJARDER DOBIO DRŽAVLJANSTVO SRBIJE: PUN KAO BROD, bio na 201. mestu najbogatijih ljudi u SAD"/>
    <meta property="og:description" content="BEOGRAD - Američki biznismen i milijarder Ronald Vejn Barkl (67), odlukom Vlade Srbije primljen je u naše državljanstvo, navodi se u rešenju objavljenom u Službenom glasniku.Barkl je rođen 12. novembra 1952. godine u mestu Pomona, okrugu Los Anđeles američke ..."/>
  </head>
  <body>
    <article>
      <h6 class="kicker">rešeno</h6>
      <h1>AMERIČKI MILIJARDER DOBIO DRŽAVLJANSTVO SRBIJE: PUN KAO BROD, bio na 201. mestu najbogatijih ljudi u SAD</h1>
      <address>
        <time datetime="2019-11-25T19:20:00+00:00">25 Nov 2019, 19:20</time>
      </address>
      <p>BEOGRAD - Američki biznismen i milijarder Ronald Vejn Barkl (67), odlukom Vlade Srbije primljen je u naše državljanstvo, navodi se u rešenju objavljenom u Službenom glasniku.</p>
      <p>Barkl je rođen 12. novembra 1952. godine u mestu Pomona, okrugu Los Anđeles američke države Kalifornija i državljanin je SAD, navodi se u rešenju od 21. novembra.</p>
      <p>Krajem decembra prošle godine Srbija je otvorila konzulat u Montani, koji pored teritorije te američke savezne države, obuhvata i teritoriju države Vašington, a Barkl je tada imenovan za počasnog konzula.</p>
      <p>Barkl je osnovao kompaniju "Jukaipa"1986. godine i poznat je kao jedan od najistaknutijih investitora u sektorima maloprodaje, distribucije, tehnologije, kao i u industriji zabave, sporta i ugostiteljstva.</p>
      <p>Novi državljanin Srbije je bio predsednik odbora i vlasnik kontrolnog dela akcija brojnih kompanija, poput "Soho haus", "Golden stejt fuds", "Dominiks", "Fred Majer", "Ralfs end Fud for les".</p>
      <p>Prema Blumbergu, 2013. godine Barkl je bio 201. na Forbsovoj listi najbogatijih Amerikanaca.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3356721/stefanovic-o-izmenama-zakona-o-putnim-ispravama-novi-pasos-moze-da-se-zatrazi-i-vise-od-sest-meseci-pre-isteka-vazeceg"/>
        <a href="https://www.kurir.rs/vesti/drustvo/3354437/peter-handke-povodom-novih-medijskih-napada-imao-sam-pasos-srj-da-bi-putovao-a-ne-i-drzavljanstvo"/>
        <a href="https://www.kurir.rs/zabava/pop-kultura/3354007/vest-odjeknula-kao-bomba-austrijski-mediji-otkrili-handke-ima-srpski-pasos-beograd-moze-da-slavi-jos-jednog-nobelovca"/>
        <a href="https://www.kurir.rs/region/crna-gora/3351683/crnogorcima-nece-biti-dovoljan-pasos-za-ulazak-u-eu-morace-da-skeniraju-lice-i-daju-otisak-prsta-a-evo-i-zbog-cega"/>
      </related>
    </article>
  </body>
</html>