<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/victor-ponta-psd-presedinte-marcel-ciolacu-307431.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T19:59:41+00:00"/>
    <meta property="og:title" content="Victor Ponta: „Dacă nu schimbă rapid modul de a face politică, PSD nu va câștiga niciun oraș reședință de județ. În ultimii ani, s-a reîntors la PRM-ul anilor 2000”"/>
    <meta property="og:description" content="Liderul Pro România, Victor Ponta, este de părere că PSD nu va câștiga niciun oraș reședință de județ la alegerile locale din 2020 dacă nu va schimba rapid modul în care face politică. Comentând..."/>
  </head>
  <body>
    <article>
      <h1>Victor Ponta: „Dacă nu schimbă rapid modul de a face politică, PSD nu va câștiga niciun oraș reședință de județ. În ultimii ani, s-a reîntors la PRM-ul anilor 2000”</h1>
      <address><time datetime="2019-11-25T19:59:41+00:00">25 Nov 2019, 19:59</time> by <a rel="author">Redacția B1.ro</a></address>
      <p>Liderul Pro România, <a href="https://www.b1.ro/tag/victor-ponta-51131.html">Victor Ponta</a>, este de părere că <a href="https://www.b1.ro/tag/psd-51583.html">PSD</a> nu va câștiga niciun oraș reședință de județ la alegerile locale din 2020 dacă nu va schimba rapid modul în care face politică. </p>
      <p>Comentând schimbările care se anunță în perioada următoare la conducerea <a href="https://www.b1.ro/tag/psd-51583.html">PSD</a>, fostul premier apreciază că Marcel Ciolacu este o varianta acceptabilă pentru șefia partidului, dar susține că mult mai bine ar fi cooptarea lui Sorin Grindeanu în partid. </p>
      <p>”Eu nu am vrut să cred până în ultima zi că Liviu Dragnea va pleca la închisoare din funcția de președinte. Marcel Ciolacu e mai structurat la minte. E o tranziție civilizată, asta, hai, că îți dau ceva, dar să pleci.</p>
      <p>Evident că îi iau locul (Vioricăi Dăncilă - n.r.) cei care o lăudau, care erau în jurul ei. De ce au pus-o să candideze? Ca să îi ia locul, evident. Dacă <a href="https://www.b1.ro/tag/psd-51583.html">PSD</a> nu își revine, nu o să câștige niciun oraș reședință de județ. Dacă nu schimbi rapid modul de a face politică, după Dragnea și Dăncilă...</p>
      <p>Dacă nu o fac ei, să se lepede de baroni, o să o facă oamenii la vot, în iunie. <a href="https://www.b1.ro/tag/psd-51583.html">PSD</a>, în ultimii ani, s-a reîntors la PRM-ul anilor 2000.</p>
      <p>Ar fi foarte bună cooptarea lui Grindeanu. Pe mine m-au exclus din <a href="https://www.b1.ro/tag/psd-51583.html">PSD</a> pentru că am zis să nu îl dea jos pe Grindeanu. Ar fi o față curată, luminoasă”, a declarat <a href="https://www.b1.ro/tag/victor-ponta-51131.html">Victor Ponta</a>, luni seară, la TVR, potrivit Știripesurse.ro. </p>
    </article>
  </body>
</html>