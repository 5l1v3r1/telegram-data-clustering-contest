<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719389/nuovo-attore-liseys-story"/>
    <meta property="og:site_name" content="iPhone Italia"/>
    <meta property="article:published_time" content="2019-11-25T19:17:20+00:00"/>
    <meta property="og:title" content="Novità per le serie Apple TV+ “Lisey’s Story” e “Truth Be Told”"/>
    <meta property="og:description" content="Apple ha pubblicato un nuovo trailer per la serie TV &quot;Truth Be Told&quot;. Intanto, viene svelato un nuoto attore per &quot;Lisey's Story&quot;."/>
  </head>
  <body>
    <article>
      <h1>Novità per le serie Apple TV+ “Lisey’s Story” e “Truth Be Told”</h1>
      <address>
        <time datetime="2019-11-25T19:17:20+00:00">25 Nov 2019, 19:17</time>
      </address>
      <p>Reso noto un altro attore che farà parte del cast di “Lisey’s Story”, la serie TV che arriverà su Apple TV+ nel 2020. Intanto, Apple ha pubblicato un nuoto trailer per la serie “Truth Be Told”.</p>
      <p><b>Dane Dehaan</b> sarà uno degli attori protagonisti di <b><a href="https://www.iphoneitalia.com/694702/serie-tv-apple-stephen-king-liseys-story">Lisey’s Story</a></b>, serie TV basata sull’omonimo libro pubblicato nel 2006 da Stephen King. Il personaggio principale di Lisey sarà interpretato da Julianne Moore, mentre un altro dei protagonisti sarà <b>Clive Owen</b>, che assumerà il ruolo del defunto marito e romanziere di Lisey, Scott Landon.</p>
      <p>Si tratta di un horror psicologico con tanti elementi da romanzo puro:</p>
      <blockquote>Lisey, moglie di Scott Landon, celebre scrittore da poco defunto, in occasione del riordino delle carte lasciate nello studio del marito, si trova suo malgrado a ripercorrere le tappe essenziali della sua vita matrimoniale, scoprendo, un po’ alla volta, che l’emergere dei ricordi avviene in modo decisamente poco casuale. Prima l’improvviso stato catatonico in cui precipita Amanda, l’instabile sorella più anziana della donna, poi la persecuzione ossessiva e violenta di un invadente ammiratore del marito, infine il succedersi di una serie inquietante di fenomeni straordinari, inducono Lisey a sospettare che l’universo immaginario da cui Scott traeva ispirazione per i suoi romanzi possa esistere per davvero e che da quel mondo parallelo e magico qualcosa stia cercando di entrare in contatto con lei.</blockquote>
      <p>Lisey’s Story sarà una mini-serie di 8 episodi, tutti scritti da Stephen King. La sua uscita è prevista per il 2020.</p>
      <p>Basato sull’omonimo romanzo di Kathleen Barber, “<a href="https://www.iphoneitalia.com/718248/apple-tv-global-premier-truth-be-told"><b>Truth Be Told</b></a>” si addentra nel mondo squisitamente americano dei podcast true-crime, sfidando gli spettatori a considerare le conseguenze di quando la ricerca di giustizia è posta sulla scena pubblica.</p>
      <p>Ecco il nuovo trailer pubblicato da Apple:</p>
      <figure>
        <iframe src="https://www.youtube.com/embed/ARMYtj3SXOo" width="640" height="360" data-service="Youtube" scrolling="no"/>
      </figure>
      <p>La miniserie di stampo crime ha come protagonista Octavia Spencer nei panni di Poppy Parnell, una podcaster costretta a riaprire il caso di omicidio che ha reso il suo nome noto in tutto il Paese. Si ritrova così faccia a faccia con Warren Cave (Aaron Paul), l’uomo sul quale potrebbe aver erroneamente fatto ricadere le accuse, mandandolo dietro le sbarre. Basato sull’omonimo romanzo di Kathleen Barber, “Truth Be Told” si addentra nel mondo squisitamente americano dei podcast true-crime, sfidando gli spettatori a considerare le conseguenze di quando la ricerca di giustizia è posta sulla scena pubblica.</p>
      <p>La prima stagione arriverà su Apple TV+ il prossimo 6 dicembre.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>