<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alexandria/teleorman-doua-persoane-surprinse-viitura-raul-vedea-salvate-s-au-urcat-capota-unui-tractor-1_5ddc2dbc5163ec427169ad34/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T19:43:37+00:00"/>
    <meta property="og:title" content="Teleorman: Două persoane surprinse de viitură în râul Vedea, salvate după ce s-au urcat pe capota unui tractor"/>
    <meta property="og:description" content="Doi oameni care au încercat să traverseze, luni, cu un tractor albia râului Vedea, în localitatea Poroschia, din judeţul Teleorman, au fost salvate de către echipajele de pompieri, care au ajuns cu barca la ei şi i-au recuperat de pe capota tractorului."/>
  </head>
  <body>
    <article>
      <h1>Teleorman: Două persoane surprinse de viitură în râul Vedea, salvate după ce s-au urcat pe capota unui tractor</h1>
      <address><time datetime="2019-11-25T19:43:37+00:00">25 Nov 2019, 19:43</time> by <a rel="author">News.ro</a></address>
      <h4>Doi oameni care au încercat să traverseze, luni, cu un tractor albia râului Vedea, în localitatea Poroschia, din judeţul Teleorman, au fost salvate de către echipajele de pompieri, care au ajuns cu barca la ei şi i-au recuperat de pe capota tractorului.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alexandria/Inmormantare-dichis-sediul-psdrosiorii-vede-Inca-mandatul-trecut-facea-lucruri-genul-asta-1_5ddc2a2c5163ec427169932f/index.html"/>
        <a href="https://adevarul.ro/locale/pitesti/foto-video-misiune-dificila-pompierilor-argeseni-salvarea-unui-cal-aproape-inghitit-mal-1_5ddbad575163ec4271658bb4/index.html"/>
        <a href="https://adevarul.ro/news/politica/alegeri-prezidentiale-2019-viorica-dancila-castigat-cinci-judete-mai-mare-scor-teleorman-1_5ddafeac5163ec427160ed8b/index.html"/>
      </related>
      <p>Potrivit purtătorului de cuvânt al ISU Teleorman, Adrian Gelu Dragomir, cele două persoane au cerut ajutorul autorităţilor după ce au intrat în albia râului cu un tractor şi au fost surprinse de apa al cărei nivel era în creştere, în condiţiile în care un baraj de acumulare din zonă a fost deschis.</p>
      <p>Pompieri din cadrul Detaşamentului Alexandria au intervenit pentru salvarea celor doi şi au reuşit să ajungă la ei cu barca. Pentru a nu fi luaţi de ape, cei doi oameni s-au urcat pe capota tractorului, de unde au fost salvaţi. Niciunul nu a fost rănit. </p>
      <p>Tractorul a rămas în apă, iar salvatorii au luat legătura cu oficialii de la Sistemul de Gospodărire a Apelor pentru a reduce debitul apei astfel încât nivelul râului să scadă, iar utilajul agricol să poată fi recuperat.</p>
      <hr/>
    </article>
  </body>
</html>