<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837765-prezident-prokomentuvav-dtp-za-uchasti-dityachogo-ombudsmena-kulebi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T19:29:00+00:00"/>
    <meta property="og:title" content="Президент прокоментував ДТП за участі дитячого омбудсмена Кулеби"/>
    <meta property="og:description" content="КИЇВ. 25 листопада. УНН. Президент України Володимир Зеленський відреагував на аварію за участю Уповноваженого Президента України з прав дитини Миколи …"/>
  </head>
  <body>
    <article>
      <h1>Президент прокоментував ДТП за участі дитячого омбудсмена Кулеби</h1>
      <address><time datetime="2019-11-25T19:29:00+00:00">25 Nov 2019, 19:29</time> by <a rel="author">Саша Картер</a></address>
      <p><b>КИЇВ. 25 листопада. УНН.</b> Президент України Володимир Зеленський відреагував на аварію за участю Уповноваженого Президента України з прав дитини Миколи Кулеби, який разом з дітьми постраждав у ДТП 24 листопада. Про це Глава держави сказав у відеозверненні, оприлюдненому на його Facebook-сторінці, передає <b>УНН</b>.</p>
      <p>“На жаль, вчора в ДТП потрапив наш уповноважений з питань захисту прав дитини, пан Кулеба, на жаль, зі своїми дітьми. Зараз вони знаходяться у лікарні, і ми, я впевнений, я вірю, будемо молитись, будемо тримати кулаки, щоб все було гаразд”, — сказав Президент.</p>
      <p>Як повідомлялося, 24 листопада на Київщині в результаті ДТП госпіталізували дитячого Омбудсмена Кулебу. Згодом у поліції <a href="https://www.unn.com.ua/uk/news/1837546-dtp-za-uchasti-kulebi-v-politsiyi-rozpovili-podrobitsi">розповіли подробиці</a>.</p>
      <p>У результаті ДТП за участю Уповноваженого з прав дитини Миколи Кулеби <a href="https://www.unn.com.ua/uk/exclusive/1837611-avariya-za-uchastyu-dityachogo-ombudsmena-stalo-vidomo-pro-travmi-poterpilikh">постраждав</a> він сам, двоє його синів та водій іншого авто.</p>
    </article>
  </body>
</html>