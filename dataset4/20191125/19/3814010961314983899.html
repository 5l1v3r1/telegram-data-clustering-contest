<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/1019244-rumen-radev"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T19:07:00+00:00"/>
    <meta property="og:title" content="30 младежи получиха еднократна стипендия от инициативата &quot;Подкрепи една мечта&quot;"/>
    <meta property="og:description" content="Държавният глава Румен Радев връчи днес еднократни стипендии от инициативата на президентската институция &quot;Подкрепи една мечта&quot;. Подкрепа получиха 30..."/>
  </head>
  <body>
    <article>
      <h1>30 младежи получиха еднократна стипендия от инициативата "Подкрепи една мечта"</h1>
      <address><time datetime="2019-11-25T19:07:00+00:00">25 Nov 2019, 19:07</time> by <a rel="author">Йоана Миланова</a></address>
      <p>
        <b>Държавният глава Румен Радев връчи днес еднократни стипендии от инициативата на президентската институция "Подкрепи една мечта". Подкрепа получиха 30 младежи в неравностойно положение - студенти или отлични ученици.</b>
      </p>
      <figure>
        <video src="https://nws2.bnt.bg/p/p/s/psn251119-20-radev-stipendii-x264-726936.mp4"/>
      </figure>
      <p>Президентът посъветва младите хора да са упорити и последователни, да не се отказват от препятствията по пътя, а да ги използват като трамплин към следващи успехи.</p>
      <blockquote>Румен Радев - президент на България: Знанието и образованието са сила. Сила, която в ръцете на млади хора като вас, води до един по-добър свят.</blockquote>
      <p>Недялко и Шакир. И двамата са студенти във Варна. Единият мечтае да бъде капитан на кораб, а другият - да съчетава счетоводството и музиката.</p>
      <blockquote>Недялко - студент: Като малък исках да бъда пътешественик. Първо исках да съм космонавт, но няма как да стана. Затова избрах корабоводенето.</blockquote>
      <blockquote>Шакир - студент: Винаги съм се стремял към отличие. Да бъда най. Защото не е окей да си посредствен.</blockquote>
      <p>Инициативата "Подкрепи една мечта" е ежегодна, а целта е да стимулират младежите в неравностойно положение да бъдат успешни ученици и студенти. Днес до тях в Гербовата зала на президентството бяха приемни родители, учители и социални работници, подкрепящи младите хора по пътя към образованието.</p>
      <related>
        <h4>Свързани публикации</h4>
        <a href="http://news.bnt.bg/bg/a/generalniyat-direktor-na-tsern-se-sreshchna-s-prezidenta-radev"/>
        <a href="http://news.bnt.bg/bg/a/radev-blgarskite-sukhoptni-voyski-sa-izpraveni-pred-novi-predizvikatelstva"/>
        <a href="http://news.bnt.bg/bg/a/rumen-radev-shche-reshi-za-ivan-geshev-v-obozrim-srok"/>
        <a href="http://news.bnt.bg/bg/a/radev-zografskiyat-manastir-otstoyava-blgarskata-vyara-dukhovnost-pamet-i-ezik"/>
        <a href="http://news.bnt.bg/bg/a/prezidentt-rumen-radev-shche-poseti-zografskiya-manastir-v-sveta-gora"/>
      </related>
    </article>
  </body>
</html>