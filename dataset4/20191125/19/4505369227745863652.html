<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/caz-medical-extrem-de-rar-ce-au-descoperit-medicii-in-corpul-unui-barbat-avea-o-marime-uriasa-si_499301.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T19:14:11+00:00"/>
    <meta property="og:title" content="Caz medical extrem de rar! Ce au descoperit medicii în corpul unui bărbat: &quot;Avea o mărime uriaşă şi ocupa jumătate din abdomen&quot;"/>
    <meta property="og:description" content="Un bărbat din India a fost diagnosticat cu o maladie genetică rară. Medicii au fost nevoiţi să &amp;icirc;i extirpe un rinchi care ajunsese să c&amp;acirc;ntărească 7,4 kilograme."/>
  </head>
  <body>
    <article>
      <h1>Caz medical extrem de rar! Ce au descoperit medicii în corpul unui bărbat: "Avea o mărime uriaşă şi ocupa jumătate din abdomen"</h1>
      <address><time datetime="2019-11-25T19:14:11+00:00">25 Nov 2019, 19:14</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Un bărbat din India a fost diagnosticat cu o maladie genetică rară. Medicii au fost nevoiţi să îi extirpe un rinchi care ajunsese să cântărească 7,4 kilograme.</p>
      <p>Doctorii au declarat că acesta este unul dintre cei mai mari rinichi extirpaţi vreodată în cadrul unei operaţii medicale.</p>
      <p>"Avea o mărime uriaşă şi ocupa jumătate din abdomenul pacientului. Ştiam că era un rinichi mare, dar nu ne-am gândit niciodată că va fi şi atât de greu", a declarat Sachin Kathuria, membru al echipei medicale.</p>
      <p>Pacientul în vârstă de 56 de ani a fost diagnosticat cu boală polichistică renală autozomal dominantă. El a fost operat timp de două ore la spitalul Sir Ganga Ram din New Delhi luna trecută.</p>
      <p>Medicii din New Delhi au decis să realizeze acea operaţie după ce au detectat o hemoragie internă şi un început de infecţie în organismul pacientului.</p>
      <p>Potrivit medicului Sachin Kathuria, pacientul are acum o stare bună de sănătate şi a fost plasat sub dializă în aşteptarea unui transplant renal.</p>
      <p>Un rinichi normal cântăreşte între 120 de grame şi 150 de grame şi are o lungime de aproximativ 12 centimetri. Rinichiul pacientului indian avea o lungime de 45 de centimetri şi ajunsese la o greutate de 7,4 kilograme, a dezvăluit medicul Sachin Kathuria.</p>
      <p>Potrivit Cărţii Recordurilor Guinness, cel mai mare rinichi extirpat vreodată de la un pacient uman, operaţie realizată la Dubai în 2017, avea o greutate de 4,25 kilograme.</p>
    </article>
  </body>
</html>