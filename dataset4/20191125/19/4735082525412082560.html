<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Przestepczosc/191129585-Haiti-Przylecieli-adoptowac-dziecko-Zostali-zastrzeleni.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T19:08:54+00:00"/>
    <meta property="og:title" content="Haiti: Przylecieli adoptować dziecko. Zostali zastrzeleni"/>
    <meta property="og:description" content="Obywatele Francji zostali zastrzeleni w Port-au-Prince na Haiti. Para przyleciała na wyspę, aby adoptować dziecko."/>
  </head>
  <body>
    <article>
      <h1>Haiti: Przylecieli adoptować dziecko. Zostali zastrzeleni</h1>
      <address><time datetime="2019-11-25T19:08:54+00:00">25 Nov 2019, 19:08</time> by <a rel="author">p.mal</a></address>
      <p>
        <b>Obywatele Francji zostali zastrzeleni w Port-au-Prince na Haiti. Para przyleciała na wyspę, aby adoptować dziecko.</b>
      </p>
      <p>Informacje o zabiciu pary potwierdził urzędnik z francuskiej ambasady. Nie przekazał agencji AFP dodatkowych szczegółów na temat okoliczności ich śmierci.</p>
      <p>Dwa inne źródła przekazały, że para pochodziła z regionu Ardeche w południowo-wschodniej Francji i przybyła na Karaiby, aby adoptować dziecko.</p>
      <p>Para miała być ofiarą napadu z bronią w ręku, który zakończył się śmiertelnie.</p>
      <p>Rzeczniczka z Ardeche potwierdziła AFP, że para z miasta Saint-Martin-d'Ardeche otrzymała w zeszłym roku zgodę, aby adoptować swoje pierwsze dziecko.</p>
      <p>Haiti to najbiedniejsze państwo obu Ameryk. Od dwóch miesięcy trwają protesty wywołane przez brak paliwa. Demonstracje przerodziły się w kampanię wymierzoną w prezydenta Jovenela Moise'a.</p>
      <p>Francuskie ministerstwo spraw zagranicznych zaleca podróżnym "odroczenie podróży na Haiti do odwołania".</p>
    </article>
  </body>
</html>