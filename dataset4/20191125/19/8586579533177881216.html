<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/trumptan-o-kopege-plaket-257914h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T19:43:00+00:00"/>
    <meta property="og:title" content="Trump'tan o köpeğe plaket"/>
    <meta property="og:description" content="ABD Başkanı Donald Trump, IŞİD elebaşı Ebubekir el-Bağdadi'nin öldürüldüğü operasyonda yaralanan &quot;Conan&quot; adlı köpeği Beyaz Saray'da plaket ve madalya verdi."/>
  </head>
  <body>
    <article>
      <h1>Trump'tan o köpeğe plaket</h1>
      <address><time datetime="2019-11-25T19:43:00+00:00">25 Nov 2019, 19:43</time> by <a rel="author">Yeni Çağ Gazetesi</a></address>
      <p>
        <b>ABD Başkanı Donald Trump, IŞİD elebaşı Ebubekir el-Bağdadi'nin öldürüldüğü operasyonda yaralanan "Conan" adlı köpeği Beyaz Saray'da plaket ve madalya verdi.</b>
      </p>
      <p>ABD Başkanı Donald Trump, eşi Melania Trump, Başkan Yardımcısı Mike Pence ve Bağdadi operasyonunda yer alan Conan ile Beyaz Saray'ın bahçesinde kameraların karşısına çıktı.</p>
      <p>Conan'a operasyondaki katkılarından dolayı bir plaket ve madalya verdiklerini belirten Trump, "Conan şu anda dünyanın en ünlü köpeği. O, Bağdadi operasyonu esnasında neler olduğunu biliyordu." dedi.</p>
      <p>Trump, "kahraman" olarak söz ettiği Conan'ın operasyonda aldığı yaraların iyileştiğini ve "işinin başına döndüğünü" söyledi.</p>
      <p>Trump ayrıca, Bağdadi operasyonuna katılan özel kuvvet askerleri ile de Beyaz Saray'da bir araya geldiklerini belirtti.</p>
    </article>
  </body>
</html>