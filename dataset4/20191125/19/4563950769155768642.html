<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/51078"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-11-25T19:39:00+00:00"/>
    <meta property="og:title" content="'จั๊กจั่น'เล่าวินาทีสำลักน้ำ หวิดเป็นลมกลางกองถ่าย"/>
    <meta property="og:description" content="มาร่วมงานกับทางช่อง 8 เป็นครั้งแรกในละครสางนางพราย จักจั่น-อคัมย์สิริ สุวรรณศุข ก็เจองานช้างเข้าให้ โดยในเรื่องแต่ละฉากล้วนสุดโหด ทั้งรำ ขี่ม้า ที่สำคัญถ่ายฉากใต้น้ำที่ลึกถึง 4 เมตร ทำเอาจักจั่นสำลักน้ำหวิดเป็นลมเลยทีเดียว"/>
  </head>
  <body>
    <article>
      <h1>'จั๊กจั่น'เล่าวินาทีสำลักน้ำ หวิดเป็นลมกลางกองถ่าย</h1>
      <address>
        <time datetime="2019-11-25T19:39:00+00:00">25 Nov 2019, 19:39</time>
      </address>
      <p>          มาร่วมงานกับทางช่อง 8  เป็นครั้งแรกในละครสางนางพราย <b>จักจั่น-อคัมย์สิริ สุวรรณศุข</b> ก็เจองานช้างเข้าให้ โดยในเรื่องแต่ละฉากล้วนสุดโหด ทั้งรำ ขี่ม้า ที่สำคัญถ่ายฉากใต้น้ำที่ลึกถึง 4 เมตร ทำเอาจักจั่นสำลักน้ำหวิดเป็นลมเลยทีเดียว<br/>          "เป็นการร่วมงานกับช่อง 8 ครั้งแรก รู้สึกตื่นเต้นมากค่ะ จั่นรับบทเป็นเมธาวลัย คาแรคเตอร์ เมธาวลัยอดีตเป็นคนเรียบร้อยมากๆ พอในยุคปัจจุบัน เป็นผู้หญิงค่อนข้างมั่นใจ เป็นนักโบราณคดี สำหรับละครสางนางพราย เราเคยเล่นพีเรียดมาแล้วก็จริงแต่มันยากตรงที่เราต้องมีซีน ที่โดนผีเมธาวดีเข้า แล้วต้องเล่นเป็น 2 ตัว เข้าใจเลยนะว่าการต้องเล่นเป็นสองตัวยากแค่ไหน<br/>          ที่สำคัญต้องลงไปถ่ายใต้น้ำด้วย ปัญหาก็คือเวลาเราลงไปถ่ายใต้น้ำเรากังวลเกี่ยวกับการหายใจ เราเห็นภาพจริงออกมาสวย เวลาถ่ายใต้น้ำ เราจะเห็นภาพไม่ชัด บวกกับเราต้องแอคติ้งด้วย เลยต้องเล่นให้ใหญ่ ค่อนข้างยาก น้ำลึก 4 เมตร มีสำลักน้ำไปหลายอึกเหมือนกับเราจะจมน้ำจริง ๆ ต้องดมยาดมเลย  กว่าจะได้ภาพทำเอาหมดแรง<br/>          เรื่องนี้เราได้ทำอะไรเยอะมาก อย่างใส่ชุดฉลองนม แล้วรำ อันนี้เราก็กังวลมาก เพราะชุดค่อนข้างที่จะหลุดง่าย รำก็ยากเพราะเราไม่มีพื้นฐาน เราตั้งใจมาก ดำน้ำ ขี่ม้า เรียกว่าครบรส ถ่ายละครเรื่องนี้ต้องสตรองมาก ฝากละครสางนางพรายด้วยนะคะ รับรองว่าสนุก ใครที่ชอบละครแนวอดีต สยองขวัญ ต้องห้ามพลาด นักแสดงทุกคนเหนื่อยและตั้งใจมาก ๆ เพื่อทุกคนค่ะ"</p>
      <figure>
        <img src="https://www.thaipost.net/main/uploads/photos/big/20191125/image_big_5ddbca33bdfc5.jpg"/>
      </figure>
      <figure>
        <img src="https://www.thaipost.net/main/uploads/photos/big/20191125/image_big_5ddbca2689580.jpg"/>
      </figure>
      <figure>
        <img src="https://www.thaipost.net/main/uploads/photos/big/20191125/image_big_5ddbca5d12b4a.jpg"/>
      </figure>
    </article>
  </body>
</html>