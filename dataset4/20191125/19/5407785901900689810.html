<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/rusya-da-teror-orgutu-ypg-nin-uzantisi-dsg-ye-12655182-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T19:29:55+00:00"/>
    <meta property="og:title" content="Rusya'dan terör örgütü YPG'ye &quot;Esed'e katılın&quot; çağrısı"/>
    <meta property="og:description" content="Rusya Dışişleri Bakan Yardımcısı Mihail Bogdanov, terör örgütü YPG'nin uzantısı Demokratik Suriye Güçleri'ne çağrıda bulunarak 'Esed'in ordusuna katılın' dedi."/>
  </head>
  <body>
    <article>
      <h1>Rusya'dan terör örgütü YPG'ye "Esed'e katılın" çağrısı</h1>
      <address>
        <time datetime="2019-11-25T19:29:55+00:00">25 Nov 2019, 19:29</time>
      </address>
      <p><a href="https://www.haberler.com/rusya/"><b>Rusya</b></a> Dışişleri Bakan Yardımcısı Mihail Bogdanov, Moskova'nın <a href="https://www.haberler.com/ypg/"><b>YPG</b></a>'yi bünyesinde barındıran Demokratik Suriye Güçleri'nin (DSG) en kısa sürede Suriye ordusuna katılmasını beklediğini söyledi. Gazetecilerin "DSG Suriye ordusuna ne zaman dahil olabilir?" sorusu karşısında Bogdanov, "Umarız olur. Ne kadar erken, o kadar iyi" yanıtını verdi.</p>
      <p>Rusya'nın Kürtler (PKK/YPG) ile Suriye hükümeti arasında diyalog kurulmasına destek vereceğini kaydeden Bogdanov, "Suriye'nin egemenliğine, toprak bütünlüğüne ve birliğine saygı ilkeleri temelinde barışçıl çözüme ilgi duyan tüm taraflarla iletişim halindeyiz" dedi.</p>
      <h3>TERÖR ÖRGÜTÜ ESED'İN ÇAĞRISINI REDDETMİŞTİ</h3>
      <p>Terör örgütü DSG, Suriye tarafından yapılan 'Orduya katılın' çağrısını reddederek "Safların birleştirilmesi, SDG'nin özel statüsü ve yapısını tanıyan ve koruyan siyasi bir anlaşmayla başlamalı" yanıtını vermişti.</p>
      <p>Rus Dışişleri Bakan Yardımcısı Sergey Verşinin de, DSG ile Suriye ordusunun birleşmesi konusunda Kürt güçler (PKK/YPG) ile Şam arasında müzakereler yapılması için katkı sunmaya hazır olduğunu söylemişti.</p>
      <figure>
        <img src="https://foto.haberler.com/haber/2019/11/25/rusya-dan-teror-orgutu-ypg-nin-uzantisi-dsg-ye-12655182_7548_o.jpg"/>
      </figure>
      <p>Haber Videosu: <a href="https://www.haberler.com/video/rusya-da-teror-orgutu-ypg-nin-uzantisi-dsg-ye-12655182-videosu/">Rusya'dan terör örgütü YPG'ye "Esed'e katılın" çağrısı</a></p>
    </article>
  </body>
</html>