<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/harry-meghan-markle-svelati-costi-stratosferici-sicurezza-irlanda/659557/"/>
    <meta property="og:site_name" content="DiLei"/>
    <meta property="article:published_time" content="2019-11-25T19:37:04+00:00"/>
    <meta property="og:title" content="Harry e Meghan, svelati i costi stratosferici della sicurezza in Irlanda"/>
    <meta property="og:description" content="Dopo oltre un anno dal loro matrimonio, Meghan e Harry devono affrontare le notizie relative al loro primo viaggio da marito e moglie."/>
  </head>
  <body>
    <article>
      <h1>Harry e Meghan, svelati i costi stratosferici della sicurezza in Irlanda</h1>
      <h2>Dopo più di un anno dal matrimonio di Harry e Meghan, vengono svelati i costi del loro primo viaggio come marito e moglie</h2>
      <address>
        <time datetime="2019-11-25T19:37:04+00:00">25 Nov 2019, 19:37</time>
      </address>
      <p>Non c’è pace per Harry e Meghan. La coppia reale, infatti, è sempre al centro dell’attenzione. Nonostante la loro richiesta di una maggiore privacy, le scelte dei Duchi di Sussex fanno molto scalpore e <b>vengono costantemente criticate</b>. Non è, infatti, solo la <a href="https://dilei.it/lifestyle/meghan-markle-sfida-la-regina-niente-natale-a-palazzo-spuntano-foto-inedite/655213/">decisione</a> di passare il Natale lontano dalla Regina e dalla Corte a destare <b>stupore e dispiacere</b> nel popolo inglese.</p>
      <p>La scelta di <b>Harry e Meghan</b>, certamente, è un segnale molto forte che sottolinea la<a href="https://dilei.it/lifestyle/video/meghan-markle-harry-isolati-regina-interviene-kate-middleton/658503/"> profonda divisione</a> che si è venuta a creare con la Famiglia Reale. Già in precedenza, però, il comportamento dei Duchi di Sussex era stato messo <b>sotto accusa</b>. Secondo alcuni, infatti, <a href="https://dilei.it/lifestyle/kate-middleton-natale-regina-smacco-meghan-harry/658916/">Harry e Meghan</a>, oltre ad essere poco rispettosi delle tradizioni della Monarchia, <b>spenderebbero troppo</b>.</p>
      <p>Il ricordo delle <a href="https://dilei.it/lifestyle/quanto-spende-famiglia-reale-viaggi-harry-meghan-superano-william-kate/615824/">vacanze</a> della coppia a <a href="https://dilei.it/lifestyle/meghan-markle-harry-spendono-100-mila-euro-vacanza-ibiza-regina-furiosa/627551/">Ibiza </a>è ancora forte, tanto quanto la disapprovazione della maggior parte della popolazione. A finire nell’occhio del ciclone, questa volta, <b>non è un viaggio qualsiasi,</b> ma la loro prima visita ufficiale all’estero come marito e moglie. Insomma, quella che molti considerano una vera e propria <a href="https://dilei.it/lifestyle/harry-e-meghan-markle-sono-in-luna-di-miele-in-irlanda/547950/">luna di miele.</a></p>
      <p>Dopo il <a href="https://dilei.it/lifestyle/video/matrimonio-harry-e-meghan-markle-le-foto-ufficiali-nascondono-dei-segreti/545666/">matrimonio</a> da favola, celebrato il 19 maggio 2018 al castello di Windsor, <a href="https://dilei.it/lifestyle/meghan-harry-trasferimento-usa-reazione-kate-william/651900/">Harry e Meghan</a> affrontarono la loro prima visita ufficiale in un Paese estero: <a href="https://dilei.it/lifestyle/foto/meghan-markle-nuovo-stile-look-in-irlanda/553187/">l’Irlanda</a>. <b>Un viaggio breve</b>, di soli due giorni, in cui due incontrarono il presidente Leo Varadkar, ammirarono i monumenti del Paese, parteciparono a numerosi incontri pubblici e presero parte ad una festa in giardino. <b>Lo scopo</b>, d’altro canto, era molto nobile: dare un segnale di amicizia verso la Repubblica d’Irlanda e rafforzare, così, i rapporti diplomatici con l’Inghilterra.</p>
      <p>A distanza di oltre un anno, però, la luna di miele<b> fa discutere</b>. Sono state stimate, infatti, le spese che l’Irlanda avrebbe sostenuto per ospitare<a href="https://dilei.it/lifestyle/charlene-alberto-monaco-copiano-harry-meghan-foto-instagram/658752/"> Harry e Meghan</a> e per garantirne la sicurezza. Il costo ammonterebbe a circa 300 mila euro. Troppi, per alcuni, tanto che la bufera potrebbe scatenarsi contro la Famiglia Reale. Tuttavia, va ricordato che accogliere la <a href="https://dilei.it/vip/regina-elisabetta-tradi-marito-filippo/656452/">Regina Elisabetta II</a> e il <a href="https://dilei.it/lifestyle/kate-middleton-fa-gli-auguri-al-principe-filippo-meghan-markle-lo-ignora/611264/">Principe Filippo</a> nel 2011 costò al popolo irlandese molto di più: circa 24 milioni di euro per quattro giorni di permanenza.</p>
      <p>Cifre incredibili, che dividono l’opinione pubblica, comunque, e che rendono ancora più teso il clima Reale, già incandescente. Harry e <a href="https://dilei.it/lifestyle/meghan-markle-sconvolta-dichiarazioni-principe-andrea/658699/">Meghan</a> <b>commenteranno</b> questa notizia o eviteranno di alimentare ulteriori polemiche? I due, che appaiono sempre più isolati e lontani dalla Famiglia Reale, preferiranno, almeno per questa volta, il silenzio?</p>
      <related>
        <h4>Leggi anche</h4>
        <a href="https://dilei.it/lifestyle/harry-e-meghan-markle-sono-in-luna-di-miele-in-irlanda/547950/"/>
        <a href="https://dilei.it/lifestyle/meghan-markle-e-harry-pronti-a-lasciare-la-famiglia-reale-kate-e-william-coppia-doro/650316/"/>
        <a href="https://dilei.it/lifestyle/meghan-markle-trascina-harry-in-spese-folli-per-una-vacanza-di-lusso/596664/"/>
        <a href="https://dilei.it/lifestyle/harry-e-meghan-markle-luna-di-miele-in-canada-lei-e-proprio-incinta/546343/"/>
        <a href="https://dilei.it/lifestyle/video/meghan-markle-oggi-il-debutto-di-baby-sussex-e-come-si-chiamera/602352/"/>
      </related>
    </article>
  </body>
</html>