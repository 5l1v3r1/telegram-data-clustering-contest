<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/u_chernivcyakh_predstavyly_novogo_ochilnyka_oda"/>
    <meta property="og:site_name" content="espreso.tv"/>
    <meta property="article:published_time" content="2019-11-25T19:39:00+00:00"/>
    <meta property="og:title" content="У Чернівцях представили нового очільника ОДА"/>
    <meta property="og:description" content="Перший заступник керівника Офісу президента Сергій Трофімов представив новопризначеного голову Чернівецької обласної держадміністрації Сергія Осачука"/>
  </head>
  <body>
    <article>
      <h1>У Чернівцях представили нового очільника ОДА</h1>
      <address>
        <time datetime="2019-11-25T19:39:00+00:00">25 Nov 2019, 19:39</time>
      </address>
      <p>Перший заступник керівника Офісу президента Сергій Трофімов представив новопризначеного голову Чернівецької обласної держадміністрації Сергія Осачука</p>
      <p>Указ про його призначення <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> підписав 22 листопада, повідомляє прес-служба президента.</p>
      <p>Трофімов окреслив пріоритетні завдання, які стоять перед Осачуком. Зокрема, було наголошено на необхідності подолання контрабанди, збільшення кількості пунктів пропуску через держкордон, розвитку аеропорту «Чернівці», а також завершення будівництва сучасного перинатального центру.</p>
      <p>Новопризначений голова Чернівецької ОДА зазначив, що усвідомлює відповідальність на цій посаді.</p>
      <figure>
        <img src="https://static.espreso.tv/uploads/article/2694165/images/im-osachuk2.jpeg"/>
      </figure>
      <ul>
        <li>Сергій Осачук народився 1972 року в Чернівцях. Закінчив історичний факультет Чернівецького державного університету імені Юрія Федьковича, кандидат історичних наук, перекладач. Працював на різних посадах у Чернівецькому держуніверситеті, зокрема в центрі Буковинознавства. Автор і видавець низки монографій з історії краю, міжетнічних стосунків.</li>
      </ul>
    </article>
  </body>
</html>