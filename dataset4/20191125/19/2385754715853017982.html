<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/599077/i-mosxa-kalei-tous-syrous-kourdous-na-entaxthoun-ston-syriako-strato"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T19:20:00+00:00"/>
    <meta property="og:title" content="Η Μόσχα καλεί τους Σύρους Κούρδους να ενταχθούν στον συριακό στρατό"/>
    <meta property="og:description" content="Η Ρωσία, ο βασικός στρατιωτικός υποστηρικτής της συριακής κυβέρνησης του προέδρου Μπασάρ αλ Άσαντ, κάλεσε σήμερα τους Σύρους Κούρδους μαχητές να ενταχθούν..."/>
  </head>
  <body>
    <article>
      <h1>Η Μόσχα καλεί τους Σύρους Κούρδους να ενταχθούν στον συριακό στρατό</h1>
      <address><time datetime="2019-11-25T19:20:00+00:00">25 Nov 2019, 19:20</time> by <a rel="author">SigmaLive</a></address>
      <p><b>Η Ρωσία, ο βασικός στρατιωτικός υποστηρικτής της συριακής κυβέρνησης του προέδρου Μπασάρ αλ Άσαντ, κάλεσε σήμερα τους Σύρους Κούρδους μαχητές να ενταχθούν στον συριακό στρατό.<br/></b> <br/>«Όσο νωρίτερα τόσο το καλύτερο», τόνισε ο Ρώσος αναπληρωτής υπουργός Εξωτερικών Μιχαήλ Μπογκντάνοφ, σημειώνοντας πως η Μόσχα βρίσκεται σε επαφή με «όλες τις πλευρές» σε μια προσπάθεια να εγγυηθεί την ειρήνη με βάση «τον σεβασμό στην κυριαρχία της Συρίας».<br/> <br/>Η τουρκική στρατιωτική επιχείρηση του περασμένου μήνα στη βορειοανατολική Συρία εξανάγκασε την κουρδική πολιτοφυλακή «Μονάδες Προστασίας του Λαού» (YPG) να απομακρυνθεί από μια λωρίδα εδάφους στα σύνορα με την Τουρκία.<br/> <br/>Η Ρωσία συμφώνησε με την Τουρκία να μοιράσει τον έλεγχο σε τμήματα της βόρειας Συρίας, ώστε να αποτρέψει την Άγκυρα να συνεχίσει τη στρατιωτική της επιχείρηση.<br/> <br/>Οι συριακές κυβερνητικές δυνάμεις έχουν λάβει τον έλεγχο σε κάποιες περιοχές που εγκατέλειψαν οι κουρδικές δυνάμεις.<br/> <br/>Πηγή: ΑΠΕ-ΜΠΕ </p>
    </article>
  </body>
</html>