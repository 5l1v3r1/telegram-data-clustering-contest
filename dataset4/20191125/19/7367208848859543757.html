<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/laggiornamento-della-circolazione-ferroviaria-alle-1930-dopo-il-maltempo.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T19:07:58+00:00"/>
    <meta property="og:title" content="L'aggiornamento della circolazione ferroviaria alle 19.30 dopo il maltempo"/>
    <meta property="og:description" content="Dalla mattina di domani i treni torneranno a circolare sull’intera linea da Cuneo a Ventimiglia"/>
  </head>
  <body>
    <article>
      <h1>L'aggiornamento della circolazione ferroviaria alle 19.30 dopo il maltempo</h1>
      <h2>Dalla mattina di domani i treni torneranno a circolare sull’intera linea da Cuneo a Ventimiglia</h2>
      <address><time datetime="2019-11-25T19:07:58+00:00">25 Nov 2019, 19:07</time> by <a rel="author">comunicato stampa</a></address>
      <p>Ripristinata la piena velocità sulle linee Alessandria–Chivasso, Torino-Savona, Domodossola Novara e  Ivrea-Aosta interessate da un rallentamento di velocità fino a questa mattina a causa di danni dovuti al maltempo.  </p>
      <p>Riapre in serata anche la linea Cuneo-Ventimiglia, sospesa in territorio francese nelle tratta Limone Piemonte-Ventimiglia. Dalla mattina di domani i treni torneranno a circolare sull’intera linea da Cuneo a Ventimiglia.  </p>
      <p>Domani mattina è  previsto il ripristino della regolare velocità anche sulla linea Savona–San Giuseppe–Torino sull’itinerario via Altare mentre l’itinerario via Ferrania rimane interrotto.</p>
      <p>I treni Acqui Terme–Savona sono cancellati,  i treni Torino–Savona e Fossano– Savona sono deviati via Altare con allungamenti dei tempi di viaggio.</p>
      <p>Non è possibile raggiungere le fermate di Santuario, Ferrania, Bragno, attualmente anche la viabilità stradale per le località rimane interrotta. Permane il rallentamento precauzionale a 30 km/h nella tratta Ovada-Prasco sulla linea Acqui Terme-Ovada-Genova con lievi allungamenti dei tempi di viaggio.   I viaggiatori in partenza da Savona e diretti ad Alessandria e Acqui Terme sono autorizzati da Trenitalia ad utilizzare i treni via Genova con il biglietto in loro possesso senza maggiorazioni di prezzo.  </p>
      <p>Prima di mettersi in viaggio è consigliato contattare il Call Center gratuito 89 20 21, consultare la sezione infomobilità e il sito web viaggiatreno.it o seguire i canali social del Gruppo FS Italiane: twitter @fsnews_it; @lefrecce. È possibile ricevere informazioni in tempo reale sul proprio treno e sulla circolazione ferrovia registrandosi al servizio smart caring tramite app Trenitalia.          </p>
    </article>
  </body>
</html>