<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/bouliakse_h_xalkidiki_plimmyrisan_dromoi_megali_epixeirisi_diasosis_32xronis-589596/"/>
    <meta property="og:site_name" content="Real.gr"/>
    <meta property="article:published_time" content="2019-11-25T19:14:00+00:00"/>
    <meta property="og:title" content="Τραγωδία στη Ρόδο: Κατάκοιτη ηλικιωμένη εντοπίστηκε νεκρή στο πλημμυρισμένο σπίτι της"/>
    <meta property="og:description" content="Προβλήματα παρουσιάστηκαν το βράδυ της Δευτέρας στη βόρεια Ελλάδα και συγκεκριμένα στην Χαλκιδική αλλά και στην παλιά Εθνική Οδό Θεσσαλονίκης - Καβάλας εξαιτίας της σφοδρής κακοκαιρίας που έπληξε τις τελευταίες ώρες την χώρα."/>
  </head>
  <body>
    <article>
      <h1>
        <a href="https://www.real.gr/koinonia/arthro/tragodia_sti_rodo_katakoiti_ilikiomeni_entopistike_nekri_sto_plimmyrismeno_spiti_tis-589592/">Τραγωδία στη Ρόδο: Κατάκοιτη ηλικιωμένη εντοπίστηκε νεκρή στο πλημμυρισμένο σπίτι της</a>
      </h1>
      <address><time datetime="2019-11-25T19:14:00+00:00">25 Nov 2019, 19:14</time> by <a rel="author">halkidikinews.gr</a></address>
      <p>
        <b>Προβλήματα παρουσιάστηκαν το βράδυ της Δευτέρας στη βόρεια Ελλάδα και συγκεκριμένα στην Χαλκιδική αλλά και στην παλιά Εθνική Οδό Θεσσαλονίκης - Καβάλας εξαιτίας της σφοδρής κακοκαιρίας που έπληξε τις τελευταίες ώρες την χώρα.</b>
      </p>
      <p>Στην παλιά Εθνική Οδό Θεσσαλονίκης - Καβάλας και στα δύο ρεύματα υπερχείλησαν τα χωράφια και πλημμύρισαν το οδόστρωμα.</p>
      <p>Ειδικότερα, λόγω ισχυρής βροχόπτωσης και συσσώρευσης υδάτων διακόπηε η κυκλοφορία των οχημάτων στη διασταύρωση της Ρεντίνας, του Σταυρού, αλλά και στο ύψος της Μαδύτου.</p>
      <p>Παράλληλα, μεγάλη επιχείριση διάσωσης μιας 32χρονης κοπέλας που εξαφανίστηκε από τη Θεσσαλονίκη ολοκληρώθηκε με επιτυχία γύρω στις 18:00 το απόγευμα.</p>
      <p>Ο σύζυγός της ειδοποίησε τις αρχές ότι πήρε το αυτοκίνητό της και εξαφανίστηκε. Οι έρευνες επεκτάθηκαν και στη Χαλκιδική, καθώς η κοπέλα πήγαινε συχνά στη Φούρκα.</p>
      <p>Σύμφωνα με πληροφορίες του halkidikinews.gr, λίγο μετά τις 5 το απόγευμα εντοπίστηκε το αυτοκίνητό της στο δρόμο από Σίβηρη για Φούρκα από εθελοντές του ΟΦΚΑΘ.</p>
      <p>Τα μέλη της ομάδας του ΟΦΚΑΘ ερεύνησαν την περιοχή και άκουσαν την κοπέλα να φωνάζει βοήθεια μέσα από τη χαράδρα, κάτω από το δρόμο.</p>
      <p>Αμέσως ειδοποιήθηκε η αστυνομία και ζητήθηκε και η συνδρομή της ΕΟΔ Χαλκιδικής, ενώ για πολύ ώρα έγιναν αγωνιώδεις προσπάθειες για την διάσωση και ανάσυρσή της.</p>
      <p>Οι καιρικές συνθήκες είναι δυσμενείς στην περιοχή, ωστόσο οι διασώστες κατάφεραν να βγάλουν την κοπέλα, η οποία μεταφέρθηκε, σύμφωνα με τις πρώτες πληροφορίες με υποθερμία και σπασμένο πόδι στο Κέντρο Υγείας Κασσανδρείας.</p>
      <p>
        <b>«Βούλιαξαν» Ολυμπιάδα, Αριστοτέλης και Ιερισσός</b>
      </p>
      <p>Δ΄Μεγάλατα προβλήματα και στο δήμο Αριστοτέλη ενώ νωρίτερα επλήγη η Ιερισσός και η κατάσταση ξέφυγε από κάθε έλεγχο και στην Ολυμπιάδα.</p>
      <figure>
        <img src="https://www.halkidikinews.gr/images/2019/11/25/frfr_large.jpg"/>
      </figure>
      <figure>
        <img src="https://www.halkidikinews.gr/images/2019/11/25/21212py_large.jpg"/>
      </figure>
      <p>Όπως αναφέρουν στο halkidikinews.gr κάτοικοι της Ολυμπιάδας " η κατάσταση είναι δραματική.</p>
      <figure>
        <iframe src="https://www.youtube.com/embed/RmjhyxN-aBs" width="640" height="360" data-service="Youtube" scrolling="no"/>
      </figure>
      <p>
        <b>Δεκάδες προβλήματα και στο Δήμο Σιθωνίας</b>
      </p>
      <p>Πτώσεις βράχων είχαμε στις περιοχές του Αγίου Νικολάου – Βουρβουρούς, παρασύρθηκαν φερτά υλικά στο δρόμο Νικήτης – Μεταμόρφωσης και στη διασταύρωση Νικήτης - Αγίου Νικολάου.</p>
      <p>Στην περιοχή της Λακάρας ο δρόμος άνοιξε από την πτώση πεύκου και βράχων από τα πρανή.</p>
      <figure>
        <img src="https://www.halkidikinews.gr/images/2019/11/22/z3.jpg"/>
      </figure>
    </article>
  </body>
</html>