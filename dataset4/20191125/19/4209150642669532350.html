<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivot/Autisticna-djevojcica-ima-veci-IQ-nego-Ajnstajn-i-vec-studira/570495?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T19:17:33+00:00"/>
    <meta property="og:title" content="Autistična djevojčica ima veći IQ nego Ajnštajn i već studira"/>
    <meta property="og:description" content="Osmogodišnja Meksikanka Adhara Perez ima koeficijent inteligencije 162, što je više od onog koji su imali Albert Ajnštajn i Stiven Hoking (160)."/>
  </head>
  <body>
    <article>
      <h1>Autistična djevojčica ima veći IQ nego Ajnštajn i već studira</h1>
      <address><time datetime="2019-11-25T19:17:33+00:00">25 Nov 2019, 19:17</time> by <a rel="author">N.N.</a></address>
      <p>Osmogodišnja Meksikanka Adhara Perez ima koeficijent inteligencije 162, što je više od onog koji su imali Albert Ajnštajn i Stiven Hoking (160).</p>
      <p>Iako pati od Aspergerovog sindroma i autizma, pohađa studije na dva univerziteta i sanja da postane astronaut.</p>
      <p>Sa tri godine već je poznavala algebru i primljena je u Centar za njegu talenata u Meksiku, gdje je sa sa osam završila srednju školu, prenosi "Jukatan tajms". Iako je natprosječno inteligentna, djeca iz razreda nisu bila previše druželjubiva zbog zdravstvenih teškoća koje ima. Dvije godine  je trpjela "maltretiranje".</p>
      <p>Djevojčica, koja je prema časopisu "Forbs" jedna od najuticajnijih ženskih osoba u astečkoj zemlji, sanja da bude astronaut, ali zbog godina nije uspjela da se upiše na Nacionalni univerzitet u Meksiku, prenosi "<a href="https://rs-lat.sputniknews.com/zivot/201911251121226841-devojcica-koeficijent-inteligencije-veci-nego-ajnstajn-i-hoking-IQ-natprosecan/">Sputnjik</a>".</p>
      <p>Trenutno Adhara studira onlajn na dva univerziteta: industrijsko inženjerstvo, sa specijalizacijom iz matematike, i sistemsko inženjerstvo. Razvija pametnu narukvicu koja prati emocije djece sa teškoćama u razvoju i koja može da predvidi i spriječi razne napade koji se dešavaju usljed bolesti.</p>
      <p>Takođe vrijeme provodi pišući knjigu "Ne odustaj", posebno posvećenu djeci sa problemima poput njenih.</p>
      <p>Njen san je da pohađa Univerzitet u Arizoni i stoga uči engleski jezik u pripremi za ovaj cilj, kako bi mogla da studira astrofiziku i jednog dana postane astronaut.</p>
      <hr/>
      <figure>
        <iframe src="https://www.youtube.com/embed/xKv0jOl84UA" width="640" height="360" data-service="Youtube" scrolling="no"/>
      </figure>
    </article>
  </body>
</html>