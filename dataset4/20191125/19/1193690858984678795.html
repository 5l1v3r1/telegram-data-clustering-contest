<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/sudymyi-za-zgvaltuvannia-z-partii-sluha-narodu-vykliuchyly-vzhe-tretoho-deputata-203463.html"/>
    <meta property="og:site_name" content="5 канал"/>
    <meta property="article:published_time" content="2019-11-25T19:47:00+00:00"/>
    <meta property="og:title" content="Судимий за зґвалтування: з партії &quot;Слуга народу&quot; виключили вже третього депутата"/>
    <meta property="og:description" content="Про це повідомив Зеленський у відеозверненні"/>
  </head>
  <body>
    <article>
      <h1>Судимий за зґвалтування: з партії "Слуга народу" виключили вже третього депутата</h1>
      <address>
        <time datetime="2019-11-25T19:47:00+00:00">25 Nov 2019, 19:47</time>
      </address>
      <p>Роман Іванісов став третім народним депутатом, якого виключили зі "Слуги народу". Про це президент України Володимир Зеленський повідомив у своєму відеозверненні <a href="https://www.facebook.com/zelenskiy95/videos/2390516187865410/">на Facebook</a>.</p>
      <p>"Третього депутата, за кількістю я маю на увазі, було виключено з партії "Слуга народу", і ми цим пишаємося, тому що в нас триває очищення, тому що ми дійсно партія народна: ми служимо народу України. І набрали людей з народу – звичайних людей. І завжди казали, що якщо ми будемо знаходити щось кримінальне, чи якісь новини будуть про "договорняки", чи якісь кримінальні справи... Так ось, коли будемо знаходити таких людей, будемо їх виключати (з партії – ред.), тому що в нас монобільшість. І найголовніше – це не кількість депутатів, хоча це теж дуже важливо, а найголовніше, щоб це були порядні, чесні, професійні люди", – прокоментував глава держави.</p>
      <blockquote>Як повідомляв раніше 5.UA, під час брифінгу генеральний прокурор Руслан Рябошапка заявив, що <a href="https://www.5.ua/polityka/ze-pedofil-u-radi-nardep-ivanisov-mav-sudymist-za-zgvaltuvannia-nepovnolitnoi-203161.html">народний депутат України від партії "Слуга народу" Роман Іванісов мав судимість</a> за зґвалтування неповнолітньої.</blockquote>
      <p> </p>
    </article>
  </body>
</html>