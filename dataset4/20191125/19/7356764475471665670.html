<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04737084/winter-in-antwerpen-snowboarden-op-de-scheldekaaien"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T19:38:00+00:00"/>
    <meta property="og:title" content="Winter in Antwerpen: snowboarden op de Scheldekaaien"/>
    <meta property="og:description" content="Op 7 december kunt u zich op het openingsfeest van Winter in Antwerpen een dag lang verwarmen, vergapen en verbazen aan de spectaculaire stunts van een han..."/>
  </head>
  <body>
    <article>
      <h1>Winter in Antwerpen: snowboarden op de Scheldekaaien</h1>
      <address>
        <time datetime="2019-11-25T19:38:00+00:00">25 Nov 2019, 19:38</time>
      </address>
      <p>
        <b>Antwerpen - Op 7 december kunt u zich op het openingsfeest van Winter in Antwerpen een dag lang verwarmen, vergapen en verbazen aan de spectaculaire stunts van een handvol freestyleskiërs en snowboarders. Ex-wereldkampioen Seppe Smits is vliegende reporter van dienst.</b>
      </p>
      <p>Het stadscentrum van Antwerpen verandert op 7 december in winterwonderland. De wellicht spectaculairste nieuwigheid opent om 12u met de Rail ’n Snow. Op de Scheldekaaien, ter hoogte van de Voetgangerstunnel, staat dan een schans bedekt met sneeuw. Daarop mogen de beste freestyleskiërs en snowboarders een dag lang hun kunsten tonen.</p>
      <figure>
        <img src="https://static.gva.be/Assets/Images_Upload/2019/11/25/54715a80-0fc3-11ea-9bf0-1320f980824d_web_scale_0.093985_0.093985__.jpg?maxheight=513&amp;maxwidth=767&amp;scale=both"/>
        <figcaption>Seppe Smits.<cite>Foto: Ludo Mariën</cite></figcaption>
      </figure>
      <p>Verwacht de beste Belgische boarders, aangevuld met internationale riders, in een kille kamp om de titel van Belgisch Kampioen Freestyle Snowboard Rail. De stunts worden begeleid door verschillende dj-sets en aan elkaar gepraat door snowboardlegende Marc-André Tarte en televisiegezicht Roos van Acker. Ex-wereldkampioen snowboarden en Antwerpenaar Seppe Smits speelt voor reporter.</p>
      <p>In de schaduw van de schans staan drank- en eetstandjes en is er kinderanimatie. De kleintjes kunnen de stunts van de grote jongens ook uittesten in het Kids On Snow-park. De dag wordt afgesloten met een knallende afterparty.</p>
    </article>
  </body>
</html>