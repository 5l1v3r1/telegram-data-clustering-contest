<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550012.html/%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%D9%BE%D8%B2%D8%B4%DA%A9%DB%8C-%D8%A8%D9%87-1-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%DA%AF%D8%B1%D9%85%DB%8C---25-%D9%BE%D8%B1%D9%88%DA%98%D9%87-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D9%88%D8%A2%D8%A8%D8%B1%D8%B3%D8%A7%D9%86%DB%8C-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T19:27:00+00:00"/>
    <meta property="og:title" content="ارائه خدمات پزشکی به 1 هزار نفر در شهرستان گرمی / 25 پروژه محرومیت زدایی وآبرسانی افتتاح شد"/>
    <meta property="og:description" content="فرمانده سپاه ناحیه گرمی گفت: به مناسبت گرامیداشت هفته بسیج اکیپ جامعه پزشکی با حضور در 10 روستا 1 هزار نفر را ویزیت رایگان کردند."/>
  </head>
  <body>
    <article>
      <h1>ارائه خدمات پزشکی به 1 هزار نفر در شهرستان گرمی / 25 پروژه محرومیت زدایی وآبرسانی افتتاح شد</h1>
      <h2>فرمانده سپاه ناحیه شهرستان گرمی :</h2>
      <address>
        <time datetime="2019-11-25T19:27:00+00:00">25 Nov 2019, 19:27</time>
      </address>
      <p>فرمانده سپاه ناحیه گرمی گفت: به مناسبت گرامیداشت هفته بسیج اکیپ جامعه پزشکی با حضور در 10 روستا 1 هزار نفر را ویزیت رایگان کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ طاهر رحیمی در گفتگو با خبرنگار پایگاه خبری تحلیلی <a href="http://sabalanema.ir/">سبلان‌ما</a>، اظهار داشت: محرومیت‌زدایی و خدمت رسانی به مردم در دستور کار بسیج است و به مناسبت 40 سالگی تشکیل بسیج 25 پروژه محرومیت زدایی در شهرستان گرمی مورد بهره برداری قرار می گیرد.</p>
      <p> وی یکی از مهم‌ترین و شاخص‌ترین پروژه‌های محرومیت‌زدایی شهرستان گرمی را آبرسانی به روستاها عنوان کرد و افزود: از جمله پروژه‌های محرومیت‌زدایی می‌توان به ساخت مخازن آب و آبرسانی به 5 روستای محروم اشاره کرد.</p>
      <p>فرمانده سپاه ناحیه شهرستان گرمی گفت: در راستای ایجاد اشتغال، همزمان با هفته بسیج کارگاه اشتغالزایی در این شهرستان برای تولید محصولات ایرانی از جمله قالی و تابلو فرش ها احداث شده که می تواند 25 خانواده را مشغول به کار کند.</p>
      <p>وی تصریح کرد: اکیپ‌های درمانی و پزشکی بمناسبت‌های این هفته در 10 روستا به خدمات رایگان پرداخته و 1 هزار نفر را بصورت رایگان ویزیت کردند.</p>
      <p>سرهنگ رحیمی گفت: غبارروبی مزار شهدا ،دیدار با خانواده شهدا و امام جمعه شهرستان،برگزاری نشست های معرفتی و بصیرتی، برپایی میز ها خدمت، اجرای مسابقات ورزشی و برنامه ها فرهنگی همچون عصر شعر به صورت استانی و در آخر  تجمع بزرگ بسیجیان گرمی که ساعت 10 صبح پنجم آذرماه برگزار می شود از جمله برنامه های هفته بسیج در این شهرستان است.</p>
      <p>انتهای پیام/</p>
    </article>
  </body>
</html>