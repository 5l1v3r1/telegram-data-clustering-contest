<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_284841596_Vsichko_koeto_tryabva_da_znaete_predi_predposledniya_krag_ot_grupite_na_Shampionskata_liga_"/>
    <meta property="og:site_name" content="webcafé"/>
    <meta property="article:published_time" content="2019-11-25T19:56:00+00:00"/>
    <meta property="og:title" content="Всичко, което трябва да знаете преди предпоследния кръг от групите на Шампионската лига"/>
    <meta property="og:description" content="Юве, Байерн и ПСЖ вече се класираха"/>
  </head>
  <body>
    <article>
      <h1>Всичко, което трябва да знаете преди предпоследния кръг от групите на Шампионската лига</h1>
      <address><time datetime="2019-11-25T19:56:00+00:00">25 Nov 2019, 19:56</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/25/mbappe991/1170x780.jpg"/>
        <figcaption>ПСЖ е един от трите отбора, които вече си осигуриха участие на 1/8-финалите<cite>Снимка: © Getty Images</cite></figcaption>
      </figure>
      <p>
        <b>Реал Мадрид – ПСЖ, Ювентус – Атлетико Мадрид, Ливърпул – Наполи и Барселона – Борусия Дортмунд. Какъв само кръг от груповата фаза на Шампионската лига ни очаква!</b>
      </p>
      <p>Ювентус, Байерн и ПСЖ вече си осигуриха участие във фазата на директните елиминации, но както в техните групи, така и в останалите има още много неща да се доизясняват.</p>
      <p>Предоставяме ви едно разяснително четиво за ситуацията във всяка група – кой вече се класира, кой може да се класира, кой – да се насочи към Лига Европа, и кой ще отпадне. Ето каква е ситуацията преди петите мачове:</p>
      <p>
        <b>Вторник, 26 ноември</b>
      </p>
      <p>
        <b>Група А: Галатасарай (1) – Брюж (2), Реал Мадрид (7) – Пари Сен Жермен (12)</b>
      </p>
      <p> </p>
      <ul>
        <li>ПСЖ вече се класира. Ако не загуби в Мадрид, ще си гарантира и първото място.</li>
        <li>Реал може да си осигури класиране при победа срещу ПСЖ или ако Брюж не успее да победи Галатасарай.</li>
        <li>Брюж ще загуби шансове за класиране, ако не победи Галатасарай или ако Реал победи ПСЖ. Ако и Брюж победи, и Реал победи, ще завърши, със сигурност, трети в групата.</li>
        <li>Галатасарай не може да завърши на някое от първите две места. При загуба срещу Бюж, със сигурност, ще завърши последен.</li>
      </ul>
      <p> </p>
      <p>
        <b>Група В: Цървена звезда (3) – Байерн Мюнхен (12), Тотнъм (7) – Олимпиакос (1)</b>
      </p>
      <p> </p>
      <ul>
        <li>Байерн се класира и ще си осигури и първото място с победа над Звезда или ако Тотнъм не победи Олимпиакос.</li>
        <li>Тотнъм ще се класира с победа и дори с равенство, но Звезда не трябва да бие Байерн.</li>
        <li>Ако загуби от Байерн или Тотнъм победи Олимпиакос, Цървена звезда ще загуби математически шансове за класиране в първите две места. При победа над баварците и ако Олимпиакос не победи Тотнъм, Звезда ще си гарантира третата позиция.</li>
        <li>Олимпиакос няма да може да завърши на първите две места, ако не победи Тотнъм. Ако не успеят да победят „шпорите“, а Звезда бие Байерн, гърците ще завършат на четвъртото място.</li>
      </ul>
      <p> </p>
      <p>
        <b>Група С: Аталанта (1) – Динамо Загреб (5), Манчестър Сити (10) – Шахтьор Донецк (5)</b>
      </p>
      <p> </p>
      <ul>
        <li>Манчестър Сити ще си осигури класиране, ако не загуби срещу Шахтьор или ако Динамо не победи Аталанта. Ако „гражданите“ спечелят и Динамо отново не успее да победи, то тимът на Пеп Гуардиола ще си гарантира първото място в групата.</li>
        <li>Шахтьор ще се класира, ако победи Сити и Динамо загуби от Аталанта (заради повечето си голове на чужд терен в директните мачове с Динамо).</li>
        <li>Динамо няма да може да завърши на едно от първите две места, ако загуби от Аталанта и Шахтьор победи Сити.</li>
        <li>Аталанта няма да може да завърши на едно от първите две места, ако не победи Динамо или ако Шахтьор победи Сити. „Бергамаските“ ще финишират четвърти при загуба или при равенство, но само ако Шахтьор не загуби от Сити.</li>
      </ul>
      <p> </p>
      <p>
        <b>Група D: Локомотив Москва (3) – Байер Леверкузен (3), Ювентус (10) – Атлетико Мадрид (7)</b>
      </p>
      <p> </p>
      <ul>
        <li>Ювентус вече се класира и ще си осигури първото място, ако победи Атлетико.</li>
        <li>Атлетико ще се класира при победа или ако и двата мача завършат наравно.</li>
        <li>Локомотив няма да може да завърши на едно от първите две места при загуба от Байер или при равенство и ако Атлетико не загуби от Юве. Руснаците ще си осигурят третото място, ако те и Атлетико победят.</li>
        <li>Леверкузен няма да може да завърши на едно от първите две места, ако не победи Локо, а при загуба, със сигурност, ще е четвърти.</li>
      </ul>
      <p> </p>
      <p>
        <b>Сряда, 27 ноември</b>
      </p>
      <p>
        <b>Група Е: Ливърпул (9) – Наполи (8), Генк (1) – РБ Залцбург (4)</b>
      </p>
      <p> </p>
      <ul>
        <li>Ливърпул ще се класира с победа над Наполи (с която и ще спечели групата) или ако Залцбург не победи Генк.</li>
        <li>Наполи също ще се класира с победа или ако Залцбург не победи Генк.</li>
        <li>Залцбург няма да може да завърши на едно от първите две места, ако не победи Генк. Равенство ще гарантира третото място.</li>
        <li>Генк няма да може да завърши на едно от първите две места при загуба от Залцбург, която ще му гарантира и четвъртото място в групата.</li>
      </ul>
      <p> </p>
      <p>
        <b>Група F: Барселона (8) – Борусия Дортмунд (7), Славия Прага (2) – Интер (4)</b>
      </p>
      <p> </p>
      <ul>
        <li>Барселона ще се класира с победа над Дортмунд (която би й донесла и първото място), ако двата мача завършат наравно или ако Славия победи Интер.</li>
        <li>Дортмунд ще се класира с победа над Барса.</li>
        <li>Интер няма да може да завърши на едно от първите две места при загуба.</li>
        <li>Савия няма да може да завърши на едно от първите две места, ако не победи Интер или ако Дортмунд победи Барса.</li>
      </ul>
      <p> </p>
      <p>
        <b>Група G: Зенит (4) – Лион (7), РБ Лайпциг (9) – Бенфика (3)</b>
      </p>
      <p> </p>
      <ul>
        <li>Лайпциг ще се класира, ако не загуби от Бенфика или ако Зенит не победи Лион. С победа и ако Лион не спечели, Лайпциг ще се класира.</li>
        <li>Лион ще се класира, ако победи Зенит.</li>
        <li>Зенит няма да може да завърши на едно от първите две места при загуба срещу Лион.</li>
        <li>Бенфика няма да може да завърши на едно от първите две места, ако не победи Лайпциг.</li>
      </ul>
      <p> </p>
      <p>
        <b>Група Н: Валенсия (7) – Челси (7), Лил (1) – Аякс (7)</b>
      </p>
      <p>
        <i>Когато три отбора са с равни точки и показатели, се прави алтернативно класиране, в което се изключват резултатите срещу последния</i>
      </p>
      <p> </p>
      <ul>
        <li>Челси ще се класира, ако победи, заради по-добрите си показатели в алтернативното класиране между трите отбора.</li>
        <li>Валенсия ще се класира, ако победи, заради по-добрите си показатели в директните мачове срещу Челси и заради по-добрите си показатели в алтернативното класиране между трите отбора.</li>
        <li>Аякс не може да бъде нито елиминиран, нито да се класира с какъвто и да е резултат в предпоследния кръг.</li>
        <li>Лил не може да завърши на едно от първите две места и ще бъде потвърден на четвъртото място, ако не победи.</li>
      </ul>
      <p> </p>
      <related>
        <a href="https://www.webcafe.bg/sportcafe/retro/id_88675067_Predi_18_godini_Gregori_Kupe_napravi_nay-velikoto_spasyavane_v_istoriyata_na_Shampionskata_liga_(video)"/>
        <a href="https://www.webcafe.bg/sportcafe/uefacafe/id_408857422/7_neshta_koito_ne_znaete_za_tozi_sezon_v_Shampionskata_liga_"/>
        <a href="https://www.webcafe.bg/sportcafe/uefacafe/id_729653010_Obyasneno_Revolyutsionnite_promeni_koito_se_gotvyat_v_Shampionskata_liga"/>
      </related>
    </article>
  </body>
</html>