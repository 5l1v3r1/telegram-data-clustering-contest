<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/nordamerica/2019/11/25/trump-premia-cane-eroe-che-prese-califfo_83013382-27cf-4091-a44a-503830a6a116.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T19:21:00+00:00"/>
    <meta property="og:title" content="Trump premia cane eroe che prese Califfo"/>
    <meta property="og:description" content="&quot;Un cane incredibile, eccezionale, molto molto speciale&quot;: cosi' Donald e Melania Trump hanno accolto alla Casa Bianca Conan, il pastore belga Malinois protagonista del raid contro Abu Bakr al Baghdadi. (ANSA)"/>
  </head>
  <body>
    <article>
      <h1>Trump premia cane eroe che prese Califfo</h1>
      <h2>Conan alla Casa Bianca, fu ferito nell'esplosione di al Baghdadi</h2>
      <address><time datetime="2019-11-25T19:21:00+00:00">25 Nov 2019, 19:21</time> by <a rel="author">Redazione ANSA</a></address>
      <p>(ANSA) - WASHINGTON, 25 NOV - "Un cane incredibile, eccezionale, molto molto speciale": cosi' Donald e Melania Trump hanno accolto alla Casa Bianca Conan, il pastore belga Malinois protagonista del raid contro Abu Bakr al Baghdadi. L'eroe a quattro zampe che, sguinzagliato da uno degli uomini della Delta Force, ha rincorso e messo all'angolo il leader dell'Isis nel tunnel senza uscita in cui ha trovato la morte. "E' un grande combattente", ha detto Trump premiandolo con una medaglia al valor militare e con una targa davanti a una piccola folla di giornalisti e telecamere nel Rose Garden, accanto alla first lady Melania e al vicepresidente Mike Pence. Il tycoon non ha sprecato aggettivi per descrivere le doti di Conan, a dispetto della sua scarsa simpatia per i cani, anche per la sua nota fobia per i germi. Tanto che lui e Melania si distinguono dalle precedenti coppie presidenziali anche per l'assenza di un cane dalla Casa Bianca.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>