<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/salvini-ciao-ndash-don-massimo-biancalani-prete-anti-salvini-220035.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-25T19:44:00+00:00"/>
    <meta property="og:title" content="Don massimo biancalani canta bella ciao a messa – salvini non vedeva l'ora: 'concertino sardinante'"/>
    <meta property="og:description" content="SALVINI, CIAO! – DON MASSIMO BIANCALANI, IL PRETE ANTI-SALVINI E PRO-IMMIGRATI DI PISTOIA, NE HA COMBINATA UN’ALTRA: HA INTONATO “BELLA CIAO” IN CHIESA CON I FEDELI E SONO PARTITE SUBITO LE POLEMICHE – IL CAPITONE SI SFREGA LE MANI E POSTA TUTTO SU FACEBOOK: “RICORDATE IL PRETE TOSCANO CHE VORREBBE PORTARE TUTTA L'AFRICA IN ITALIA? OGGI CONCERTINO &quot;SARDINANTE&quot; DI &quot;BELLA CIAO”. TUTTO A POSTO? – VIDEO"/>
  </head>
  <body>
    <article>
      <h1>Don massimo biancalani canta bella ciao a messa – salvini non vedeva l'ora: 'concertino sardinante'</h1>
      <address>
        <time datetime="2019-11-25T19:44:00+00:00">25 Nov 2019, 19:44</time>
      </address>
      <p>
        <b>SALVINI, CIAO! – DON MASSIMO BIANCALANI, IL PRETE ANTI-SALVINI E PRO-IMMIGRATI DI PISTOIA, NE HA COMBINATA UN’ALTRA: HA INTONATO “BELLA CIAO” IN CHIESA CON I FEDELI E SONO PARTITE SUBITO LE POLEMICHE – IL CAPITONE SI SFREGA LE MANI E POSTA TUTTO SU FACEBOOK: “RICORDATE IL PRETE TOSCANO CHE VORREBBE PORTARE TUTTA L'AFRICA IN ITALIA? OGGI CONCERTINO "SARDINANTE" DI "BELLA CIAO”. TUTTO A POSTO? – VIDEO</b>
      </p>
      <hr/>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsalviniofficial%2Fvideos%2F423371455231766%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>
        <b>Marco Gasperetti per <a href="http://www.corriere.it/">www.corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256460/1243513.htm">
          <img src="https://cdn-static.dagospia.com/img/foto/11-2019/don-massimo-biancalani-canta-bella-ciao-a-messa-4-1243513.jpg"/>
        </a>
        <figcaption>don massimo biancalani canta bella ciao a messa 4</figcaption>
      </figure>
      <p>Lo aveva annunciato ai fedeli, don Massimo, e promesso ai tanti extra-comunitari ai quali ha aperto le porte della chiesa di Vicofaro, immediata periferia di Pistoia. E, nonostante il no deciso del vescovo, il parroco ha intonato «Bella Ciao», il canto diventato l’emblema dei partigiani e della Resistenza in Italia ma anche simbolo nel mondo della battaglia contro l’ingiustizia dei regimi totalitari.</p>
      <figure>
        <a href="https://www.dagospia.com/mediagallery/Dago_fotogallery-256460/1243512.htm">
          <img src="https://cdn-static.dagospia.com/img/foto/11-2019/don-massimo-biancalani-canta-bella-ciao-a-messa-2-1243512.jpg"/>
        </a>
        <figcaption>don massimo biancalani canta bella ciao a messa 2</figcaption>
      </figure>
      <p>Don Massimo Biancalani, diventato famoso per le sue battaglie a favore dei diseredati di ogni etnia e provenienza e soprattutto per le polemiche (con tanto di annunci di querele) contro Salvini non ha intonato «Bella Ciao» durante la messa alla quale hanno partecipato sessanta fedeli e anche qualche esponente politico, ma al termine della funzione religiosa.</p>
      <figure>
        <a href="https://www.dagospia.com/mediagallery/Dago_fotogallery-256460/1048650.htm">
          <img src="https://cdn-static.dagospia.com/img/foto/08-2018/don-massimo-biancalani-migranti-in-piscina-1048650.jpg"/>
        </a>
        <figcaption>don massimo biancalani migranti in piscina</figcaption>
      </figure>
      <p>
        <b>Su Facebook</b>
      </p>
      <p>Dopo la benedizione e il consueto «andate in pace» si è intrattenuto nel tempio con una trentina di persone e qui ha intonato le prime parole «una mattina mi sono svegliato/ e ho trovato l’invasor...» In molti lo hanno seguito in coro ma non sono mancate le polemiche. Il parlamentare della Lega, Edoardo Ziello, sul suo profilo Facebook ha postato un video del parroco mentre intona il canto partigiano.</p>
      <figure>
        <a href="https://www.dagospia.com/mediagallery/Dago_fotogallery-256460/1243509.htm">
          <img src="https://cdn-static.dagospia.com/img/foto/11-2019/matteo-salvini-contro-don-massimo-biancalani-1-1243509.jpg"/>
        </a>
        <figcaption>matteo salvini contro don massimo biancalani 1</figcaption>
      </figure>
      <p>«Don Biancalani fa cantare ‘Bella Ciao’ nella sua chiesa. Siamo davvero all’assurdo e poi qualcuno si lamenta se i cristiani praticanti sono sempre di meno... Questo prete non rappresenta il mio credo!», ha scritto il deputato. Sul suo profilo Facebook don Massimo, che ha subito minacce anonime e ammonimenti da parte di esponenti di Forza Nuova, ha scritto che «Anche Vicofaro non si lega. Nessun dialogo con chi fomenta odio». Adesso sarà il vescovo, monsignor Tardelli, a dire l’ultima parola e non si escludono provvedimenti disciplinari contro il parroco.</p>
      <figure>
        <a href="https://www.dagospia.com/mediagallery/Dago_fotogallery-256460/1243510.htm">
          <img src="https://cdn-static.dagospia.com/img/foto/11-2019/don-massimo-biancalani-canta-bella-ciao-a-messa-1-1243510.jpg"/>
        </a>
        <figcaption>don massimo biancalani canta bella ciao a messa 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1243508.htm">
          <img src="https://cdn-static.dagospia.com/img/foto/11-2019/matteo-salvini-contro-don-massimo-biancalani-1243508.jpg"/>
        </a>
        <figcaption>matteo salvini contro don massimo biancalani</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1048651.htm">
          <img src="https://cdn-static.dagospia.com/img/foto/08-2018/don-massimo-biancalani-1048651_tn.jpeg"/>
        </a>
        <figcaption>don massimo biancalani</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1243505.htm">
          <img src="https://cdn-static.dagospia.com/img/foto/11-2019/matteo-salvini-contro-don-massimo-biancalani-2-1243505.jpg"/>
        </a>
        <figcaption>matteo salvini contro don massimo biancalani 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1048648.htm">
          <img src="https://cdn-static.dagospia.com/img/foto/08-2018/don-massimo-biancalani-1-1048648_tn.jpeg"/>
        </a>
        <figcaption>don massimo biancalani 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1048649.htm">
          <img src="https://cdn-static.dagospia.com/img/foto/08-2018/don-massimo-biancalani-con-buba-1048649.jpg"/>
        </a>
        <figcaption>don massimo biancalani con buba</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1243506.htm">
          <img src="https://cdn-static.dagospia.com/img/foto/11-2019/don-massimo-biancalani-1243506.jpg"/>
        </a>
        <figcaption>don massimo biancalani</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1243507.htm">
          <img src="https://cdn-static.dagospia.com/img/foto/11-2019/don-massimo-biancalani-canta-bella-ciao-a-messa-1243507.jpg"/>
        </a>
        <figcaption>don massimo biancalani canta bella ciao a messa</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256460/1243511.htm">
          <img src="https://cdn-static.dagospia.com/img/foto/11-2019/don-massimo-biancalani-canta-bella-ciao-a-messa-3-1243511.jpg"/>
        </a>
        <figcaption>don massimo biancalani canta bella ciao a messa 3</figcaption>
      </figure>
    </article>
  </body>
</html>