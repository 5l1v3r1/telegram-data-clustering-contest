<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/rusya-dan-teror-orgutu-ypg-ye-esed-e-katilin-h375444.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T19:59:56+00:00"/>
    <meta property="og:title" content="Rusya'dan terör örgütü YPG'ye &quot;Esed'e katılın&quot; çağrısı"/>
    <meta property="og:description" content="Rusya Dışişleri Bakan Yardımcısı Mihail Bogdanov, terör örgütü YPG'nin uzantısı Demokratik Suriye Güçleri'ne çağrıda bulunarak &quot;Esed'in ordusuna katılın&quot; dedi."/>
  </head>
  <body>
    <article>
      <h1>Rusya'dan terör örgütü YPG'ye "Esed'e katılın" çağrısı</h1>
      <h2>Rusya Dışişleri Bakan Yardımcısı Mihail Bogdanov, terör örgütü YPG'nin uzantısı Demokratik Suriye Güçleri'ne çağrıda bulunarak "Esed'in ordusuna katılın" dedi.</h2>
      <address>
        <time datetime="2019-11-25T19:59:56+00:00">25 Nov 2019, 19:59</time>
      </address>
      <p>Rusya Dışişleri Bakan Yardımcısı Mihail Bogdanov, Moskova'nın YPG'yi bünyesinde barındıran Demokratik Suriye Güçleri'nin (DSG) en kısa sürede Suriye ordusuna katılmasını beklediğini söyledi.</p>
      <p>Gazetecilerin "DSG Suriye ordusuna ne zaman dahil olabilir?" sorusu karşısında Bogdanov, "Umarız olur. Ne kadar erken, o kadar iyi" yanıtını verdi.</p>
      <p>Rusya'nın Kürtler (PKK/YPG) ile Suriye hükümeti arasında diyalog kurulmasına destek vereceğini kaydeden Bogdanov, "Suriye'nin egemenliğine, toprak bütünlüğüne ve birliğine saygı ilkeleri temelinde barışçıl çözüme ilgi duyan tüm taraflarla iletişim halindeyiz" dedi.</p>
      <p>
        <b>TERÖR ÖRGÜTÜ ESED'İN ÇAĞRISINI REDDETMİŞTİ</b>
      </p>
      <p>Terör örgütü DSG, Suriye tarafından yapılan 'Orduya katılın' çağrısını reddederek "Safların birleştirilmesi, SDG'nin özel statüsü ve yapısını tanıyan ve koruyan siyasi bir anlaşmayla başlamalı" yanıtını vermişti.</p>
      <p>Rus Dışişleri Bakan Yardımcısı Sergey Verşinin de, DSG ile Suriye ordusunun birleşmesi konusunda Kürt güçler (PKK/YPG) ile Şam arasında müzakereler yapılması için katkı sunmaya hazır olduğunu söylemişti.</p>
    </article>
  </body>
</html>