<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710091"/>
    <meta property="og:site_name" content="ישראל היום"/>
    <meta property="article:published_time" content="2019-11-25T13:05:14+00:00"/>
    <meta property="og:title" content="קלינגר קבע: דגני ודמארי הקפטנים החדשים של הפועל ת&quot;א"/>
    <meta property="og:description" content="כפי שפורסם, מאמן הפועל ת&quot;א החליט להחזיר את סרט הקפטן למגן, כאשר החלוץ גם ישמש בתפקיד • בוזגלו ויתר על הכבודכדורגל ישראלי"/>
  </head>
  <body>
    <article>
      <h1>קלינגר קבע: דגני ודמארי הקפטנים החדשים של הפועל ת"א</h1>
      <h2>כפי שפורסם, קלינגר החליט להחזיר את סרט הקפטן לדגני, כאשר עומר דמארי גם ישמש בתפקיד • מאור בוזגלו ויתר על הכבוד: "הסרט הוא בעיקר סימבולי ואמור להיות שייך למי שעבר כברת דרך ורגעים לא תמיד פשוטים עם הקבוצה"</h2>
      <address><time datetime="2019-11-25T13:05:14+00:00">25 Nov 2019, 13:05</time> by <a rel="author" href="https://www.israelhayom.co.il/writer_articles?tid=11169" target="_blank">שי ארצי</a></address>
      <p><a href="https://www.israelhayom.co.il/article/709671">בתחילת השבוע פרסמנו ב-'ישראל היום'</a> על כך שבהפועל תל אביב סבורים שאחת הבעיות שלהם היא חוסר מנהיג לקבוצה, ואחד הפתרונות הוא לקרב בחזרה את הבלם אוראל דגני, שסרט הקפטן נשלל ממנו בקיץ, בעקבות הפיצוץ עם הנהלת המועדון.</p>
      <p>דגני, קיבל במשחק האחרון נגד ק"ש את סרט הקפטן ממאור בוזגלו, אחרי שהקשר הוחלף, אך מעתה הבלם ישוב להיות הקפטן של הקבוצה באופן רשמי. המאמן ניר קלינגר החליט להחזיר את סרט הקפטן לדגני, כאשר עומר דמארי ובוזגלו יהיו הקפטנים הנוספים.</p>
      <p>בוזגלו עצמו הודיע שדגני ודמארי הם אלה שצריכים להיות הקפטנים ובהודעה שרשם נכתב כי: "קפטן זה לא סרט על היד, קפטן זו שייכות, מחויבות והמון לב ונשמה ובדיוק כך אני מרגיש בהפועל תל אביב, אבל הסרט הוא בעיקר סימבולי ואמור להיות שייך למי שעבר כברת דרך ורגעים לא תמיד פשוטים עם המועדון ולכן אני חושב שמן הראוי שהסרט יועבר לאוראל דגני ודמארי שהמועדון הזה משמש כאבן דרך משמעותית בחיים ובקריירה שלהם".</p>
      <p>בתוך כך, כתובות גרפיטי כנגד הקבוצה רוססו במתחם חודורוב, ובאחת הכתובות נרשם האותיות L.F - קיצור שמו של ארגון לה פמיליה. הפועל ת"א תקיים הערב משחק אימון מול רמה"ש, במסגרת מחנה האימונים שלה בשפיים.</p>
    </article>
  </body>
</html>