<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/solskqer-ako-mozheh-shtqh-da-smenq-vsichki-igrachi-bez-edin-na-poluvremeto-1409506.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T13:25:00+00:00"/>
    <meta property="og:title" content="Солскяер: Ако можех, щях да сменя всички играчи без един на полувремето"/>
    <meta property="og:description" content="Мениджърът на Манчестър Юнайтед Оле Гунар Солскяер намекна, че на полувремето на мача с Шефийлд Юнайтед във Висшата лига е бил много ядосан от продукцията на своя тим Червените дяволи губеха с 0:2 до 72-ата минута, но стигнаха до обрат в 79'"/>
  </head>
  <body>
    <article>
      <h1>Солскяер: Ако можех, щях да сменя всички играчи без един на полувремето</h1>
      <address><time datetime="2019-11-25T13:25:00+00:00">25 Nov 2019, 13:25</time> by <a rel="author">Sportlive.bg</a></address>
      <p>Мениджърът на <b><a href="https://www.sportlive.bg/tags/4689">Манчестър Юнайтед</a></b> Оле Гунар Солскяер намекна, че на полувремето на мача с Шефийлд Юнайтед във Висшата лига е бил много ядосан от продукцията на своя тим. "Червените дяволи" губеха с 0:2 до 72-ата минута, но стигнаха до обрат в 79'. В крайна сметка след кол на Макбърни в 90' двубоят завърши наравно - 3:3.</p>
      <p><i>"Във футбола трябва да се бориш за победата. Манчестър Юнайтед няма право да започне да се бори чак в 70-ата минута. Ако имах възможност, бих сменил всички играчи на полувремето, с изключение на Де Хеа. Благодарение на него останахме в играта"</i>, коментира норвежецът, цитиран от "Goal.com".</p>
      <p><i>"Това не е до липсата на желание, а до несигурност. Не се съмнявам, че моите играчи искат да спечелят. Понякога младите футболисти не знаят как се печелят такива мачове. Нужен ни е лидер, който е готов да води съотборниците си след себе си. Имаме много какво да научим от двубоя с Шефийлд Юнайтед. Ние губехме с 0:2 и не се предадохме"</i>, каза още Солскяер. <b><i><a href="https://www.sportlive.bg/worldfootball/england/Solskqer-obqvi-kakvi-transferi-shte-pravi-Yunajted-prez-zimata-1409246.html">Вижте какви трансфери има намерение да прави клубът през зимата в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Solskqer-Kato-gubihme-se-setih-za-razgroma-ot-Evertyn-s-04-1409461.html"/>
        <a href="https://www.sportlive.bg/worldfootball/england/Solskqer-obqsni-za-iznenadvashtoto-vklyuchvane-na-Fil-Dzhouns-vchera-1409428.html"/>
        <a href="https://www.sportlive.bg/worldfootball/england/Shefild-Yunajted-i-Manchestyr-Yunajted-podeliha-tochkite-v-strahoten-mach-s-markata-%E2%80%9EVissha-liga%E2%80%9C-1409330.html"/>
        <a href="https://www.sportlive.bg/worldfootball/england/Otnovo-nepriqtni-novini-za-Man-Yunajted-predi-dvuboq-s-Partizan-1387808.html"/>
        <a href="https://www.sportlive.bg/worldfootball/england/Manchestyr-Yunajted-zagubi-vazhen-igrach-za-nqkolko-sedmici-1408776.html"/>
      </related>
    </article>
  </body>
</html>