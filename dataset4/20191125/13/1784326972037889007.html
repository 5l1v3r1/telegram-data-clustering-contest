<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/25/viccet-csinaltak-katalin-es-vilmos-lanyabol/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Viccet csináltak Katalin és Vilmos lányából?"/>
    <meta property="og:description" content="A BBC egyik rádiósa olyat mondott élő adásban, amit nem kellett volna. Pláne, mert Vilmosék is hallották."/>
  </head>
  <body>
    <article>
      <h1>Viccet csináltak Katalin és Vilmos lányából?</h1>
      <h2>A BBC egyik rádiósa olyat mondott élő adásban, amit nem kellett volna. Pláne, mert Vilmosék is hallották.</h2>
      <address><time datetime="2019-11-25T13:11:00+00:00">25 Nov 2019, 13:11</time> by <a rel="author">Cosmopolitan.hu</a></address>
      <p>Változik a világ, erre pedig nagyon jó példa az, ami a brit királyi család körül történik. Évszázadokkal ezelőtt a királyi család tagjai még simán bitófára küldhették azokat, akik őket kritizálták, most viszont már inkább finomabb módszerekkel dolgoznak és inkább közleményeket adnak ki. Most épp <b>Vilmos herceg és Katalin hercegné</b>, akiknek <a href="https://cosmopolitan.hu/sztarhirek/2019/11/22/a-kiralyi-csaladban-senki-sem-beszel-meghannel-es-harryvel/">Harryékhez hasonlóan</a> a médiával gyűlt meg a bajuk.</p>
      <p>Ez a mostani sztori még szeptemberben kezdődött, akkor, amikor <b>a kis George és Charlotte iskolába indultak</b>. Ez volt <b>a kis hercegnő első napja a suliban</b>, vagyis még nem találkozott soha a tanáraival sem, akiknek az iskola kapujában mutatkozott be, miközben lábujjhegyre állt és kezet fogott velük. Az egész nagyon cuki jelenet volt, ám a BBC Radio 1 egyik műsorvezetője, <b>Greg James úgy gondolta, ez az egész inkább röhejes volt</b>.</p>
      <p>Greg James arról kezdett értekezni műsorában, hogy mégis ki a franc fog kezet a tanárával az első tanítási napon. Aztán kiderült, hogy <b>az adást hallotta Vilmos és Katalin is</b>, erre viszont valószínűleg egyáltalán nem gondolt a rádiós, amikor a kis Charlotte-on nevetett.</p>
      <p><b>Greg James</b> nemrég a Mirrornak adott interjújában beszélt arról. hogy hetekkel a kézfogós esetre tett kommentje után <b>találkozott a hercegi párral a Kensington-palotában</b>. Vilmosék akkor szembesítették őt azzal, hogy hallgatták azt a bizonyos reggeli adást, és azt mondták neki, hogy <b>szeretnének beszélni vele erről az egészről</b>. Greg nagyon megijedt, aztán kivágta magát azzal, hogy elmondta, az ő idejében már annak is örült, ha a tanárok egyáltalán rámosolyogtak a gyerekekre. Szóval végül szerencsére <b>nem lett az ügyből nagyobb botrány</b>, és sikerült elsimítani a dolgokat, de ezek után valószínűleg mindenki megjegyezte, hogy nem jó ötlet a royalok gyerekein viccelődni.</p>
      <figure>
        <iframe src="https://giphy.com/embed/42HH96GM88w5kN3Azm" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/bafta-baftas-bafta-film-awards-2019-42HH96GM88w5kN3Azm">via GIPHY</a>
      </p>
    </article>
  </body>
</html>