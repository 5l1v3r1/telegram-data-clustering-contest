<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/guasto-alla-linea-elettrica-sul-versante-francese-chiuso-il-tunnel-di-tenda.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T13:44:06+00:00"/>
    <meta property="og:title" content="Guasto alla linea elettrica sul versante francese: chiuso il tunnel di Tenda"/>
    <meta property="og:description" content="Il malfunzionamento della linea elettrica determina la mancata alimentazione di alcune installazioni a servizio della galleria. Raggiungere la Liguria diventa ancora più complicato"/>
  </head>
  <body>
    <article>
      <h1>Guasto alla linea elettrica sul versante francese: chiuso il tunnel di Tenda</h1>
      <h2>Il malfunzionamento della linea elettrica determina la mancata alimentazione di alcune installazioni a servizio della galleria. Raggiungere la Liguria diventa ancora più complicato</h2>
      <address><time datetime="2019-11-25T13:44:06+00:00">25 Nov 2019, 13:44</time> by <a rel="author">comunicato stampa</a></address>
      <p>Per consentire all'ente gestore di eseguire l’intervento di ripristino della linea elettrica sul versante francese, il tunnel di Tenda lungo la strada statale 20 “del Colle di Tenda e di Valle Roja” è temporaneamente chiuso al traffico.</p>
      <p>Il malfunzionamento della linea elettrica determina la mancata alimentazione di alcune installazioni a servizio della galleria e sopraggiunge in seguito all’intervento di manutenzione eseguito nella mattina di oggi. Il gestore elettrico francese sta operando e stima un tempo di lavoro di circa due ore.</p>
      <p>I percorsi alternativi consigliati da ANAS sono l’autostrada A6 “Torino-Savona” e l’autostrada A10 “Savona-Ventimiglia”. </p>
      <p>Un tratto della Torino-Savona, lo ricordiamo, è crollato ieri pomeriggio, per cui risulta chiuso tra Altare e il capoluogo ligure. Raggiungere la Liguria dalla provincia di Cuneo, in questo momento, con l'inagibilità temporanea anche del tunnel di Tenda, è complicatissimo.</p>
    </article>
  </body>
</html>