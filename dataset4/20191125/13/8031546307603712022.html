<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109543-Ekshan-v-Plevensko%253A-Nepalnoletni-si-spretnaha-gonka-s-policai"/>
    <meta property="og:site_name" content="Канал 3"/>
    <meta property="article:published_time" content="2019-11-25T13:36:00+00:00"/>
    <meta property="og:title" content="Екшън в Плевенско: Непълнолетни си спретнаха гонка с полицаи"/>
    <meta property="og:description" content="Непълнолетните са задържани за срок до 24 часа"/>
  </head>
  <body>
    <article>
      <h1>Екшън в Плевенско: Непълнолетни си спретнаха гонка с полицаи</h1>
      <h2>Непълнолетните са задържани за срок до 24 часа</h2>
      <address>
        <time datetime="2019-11-25T13:36:00+00:00">25 Nov 2019, 13:36</time>
      </address>
      <p><b>На 24 ноември 2019 година около 14:00 часа на път, свързващ село Ясен със село Дисевица и отбивка за село Крушовица служители на ЗЖУ- Плевен подават сигнал със стоп палка по образец на движещ се към село Дисевица "Опел Вектра". Това съобщиха от ОДМВР-Плевен. <br/></b> </p>
      <p>Водачът на автомобила обръща посоката си на движение и навлиза в земен път към бившата рафинерия "Плама". Служителите го последват със включена светлинна и звукова сигнализация. След около 250 метра предния капак на лекия автомобил се отваря и шофьорът губи контрол над управлението. Автомобилът излиза вдясно по посоката си на движение на пътя и спира. От него излизат двама и побягват.</p>
      <p> </p>
      <p>От проведените заградителни мероприятия в близост са установени и задържани 16-годишен и 15-годишен, и двамата от село Дисевица. Извършен е оглед, при който се установява, че автомобилът е натоварен с около 1,5 куб. м. дървесина без валидна горска марка. Водач на "Опел"-а е автомобила е 16-годишният.</p>
      <p> <br/> </p>
      <p>Справка е изяснила, че е неправоспособен и управлява МПС в едногодишен срок от наказването му по административен ред. Непълнолетните са задържани за срок до 24 часа по Закона за МВР. За случая е уведомен прокурор и е образувано досъдебно производство за престъпление по чл.235 от НК и чл.343 в от НК. Продължава работа разследващ полицай.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109358-Dvama-dushi-postradaha-pri-katastrofa-v-Plevensko"/>
        <a href="http://kanal3.bg/news/bulgaria/crime/108539-Plevenchanin-nakalca-zemlyak-s-butilka-v-karvav-srednoshten-boy"/>
      </related>
    </article>
  </body>
</html>