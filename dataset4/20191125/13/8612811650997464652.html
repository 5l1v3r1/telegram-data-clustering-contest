<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/shenaaz-father-told-why-salman-supports-her-263370"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T13:15:39+00:00"/>
    <meta property="og:title" content="...तो इस वजह से बार- बार सलमान खान करते है शहनाज़ गिल की तारीफ, इस शख्स ने किया खुलासा  "/>
    <meta property="og:description" content="कलर्स के बहुचर्चित शो बिग बॉस में पिछले दिनों हाई वोल्टेज ड्रामा देखा गया जिसके कारण सलमान की तरफ से बीते इस सप्ताह को सबसे ज्यादा बेकार बोलै गया है। और इतनी डांट लगाने के बाद भी घर में यह सब चालू रहता है या नहीं यह सब तो अब आने वाले दिनों में ही पता चलेगा। बात यहां शहनाज गिल की करें तो वह इस सीजन में सलमान की सबसे फेवरट है क्यूंकि हमेशा ही सलमान का कोई न कोई फेवरेट कंटेस्टेंट जरूर होता है। "/>
  </head>
  <body>
    <article>
      <h1>...तो इस वजह से बार- बार सलमान खान करते है शहनाज़ गिल की तारीफ, इस शख्स ने किया खुलासा  </h1>
      <address><time datetime="2019-11-25T13:15:39+00:00">25 Nov 2019, 13:15</time> by <a rel="author">Tina</a></address>
      <p>कलर्स के बहुचर्चित शो बिग बॉस में पिछले दिनों हाई वोल्टेज ड्रामा देखा गया जिसके कारण सलमान की तरफ से बीते इस सप्ताह को सबसे ज्यादा बेकार बोलै गया है। और इतनी डांट लगाने के बाद भी घर में यह सब चालू रहता है या नहीं यह सब तो अब आने वाले दिनों में ही पता चलेगा। बात यहां शहनाज गिल की करें तो वह इस सीजन में सलमान की सबसे फेवरट है क्यूंकि हमेशा ही सलमान का कोई न कोई फेवरेट कंटेस्टेंट जरूर होता है। </p>
      <p>इस सीजन में भी हैं। वो अक्सर सिद्धार्थ और शहनाज की तरफदारी करते दिखते हैं। वो उनके बदले दूसरे घरवालों को डांट दिया करते हैं। लोग इस बात से खफा भी रहते हैं कि आखिर एक शो का होस्ट होने के नाते उन्हें पक्षपात नहीं करना चाहिए। वो अपनी राय लोगों और फैन्स पर थोपते हैं जो की गलत है।</p>
      <p>इस सीजन सलमान ने बात- बात पर शहनाज का फेवर लिया। घर के सभी लोग इस बात को मान गए हैं कि सलमान की फेवरेट शहनाज हैं। ऐसे में शहनाज के पिता अपनी लाडली के फेवर में कहते हैं, शहनाज के फैंस को ये बहुत अच्छा लगता है कि सलमान शहनाज को पसंद करते हैं। जो लोग शहनाज को पसंद नहीं करते उन्हें ही लगता है कि सलमान शहनाज को लेकर पक्षपात करते हैं। मुझे ऐसा लगता है कि शहनाज बहुत एंटरटेनिंग है। </p>
      <p>शायद यही वजह है कि सलमान भी उन्हें सपोर्ट करने से पीछे नहीं हटते। जब शहनाज बिग बॉस में आई थीं तो उन्हें कोई स्क्रिप्ट नहीं दी गई थी उन्होंने अपने चार्म और क्यूटनेस से अपनी परफोर्मेंस को खराब होने से बचा लिया।</p>
      <p>शहनाज खुद को पंजाब की कटरीना कैफ कहती हैं। शो में सिद्धार्थ के साथ बढ़ रही उनकी नजदीकियों से फैंस उन्हें सिडनाज कहने लगे हैं। दोनों की इस दोस्ती को लोग बहुत पसंद कर रहे हैं। बीते हफ्ते शहनाज और हिमांशी में हाथापाई की नौबत आ गई थी। </p>
      <p>हिमांशी शहनाज को यहां तक बोल देती हैं कि बाहर छोड़ दिया था न तुम्हें। इसके बाद शहनाज अपना आपा खो देती हैं और दोनों में बहस छिड़ जाती है। वीकेंड का वार में फिर सलमान ने हिमांशी की जमकर क्लास लगाई क्योंकि शहनाज तो उनकी फेवरेट हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> shenaaz father told why salman supports her</p>
    </article>
  </body>
</html>