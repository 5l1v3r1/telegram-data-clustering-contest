<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ana-caddelerde-yasayanlarda-kanser-riski-daha-fazla-257844h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T13:02:00+00:00"/>
    <meta property="og:title" content="Ana caddelerde yaşayanlarda kanser riski daha fazla!"/>
    <meta property="og:description" content="Araştırmacılara göre, ana caddelere yakın bölgelerde ikamet eden kişilerde akciğer kanseri riskinin yüzde 10 arttığı kaydedildi."/>
  </head>
  <body>
    <article>
      <h1>Ana caddelerde yaşayanlarda kanser riski daha fazla!</h1>
      <address><time datetime="2019-11-25T13:02:00+00:00">25 Nov 2019, 13:02</time> by <a rel="author">Yeni Çağ Gazetesi</a></address>
      <p>
        <b>Araştırmacılara göre, ana caddelere yakın bölgelerde ikamet eden kişilerde akciğer kanseri riskinin yüzde 10 arttığı kaydedildi.</b>
      </p>
      <p>BBC'de yer alan habere göre, İngiltere'nin King's College Üniversitesinden bilim insanları, hava kirliliğinin halk sağlığına etkileri üzerine yaptıkları araştırmada, ana caddelerdeki hava kirliliğinin çocuklarda akciğer gelişimine yüzde 14'e varan oranda ket vurduğunu tespit etti.</p>
      <p>İngiltere'nin en büyük kentlerinde ana caddelere yakın bölgelerde ikamet eden vatandaşların sağlık durumunu 13 tür akciğer ve solunum rahatsızlığı açısından nüfusun geri kalanıyla karşılaştıran araştırmada, hava kirliliğinin çocukların akciğer gelişimini Oxford'da yüzde 14, Londra'da yüzde 13, Birmingham'da yüzde 8, Liverpool'da yüzde 5, Southampton'da yüzde 4 ve Nottingham'da yüzde 3 azalttığını belirledi.</p>
      <p>
        <b>HAVA KİRLİLİĞİ 5'TE 1 ORANINDA AZALTILIRSA</b>
      </p>
      <p>Araştırmacılar ayrıca, ana caddelere 50 metre mesafede ikamet eden kişilerde akciğer kanseri riskinin yüzde 10 arttığını kaydetti.</p>
      <p>Bilim insanları hava kirliliğinin 5'te 1 oranında azaltılması halinde çocuklardaki binlerce bronşit vakasının önlenebileceğine dikkati çekti.</p>
      <related>
        <a href="https://www.yenicaggazetesi.com.tr/uzmanlardan-hava-kirliligi-uyarisi-257022h.htm"/>
      </related>
    </article>
  </body>
</html>