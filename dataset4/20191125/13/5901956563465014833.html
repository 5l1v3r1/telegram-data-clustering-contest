<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/potrosnik/clanek/test-penin-med-najboljsimi-tudi-ena-iz-diskonta-250062"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T13:30:00+00:00"/>
    <meta property="og:title" content="Test penin: med najboljšimi tudi ena iz diskonta"/>
    <meta property="og:description" content="Prihaja veseli december, ko bodo mnogi nazdravljali. Vprašanje pa je – s čim.  Strokovnjaki so na Otoku nedavno izvedli test penin. Ugotovili so, da je med najboljšimi tudi penina, ki jo proda..."/>
  </head>
  <body>
    <article>
      <h1>Test penin: med najboljšimi tudi ena iz diskonta</h1>
      <h2>Cena zelo solidne penine iz diskonta po mnenju strokovnjakov znaša dobro tretjino najboljših dveh.</h2>
      <address><time datetime="2019-11-25T13:30:00+00:00">25 Nov 2019, 13:30</time> by <a rel="author">A. L.</a></address>
      <p>Prihaja veseli december, ko bodo mnogi nazdravljali. Vprašanje pa je – s čim. <br/><br/>Strokovnjaki so na Otoku nedavno izvedli test penin. Ugotovili so, da je med najboljšimi tudi penina, ki jo prodajajo v diskontu. Zanjo ne bo treba plačati 50 evrov ali več, temveč zgolj nekaj več od 13 evrov. Še en dokaz, da zgolj cena ne odseva kakovosti, poroča <i>The Sun</i>.<br/><br/>Preizkusili so 145 kozarcev različnih mehurčkastih vin, ne da bi poznali ceno in proizvajalca. Zanesti so se morali le na svoj okus. Vsakdo ga je nato ocenil v odstotkih in tako so prišli do najboljših.<br/><br/>Za najboljše v razredu penin so razglasili tiste med dražjimi. To so bili Piper-Heidsieck Brut NV, liter stane 38,5 evra, in 2,3 evra dražjega Veuve Clicquot Yellow Label NV. Oba sta bila ocenjena z 81 odstotki, na tretjem mestu je Waitrose &amp; Partners Champagne Brut, 23,35 evra – 80 odstotkov. Penina, ki jo prodajajo v Lidlu, Comte de Senneval Brut NV, je bila ocenjena s 77 odstotki, kar ji je zagotovilo mesto med najboljšimi. Cena za steklenico znaša 13,41 evra.<br/><br/><i>Prekomerno uživanje alkohola škodi zdravju. Zato po pameti.</i></p>
    </article>
  </body>
</html>