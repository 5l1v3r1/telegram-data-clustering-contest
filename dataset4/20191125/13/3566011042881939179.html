<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549948.html/%D8%AD%D8%B6%D9%88%D8%B1-%D8%BA%DB%8C%D8%B1-%D9%82%D8%A7%D9%86%D9%88%D9%86%DB%8C-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B3%D9%88%D8%B1%DB%8C%D9%87--%D9%88%D8%A7%D8%B4%D9%86%DA%AF%D8%AA%D9%86-%D8%A7%D8%B2-%DB%8C%DA%A9-%D8%AC%D9%86%DA%AF-%D8%AA%D9%85%D8%A7%D9%85-%D8%B9%DB%8C%D8%A7%D8%B1-%D8%AC%D9%84%D9%88%DA%AF%DB%8C%D8%B1%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:18:00+00:00"/>
    <meta property="og:title" content="حضور غیر قانونی نیروهای آمریکایی در سوریه/ واشنگتن از یک جنگ تمام عیار جلوگیری کند"/>
    <meta property="og:description" content="پایگاه امریکن کانزرویتیو در گزارشی به حضور نظامی آمریکا در سوریه پرداخته و ضمن بیان این مطلب که نیازی به این حضور خارجی وجود ندارد، می‌نویسد که هیچگونه مسئولیت‌پذیری در سیاست خارجی آمریکا وجود ندارد."/>
  </head>
  <body>
    <article>
      <h1>حضور غیر قانونی نیروهای آمریکایی در سوریه/ واشنگتن از یک جنگ تمام عیار جلوگیری کند</h1>
      <h2>امریکن کانزرویتیو:</h2>
      <address>
        <time datetime="2019-11-25T13:18:00+00:00">25 Nov 2019, 13:18</time>
      </address>
      <p>پایگاه امریکن کانزرویتیو در گزارشی به حضور نظامی آمریکا در سوریه پرداخته و ضمن بیان این مطلب که نیازی به این حضور خارجی وجود ندارد، می‌نویسد که هیچگونه مسئولیت‌پذیری در سیاست خارجی آمریکا وجود ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پایگاه «امریکن کانزرویتیو» با اشاره به حضور نیروهای آمریکایی در سوریه، می‌نویسد: هیچگونه مسئولیت‌پذیری در سیاست خارجی آمریکا وجود ندارد.</p>
      <p>«دنیل لاریسون»، می‌نویسد: زمانی که داعش بخش قابل ملاحظه‌ای از سوریه را اشغال کرده بود آمریکا برای مبارزه با داعش مجبور به حضور در این کشور نبود؛ آمریکا از خود دفاع نکرد و نیازی به حضور نیروهای آمریکایی در این کشور به مدت ۵ سال نبود؛ قلمرو کنونی داعش تنها بخش کوچکی از قلمرو این گروه تروریستی در سال‌های گذشت است و واقعا نیازی به حضور آمریکا در این کشور نیست.   وی می‎افزاید: آمریکا باید از یک جنگ تمام عیار دیگر جلوگیری کند زیرا نیازی به حضور وی در این منطقه نیست.   این پایگاه در ادامه با اشاره به تصمیم آمریکا مبنی بر باقی ماندن بخشی از نظامیان این کشور در سوریه می‌نویسد که نیازی به حضور غیر قانونی نیروهای آمریکایی در سوریه نیست.   اوایل ماه اکتبر و در آستانه آغاز تجاوز نظامی ترکیه در شمال سوریه، «دونالد ترامپ» اعلام کرد که نظامیان آمریکایی این کشور را ترک می‌کنند.   با این وجود، چند روز پس از عقب‌ نشینی نیرو‌های آمریکایی از شمال سوریه، ترامپ اعلام کرد که بخشی از نظامیان آمریکا در سوریه و در نزدیکی میادین نفتی این کشور مستقر می‌شوند.   رئیس جمهور آمریکا مدعی شده که هدف از استقرار این نیرو‌ها محافظت از میادین نفتی سوریه در برابر حملات داعش است.   روز شنبه نیز «کنت مک کنزی»، فرممانده سنتکام، گزارش داد که ۵۰۰ نظامی ارتش تروریستی آمریکا در سوریه باقی خواهند ماند.   فرمانده سنتکام مدعی شده که هدف این اقدام شرکت در عملیات علیه تروریست‌های داعش است.   انتهای پیام/</p>
    </article>
  </body>
</html>