<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171103/sarcevic-sam-sef-sinisi-malom"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T13:05:00+00:00"/>
    <meta property="og:title" content="Šarčević: Da sam ja šef Siniši Malom..."/>
    <meta property="og:description" content="Ministar prosvete, nauke i tehnološkog razvoja Mladen Šarčević kaže da on, da je šef Siniši Malom, ne bi ministru dao da podnese ostavku."/>
  </head>
  <body>
    <article>
      <h1>Šarčević: Da sam ja šef Siniši Malom...</h1>
      <h2>Ministar prosvete, nauke i tehnološkog razvoja Mladen Šarčević kaže da on, da je šef Siniši Malom, ne bi ministru dao da podnese ostavku.</h2>
      <address><time datetime="2019-11-25T13:05:00+00:00">25 Nov 2019, 13:05</time> by <a rel="author">Tanjug, Republika</a></address>
      <p>Dodaje da postoji mnogo primera akademske nečestitosti, a da se sada govori samo o doktoratu Malog.</p>
      <p>- Imam utisak da se cela priča oko doktorata Siniše Malog obojila politikom. Njegovo je moralno pravo kako će on da postupi. Ja ne odlučujem o takvim stvarima, mogu samo kao građanin da dam svoje mišljenje - istakao je Šarčević na pitanje novinara.</p>
      <p>Šarčević je rekao da ne bi dovodio u pitanje ono što Mali radi, jer smatra da obavlja odličan posao, te da su odvojene stvari ono što Mali obavlja kao ministar i njegovo usavršavanje kao akademskog građanina.</p>
      <p>- Veoma sam zadovoljan, kao resorni ministar, jer je ove godine prosveta dobila 7,36 odsto. Dakle, razumeo je da prosveti treba više i to je odlično - naveo je Šarčević. Prema njegovim rečima, najveća greška Malog je to što nije predstavio "sve ono što je dobro iz njegovog doktorata".</p>
      <p>Dodaje da se "Pandorina kutija" otvorila i da će sada "gomila slučajeva da ispliva".</p>
      <p>Kako kaže, postoje slični dokazi za ljude koji su upućivali na ovaj slučaj, te da njihovi radovi "ne odgovaraju doktoratu".</p>
      <p>- U ovom slučaju, posledice bi trebalo da snose oni koji su dozvolili da se politika meša u visoko obrazovanje. Onog dana kada je neko ušao u zgradu Filozofskog fakulteta kako bi se obratio građanima, prekršeno je pet zakona. Zabranjeno da se neko obraća iz ustanove. Slična je situacija sa protestima studenata i Rektoratom. Kada je neko sa Ekonomskog fakulteta tražio da se ljudi politički izjasne, preko fakultetskog mejla, prekršio je zakon - rekao je Šarčević.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170968/Premijerka-Srbije-doktoratu-Malog-Odluka-politicka-Sinisa-ostati-vladi"/>
        <a href="http://republika.rs/vesti/srbija/170726/Vucic-trgovini-oruzjem-DJilas-pokazao-samo-osminu-dokumenata-hoce-ruse-Srbiju-Malom-sam-rekao-pocepa-doktorat"/>
        <a href="http://republika.rs/vesti/srbija/170437/Odluka-doktoratu-Sinise-Malog-nije-cestita-Svi-popustili-pod-politickim-pritiskom"/>
        <a href="http://republika.rs/vesti/srbija/170374/Rektorka-Ivanka-Popovic-progovorila-odluci-Odobora-profesionalnu-etiku-doktoratu-Sinise-Malog"/>
        <a href="http://republika.rs/vesti/ekonomija/170358/Oglasio-Sinisa-Mali-povodom-odluke-Odbora-Evo-sta-rekao"/>
      </related>
    </article>
  </body>
</html>