<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/nazory/glosa-petra-peska-pouceni-z-prezidentu-1364499"/>
    <meta property="og:site_name" content="E15.cz"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Glosa Petra Peška: Poučení z prezidentů"/>
    <meta property="og:description" content="Průzkum agentury STEM/ /MARK, v němž dotazovaní hodnotili tři polistopadové prezidenty, by mohl být takovou pěknou tečkou za výročím sametové revoluce. Už jen proto, že nejlépe z něj vyšel Václav Havel, kterého za nejlepšího prezidenta považuje 55 procent dotazovaných."/>
  </head>
  <body>
    <article>
      <h1>Glosa Petra Peška: Poučení z prezidentů</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">Petr Pešek</a></address>
      <p>
        <b>Průzkum agentury STEM/ /MARK, v němž dotazovaní hodnotili tři polistopadové prezidenty, by mohl být takovou pěknou tečkou za výročím sametové revoluce. Už jen proto, že nejlépe z něj vyšel Václav Havel, kterého za nejlepšího prezidenta považuje 55 procent dotazovaných.</b>
      </p>
      <p>Vyšlo z něj ale i několik dalších zajímavých výsledků. Třeba že nejvíce preferencí – 74 procent – získal Havel u nejmladší voličské generace ve věku 18-29 let, tedy u těch, kteří ho zažili nejméně. Spíš než reálné vystupování se tedy hodnotí odkaz či mýtus. A bez zajímavosti také není, že v kategorii „druhý nejlepší“ přesvědčivě zvítězil Václav Klaus s 58 procenty. Takže se vlastně stal jakýmsi svorníkem, jak sliboval při nástupu na Hrad.</p>
      <p>Miloš Zeman v hlavní kategorii „nejlepší porevoluční prezident“ skončil druhý s 21 procenty. Dotazovaní uznali, že dokáže mistrně využívat své pravomoci – a to nejen pozitivním způsobem. A také, že chodí mezi lidi. Dobré poučení pro adepty na nástupnictví.</p>
      <related>
        <a href="https://www.e15.cz/nazory/zapisnik-jany-havligerove-jeden-omyl-za-druhym-1364493"/>
      </related>
      <related>
        <a href="https://www.e15.cz/nazory/komentar-martina-cabana-spolupraci-k-necinnosti-1364496"/>
      </related>
      <related>
        <a href="https://www.e15.cz/rozhovory/mam-vyhodu-ze-jsem-nikdy-nebyla-v-jine-partaji-rika-nova-sefka-top-09-pekarova-adamova-1364498"/>
      </related>
      <p> </p>
      <related>
        <h4>Související články</h4>
        <a href="https://www.e15.cz/the-student-times/jsem-hrdy-havloid-a-pravdolaskar-rika-petr-jancarek-havluv-spolupracovnik-a-filmar-1364366"/>
        <a href="https://www.e15.cz/nazory/z-rejzkova-denicku-zhaslo-slunicko-daniel-nekonecny-1357536"/>
        <a href="https://www.e15.cz/rozhovory/zemanuv-konec-v-politice-bude-mrzet-i-jeho-zatvrzele-odpurce-rika-profesor-oskar-krejci-1360337"/>
        <a href="https://www.e15.cz/nazory/komentar-petra-fischera-jak-hluboko-se-premier-ukloni-pred-prezidentem-1360351"/>
        <a href="https://www.e15.cz/rozhovory/petra-nesvacilova-v-cesku-svoboda-nechybi-po-vyrocich-o-zemanovi-ale-vazim-kazde-slovo-1362194"/>
      </related>
    </article>
  </body>
</html>