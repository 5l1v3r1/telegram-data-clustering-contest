<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474664"/>
    <meta property="og:site_name" content="طرفداری"/>
    <meta property="article:published_time" content="2019-11-25T13:35:50+00:00"/>
    <meta property="og:title" content="دایر: مورینیو گزینه ای عالی برای جانشینی پوچتینو بود؛ تلاش می کنیم که با ایده های او هماهنگ شویم"/>
    <meta property="og:description" content="طرفداری - اریک دایر، هافبک انگلیسی تاتنهام، معتقد است این باشگاه با انتخاب مورینیو، بهترین گزینه را برای جانشینی با مائوریسیو پوچتینو برگزیده است. "/>
  </head>
  <body>
    <article>
      <h1>دایر: مورینیو گزینه ای عالی برای جانشینی پوچتینو بود؛ تلاش می کنیم که با ایده های او هماهنگ شویم</h1>
      <address><time datetime="2019-11-25T13:35:50+00:00">25 Nov 2019, 13:35</time> by <a rel="author" href="https://www.tarafdari.com/user/620405" target="_blank">شایان حاتمی</a></address>
      <pre>دایر می گوید بازیکنان تاتنهام خوش شانس هستند که پیش از تحت هدایت پوچتینو بودند و از این پس نیز زیر نظر مورینیو بازی خواهند کرد.</pre>
      <p><a href="http://www.tarafdari.com/">طرفداری</a> - اریک دایر، هافبک انگلیسی تاتنهام، معتقد است این باشگاه با انتخاب مورینیو، بهترین گزینه را برای جانشینی با مائوریسیوپوچتینو برگزیده است.</p>
      <p>به گزارش <b><a href="https://www.goal.com/en/news/mourinho-the-perfect-manager-to-replace-pochettino-at/akigqs26lom113f4j0sehkqes">Goal</a></b>، <a href="https://www.tarafdari.com/node/1471625">قطع همکاری تاتهام با پوچتینو</a> در هفته گذشته و <a href="https://www.tarafdari.com/node/1471648">انتخاب ژوزه مورینیو به عنوان سرمربی اسپرز</a>، یکی از خبرهای داغ دنیای فوتبال در هفته گذشته بود. <a href="https://www.tarafdari.com/node/1473383">پیروزی 3 بر 2 تاتنهام مقابل وست هم از هفته سیزدهم</a> لیگ برتر اما، اولین تجربه حضور مورینیو روی نیمکت باشگاه لندنی بود. هافبک انگلیسی تاتنهام، پس از این پیروزی ابراز امیدواری کرد که تیمش تحت هدایت مورینیو، بتواند به پیشرفت های بیشتری نیز دست پیدا کند. دایر گفت:</p>
      <blockquote>فکر می کنم مورینیو گزینه ای عالیبرای ادامه راه پوچتینو در تاتنهام و جانشینی با او بود. این احساسی است که من دارم. اگر بنا بر این بود که پوچتینو از تاتنهام جدا شود، خوشحالیم که جانشین او مورینیوست. سابقه و رکورد هایی که مورینیوثبت کرده است باورنکردنی است و همین موضوع باعث می شود که اعتماد به نفس بیشتری داشته باشیم. روش صحبت کردن او طوری است که او را باور می کنید و چیزهایی که می گوید را از صمیم قلب احساس می کنید. ما خوش شانس هستیم که پیش از این تحت هدایت پوچتینو بودیم و از این به بعد زیر نظر مورینیو بازی خواهیم کرد. ما نمی توانستیم خوش شانس تر از این باشیم. او بهما گفت که نمی خواهد به محض ورودش به باشگاه، همه چیز را در عرض دو روز تغییر دهد و فکر می کنم ما به صورت تدریجی به سمت پیشرفت و تغییر حرکت کنیم. مورینیو ذهنیت، ایده و راه های مختص خودش را دارد و ما نیز تلاش می کنیم که از حالا با این ویژگی ها هماهنگ شویم.</blockquote>
      <p>اخراج پوچتینو از تاتنهام خبری شوکه کننده بود. دایر در این خصوص گفت:</p>
      <blockquote>روزهای دیوانه کننده ای را سپری کرده ایم. ما خبر اخراج پوچتینو را همان شب شنیدیم و با توجه به این که زمان زیادی را در کنار هم سپری کرده بودیم، احساسات زیادی بین ما در جریان بود که مسئله ای عادی است.</blockquote>
    </article>
  </body>
</html>