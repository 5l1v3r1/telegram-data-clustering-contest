<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/roi-idiseon/apomakrynthike-o-yfypoyrgos-toy-p-n-ton-ipa/"/>
    <meta property="og:site_name" content="ert.gr"/>
    <meta property="article:published_time" content="2019-11-25T13:47:19+00:00"/>
    <meta property="og:title" content="Απομακρύνθηκε ο υφυπουργός του Π.Ν των ΗΠΑ"/>
    <meta property="og:description" content="Στις Ηνωμένες Πολιτείες, ο υπουργός Άμυνας απομάκρυνε τον υφυπουργό του Ναυτικού για το χειρισμό της υπόθεσης του μέλους των Seals Έντουαρντ Γκάλαχερ."/>
  </head>
  <body>
    <article>
      <h1>Απομακρύνθηκε ο υφυπουργός του Π.Ν των ΗΠΑ</h1>
      <address><time datetime="2019-11-25T13:47:19+00:00">25 Nov 2019, 13:47</time> by <a rel="author">Αλέκα Σταυροπούλου</a></address>
      <p>Στις Ηνωμένες Πολιτείες, ο υπουργός Άμυνας απομάκρυνε τον υφυπουργό του Ναυτικού για το χειρισμό της υπόθεσης του μέλους των Seals<b> Έντουαρντ Γκάλαχερ</b>.</p>
      <p> O υπουργός Άμυνας των<b> ΗΠΑ Μαρκ Έσπερ</b> απαίτησε χθες Κυριακή το κεφάλι του υπουργού Πολεμικού Ναυτικού, του Ρίτσαρντ Σπένσερ, διότι εξέφρασε ανοικτά τη διαφωνία του με τους χειρισμούς του ενοίκου του Λευκού Οίκου στην υπόθεση στελέχους των ειδικών δυνάμεων, το οποίο είχε κατηγορηθεί για εγκλήματα πολέμου και λιγότερο σοβαρά πειθαρχικά παραπτώματα στο Ιράκ, αλλά έλαβε πλήρη προεδρική χάρη.<br/>Ο Σπένσερ υπέβαλε πράγματι την παραίτησή του, λίγες ώρες αργότερα.</p>
      <p>Σε ανακοίνωσή του το Πεντάγωνο ανέφερε πως ο<b> Έσπερ</b> απαίτησε την παραίτηση του Σπένσερ εξαιτίας της έλλειψης «ευθύτητας» από πλευράς του στην υπόθεση του <b>Έντουαρντ Γκάλαγκερ,</b> μέλους των SEALs, των επίλεκτων διακλαδικών μονάδων των ειδικών δυνάμεων που τυπικά υπάγονται στο Πολεμικό Ναυτικό.</p>
      <p><b>Ο Γκάλαγκερ</b> δικάστηκε φέτος διότι φερόταν να είχε ανοίξει πυρ εναντίον αμάχων, να είχε δολοφονήσει έναν αιχμάλωτο τζιχαντιστή του Ισλαμικού Κράτους (ΙΚ) και να είχε απειλήσει συστρατιώτες του ότι θα τους σκότωνε το 2017, ενόσω υπηρετούσε στο Ιράκ. Απαλλάχθηκε από τις περισσότερες κατηγορίες που τον βάρυναν, όμως κρίθηκε ένοχος για την κατηγορία ότι πόζαρε για φωτογραφία με το πτώμα του αιχμαλώτου και του επιβλήθηκε στέρηση βαθμού.</p>
      <p>Πηγή: ΕΡΤ, ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/roi-idiseon/i-toyrkia-prochora-simera-se-dokimi-ton-rosikon-systimaton-s-400/"/>
        <a href="https://www.ert.gr/eidiseis/diethni/kosmos/nea-diamachi-ipa-toyrkias-gia-toys-s-400/"/>
        <a href="https://www.ert.gr/eidiseis/diethni/kosmos/chongk-kongk-proin-ypallilos-toy-vretanikoy-proxeneioy-katiggeile-vasanismo-apo-kinezoys-mystikoys/"/>
        <a href="https://www.ert.gr/eidiseis/ellada/politiki/synantiseis-koymoytsakoy-stis-ipa-gia-to-metanasteytiko/"/>
        <a href="https://www.ert.gr/eidiseis/diethni/ameriki/synantisi-pompeo-christodoylidi-gia-sysfixi-ton-dimeron-scheseon/"/>
        <a href="https://www.ert.gr/eidiseis/diethni/ameriki/ipa-oklachoma-pyrovolismoi-se-polykatastima-treis-nekroi-metaxy-toys-kai-o-drastis/"/>
      </related>
    </article>
  </body>
</html>