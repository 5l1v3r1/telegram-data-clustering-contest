<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1011198848_Onlayn_biznes_v_oblaka"/>
    <meta property="og:site_name" content="webcafé"/>
    <meta property="article:published_time" content="2019-11-25T13:34:00+00:00"/>
    <meta property="og:title" content="Онлайн бизнес в облака"/>
    <meta property="og:description" content="Cloud хостинга - полезно решение за вашия бизнес онлайн"/>
  </head>
  <body>
    <article>
      <h1>Онлайн бизнес в облака</h1>
      <address><time datetime="2019-11-25T13:34:00+00:00">25 Nov 2019, 13:34</time> by <a rel="author" href="https://www.webcafe.bg/author/id_26_Filmcafe" target="_blank">Filmcafe</a></address>
      <figure>
        <img src="https://images.webcafe.bg/2019/11/25/cloud2511/1170x780.jpg"/>
        <figcaption>Модна тенденция ли е cloud хостинга или полезно решение за вашия бизнес онлайн?<cite>Снимка: © iStock / Getty</cite></figcaption>
      </figure>
      <p>В последните няколко години все по-често се говори за cloud хостинг и все повече бизнеси преминават или поне обмислят използването на облачните технологии.</p>
      <p>Но какво точно представлява cloud-ът, какви са ползите и какво е важно да знаем, когато решим да преминем към него? Cloud специалистите от <a href="https://delta.bg/"><b>Delta.bg</b></a> споделят какво представлява cloud хостинга на прост език и какви са ползите му за нашия бизнес.</p>
      <p>
        <b>Какво е cloud хостинг</b>
      </p>
      <p>С прости думи cloud хостингът позволява използването на сървъри, бази данни, дисково пространство, мрежа, софтуер, услуги и администрация през интернет (облака) с цел да се използват динамично ресурсите и икономия от мащаба.</p>
      <p>Ако искате да имате собствен сървър например, то трябва да закупите или наемете целия сървър, дискове, мрежовото оборудване, резервирано захранване и редица други продукти, които са ви необходими, за да имате реално работещ сървър. На всичкото отгоре след това трябва да администрирате и поддържате цялата инфраструктура сами.</p>
      <p>Cloud-ът ви дава възможност да използвате една малка виртуална част от огромна инфраструктура, създадена, за да бъде отдадена под наем и поддържана от екип специалисти, фокусиран само върху нея и вас, техните клиенти.</p>
      <p>
        <b>Какви са основните компоненти и ресурси, които са необходими за един онлайн проект:</b>
      </p>
      <p>
        <b>1. Виртуален сървър</b>
      </p>
      <p>Позовавайки се на дефиницията, която направихме по-горе, виртуалните сървъри или VPS, които се използват в хостинг индустрията от повече от 10 години, по същество са cloud. Те представляват точно това, което гласи името им - една виртуална част от много по-голям сървър, която е напълно отделена и изолирана от останалите части. По този начин се гарантира сигурността на софтуера и данните, но същевременно се споделя ресурса на сървър с мощни процесори и огромно количество RAM памет и дискове.</p>
      <p>Обикновено, когато говорим за cloud виртуален сървър имаме предвид нещо повече. Те са базирани на динамична инфраструктура, така че да e изключително лесно да се стартират, спират и конфигурират сървърите в зависимост от текущата необходимост на бизнеса ви. Също така динамично е и заплащането за тях. Можете да заплащате различните си услуги спрямо вашите нужди - почасово, месечно или годишно.</p>
      <p>
        <b>2. Distributed stоrage</b>
      </p>
      <p>Една от основните и съществени разлики между обикновените виртуални сървъри и cloud сървърите е именно дисковото пространство. Дистрибутираният сторидж (място за съхранение) е технология, която използва едновременно масив от голямо количество дискове, разположени на множество сървъри, като едновременно разпределя и репликира вашата информация на независими сървъри и дискове. Ползите от тази технология са много:</p>
      <ul>
        <li><b>Данните са защитени</b>. Обикновено се репликират едновременно на три отделни сървъра. Tака, ако изгори един отделен диск или спре един цял сървър, вашите данни са налични и сървърите ви продължават да работят с тях, докато администраторите отстраняват проблема.</li>
        <li><b>Много по-голяма скорост на четене и записване</b> - поради факта, че данните са разпределени на множество дискове четенето и записването става симултанно от различните дискове и сървъри, което увеличава значително скоростта.</li>
        <li><b>Резервираност на виртуалните ви сървъри</b>. При стандартните VPS самият виртуален сървър и дисковото пространство, което той използва са обикновено на един и същи хипервайзор (физически сървър, който съдържа и управлява множество виртуални). Ако хипервайзорът поради някаква причина спре, вашият VPS няма как да бъде онлайн докато повредата не бъде отстранена. Благодарение на дистрибутирания сторидж, при подобна ситуация само за няколко минути може да се стартира виртуалният ви сървър на друг хипервайзор, тъй като данните ви са независимо достъпни и защитени, и той ще продължи своята работа сякаш нищо не се е случило.</li>
      </ul>
      <p>
        <b>3. Мрежа</b>
      </p>
      <p>Свързаността е третият изключително важен компонент. Вашият хостинг доставчик трябва да осигурява резервираност на мрежата - както вътрешно между сървърите, така и към интернет. Добрата практика в случая е локалната мрежа да е поне двойно резервирана, за да се гарантира постоянната свързаност на сървърите ви и да има свързаност към интернет от най-малко три независими доставчика. Освен техническото обезпечение е важен и капацитетът на мрежата. Добре е доставчикът ви да осигурява достатъчна скорост, не само за вашия сървър, но и за цялата cloud инфраструктура.</p>
      <p>
        <b>4. High Availability (висока достъпност)</b>
      </p>
      <p>Това е възможността на една система или отделен компонент от нея да бъдат достъпни за дълъг период от време и въпреки възможните проблеми, които могат да възникнат. По-горе описаните примери за мрежа и дистрибутиран сторидж са идеален пример за високо достъпни компоненти, които получавате наготово от един съвременен cloud хостинг. И точно те ви дават възможността да се създаде същата функционалност и за вашите уеб сървъри, база данни и т.н.</p>
      <p>За целта се създават няколко (препоръчва се да са минимум 3) еднакви виртуални сървъра, които от една страна разпределят натоварването и трафика помежду си, а от друга гарантират, че ако един от тях спре да работи, останалите ще продължат да работят и услугата няма да бъде прекъсната за клиентите, докато спрелият сървър бъде възстановен.</p>
      <p>Още повече, тази конфигурация дава възможност лесно и бързо да бъдат добавяни повече сървъри към един “high availability” клъстер, така че ако натоварването на сайта ви се повиши значително, сайтът ви да продължи да работи бързо и безпрепятствено. По абсолютно същия начин могат и да се спрат, когато няма нужда от тях.</p>
      <p>Дотук обяснихме основните предимства при използването на cloud хостинг. Разбира се има още много детайли, които правят cloud хостинга завършен, но ако информацията в тази статия е нова за вас, ви препоръчваме силно да се обърнете към специалисти, които имат опит с конфигурирането и управлението на такъв.</p>
      <p>
        <b>Как да изберем доставчик на cloud услуги</b>
      </p>
      <p>Разбира се, не всички доставчици предлагат еднакви услуги. Някои предлагат заплащане на час, други на ден, а при трети минимумът е на месец. Някои предлагат дистрибутиран строидж, а други - не. Първо трябва да прецените от какво имате нужда и след това да потърсите доставчик, който го предлага.</p>
      <p>Вторият въпрос, на който трябва да си отговорите, за да вземете решение, е къде е базиран вашият бизнес.</p>
      <p>Ако бизнесът ви е базиран основно в България и съседните страни, силно ви препоръчваме да изберете <a href="https://delta.bg/">български доставчик</a>. Ползите са:</p>
      <ul>
        <li>По-добра скорост на зареждане на сайта ви. Колкото и да е бърз интернет в днешно време, е различно, ако данните трябва да “пътуват” в България и съседните страни или от/до Западна Европа или САЩ.</li>
        <li>По-добро позициониране в Google. Локалният IP адрес ви дава предимство при позиционирането в Google от България. Също така скоростта на зареждане на сайта оказва голямо влияние.</li>
        <li>Най-важното от всички е поддръжката. Ако използвате български доставчик, ще имате съпорт на български език и в българско работно време.</li>
      </ul>
      <p>Ако бизнесът ви е международен и целите клиенти в Западна Европа или САЩ, може би е по-добре да използвате международен доставчик и сайтът ви да бъде позициониран близо до вашите клиенти по същите причини описани по-горе. Обикновено големите международни cloud доставчици, като Amazon например, не предлагат поддръжка и администрация и можете да потърсите българска компания, която може да ви осигури тези услуги.</p>
      <p>Третият вариант е така наречените хибридни решения - ако бизнесът ви има нужда от това, вашата инфраструктура може да се изгради така, че да имате сървъри в няколко хостинг доставчика на различни места по света.</p>
      <p>
        <b>Имате ли нужда от всичко това</b>
      </p>
      <p>На този въпрос няма еднозначен отговор. Всичко зависи от вашия бизнес, софтуера, който използвате, и редица други параметри. Понякога cloud-ът е определено по-доброто решение, а понякога един нает сървър или дори стандартен VPS биха ви свършили чудесна работа.</p>
      <p>Препоръката ни е да се обърнете към опитни хостинг специалисти, които да анализират вашия сайт, трафик и текуща инфраструктура и да съставят оптималното за вашия случай решение.</p>
      <p>Ако искате да научите повече или да стартирате проекта си в клауда, можете да се обърнете към експертите в клауд-а - <a href="https://delta.bg/">Delta.bg</a>.</p>
      <related>
        <h4>Специалистите съветват: Как да подготвите онлайн магазина си за Черния петък!</h4>
        <a href="https://delta.bg/"/>
      </related>
    </article>
  </body>
</html>