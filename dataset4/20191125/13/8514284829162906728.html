<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/szijjarto-a-regio-nepessegmegtarto-erejet-segito-megallapodasra-van-szukseg-afrikaval-2490856"/>
    <meta property="og:site_name" content="hírTV"/>
    <meta property="article:published_time" content="2019-11-25T13:13:00+00:00"/>
    <meta property="og:title" content="Szijjártó: A régió népességmegtartó erejét segítő megállapodásra van szükség Afrikával"/>
    <meta property="og:description" content="Magyarország kizárólag olyan európai uniós megállapodást támogat az afrikai országokkal, amely a hatékony hazatérési politikák támogatásáról szól és a régió népességmegtartó erejét segíti."/>
  </head>
  <body>
    <article>
      <h1>Szijjártó: A régió népességmegtartó erejét segítő megállapodásra van szükség Afrikával</h1>
      <address><time datetime="2019-11-25T13:13:00+00:00">25 Nov 2019, 13:13</time> by <a rel="author">HírTV</a></address>
      <h4>Magyarország kizárólag olyan Európai Uniós megállapodást támogat az afrikai országokkal, amely a hatékony hazatérési politikák támogatásáról szól és a régió népességmegtartó erejét segíti - jelentette ki a külgazdasági és külügyminiszter hétfőn Brüsszelben az MTI-nek nyilatkozva.</h4>
      <p>Szijjártó Péter az uniós tagországok külügyminisztereinek a nemzetközi fejlesztési kérdésekkel foglalkozó tanácsülését követően elmondta, a tanácskozás azt bizonyítja, hogy több területen ismételten akcióba lendültek a "bevándorláspárti erők" Európában.</p>
      <p>Az Európai Unió és az afrikai, karibi és csendes-óceáni államok között létrejött és 2020 urán meghosszabbítani kívánt cotonoui megállapodás újratárgyalása során jól érezhető, hogy az afrikai fél és több uniós tagállam - az Európai Bizottsággal kiegészülve - a migrációt pártoló, annak pozitív hatásait kiemelő, azt inspiráló elemekkel kívánja kiegészíteni az egyezményt - közölte.</p>
      <p>Magyarország szerint azt kell támogatni, hogy az egyre dinamikusabban bővülő afrikai lakosság helyben meg tudja találni számítását, és ne az legyen az egyetlen alternatíva számukra, hogy megindulnak Európa felé - húzta alá a miniszter.</p>
      <p>MTI</p>
    </article>
  </body>
</html>