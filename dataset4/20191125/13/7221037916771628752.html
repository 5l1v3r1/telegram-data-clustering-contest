<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/oztraktan-inceye-yanit-chpde-cete-olmaz/927666"/>
    <meta property="og:site_name" content="medya faresi"/>
    <meta property="article:published_time" content="2019-11-25T13:13:00+00:00"/>
    <meta property="og:title" content="Öztrak'tan İnce'ye yanıt: CHP'de çete olmaz"/>
    <meta property="og:description" content="CHP Sözcüsü Faik Öztrak, Sözcü yazarı Rahmi Turan'ın gazeteci Talat Atilla'dan edindiği bilgi doğrultusunda CHP'li Muharrem İnce'nin Beştepe'de Cumhurbaşkanı ve AKP Genel Başkanı Recep Tayyip Erdoğan ile birlikte görüştüğü iddiasına ilişkin olarak açıklamalarda bulundu."/>
  </head>
  <body>
    <article>
      <h1>Öztrak'tan İnce'ye yanıt: CHP'de çete olmaz</h1>
      <h2>CHP Sözcüsü Faik Öztrak, Sözcü yazarı Rahmi Turan'ın gazeteci Talat Atilla'dan edindiği bilgi doğrultusunda CHP'li Muharrem İnce'nin Beştepe'de Cumhurbaşkanı ve AKP Genel Başkanı Recep Tayyip Erdoğan ile birlikte görüştüğü iddiasına ilişkin olarak açıklamalarda bulundu.</h2>
      <address>
        <time datetime="2019-11-25T13:13:00+00:00">25 Nov 2019, 13:13</time>
      </address>
      <p>Bunun 'Saray iktidarı' tarafından CHP'ye kurulmuş bir komplo olduğunu söyleyen CHP Sözcüsü, "Biz bu kumpası parti için hukukla bozmaya kararlıyız" dedi.</p>
      <p>Öztrak'ın açıklamalarından satır başları şöyle:</p>
      <p>"Kadına yönelik şiddet ülkemizin önemli bir sorunu. Bu ülkede neredeyse her gün bir kadın cinayeti yaşanıyor. Kadına karşı şiddetle mücadele bir eğitim meselesidir."</p>
      <p>"Son bir yılda işten çıkarılan 690 bin vatandaş çok düşük kazanç elde eden yani toplumun en kırılgan kesimlerinde bulunan kesimler. Bu vatandaşlarımızı sosyal politikalarla kucaklamak durumundayız. Krizin en büyük etkisini bu vatandaşlarımız hissediyor. Saray sosyetesinde bu vatandaşlarımızın için tedbir alma konusunda tık yok. Varsa yoksa yandaşların mutlu edilmesi."</p>
      <p>"Beştepe’den milletin sesini duyan var mı? Yok. Çek kanununda değişiklik yapılması gerekiyor. Hapis cezasının verilmemesi, ödeme sürelerinin uzatılması en doğru yoldur. Bankalarda yasal takibe düşen tüketici kredileri de 10 bini buldu. Borçlar vatandaşın gırtlağını aşmış durumda."</p>
      <p>"Sarayın kibirleri geçtiğimiz hafta nefret siyasetine hız vermişti. Memlekette kimsenin başörtüsüyle bir derdi yok ancak Erdoğan, İstanbul’daki olay üzerinden milleti kışkırtmak için elinden geleni ardına koymuyor."</p>
      <p>"Erdoğan'ın, genel başkanımıza çek git diyecek kadar gözü döndü. Neden böyle diyor? Çünkü Türkiye’de saray rejiminin önündeki en büyük engel partimiz ve genel başkanımızdır. Son günlerde bir kumpas senaryosu ortaya kondu. Saray mızıkçılığa devam ediyor. Bu senaryonun sarayda yazıldığını görmek için saray medyasına bakmak yeterli."</p>
      <p>"Milletin gündemini unutturmak için bir saray senaryosu ortaya konuyor."</p>
      <p>"Matruşkalar teker teker açıldıkça oyun içinden oyun çıkıyor."</p>
      <p>"Bu CHP’ye düzenlenmiş bir kumpastır bu kumpas ona buna değil CHP’ye karşı düzenlenmiştir."</p>
      <p>"Biz bu kumpası parti için hukukla bozmaya kararlıyız."</p>
      <p>"Bu kumpas kimin değirmenine su taşımaktadır Kim CHP'ni karışmasını istediyse bu kumpas onun değirmenine su taşımıştır. Kim ülkenin gündemi karartılsın istediyse bu kumpas onların değirmenine su taşımıştır. Artık bu dakikadan sonra herkes çok dikkatli olmalı kimse kendine siyasi rant devşirmeye kalkmamalıdır."</p>
      <p>"Vatandaşlarımız saray iktidarına sarı kartını göstermiştir. İkinci sarı kartla oy7un dışında kalmaları artık an meselesidir. Türkiye’nin yarınında saray havuzu olmayacaktır. Demokrasi isteyenlerin sandıkta gerçekleştirdikleri iktidar vardır yarında. Saray hangi kumpasları kurarsa kursun türkiy2e’nin önündeki yol bellidir."</p>
      <p>Soru-Cevap<br/>(Muharrem İnce'nin açıklamalarına) "Muharrem İnce ile ilgili iddiaların gündeme gelmesinin üzerinden üç gün dahi geçmedi. Biz bu konuda hiçbir arkadaşımızla ilgili bir açıklama yapmadık. Böyle bir savunmaya ihtiyacı olduğunu düşünmüyoruz. Dolayısıyla zaten bu üç günün iki gününde belediyelerle ilgili yapılan seminerdeydik. Bugün de gerekli açıklamayı yapıyoruz."</p>
      <p>(Muharrem İnce ile Kemal kılıçdaroğlu yan yana fotoğraf söz konusu olur mu?) Açıklamamın içinde hepsi var. Bu konular MYK'da gündem gelmedi.</p>
      <p>(Muharrem İnce'nin Tekne tatili ifadelerine) "Bu konuda zan altında kalan arkadaşlar bu konuyla ilgili gerekli cevapları veriyorlar. Birileri çıkıp çete ile ilgili gerekenleri ben konuşmamda söylediğimi düşünüyorum."</p>
      <p>(Kuvay-i milliye ruhunu bulacaklar demek ne demek?) "CHP içinde çete olmaz dedik."</p>
      <p>Ömer Çelik'in özür talebi) "Ortada bizim bir iddiamız var. CHP olarak sürece baktığımız zaman bunun dört başı mamur tezgâhlanmış bir komplo olduğu ortada ne diye özür dileyecek mişiz! Bu komployu yapanlar bizden özür dilesin."</p>
      <p>(Muharrem ince ile bir disiplin süreci başlayacak mı?) "Bu haberi yayan bu kumpasın bir unsuru. Dolayısıyla ne olacak ne bitecek biz de bu kumpas çerçevesinde neler oluyor bunu takip ediyoruz.  Disiplin sürecinin başlatılıp başlatılmayacağı bugünkü MYK'nın gündemi değildi."</p>
      <p>Ayrıntılar geliyor..</p>
    </article>
  </body>
</html>