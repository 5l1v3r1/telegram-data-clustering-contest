<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/opolskie-oddano-droge-warta-31-mln-zl,135530.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-25T13:42:00+00:00"/>
    <meta property="og:title" content="Opolskie: oddano drogę wartą 31 mln zł"/>
    <meta property="og:description" content="Drogowcy oddali do użytku odcinek drogi wojewódzkiej z Prudnika do Białej - poinformowało biuro prasowe opolskiego urzędu wojewódzkiego. Dzięki inwestycji za 31 mln złotych m.in. ocalono aleję lipową, która została przekształcona w szlak rowerowy."/>
  </head>
  <body>
    <article>
      <h1>Opolskie: oddano drogę wartą 31 mln zł</h1>
      <address><time datetime="2019-11-25T13:42:00+00:00">25 Nov 2019, 13:42</time> by <a rel="author">PAP/KM  </a></address>
      <h4>Drogowcy oddali do użytku odcinek drogi wojewódzkiej z Prudnika do Białej - poinformowało biuro prasowe opolskiego urzędu wojewódzkiego. Dzięki inwestycji za 31 mln złotych m.in. ocalono aleję lipową, która została przekształcona w szlak rowerowy.</h4>
      <hr/>
      <p>Jak poinformował opolski urząd marszałkowski, zakończono prace przy modernizacji drogi wojewódzkiej nr 414 z Prudnika do Białej. W jej ramach, równolegle do dawnej drogi w alei lipowej, wybudowano nową, bezpieczną drogę. Stary odcinek alei został zamieniony w szlak rowerowy.</p>
      <p>Oprócz przebudowy drogi, powstały nowe zatoki autobusowe, zmodernizowano skrzyżowania i zamontowano oświetlenia dla pieszych. Łącznie przebudowano 6 kilometrów drogi i zbudowano tyle samo kilometrów trasy dla rowerzystów. Przy ścieżce rowerowej powstało też miejsce postoju i wypoczynku dla podróżnych.</p>
      <p>Modernizacja odcinka drogi z Prudnika do Białej jest ostatnią częścią realizowanego przez władze wojewódzkie od 2005 roku programu przebudowy trasy z Opola do Prudnika. W jego ramach za 100 mln złotych zmodernizowano około 35 km tego szlaku transportowego. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>