<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191125_merce_bajometer"/>
    <meta property="og:site_name" content="HVG.hu"/>
    <meta property="article:published_time" content="2019-11-25T13:29:00+00:00"/>
    <meta property="og:title" content="„Bajométer” jelzi, mekkora gondban van a Mérce"/>
    <meta property="og:description" content="A portálnak azonnali és rendszeres támogatásra van szüksége, hogy biztosítsa a jövőjét."/>
  </head>
  <body>
    <article>
      <h1>„Bajométer” jelzi, mekkora gondban van a Mérce</h1>
      <address><time datetime="2019-11-25T13:29:00+00:00">25 Nov 2019, 13:29</time> by <a rel="author">hvg.hu</a></address>
      <p>
        <b>A portálnak azonnali és rendszeres támogatásra van szüksége, hogy biztosítsa a jövőjét.</b>
      </p>
      <p>Adománygyűjtő kampányba kezd a Mérce, hogy így biztosítsa a 2020-as működését. A portál közleményében azt írja, összesen 3 millió forint azonnali támogatásra és havi 500 000 forint rendszeres havi <a href="https://merce.hu/tamogatas/">támogatásra</a> van szükségük. A bajok mértékét az úgynevezett <a href="https://merce.hu/2019/11/25/bajban-van-a-merce/">Bajométerrel</a> szemléltetik.</p>
      <p>„Most az a tét, hogy meg tudjuk őrizni azt a Mércét, amit megszoktatok, sőt akár bővülni, fejlődni is tudunk-e. A Mérce, minden híre teljes terjedelemben ingyenesen érhető el, az oldalon nincsenek fizetett reklámok és befektetők sem állnak mögöttünk. Egyesületi formában működünk és függetlenségünket az olvasók támogatása garantálja. Szükségünk van azokra az olvasókra, akik társaink tudnak lenni a bajban és hozzájárulnak, hogy jövőre is működhessünk” – írják.</p>
      <p>A közlemény szerint a Mérce rendszeres támogatásainak összege január óta 22 százalékkal csökkent, az év első tíz hónapjában pedig feleannyi egyszeri támogatás érkezett be, mint tavaly. A portál egyéves működéséhez 11 millió forint egyszeri adományra és havi másfél millió forintnyi rendszeres támogatásra lenne szükségük.</p>
      <blockquote>A Bajométer mutatója jelenleg a „Nagy bajnál”  áll, közel a „Csődhöz”.</blockquote>
      <p>A Mérce 2015-ben kezdett professzionalizálódni, 2017-ben <a href="https://hvg.hu/itthon/20171012_Osszejott_a_tamogatas_indul_a_portal_elveszti_kettos_latasat_a_Merce">vált portállá</a> az addig blogként működő odal. Jámbor András főszerkesztő a múlt héten jelentette be, hogy távozik a portál éléről, az új főszerkesztő korábbi helyettese, Diószegi-Horváth Nóra lett.</p>
      <related>
        <a href="https://hvg.hu/itthon/20190305_Tuntetesrol_tudositottak_buntetest_kaptak_a_Merce_ujsagiroi"/>
        <a href="https://hvg.hu/itthon/20171012_Osszejott_a_tamogatas_indul_a_portal_elveszti_kettos_latasat_a_Merce"/>
      </related>
    </article>
  </body>
</html>