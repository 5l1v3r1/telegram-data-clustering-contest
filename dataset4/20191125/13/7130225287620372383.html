<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/konya-valisi-nin-ogretmen-zannederek-uyardigi-muhabir-makamina-giderek-ozur-diledik-890409"/>
    <meta property="og:site_name" content="Onedio"/>
    <meta property="article:published_time" content="2019-11-25T13:34:40+00:00"/>
    <meta property="og:title" content="Konya Valisi'nin Öğretmen Zannederek Uyardığı Muhabir: 'Makamına Giderek Özür Diledik'"/>
    <meta property="og:description" content="Konya'daki 24 Kasım Öğretmenler Günü etkinliğinde, Vali Cüneyit Orhan Toprak tarafından öğretmen sanılan ve bacak bacak üstüne attığı için uyarılan ye..."/>
  </head>
  <body>
    <article>
      <h1>Konya Valisi'nin Öğretmen Zannederek Uyardığı Muhabir: 'Makamına Giderek Özür Diledik'</h1>
      <address><time datetime="2019-11-25T13:34:40+00:00">25 Nov 2019, 13:34</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/konya/5c0d16fd92fd0a322b7ac91a">Konya</a>'daki 24 Kasım <a href="https://onedio.com/etiket/ogretmen/50781dd60228f60917601cff">Öğretmenler</a> Günü etkinliğinde, Vali Cüneyit Orhan Toprak tarafından <a href="https://onedio.com/etiket/ogretmen/50781dd60228f60917601cff">öğretmen</a> sanılan ve bacak bacak üstüne attığı için uyarılan yerel gazete muhabiri Ali Akkuş, yaşanan olayı anlattı. Toprak'ın kendisine "Öğretmen misin birader" diye seslendiğini, "Hayır muhabirim" diye yanıt verdiğini, ancak Toprak'ın kendisini duymadığını söyleyen Akkuş, Vali Toprak'ın makamına giderek özür dilediğini söyledi.</h4>
      <figure>
        <img src="https://img-s1.onedio.com/id-5ddbd17d0b62f67e30087a06/rev-0/w-500/s-6e4d7e2f41ae845089b55dd90904cb0f853580ac.jpg"/>
      </figure>
      <p><a href="https://www.sozcu.com.tr/2019/gundem/valinin-ogretmen-niye-azarladigi-muhabir-konustu-5471715/">Sözcü Gazetesi'nden Müslüm Evci'ye</a> konuşan Anadolu’da Bugün gazetesinin muhabiri Ali Kuş, bir anlık dalgınlıkla ayaklarını uzattığını ve Vali'nin kendisini duymadığını söyledi.</p>
      <h3>'Utancımdan kafamı eğip dinlemek zorunda kaldım'</h3>
      <figure>
        <img src="https://img-s1.onedio.com/id-5ddbd3ec5b9cf9872f3e62dc/rev-0/w-500/s-ae1d75cb6c1f14d61aef7c8209a078681f51f340.jpg"/>
      </figure>
      <p>Ali Kuş programda yaşananları şu şekilde anlattı:</p>
      <p>"<a href="https://onedio.com/etiket/ogretmen/50781dd60228f60917601cff">Öğretmenler</a> Günü programını takip etmek üzere Selçuklu Kongre Merkezi’ne gittim. Programdan birkaç kare fotoğraf çektikten sonra telefonumun ses kaydını açtım. Ardından orada bulunan boş bir koltuğa oturdum. Konuşmasını yapmak üzere kürsüye çıkan Vali Bey’in bana seslendiğini fark ettim. “<a href="https://onedio.com/etiket/ogretmen/50781dd60228f60917601cff">Öğretmen</a> misin birader?” dedi. Ben de ayağa kalkarak, “Hayır muhabirim” dedi. Fakat benim söylediklerimi işitmediği için konuşmasına devam etti. Ben de utancımdan kafamı eğip dinlemek zorunda kaldım."</p>
      <h3>'Üzüntü duyduğumun bilinmesini isterim'</h3>
      <figure>
        <img src="https://img-s2.onedio.com/id-5ddbd4380756b0c52f25cd07/rev-0/w-500/s-e478eaf4106cee5f084f3ed524ae5d46a335d204.jpg"/>
      </figure>
      <p>Yaşananların ardından bugün Vali Cüneyit Orhan Toprak'ın makamına giderek özür dilediğini belirten Kuş şöyle devam etti:</p>
      <p>"Bu sabah gazetemizin yazı işleri müdürü ile birlikte makamına giderek, gazetemiz adına özür diledik. Yaşananlardan dolayı üzüntü duyduğumun bilinmesini isterim."</p>
    </article>
  </body>
</html>