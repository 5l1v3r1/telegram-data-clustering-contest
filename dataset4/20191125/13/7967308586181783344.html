<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elle.ua/ludi/novosty/mozhu-yogo-posvariti-olena-zelenska-rozkrila-tamnic-splnogo-zhittya-z-prezidentom-ukrani/"/>
    <meta property="og:site_name" content="Elle"/>
    <meta property="article:published_time" content="2019-11-25T13:43:00+00:00"/>
    <meta property="og:title" content="«Можу його посварити», — Олена Зеленська розкрила таємниці спільного життя з президентом України"/>
    <meta property="og:description" content="Перша леді дала інтерв ю «ТСН.Тиждень»"/>
  </head>
  <body>
    <article>
      <h1>«Можу його посварити», — Олена Зеленська розкрила таємниці спільного життя з президентом України</h1>
      <h2>Перша леді дала інтерв’ю «ТСН.Тиждень»</h2>
      <address>
        <time datetime="2019-11-25T13:43:00+00:00">25 Nov 2019, 13:43</time>
      </address>
      <p>Олена Зеленська зізналася, що <a href="https://elle.ua/ludi/novosty/volodimir-zelenskiy-zapustiv-vlog-na-youtube-pro-zhittya-prezidenta/">вдома вони з Володимиром намагаються не говорити про роботу</a>. Інколи вона може посварити чоловіка, але робить це вкрай рідко. </p>
      <blockquote>«Я не можу його сварити щодо заяв. І ми намагаємося вдома менше говорити про роботу. Але, якщо мені захочеться, можу його посварити. Ніхто не забороняє», — прокоментувала Олена.</blockquote>
      <figure>
        <img src="https://elle.ua/upload/image/olena-zelenska.jpg"/>
      </figure>
      <p>За словами Зеленської, через активну політичну діяльність у неї немає достатньо часу, щоб приділити його дітям. Втім  вона усвідомлювала, як зміниться <a href="https://elle.ua/moda/zvezdny-stil/obraz-dnya-elena-zelenskaya-prishla-na-inauguraciyu-v-ukrainskih-dizaynerah/">їхнє життя після інавгурації</a>. У статусі першої леді вона має намір зосередити свою діяльність, передусім, на реформуванні шкільного харчування. Своє рішення вона пояснила низькою якістю приготованої їжі у школах та вкрай жахливим обслуговуванням. Дізнавшись про проблеми дітей, коли, за їхніми словами, біля тарілки може пробігти тарган, чи подають просрочену страву, Олена Зеленська вирішила знайти шляхи покращення якості харчування у школах. Дружина президента зізналася, що мріє про державне фінансування. </p>
      <blockquote>«Ми хочемо зробити класифікацію шкіл, яким держава буде допомагати по-різному. Є школи, в яких зовсім нічого немає. Тобто там буде більше фінансування».</blockquote>
      <figure>
        <img src="https://elle.ua/upload/image/zelenska2.jpg"/>
      </figure>
      <p>За словами першої леді українські школярі також підтримують раціон харчування зі зменшеною кількістю вуглеводів. Для цього Олена Зеленська розглядає іноземний досвід. </p>
      <blockquote>«У деяких країнах дітям дають склянку молока і вони примусово його випивають. А якщо у нас буде програма яблуко для дитини? У нас яблука просто гниють на Західній Україні. Їх дуже багато. Вас це не обурить?» — запитувала перша леді школярів.</blockquote>
      <p>Діти голосують «за» безкоштовні вітаміни. Вони ще й пропонують виховувати кулінарні звички у дорослих, бо самі вже свідомо ставляться до того, що їдять. </p>
      <blockquote>«Діти все розуміють, хочуть змін. А дорослі, на жаль, мені здається, не розуміють, чому котлети з кашою — це для вжитку щодня погано. У понеділок добре. А у вівторок — давайте ще й салатик додамо», — зазначає вона. </blockquote>
      <figure>
        <img src="https://elle.ua/upload/image/zelenska3.jpg"/>
      </figure>
      <p>Крім цієї реформи, яку разом із командою готували півроку, Олена Зеленська має чимало й інших планів: це і здоров'я дітей, і культурна дипломатія.  </p>
      <blockquote>«Я хочу щось робити заради гендерної рівності і проти ейджизму. Також мене дуже цікавить безбар'єрність та доступ всіх людей до усіх послуг». </blockquote>
      <figure>
        <img src="https://elle.ua/upload/image/zelenska.jpg"/>
      </figure>
      <footer>Фото: Instagram/olenazelenska_official</footer>
    </article>
  </body>
</html>