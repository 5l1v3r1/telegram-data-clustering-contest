<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549946.html/----%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%B2%DA%A9%D8%A7%D8%AA-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D8%AC%D9%85%D8%B9-%D8%A2%D9%88%D8%B1%DB%8C-%D8%B4%D8%AF------%D8%B1%D9%88%D8%B3%D8%AA%D8%A7%DB%8C-%D8%A7%D8%B3%D8%AA%D8%A7%D9%86-%D9%85%D8%B4%D9%85%D9%88%D9%84-%D9%BE%D8%B1%D8%AF%D8%A7%D8%AE%D8%AA-%D8%B2%DA%A9%D8%A7%D8%AA-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:45:00+00:00"/>
    <meta property="og:title" content="۱۱۰ میلیارد ریال زکات در خراسان شمالی جمع‌آوری شد/ ۵۰۰ روستای استان مشمول پرداخت زکات هستند"/>
    <meta property="og:description" content="مدیرکل کمیته امداد امام خمینی (ره) خراسان شمالی گفت: در هشت ماهه نخست سال جاری 110 میلیارد ریال زکات جمع آوری شده که در مقایسه با سال گذشته 15 درصد رشد داشته است."/>
  </head>
  <body>
    <article>
      <h1>۱۱۰ میلیارد ریال زکات در خراسان شمالی جمع‌آوری شد/ ۵۰۰ روستای استان مشمول پرداخت زکات هستند</h1>
      <h2>مدیرکل کمیته امداد امام خمینی (ره) خراسان شمالی:</h2>
      <address>
        <time datetime="2019-11-25T13:45:00+00:00">25 Nov 2019, 13:45</time>
      </address>
      <p>مدیرکل کمیته امداد امام خمینی (ره) خراسان شمالی گفت: در هشت ماهه نخست سال جاری 110 میلیارد ریال زکات جمع آوری شده که در مقایسه با سال گذشته 15 درصد رشد داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://atraknews.com/">عصراترک،</a> مجید الهی راد، مدیرکل کمیته امداد امام خمینی (ره) خراسان شمالی پیش از ظهر امروز در دومین جلسه شورای زکات استان در جمع اعضای شورا و اصحاب رسانه اظهار کرد: از مجموع 788 روستای خراسان شمالی 500روستا مشمول پرداخت زکات هستند که از این تعداد 245 روستا زکات پرداخت می کنند.</p>
      <p>وی ادامه داد: در طی سال یک هزار و 445 عامل به صورت افتخاری، 58 مبلغ مقطعی، 115 مبلغ افتخاری با شورای زکات همکاری دارند.</p>
      <p>مدیر کل کمیته امام خمینی (ره) با بیان اینکه مجموع زکات جمع آوری شده در هشت ماهه نخست سال جاری 110 میلیارد ریال بوده است، افزود: 35 میلیارد ریال زکات فطریه و کفارات و مبلغ 75 میلیارد ریال زکات واجب و مستحب جمع آوری شده که 80 درصد برای مصرف محرومین و 20 درصد برای پروژه های عمرانی اختصاص پیدا می کند.</p>
      <p>الهی راد خاطرنشان کرد: مجموع زکات جمع آوری شده خراسان شمالی در سال 97 مبلغ 95 میلیارد ریال بود که در سال جاری 15 درصد رشد پیدا کرده است.</p>
      <p>مدیرکل کمیته امداد امام (ره) استان اضافه کرد: شجره طیبه طرحی است که باغداران درختی را برای اهدای محصولات آن به نیازمندان اهدا می کنند.</p>
      <p>وی با اشاره به اینکه سه هزار و 481 اصله درخت شامل هلو، پسته، سیب، گلابی، آلبالو، گیلاس، انار، بادام، زردآلو در سراسر استان در طرح شجره طیبه شرکت دارند، گفت: از این تعداد یک هزار و 650 اصله درخت سیب و یک هزار و 464 درخت پسته بوده است.</p>
      <p>این مقام مسئول یادآور شد: از مجموعه درخت های سیب شرکت داده شده در این طرح 31 تن سیب برداشت و در بین نیازمندان توزیع شد.</p>
      <p>انتهای پیام/</p>
      <p> </p>
    </article>
  </body>
</html>