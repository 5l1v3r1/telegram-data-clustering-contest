<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915032"/>
    <meta property="og:site_name" content="Dnevnik"/>
    <meta property="article:published_time" content="2019-11-25T13:30:00+00:00"/>
    <meta property="og:title" content="V Črnem morju po prevrnitvi ladje skušajo rešiti 14.600 ovc"/>
    <meta property="og:description" content="Ob obali Romunije se je malo po izplutju iz pristanišča prevrnila ladja Queen Hind, namenjena v Savdsko Arabijo. Doslej so z ladje rešili vse ljudi in 32 ovc."/>
  </head>
  <body>
    <article>
      <h1>V Črnem morju po prevrnitvi ladje skušajo rešiti 14.600 ovc</h1>
      <address><time datetime="2019-11-25T13:30:00+00:00">25 Nov 2019, 13:30</time> by <a rel="author">zš</a></address>
      <p>
        <b>Ob obali Romunije se je malo po izplutju iz pristanišča prevrnila ladja Queen Hind, namenjena v Savdsko Arabijo. Doslej so z ladje rešili vse ljudi in 32 ovc.</b>
      </p>
      <p>»Reševalna akcija še vedno traja ... Upamo, da so ovce, ki so v notranjosti ladje, še žive, je povedala predstavnica lokalne reševalne službe <b>Ana-Maria Stoica</b>.</p>
      <p>Rešili so vso posadko, 20 Sircev in enega Libanonca, na nitki pa še vedno visi življenje več tisoč ovc.</p>
      <p><b>Gabriel Paun</b> iz nevladne organizacije Animals International je za britanski Guardian domneval, da je bila ladja prenatrpana. Aktivisti so ladje, ki prevažajo živino, označili za »ladje smrti«, izpostavili pa še, da v vročih poletnih mesecih obstaja tveganje, da se živali na ladji žive skuhajo, še piše britanski časnik.</p>
    </article>
  </body>
</html>