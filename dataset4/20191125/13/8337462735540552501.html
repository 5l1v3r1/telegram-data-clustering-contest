<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/new-revelations-in-the-gudiya-gang-rape-case-shimla.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-25T13:18:00+00:00"/>
    <meta property="og:title" content="गुड़िया गैंगरेप मामले में नया खुलासा, सीबीआई की जांच पर खड़े हुए सवाल"/>
    <meta property="og:description" content="गुड़िया मामले में यह नया घटनाक्रम सामने आने के बाद मदद सेवा ट्रस्ट की अध्यक्ष तनुजा थापटा ने पीएम नरेंद्र मोदी को पत्र लिखकर हस्तक्षेप करने की मांग की है।"/>
  </head>
  <body>
    <article>
      <h1>गुड़िया गैंगरेप मामले में नया खुलासा, सीबीआई की जांच पर खड़े हुए सवाल</h1>
      <h2>फोरेंसिक विशेषज्ञों की रिपोर्ट के बाद मदद सेवा ट्रस्ट ने पीएम को लिखा पत्र</h2>
      <address>
        <time datetime="2019-11-25T13:18:00+00:00">25 Nov 2019, 13:18</time>
      </address>
      <p><b>शिमला।</b> कोटखाई में हुए बहुचर्चित गुड़िया गैंगरेप और हत्या मामले में नया खुलासा हुआ है जिससे सीबीआई की जांच (CBI investigation) पर ही सवाल खड़े हो गए हैं। चंडीगढ़ की सीबीआई कोर्ट में गुजरात के गांधीनगर के फोरेंसिक विशेषज्ञों ने रिपोर्ट और बयान दिया है कि इस मामले में आरोपी एक से ज्यादा होने की आशंका है। सीबीआई करीब एक साल तक जांच के बाद एक चिरानी अनिल उर्फ नीलू को गिरफ्तार करके मामले को सुलझा चुकी है। विशेषज्ञों के इस बयान से अब सीबीआई जांच कठघरे में है।</p>
      <figure>
        <img src="https://himachalabhiabhi.com/wp-content/uploads/2019/11/gudiya...jpg"/>
      </figure>
      <p>बचाव पक्ष के वकील की ओर से चंडीगढ़ की सीबीआई अदालत में फोरेंसिक विशेषज्ञों (Forensic experts) से क्रॉस सवाल किए गए। फोरेंसिक साइंस लैब गांधीनगर के सहायक निदेशक एचवी आचार्य और साइकलॉजिकल डिविजन की सहायक निदेशक हेमांगी शाह का क्रॉस परीक्षण किया गया। जब कोर्ट में आचार्य से यह पूछा गया कि क्या आप अपनी रिपोर्ट में इस बात पर स्टैंड लेते हैं कि इस अपराध को एक से अधिक लोगों ने अंजाम दिया तो इस पर उन्होंने ‘हां’ कहा।</p>
      <p>गुड़िया मामले में यह नया घटनाक्रम सामने आने के बाद मदद सेवा ट्रस्ट की अध्यक्ष तनुजा थापटा ने पीएम नरेंद्र मोदी को पत्र लिखकर हस्तक्षेप करने की मांग की है। उन्होंने कहा कि इससे सीबीआई जांच पर सवाल खड़ा हो रहा है। पीएमओ को पहले भी इस बारे में पत्र भेजा जा चुका है कि यह अधूरी जांच की गई है। उन्होंने पीएम से मांग की कि इस मामले की न्यायिक जांच की जाए। किसी जज की अध्यक्षता में टीम हिमाचल भेजी जाए। इस तमाम प्रकरण की छानबीन कर गुड़िया को न्याय दिलाया जाए।</p>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/himachal-latest/himachal/universal-carton-included-in-hp-agricultural-produce-marketing-bill-in-winter-session-of-vidhansabha.html"/>
        <a href="https://himachalabhiabhi.com/latest-news/himachal-transport-department-drafted-the-minimum-penalty-amount-fixed-under-the-motor-vehicle-act.html"/>
        <a href="https://himachalabhiabhi.com/national-latest/parliament-winter-session-sixth-day-updates.html"/>
        <a href="https://himachalabhiabhi.com/latest-news/cylinder-caught-fire-in-abhaypur-in-una.html"/>
        <a href="https://himachalabhiabhi.com/top-news/uncontrolled-private-bus-fell-into-ditch-at-jawali-kangra.html"/>
        <a href="https://himachalabhiabhi.com/latest-news/siddharth-and-rashmi-romance-video-goes-viral-in-bigg-boss-13.html"/>
      </related>
    </article>
  </body>
</html>