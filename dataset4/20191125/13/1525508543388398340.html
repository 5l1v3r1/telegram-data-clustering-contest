<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780839/%D8%B9%D9%85%D9%84-%D8%A8%D9%87-%D8%AA%D8%AF%D8%A7%D8%A8%DB%8C%D8%B1-%D9%81%D8%B1%D9%85%D8%A7%D9%86%D8%AF%D9%87-%DA%A9%D9%84-%D9%82%D9%88%D8%A7-%D8%A8%D8%A7%D8%B9%D8%AB-%D8%AE%D9%86%D8%AB%DB%8C-%D8%B4%D8%AF%D9%86-%D9%81%D8%AA%D9%86%D9%87-%D8%AF%D8%B4%D9%85%D9%86%D8%A7%D9%86-%D8%AE%D9%88%D8%A7%D9%87%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T13:17:19+00:00"/>
    <meta property="og:title" content="امیر صباحی فرد در جمع خبرنگاران: عمل به تدابیر فرمانده کل قوا باعث خنثی شدن فتنه دشمنان خواهد شد"/>
    <meta property="og:description" content="فرمانده پدافند هوایی ارتش گفت: بارها ثابت شده زمانی که دشمن با تمام توان قصد ضربه زدن به نظام و کشور را دارد عمل به تدابیر و نصایح فرماندهی معظم کل قواباعث خنثی شدن فتنه های دشمنان خواهد شد."/>
  </head>
  <body>
    <article>
      <h1>امیر صباحی فرد در جمع خبرنگاران: عمل به تدابیر فرمانده کل قوا باعث خنثی شدن فتنه دشمنان خواهد شد</h1>
      <address><time datetime="2019-11-25T13:17:19+00:00">25 Nov 2019, 13:17</time> by <a rel="author" href="https://www.mehrnews.com/archive?jr=608" target="_blank">هادی رضایی</a></address>
      <p>به گزارش <a href="https://www.mehrnews.com/">خبرنگار مهر</a>، امیر سرتیپ صباحی فرد فرمانده قرارگاه پدافند هوایی ارتش در حاشیه راهپیمایی و در جمع خبرنگاران با اشاره نقش و جایگاه رهبری در خنثی کردن فتنه‌ها گفت: بدون شک مقام معظم رهبری در خنثی کردن فتنه های مداوم دشمنان و استکبار جهانی نقشی بی بدیل دارند .</p>
      <p>وی ادامه داد: رهبر معظم انقلاب در گردنه های حساس با درایت خود باعث اتحاد هرچه بیشتر مردم در برابر دشمنان هستند و این موضوع بارها ثابت شده است که در زمانی که دشمن با تمام توان قصد ضربه زدن به نظام مقدس جمهوری اسلامی و کشور را دارد عمل به تدابیر و نصایح فرماندهی معظم کل قوا باعث خنثی شدن فتنه های شوم دشمنان خواهد شد.</p>
      <p>فرمانده نیروی پدافند هوایی ارتش در ادامه به نقش مردم در حفاظت از دستاوردهای انقلاب اسلامی و امنیت کشور اشاره کرد و گفت: حضور ملت مسلمان ایران اسلامی در همه رخداد های حساس کشور و حمایت مردم چه در زمان پیروزی انقلاب و چه در جنگ تحمیلی ۸ ساله و چه در هنگام تحریم های ظالمانه حضوری پررنگ و تاثیر گذار بوده است.</p>
      <p>وی افزود: مردم همیشه بابصیرت مثال زدنی در برابر فتنه دشمنان ایستادگی کردند و در برابر مشکلات سر خم نکردند و امروز هم می بینید که در دفاع از انقلاب و حمایت از ولایت فقیه با تمام توان حضور یافتند.</p>
    </article>
  </body>
</html>