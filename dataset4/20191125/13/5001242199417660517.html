<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/etaireia-attiki-pittas-enischyei-ti-dynamiki-tis-protovoylias-ella-dika-mas/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T13:55:44+00:00"/>
    <meta property="og:title" content="Η εταιρεία ΑΤΤΙΚΗ – ΠΙΤΤΑΣ ενισχύει τη δυναμική της πρωτοβουλίας ΕΛΛΑ – ΔΙΚΑ ΜΑΣ"/>
    <meta property="og:description" content="Η πρωτοβουλία ΕΛΛΑ-ΔΙΚΑ ΜΑΣ καλωσορίζει στα Μέλη της την ΑΤΤΙΚΗ-ΠΙΤΤΑΣ, την εταιρεία που για περισσότερα από 90 χρόνια προσφέρει στους καταναλωτές κορυφαίο"/>
  </head>
  <body>
    <article>
      <h1>Η εταιρεία ΑΤΤΙΚΗ – ΠΙΤΤΑΣ ενισχύει τη δυναμική της πρωτοβουλίας ΕΛΛΑ – ΔΙΚΑ ΜΑΣ</h1>
      <address><time datetime="2019-11-25T13:55:44+00:00">25 Nov 2019, 13:55</time> by <a rel="author">ΣΥΝΕΙΔΗΣΗ</a></address>
      <p>Η πρωτοβουλία <b>ΕΛΛΑ-ΔΙΚΑ ΜΑΣ</b> καλωσορίζει στα Μέλη της την<b> ΑΤΤΙΚΗ-ΠΙΤΤΑΣ</b>, την εταιρεία που για περισσότερα από 90 χρόνια προσφέρει στους καταναλωτές κορυφαίο ελληνικό μέλι, <b>το μέλι </b><b>Attiki</b>. Μέσω της σύμπραξης αυτής στόχος είναι η ενίσχυση της ελληνικής επιχειρηματικότητας αλλά και η διεθνής προβολή των πρωτότυπων ελληνικών προϊόντων.</p>
      <p>Ειδικότερα, το νέο Μέλος της πρωτοβουλίας <b>ΕΛΛΑ-ΔΙΚΑ ΜΑΣ, η ΑΤΤΙΚΗ-ΠΙΤΤΑΣ,</b> με σταθερές αξίες και όραμα, θέτει ως προτεραιότητα τον  άνθρωπο και προσφέρει προϊόντα με διατροφική αξία που συμβάλλουν στην υγεία των καταναλωτών κερδίζοντας την προτίμησή τους. Επιπλέον, επενδύει στην εκπαίδευση νέων επαγγελματιών μελισσοκομίας, γεγονός που ενισχύει δυναμικά τις αγορές τοπικών κοινωνιών.</p>
      <p>Αξίζει να σημειωθεί, ότι η εταιρεία <b>ΑΤΤΙΚΗ-ΠΙΤΤΑΣ</b> επιλέγει και χρησιμοποιεί εκλεκτές ποικιλίες ελληνικού μελιού, από 2.000 μελισσοκόμους με στιβαρές συνεργασίες που διαρκούν δυο και τρεις γενεές. Βασικός άξονας στον οποίο κινείται η φιλοσοφία του νέου Μέλους της <b>ΕΛΛΑ-ΔΙΚΑ ΜΑΣ </b>είναι η συνεχής εξέλιξη, αλλά ταυτόχρονα η πίστη και η διατήρηση των αρχών των ιδρυτών της εταιρείας για ποιοτικά προϊόντα με σεβασμό στον άνθρωπο και το περιβάλλον.</p>
      <p><b>Η ΑΤΤΙΚΗ-ΠΙΤΤΑΣ</b> ενδυναμώνει το σημαντικό έργο της πρωτοβουλίας <b>ΕΛΛΑ-ΔΙΚΑ ΜΑΣ</b>, που μετρά σήμερα 62 Μέλη, τα οποία έχουν συσπειρωθεί με στόχο την προώθηση του σύγχρονου επιχειρηματικού και παραγωγικού πολιτισμού της χώρας, την ανάδειξη των πρωτότυπων ελληνικών προϊόντων διεθνώς, αλλά και τη δημιουργία σημαντικών συνεργειών.</p>
      <p>
        <i>Να σημειωθεί ότι στην πρωτοβουλία <b>ΕΛΛΑ-ΔΙΚΑ ΜΑΣ</b> συμμετέχουν οι <b>62 εταιρείες</b>:</i>
      </p>
      <p>
        <i>Agrino</i>
        <i>, ΕΨΑ, Λουξ, Νιτσιάκος, Ζαγόρι, Καλαμάτα Παπαδημητρίου, ΜΕΓΑ, Ζυμαρικά ΗΛΙΟΣ, ΝΗΣΟΣ, ΑΓΑΝ, Βίκος, Φλώρινας Δινάκη, </i>
        <i>Brava</i>
        <i>, </i>
        <i>EZA</i>
        <i>, Ευβοϊκή Ζύμη, Ποτοποιία Βαρβαγιάννη, </i>
        <i>SKAG</i>
        <i>, </i>
        <i>K</i>
        <i>ΥΚΝΟΣ, </i>
        <i>HellasFrost</i>
        <i>, </i>
        <i>PetrouNuts</i>
        <i>, </i>
        <i>Captain</i>
        <i>’</i>
        <i>s</i>
        <i>, Βιολάντα, Κτήμα Γεροβασιλείου, </i>
        <i>Endless</i>
        <i>-Ευρωχαρτική, </i>
        <i>TheWritingFields</i>
        <i>, Ελληνικά Εκλεκτά Έλαια, </i>
        <i>A</i>
        <i>βγά Βλαχάκη, </i>
        <i>Galenica</i>
        <i>, </i>
        <i>Camper</i>
        <i>–</i>
        <i>Gaz</i>
        <i>, Μανδρέκας, </i>
        <i>CretanMill</i>
        <i>, Χρυσά αυγά, Απ. Παπαδόπουλος- </i>
        <i>MeatCompany</i>
        <i>, Αφοί Χαΐτογλου, </i>
        <i>TottisPack</i>
        <i>, </i>
        <i>Regina</i>
        <i>, </i>
        <i>DraculiCoffee</i>
        <i>, Αποστακτήρια Καλλικούνη,  Ποτοποιία Πλωμαρίου Ισίδωρος Αρβανίτης, </i>
        <i>Sativa</i>
        <i>, Αμπελώνες Ναβαρίνο, Κτήμα Βιβλία Χώρα, Οινοποιία Γεωργιάδη, Πυρήνας, </i>
        <i>Biosolids</i>
        <i>, Κρόκος  Κοζάνης, ΧΙΩΝ, Γεωργική Ανάπτυξη, Δ. Κορωνάκης, Ε. Θυμέλης, ΔΙΡΦΥΣ, Κτήμα Σκούρα, Καρακάνας Παναγιώτης, Τρικαλινός, Μύλοι Δάκου, Μύλοι Θράκης, </i>
        <i>CARTONTEC</i>
        <i>, Γεωδή, ΜΕΒΓΑΛ, </i>
        <i>Polyeco</i>
        <i>, Μέλι </i>
        <i>Attiki</i>
        <i>, Οικογένεια Στεργίου</i>
      </p>
      <p>
        <b>
          <i>Λίγα λόγια για την πρωτοβουλία «ΕΛΛΑ-ΔΙΚΑ ΜΑΣ»:</i>
        </b>
      </p>
      <p>
        <i>Σκοπός της «ΕΛΛΑ-ΔΙΚΑ ΜΑΣ» είναι η ανάδειξη και προώθηση του σύγχρονου επιχειρηματικού και παραγωγικού πολιτισμού της χώρας μας, καθώς και η πληροφόρηση της Ελληνικής κοινωνίας για το πλεόνασμα προστιθέμενης αξίας που προσφέρουν οι Ελληνικής ιδιοκτησίας παραγωγικές – μεταποιητικές επιχειρήσεις προς όφελος της ανάπτυξης και της ευημερίας μας. Στην πρωτοβουλία «ΕΛΛΑ-∆ΙΚΑ ΜΑΣ» καλούνται να συμμετέχουν όλες οι Ελληνικές παραγωγικές – μεταποιητικές εταιρείες που διατηρούν στην Ελλάδα το τρίπτυχο: Έδρα, Παραγωγή και Ιδιοκτησία. Η συμμετοχή στην πρωτοβουλία και η χρήση του σήματος «ΕΛΛΑ-∆ΙΚΑ ΜΑΣ» απαιτούν ειδική πιστοποίηση.</i>
      </p>
      <p>
        <b>
          <i>Λίγα λόγια για την </i>
        </b>
        <b>
          <i>EUROCERT</i>
        </b>
        <b>
          <i> Α.Ε.</i>
        </b>
      </p>
      <p>
        <i>Η </i>
        <i>EUROCERT</i>
        <i> είναι ένας ανεξάρτητος φορέας Επιθεωρήσεων, Ελέγχων και Πιστοποιήσεων με ισχυρή παρουσία τόσο στην ελληνική αγορά όσο και σε περισσότερες από 25 χώρες παγκοσμίως. Αποτελεί τη μεγαλύτερη, αμιγώς, ελληνική εταιρεία που δραστηριοποιείται στον κλάδο. Διαθέτει άρτια εκπαιδευμένο και έμπειρο επιστημονικό προσωπικό που επιτρέπει στην εταιρεία να προσφέρει ένα ευρύ φάσμα υπηρεσιών ελέγχου και πιστοποίησης σε κλάδους όπως τα τρόφιμα και ο τουρισμός.</i>
      </p>
      <figure>
        <img src="http://sinidisi.gr/wpress/wp-content/uploads/2019/11/attiki-logo-gr-002.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antirrio-anatropi-stin-tragodia-oi-dyo-nekroi-vythismeno-istioforo-ellines/"/>
        <a href="http://sinidisi.gr/ypoik-protogenes-pleonasma-5-7-dis-10mino/"/>
        <a href="http://sinidisi.gr/mythiki-anakoinosi-se-gynaikeia-toyaleta-typo-poy-evale-dichty-stin-lekani-foto/"/>
        <a href="http://sinidisi.gr/koinoniko-merisma-kleidonoyn-posa-dikaioychoi-entos-tis-evdomadas-ta-dyo-senaria/"/>
        <a href="http://sinidisi.gr/to-neo-mathima-poy-mpainei-sta-scholeia/"/>
        <a href="http://sinidisi.gr/kairos-ektakto-deltio-epideinosis-poies-perioches-kindyneyoyn-tin-kakokairia-ayrio/"/>
      </related>
    </article>
  </body>
</html>