<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/mikola_kuleba_dtp_novini_zaraz_yak_stalasya_avariya_video_foto_n1238931"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:07:00+00:00"/>
    <meta property="og:title" content="Микола Кулеба із дітьми потрапив у ДТП: всі новини"/>
    <meta property="og:description" content="Уповноважений з прав дитини Микола Кулеба разом зі своїми двома синами потрапив в аварію. Усі учасники аварії отримали серйозні травми, старший син Кулеби Тимофій поки не прийшов до тями. Правоохоронці з’ясовують обставини ДТП, однак на відео видно – Кулеба поїхав на червоне світло."/>
  </head>
  <body>
    <article>
      <h1>Микола Кулеба із дітьми потрапив у ДТП: всі новини</h1>
      <address><time datetime="2019-11-25T13:07:00+00:00">25 Nov 2019, 13:07</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Уповноважений з прав дитини Микола Кулеба разом зі своїми двома синами потрапив в аварію. Усі учасники аварії отримали серйозні травми, старший син Кулеби Тимофій поки не прийшов до тями. Правоохоронці з’ясовують обставини ДТП, однак на відео видно – Кулеба поїхав на червоне світло.</b>
      </p>
      <h3>Микола Кулеба потрапив у ДТП: коли і де</h3>
      <blockquote>Важливо: <a href="https://24tv.ua/mikola_kuleba_dtp_biografiya_foto_druzhina_sini_shho_vidomo_novini_n1238939">Микола Кулеба потрапив у ДТП: все, що відомо нього та його родину</a></blockquote>
      <p>Аварія сталася ввечері у неділю, 24 листопада, на перехресті в селі Чабани Київської області. В автомобіль уповноваженого з прав дитини з правого боку влетів мікроавтобус. У мережу вже потрапило відео з місця аварії, на якому видно – авто Миколи Кулеби розпочало рух на червоне світло.</p>
      <p>
        <b>Відео аварії (обережно, деякі кадри можуть вас шокувати!)</b>
      </p>
      <figure>
        <iframe src="https://www.youtube.com/embed/Uo-6MQTMl8s" width="560" height="315" data-service="Youtube" scrolling="no"/>
      </figure>
      <p>Микола Кулеба – уповноважений президента з прав дитини з 2014 року. У червні 2019 року новообраний Президент Володимир Зеленський перепризначив його на цю посаду.</p>
      <blockquote>У 2001 році заснував, а у 2002-му очолив благодійну організацію "Відкрите серце". Організація займалася реабілітацією дітей вулиці та створювала спеціальні центри допомоги їм. У 2006 році Микола Кулеба очолив міжнародну благодійну організацію "Служба порятунку дітей. Український омбудсмен з прав дитини одружений та виховує з дружиною чотирьох дітей.</blockquote>
      <p>
        <b>ДТП за участю Миколи Кулеби: дивіться фото</b>
      </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238746_10228158.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228159.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228160.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228161.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228162.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228163.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228157.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228156.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228155.jpg?201911183209"/>
        </figure>
        <figure>
          <img src="https://24tv.ua/resources/photos/news/620_DIR/201911/1238746_10228154.jpg?201911183209"/>
        </figure>
      </slideshow>
      <blockquote>Знайте більше: <a href="https://24tv.ua/kuleba_potrapiv_u_motoroshnu_dtp__podrobitsi_pro_stan_dityachogo_ombudsmena_ta_yogo_siniv_n1238829">ДТП з Кулебою: подробиці про стан усіх постраждалих</a></blockquote>
      <h3>Який стан постраждалих? </h3>
      <p>В аварії серйозно постраждали двоє синів Кулеби – 19-річний Тимофій і 10-річний Єлисей, сам Кулеба і водій мікроавтобуса. Кулеба разом із сином перебувають у лікарні Феофанія, стан дитячого омбудсмена – середньої тяжкості, загрози життю немає. У Кулеби медики діагностували струс мозку та численні забої й травми: </p>
      <ul>
        <li>закриту черепно-мозкову травму,</li>
        <li>закриту травму грудної клітини,</li>
        <li>закриту травму живота,</li>
        <li>численні перелами ребер з обох боків,</li>
        <li>забій легень,</li>
        <li>пневмоторакс (скупчення повітря, яке призводить до часткового або повного колапсу легень – 24 канал).</li>
      </ul>
      <p><b>Стан старшого сина Тимофія – важкий</b>. Медики кажуть, що юнак – непритомний. У нього діагностували закриту черепно-мозкову травму. Чи є загроза життю, поки не повідомляють. Сергій Козак із оточення Кулеби зазначив, що Тимофій перебуває у комі, за його життя борються лікарі.</p>
      <p><b>Про стан молодшого сина Єлісея </b>наразі нічого невідомо. За непідтвердженою інформацією, ним опікуються лікарі в Охматдиті. За словами знайомого Миколи Кулеби Сергія Козака, у хлопчика переламаний таз і щелепа, також забої різного ступеня.</p>
      <p><b>Водій мікроавтобуса</b> , який зіткнувся з машиною Кулеби, перебуває у Києво-Святошинській лікарні.  Його госпіталізували із закритою черепно-мозковою травмою, забійною раною лобної ділянки голови, струсом головного мозку та травмами черевної порожнини.   Сам омбудсмен з прав дітей у фейсбуці подякував усім, хто підтримував його та турбувався про його здоров'я і здоров'я його дітей.</p>
      <aside>Зараз я перебуваю у лікарні разом із синами. На ваші питання відповім згодом. Дякую за розуміння. Дякую вам за підтримку. Зараз найкращою допомогою для мене і дітей буде ваша молитва,<br/><a href="https://www.facebook.com/KulebaMykola/posts/2336163846488720">на своїй фейсбук-сторінці.</a> <cite>– написав він</cite></aside>
      <blockquote>Дивіться також:<a href="https://24tv.ua/mikola_kuleba_potrapiv_u_dtp_zyavilosya_video_momentu_zitknennya_n1238746"> Микола Кулеба потрапив у ДТП: з'явилося відео моменту зіткнення</a></blockquote>
      <figure>
        <img src="https://24tv.ua/resources/photos/news/620_DIR/201911/1238931_10239809.jpg?201911123542"/>
        <figcaption>Фото з місця ДТП/ Фейсбук-сторінка Антона Геращенка </figcaption>
      </figure>
      <h3>Що загрожує винуватцеві ДТП? </h3>
      <p>Правоохоронці уже<a href="https://24tv.ua/vinuvattsyu_dtp_za_uchastyu_kulebi_zagrozhuye_do_8_rokiv_za_ratami_n1238791"> відкрили кримінальне провадження</a> за статтею про порушення правил дорожнього руху. Санкція статті у випадку, якщо у потерпілого важкі травми, передбачає <b>ув'язнення винуватця терміном від 3 до 8 років. </b></p>
      <p>На опублікованому відео аварії помітно, що Кулеба виїхав на червоне світло, а інший учасник ДТП, ймовірно, перевищив швидкість.</p>
      <figure>
        <img src="https://24tv.ua/resources/photos/news/620_DIR/201911/1238931_10239843.jpg?201911123906"/>
      </figure>
      <p>
        <i>Момент зіткнення/ Скрін із відео</i>
      </p>
      <blockquote>На перехресті, де у неділю, 24 листопада, трапилося ДТП за участю автомобіля дитячого омбудсмена Миколи Кулеби,<b> лише від початку 2019 року сталося вже понад 50 аварій.</b></blockquote>
      <blockquote>Читайте також: <a href="https://24tv.ua/anton_gerashhenko_11_raziv_praviv_sviy_dopis_pro_dtp_z_kuleboyu_n1238852">Антон Геращенко 11 разів правив свій допис про ДТП з Кулебою</a></blockquote>
      <p>Місцеві стверджують, що аварії там трапляються мало не щодня і навіть неодноразово виступали з акціями за знесення цього перехрестя. Однак тамтешня влада відмовляється зносити перехрестя задля зручності мешканців новобудов, розташованих поряд.</p>
    </article>
  </body>
</html>