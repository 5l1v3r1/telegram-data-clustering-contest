<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/analysis/svetovna-epidemija-ot-myrzel-sred-decata-i-mladejite-news_1409469.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Световна епидемия от мързел сред децата и младежите"/>
    <meta property="og:description" content="СЗО алармира, че малките почти не се движат"/>
  </head>
  <body>
    <article>
      <h1>Световна епидемия от мързел сред децата и младежите</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author" href="https://www.actualno.com/editors/uid/40" target="_blank">Евгения Чаушева</a></address>
      <p>От училищния стол до седалката в автобуса, от дивана на леглото и така всеки ден... В ежедневието си много младежи водят недостатъчно подвижен начин на живот. И проявяват прекалено ниска физическа активност. Това е изводът на Световната здравна организация, която алармира за вредните последици от това бездействие в ново изследване, публикувано на 22 ноември в сп.  The Lancet Child&amp;Adolescent Health. <br/><br/><br/>В целия свят над 80% от подрастващите не достигат официално препоръчаното ниво на <b><a href="https://www.actualno.com/healthy/ekspert-pravitelstvoto-stimulira-procesa-na-zatlystjavane-pri-decata-news_1384611.html">физическо натоварване</a></b>, което е поне един час дневно. За да стигнат до тази оценка изследователите са събрали данни от училища въз основа на анкетирането на 1,6 млн. ученици от 11 до 17 години от 146 държави. Младежите отговаряли на въпроси, свързани с тяхната физическа активност, включително и спортни занимания, а така също и активни премествания, като ходене или работа по дома, обяснява авторът на изследването Регина Гатхолд от СЗО. Изводът от изследването е неоспорим - младежите водят недостатъчно подвижен начин на живот и този проблем не засяга само богатите държави. Например през 2016 година недостатъчната физическа активност сред младежите е 78,4% в Молдова, 87,5% в Египет, 93,4% във Филипините и 84,7% във Франция.</p>
      <related>
        <a href="https://www.actualno.com/health/kakvo-da-jadem-za-da-njamame-anemija-i-lipsa-na-jeljazo-news_770834.html"/>
      </related>
      <p>Недостигът на знания или оборудване, недостатъчната безопасност на инфрастуктурата, увеличаване на времето, прекарано пред екраните, това са част от причините обясняващи епидемията от мързел, пише френското издание Le Temps.Това поставя под риск здравето на младежите.Недостатъчната физическа активност води до <b><a href="https://www.actualno.com/dobrich/dietolog-prizna-che-restorantite-gotvjat-s-palmovo-maslo-news_814377.html">повишен риск </a></b>от наднормено тегло и хронични заболявания, като диабет и болки в гърба, обяснява Киара Тестера от швейцарската организация за укрепване на здравето Promotion Santé Suisse. Редовните физически упражнения помагат за когнитивното развитие и следователно - на способността за учене, уточнява Тестера и допълва, че физическата активност е важна и за социалните контакти. <br/>Освен това различните изследвания показват, че активните <b><a href="https://www.actualno.com/curious/lekari-preduprejdavat-za-epidemija-ot-problemi-s-chernija-drob-pri-mladite-hora-news_757363.html">тийнейджъри</a></b> остават такива и в зряла възраст. "В Швейцария тийнейджърите също водят недостатъчно активен начин на живот. Според проучване на СЗО 85,7% от тях нямат физическо натоварване с продължение поне час на ден. Изследване, проведено от 2013 до 2016 година от швейцарския институт по тропическа медицина и обществено здраве (Swiss TPH) показва, че децата и младежите на възраст от 6 до 16 години прекарват 90% от времето в седнало положение, лежейки или практикувайки физическа активност с ниска интензивност. Децата имат добра физическа активност, но за съжаление в тийнейджърска възраст тя намалява, казва още Киара Тестера от Promotion Santé Suisse.</p>
      <related>
        <a href="https://www.actualno.com/health/uchenite-otkriha-geni-predpazvashti-ot-zatlystjavane-news_741470.html"/>
      </related>
      <p>Както в Швейцария така и по целия свят най-много от този проблем страдат момичетата. 85% от тях не следват препоръките за физическа активност срещу 78% при момчетата на тяхната възраст. Тази ситуация предизвиква все по-голямо безпокойство, тъй като разликата се увеличава. Докато разпространението на недостатъчната физическа активност сред момчетата  се е понижила с 2% от 2001 година насам, при момичетата тя остава стабилна.</p>
    </article>
  </body>
</html>