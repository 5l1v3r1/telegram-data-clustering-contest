<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/abc68aadafb61803/salariul-mediu-in-republica-moldova-7-385-de-lei-in-ce-domenii-se-castiga-mai-mult.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T13:04:37+00:00"/>
    <meta property="og:title" content="Salariul mediu în Republica Moldova - 7 385 de lei; În ce domenii se câștigă mai mult"/>
    <meta property="og:description" content="Câștigul salarial mediu lunar nominal brut a crescut cu 13,5 la sută, în trimestrul III față de aceeași perioadă a anului trecut, și a fost de 7 385 lei, informează Biroul Național de Statistică.Raportată la indicele prețurilor de consum, creșterea a fost de 7,4 la sută."/>
  </head>
  <body>
    <article>
      <h1>Salariul mediu în Republica Moldova - 7 385 de lei; În ce domenii se câștigă mai mult</h1>
      <address><time datetime="2019-11-25T13:04:37+00:00">25 Nov 2019, 13:04</time> by <a rel="author">Jurnal.md</a></address>
      <p>
        <b>Câștigul salarial mediu lunar nominal brut a crescut cu 13,5 la sută, în trimestrul III față de aceeași perioadă a anului trecut, și a fost de 7 385 lei, informează Biroul Național de Statistică.</b>
      </p>
      <p>
        <b>Raportată la indicele prețurilor de consum, creșterea a fost de 7,4 la sută.</b>
      </p>
      <p>Salariul mediu lunar în sectorul bugetar a constituit 6 456 de lei, iar în sectorul economic – 7 726 de lei.</p>
      <p>Angajații din domeniul informaţii şi comunicaţii beneficiază de cele mai mari salarii. Retribuţiile din acest sector au crescut cu circa 14 la sută, până la 16 170 de lei.</p>
      <p>Urmează salariile angajaților în activități financiare și de asigurări - circa 13 087 de lei, în creștere cu 9,3 la sută, dar și ale celor din domeniul producției și furnizării de energie electrică și termică, gaze, apă caldă - peste 12 850, mai mari cu 13,6 la sută.</p>
      <p>La polul opus, angajaţii din domeniul artei; agricultură, silvicultură şi pescuit, activităţi de cazare și alimentaţie publică abia de supraviețuiesc cu salarii între 5 065 de lei și 5 180 de lei.</p>
      <p>Salariile profesorilor trec puțin de 6200 de lei și se află în continuare aproape de coada clasamentului.</p>
      <figure>
        <img src="http://static.cdn.jurnaltv.md/superdesk/20191125141152/404651723112969e5a9f59e103b4c8304eefaa01b9b8f41248d6bfb077dd047e.png"/>
        <figcaption>salariul mediu III 2019</figcaption>
      </figure>
    </article>
  </body>
</html>