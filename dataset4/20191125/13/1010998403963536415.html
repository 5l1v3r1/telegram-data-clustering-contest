<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/juber-izgubi-licenza-si-v-london.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T13:52:00+00:00"/>
    <meta property="og:title" content="„Юбер” изгуби лиценза си в Лондон"/>
    <meta property="og:description" content="Открити са сериозни нарушения в услугите на компанията за споделено пътуване"/>
  </head>
  <body>
    <article>
      <h1>„Юбер” изгуби лиценза си в Лондон</h1>
      <h2>Открити са сериозни нарушения в услугите на компанията за споделено пътуване</h2>
      <address><time datetime="2019-11-25T13:52:00+00:00">25 Nov 2019, 13:52</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>„Юбер” изгуби лиценза си да обслужва пътници в Лондон. Транспортните власти на Острова установиха, че повече от 14 хил. превоза са били с несигурни шофьори, пише „Гардиън”.</p>
      <p>Решението да не се поднови разрешителното е заради „редица грешки” от страна на компанията за споделено пътуване.</p>
      <p>Преди два месеца органите призоваха „Юбер” да направи проверки на своите шофьори, застраховка и сигурност. Въпреки това компанията не успя да задоволи изискванията на столичните власти.</p>
      <p>Компанията ще обжалва решението и ще има срок от 21 дни. През това време ще продължи да обслужва клиенти.</p>
      <p>Въпреки че транспортните власти признаха, че има напредък в услугите на „Юбер”, сериозни пропуски в системата остават. Сред тях е възможността неоторизирани шофьори да качват своите снимки в акаунтите на други шофьори.</p>
      <p>Именно оттам идват тези 14000 пътувания, в които, не резервирания, а друг човек пристига при клиента.  </p>
      <p>От Асоциацията на лицензираните таксиметрови шофьори, които представляват „традиционните” черни таксита в Лондон, заявиха, че кметът на града Садик Хан е взел правилното решение.</p>
    </article>
  </body>
</html>