<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1418449/oi-logoi-poy-pnigike-i-kineta-klimakia-stin-periohi"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T13:41:00+00:00"/>
    <meta property="og:title" content="Οι λόγοι που «πνίγηκε» η Κινέτα: Κλιμάκια στην περιοχή"/>
    <meta property="og:description" content="Ο Ευθύμιος Λέκκας εξηγεί τους λόγους της καταστροφής στην περιοχή της Κινέτας. "/>
  </head>
  <body>
    <article>
      <h1>Οι λόγοι που «πνίγηκε» η Κινέτα: Κλιμάκια στην περιοχή</h1>
      <h2>Ο Ευθύμιος Λέκκας εξηγεί τους λόγους της καταστροφής στην περιοχή της Κινέτας. </h2>
      <address><time datetime="2019-11-25T13:41:00+00:00">25 Nov 2019, 13:41</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μεγάλες ήταν τα <a href="http://www.gazzetta.gr/plus/koinwnia/article/1418405/eikones-katastrofis-stin-kineta-apo-thayma-den-ehoyme-nekroys-lene-oi-katoikoi-pics-vid">προβλήματα στην Κινέτα</a>, μετά το πέρασμα της κακοκαιρίας, καθώς πολλές περιουσίες καταστράφηκαν. </p>
      <p>Βάσει των προκαταρκτικών στοιχείων που συλλέγονται από τον καθηγητή Δυναμικής Τεκτονικής Εφαρμοσμένης Γεωλογίας &amp; Διαχείρισης Φυσικών Καταστροφών Ευθύμη Λέκκα και την επιστημονική ομάδα του Εθνικού και Καποδιστριακού Πανεπιστημίου Αθηνών που μετέβησαν στην περιοχή της Κινέτας για αυτοψία μετά τις πλημμύρες από την κακοκαιρία "Γηρυόνης", τα αίτια που συνέβαλαν στην καταστροφικότητα του φαινομένου εντοπίζονται:</p>
      <ul>
        <li>στο ύψος βροχής και στη ραγδαιότητα του φαινομένου</li>
        <li>στα γεωμορφολογικά χαρακτηριστικά, την οριζόντια και κατακόρυφη διαμόρφωση της λεκάνης του ρέματος της Πίκας</li>
        <li>στο μεγάλο όγκο στερεοπαροχής και κυρίως</li>
        <li>στη μεταφορά κορμών καμένων δένδρων από την πυρκαγιά της 23 Ιουλίου 2018 που συνέβαλε καθοριστικά στη μεγιστοποίηση των ζημιών</li>
      </ul>
      <p>Οι ζημιές εντοπίζονται κυρίως σε έργα υποδομής (οδικό δίκτυο, δίκτυο ηλεκτροδότησης και υδροδότησης) και σε περίπου 10 κατοικίες.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Σύμφωνα με σχετική ανακοίνωση: «Κατόπιν αυτού, προκύπτουν νέα επιστημονικά και τεχνικά δεδομένα, τα οποία πρέπει να ληφθούν υπόψιν στο σχεδιασμό και την κατασκευή των αντιπλημμυρικών έργων που δρομολογούνται άμεσα από τον Περιφερειάρχη Αττικής Γιώργο Πατούλη και την ηγεσία του Υπουργείου Υποδομών και Μεταφορών».</p>
      <p>
        <b>Μετάβαση κλιμακίων μηχανικών στην πληγείσα περιοχή</b>
      </p>
      <p>Με απόφαση του υπουργού Υποδομών και Μεταφορών, Κώστα Καραμανλή και με συντονισμό του Γενικού Γραμματέα Υποδομών, Γιώργου Καραγιάννη, έχουν μεταβεί στην πληγείσα περιοχή της Κινέτας κλιμάκια μηχανικών της Γενικής Διεύθυνσης Αποκατάστασης Επιπτώσεων Φυσικών Καταστροφών του υπουργείου για να κάνουν αυτοψίες, να καταγράψουν το μέγεθος και την έκταση των ζημιών της περιοχής προκειμένου να αντιμετωπιστούν τα προβλήματα που έχουν προκύψει από το κύμα κακοκαιρίας.</p>
      <p>Από το πρωί έχουν σταλεί και αντλίες της ΕΥΔΑΠ.</p>
      <p>
        <b>Ζωντανός βρέθηκε ο 44χρονος άνδρας που είχε δηλωθεί ως αγνοούμενος στην Κινέτα</b>
      </p>
      <p>Ο άνδρας κινούνταν με το ΙΧ αυτοκίνητό του στην περιοχή της Κινέτας και δεν είχε δώσει σημεία ζωής. </p>
      <p>Συγγενείς του επικοινώνησαν με την ΕΛ.ΑΣ. και δήλωσαν την εξαφάνισή του. </p>
      <p>Ο 44χρονος εντοπίστηκε ζωντανός. </p>
      <p>Η καταγωγή του ήταν από την Αχαία, από τα Μάρμαρα Αιγείρας.</p>
    </article>
  </body>
</html>