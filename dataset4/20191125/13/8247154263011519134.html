<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/ukrzaliznicya-vidreaguvala-na-kritiku-stosovno-poyizda-kremenchuk-vorohta"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T13:15:00+00:00"/>
    <meta property="og:title" content="Укрзалізниця відреагувала на звернення стосовно графіка поїзда «Кременчук-Ворохта»"/>
    <meta property="og:description" content="Однак розкладу подальших поїздок на сайті досі немає."/>
  </head>
  <body>
    <article>
      <h1>Укрзалізниця відреагувала на звернення стосовно графіка поїзда «Кременчук-Ворохта»</h1>
      <address>
        <time datetime="2019-11-25T13:15:00+00:00">25 Nov 2019, 13:15</time>
      </address>
      <figure>
        <img src="https://kg.ua/sites/default/files/styles/news_style_3/public/news4/2683210_800x600_vokzalselasjankilubusigotoworldpg.jpg?itok=UHmA6JfL"/>
      </figure>
      <p>
        <b>Однак розкладу подальших поїздок на сайті досі немає.</b>
      </p>
      <p>Нещодавно «Кременчуцька газета» публікувала матеріал про можливе <b><a href="https://kg.ua/news/kremenchuk-staie-napivreysom-poyizd-kremenchuk-vorohta-nezabarom-vidminyat">скасування поїзду «Кременчук-Ворохта» після 6 грудня цього року.</a></b></p>
      <blockquote><i>«Я особисто телефонував 20.11.2019 року на Укрзалізниці за номером 0800503111. Номер звернення 145163.<br/></i><i>Оператор сказав що НЕ буде цього поїзда!<br/></i><i>І оператор дивився новий графік поїздів і сказав що його немає!», </i>- розповідає кременчужанин, який раніше повідомляв нам дану інформацію про скасування потяга.</blockquote>
      <p>Журналісти «Кременчуцької газети» також звернули увагу, що на сайті «Укрзалізниці» не були вказані подальші рейси курсування даного потяга та писали очільнику «Укрзалізниці» Євгена Кравцова щодо даної ситуації у Фейсбуці.</p>
      <p>Сьогодні «Укрзалізниця» відреагувала на інформацію щодо даної ситуації, опублікувавши повідомлення про нескасування рейсу.</p>
      <blockquote><i> «Поїзд № 150 Кременчук – Ворохта курсуватиме після 6 грудня. У графіку руху поїздів на 2019 – 2020, що вступає в дію 8 грудня, зазначений поїзд  курсуватиме як двогрупний Кременчук-Полтава-Ворохта. Укрзалізниця закликає не поширювати неперевірену інформацію та за уточненням звертатися до прес-центру компанії.<br/></i><i>Як повідомлялося раніше, до новорічних та різдвяних свят Укрзалізниця планує призначити більше 35 додаткових поїздів далекого сполучення»,</i> - написали там.<br/><pic src="https://kg.ua/sites/default/files/inline/images/skryn.jpg" width="550" height="316"/></blockquote>
      <p>Проте зауважимо, що навіть після даного повідомлення на сайті не зазначають подальшого розкладу вищезазначеного поїзда.</p>
      <figure>
        <img src="https://kg.ua/sites/default/files/inline/images/ruhpozdvya.jpg"/>
      </figure>
      <p>Нагадаємо, <b><a href="https://kg.ua/news/pozhezha-v-poyizdi-vorohta-kremenchuk-pasazhiri-samostiyno-gasili-vogon">Пожежа в поїзді Ворохта-Кременчук: пасажири самостійно гасили вогонь</a>.</b></p>
      <p>
        <b><a href="https://kg.ua/news/pid-chas-ruhu-zagorivsya-poyizd-kremenchuk-vorohta">Під час руху загорівся поїзд Кременчук-Ворохта</a>.</b>
      </p>
      <p>
        <b><a href="https://kg.ua/news/v-ukrzaliznici-unikalna-sistema-pribirannya-ominaie-potyag-iz-gribami">В "Укрзалізниці" система прибирання оминула потяг Кременчук-Ворохта, де знайшли гриби</a>.</b>
      </p>
      <p> </p>
      <p> </p>
      <p>Ліна Романченко</p>
    </article>
  </body>
</html>