<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/25/megtalalta-uj-edzojet-a-fehervar"/>
    <meta property="og:site_name" content="infostart"/>
    <meta property="article:published_time" content="2019-11-25T13:28:00+00:00"/>
    <meta property="og:title" content="Megtalálta új edzőjét a Fehérvár"/>
    <meta property="og:description" content="A MOL Fehérvár FC szóban megegyezett Joan Carrilloval, aki átveszi az első csapat irányítását - közölte a klub."/>
  </head>
  <body>
    <article>
      <h1>Megtalálta új edzőjét a Fehérvár</h1>
      <address><time datetime="2019-11-25T13:28:00+00:00">25 Nov 2019, 13:28</time> by <a rel="author">Infostart</a></address>
      <h3>A MOL Fehérvár FC szóban megegyezett Joan Carrilloval, aki átveszi az első csapat irányítását - közölte a klub.</h3>
      <p>A fehérvári egyesület hétfőn jelentette be, hogy szerződést bontott <a href="https://infostart.hu/sport/2019/11/25/menesztettek-fehervarrol-marko-nikolicsot">Marko Nikolics vezetőedzővel.</a> A klub vezetésénél a szombati, Puskás Akadémiától elszenvedett vereség volt az utolsó csepp a pohárban.</p>
      <p>Gyorsan megtalálták az új trénert, aki nem ismeretlen a fehérvári közönségnek. Joan Carillo még 2011-ben Paulo Sousa segítőjeként érkezett Magyarországra, majd a 2014-2015-ös idényben már az ő irányításával nyert bajnokságot a csapat.</p>
      <p>Carrillót 2015 nyarán Bernard Casoni váltotta a kispadon, a spanyol szakember pedig azóta a spanyol Almeríánál, a horvát Hajduk Splitnél, legutóbb pedig, még 2018-ban a lengyel Wisla Krakównál dolgozott - írja a <a href="http://www.nemzetisport.hu/labdarugo_nb_i/nb-i-a-fehervar-megerositette-carrillo-visszater-2734435">Nemzeti Sport Online.</a></p>
      <p>A Fehérvár a harmadik helyen áll a bajnokságban 13 forduló után.</p>
      <p>
        <i>Nyitókép: molfehervarfc.hu/</i>
      </p>
    </article>
  </body>
</html>