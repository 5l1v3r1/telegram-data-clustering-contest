<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/fotbolls-em-2020-guide-till-lottningen/"/>
    <meta property="og:site_name" content="DN.SE"/>
    <meta property="article:published_time" content="2019-11-25T13:36:02+00:00"/>
    <meta property="og:title" content="Fotbolls-EM 2020: Guide till lottningen"/>
    <meta property="og:description" content="Lördag 30 november är det EM-lottning till nästa sommars mästerskap."/>
  </head>
  <body>
    <article>
      <h1>Fotbolls-EM 2020: Guide till lottningen</h1>
      <address><time datetime="2019-11-25T13:36:02+00:00">25 Nov 2019, 13:36</time> by <a rel="author" href="https://www.dn.se/av/malena-johansson/" target="_blank">Malena Johansson</a></address>
      <p>
        <b>På lördag är det dags för EM-lottningen till nästa sommars mästerskap. Den skiljer sig från hur lottningar brukar se ut.<br/>Så här går det till.</b>
      </p>
      <p>Lottningen sker 18.00 lördagen den 30 november i Bukarest. 24 lag ska delas upp i sex grupper om fyra.</p>
      <p>Sverige är i seedningsgrupp tre av fyra, och kan hamna i alla grupper <a href="https://www.dn.se/sport/fotboll/darfor-kan-sverige-inte-spela-em-i-kopenhamn/">utom den som spelas i Köpenhamn och Sankt Petersburg</a>.</p>
      <p><b>Turneringen har ett unikt </b>format och spelas i tolv olika länder. Varje grupp spelas i två städer. De värdstäder som gått till EM får spela på hemmaplan, och är därför redan placerade i grupper.</p>
      <p>En del saker kommer fortfarande inte vara klara efter lottningen, eftersom fyra länder till ska kvalificera sig i ett playoff som spelas först i mars nästa år. </p>
      <p>Det europeiska förbundet Uefa hade flaggat för att det kunde bli en ny lottning efter playoffet, om många värdländer inte skulle ha kvalificerat sig förrän då. Men så kommer det inte att bli. De potentiella playoffvinnarna är redan placerade i möjliga grupper.</p>
      <p><b>Om båda värdländerna</b> i en grupp är med i EM får ett av dem spela alla tre gruppmatcher på hemmaplan, det andra två på hemmaplan. Efter en lottning mellan Ryssland och Danmark i fredags står det klart att Italien, Danmark, Nederländerna, England, Spanien och Tyskland alla spelar tre hemmamatcher. De värdländer som går till EM först via playoff får i så fall bara spela två hemmamatcher.</p>
      <p>Det finns också politiska hänsyn som gör att Ukraina inte får lottas i Rysslands grupp.</p>
      <details>
        <summary>Fakta. Seedningsgrupperna</summary>
        <p><b>Grupp 1<br/></b>Belgien<br/>Italien<br/>England<br/>Tyskland<br/>Spanien<br/>Ukraina</p>
        <p><b>Grupp 2<br/></b>Frankrike<br/>Polen<br/>Schweiz<br/>Kroatien<br/>Nederländerna<br/>Ryssland</p>
        <p><b>Grupp 3<br/></b>Portugal<br/>Turkiet<br/>Danmark<br/>Österrike<br/>Sverige<br/>Tjeckien</p>
        <p><b>Grupp 4<br/></b>Wales <br/>Finland<br/>Playoffvinnare A (Island, Bulgarien eller Ungern placeras i EM-grupp F, Rumänien placeras i grupp C om de vinner playoffet.)<br/>Playoffvinnare B (Bosnien-Hercegovina, Slovakien, Irland eller Nordirland placeras i grupp E.)<br/>Playoffvinnare C (Skottland, Norge, Serbien eller Israel placeras i grupp D.)<br/>Playoffvinnare D (Georgien, Nordmakedonien, Kosovo eller Belarus placeras i grupp C, om inte Rumänien går till EM, då placeras D-vinnaren i grupp F.)</p>
      </details>
      <p> </p>
      <details>
        <summary>Fakta. Redan placerade länder</summary>
        <p><b>Grupp A</b>: Italien.</p>
        <p><b>Grupp B</b>: Ryssland, Danmark.</p>
        <p><b>Grupp C</b>: Nederländerna, (Rumänien om de går till EM via playoff).</p>
        <p><b>Grupp D</b>: England, (Skottland).</p>
        <p><b>Grupp E</b>: Spanien, (Irland).</p>
        <p><b>Grupp F</b>: Tyskland, (Ungern).</p>
      </details>
      <p> </p>
      <details>
        <summary>Fakta. Så är värdländerna parade</summary>
        <p><b>Grupp A</b>: Italien (Olympiastadion, Rom) och Azerbajdzjan (Olympiastadion, Baku).</p>
        <p><b>Grupp B</b>: Ryssland (Krestovskijstadion, Sankt Petersburg) och Danmark (Parken, Köpenhamn).</p>
        <p><b>Grupp C</b>: Nederländerna (Johan Cruijff Arena, Amsterdam) och Rumänien (Arena Națională, Bukarest).</p>
        <p><b>Grupp D</b>: England (Wembley Stadium, London) och Skottland (Hampden Park, Glasgow).</p>
        <p><b>Grupp E</b>: Spanien (San Mamés-stadion, Bilbao) och Irland (Lansdowne Road, Dublin).</p>
        <p><b>Grupp F</b>: Tyskland (Allianz Arena, München) och Ungern (Puskás Aréna, Budapest).</p>
      </details>
      <p><a href="https://www.dn.se/sport/fotboll/allt-om-fotbolls-em-2020-datum-spelorter-klara-lag/">Guide: Allt om fotbolls-EM 2020 – datum, spelorter, klara lag</a> </p>
    </article>
  </body>
</html>