<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/severna-makedonija/3364137/uhapsen-policajac-iz-severne-makedonije-krijumcario-migrante-iz-sirije-odredjen-mu-je-pritvor"/>
    <meta property="og:site_name" content="kurir.rs"/>
    <meta property="article:published_time" content="2019-11-25T13:29:00+00:00"/>
    <meta property="og:title" content="UHAPŠEN POLICAJAC IZ SEVERNE MAKEDONIJE: Krijumčario migrante iz Sirije, određen mu je pritvor!"/>
    <meta property="og:description" content="U Severnoj Makedoniji uhapšen je policajac iz Strumice koji je krijumčario migrante iz Sirije, a protiv njega je podneta krivična prijava zbog zloupotrebe službenog položaja i ovlašćenja."/>
  </head>
  <body>
    <article>
      <h6 class="kicker">krivična prijava</h6>
      <h1>UHAPŠEN POLICAJAC IZ SEVERNE MAKEDONIJE: Krijumčario migrante iz Sirije, određen mu je pritvor!</h1>
      <address>
        <time datetime="2019-11-25T13:29:00+00:00">25 Nov 2019, 13:29</time>
      </address>
      <p>
        <b>U Severnoj Makedoniji uhapšen je policajac iz Strumice koji je krijumčario migrante iz Sirije, a protiv njega je podneta krivična prijava zbog zloupotrebe službenog položaja i ovlašćenja.</b>
      </p>
      <p>Ministarstvo unutrašnjih poslova je saopštilo da je policajac M.D. (29) uhapšen pre četiri dana kada je automobilom marke "alfa romeo" prevozio migrante.</p>
      <p>On je migrantima rekao da ih neće voziti ako mu ne daju novac i da će ih izbaciti iz automobila, prenela je MIA.</p>
      <p>Vozilo su zaustavili pripadnici policije u okviru prethodno planirane akcije na suzbijanju krijumčarenja migranata.</p>
      <p>Migranti, za koje se ne precizira broj, prebačeni su u tranzitni centar u Djevđeliji. Oni su naveli da im je policajac tražio 100 evra. Policajcu je određen pritvor.</p>
      <p>Kurir.rs/Tanjug</p>
      <p>Foto: Profimedia/Ilustracija</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3361821/kroz-bih-od-pocetka-2018-godine-proslo-vise-od-60-000-migranata-vecina-nastavila-put-ka-zapadnoj-evropi"/>
        <a href="https://www.kurir.rs/region/bosna-i-hercegovina/3361699/migrant-izboden-nozem-u-sarajevu-bio-na-autobuskoj-stanici-policija-utvrdjuje-da-li-je-takav-stigao-u-bih"/>
        <a href="https://www.kurir.rs/region/bosna-i-hercegovina/3361393/tuzla-okupirana-migrantima-stotine-provele-noc-na-peronu-zeleznicke-stanice-umotani-u-cebad-i-kartone-foto"/>
        <a href="https://www.kurir.rs/region/hrvatska/3360723/migrant-koga-je-upucao-policajac-operisan-4-put-smrskana-mu-utroba-a-iz-sindikata-kazu-da-je-sve-bilo-slucajno"/>
      </related>
    </article>
  </body>
</html>