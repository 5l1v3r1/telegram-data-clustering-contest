<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549930.html/%DB%8C%D8%A7%D8%AF%D9%88%D8%A7%D8%B1%D9%87-%D9%87%D8%A7%DB%8C-%D8%B4%D9%87%D8%AF%D8%A7-%D8%AA%D9%84%D9%86%DA%AF%D8%B1%DB%8C-%D8%A8%D8%B1%D8%A7%DB%8C-%DB%8C%D8%A7%D8%AF%D8%A2%D9%88%D8%B1%DB%8C-%D8%B1%D8%B4%D8%A7%D8%AF%D8%AA-%D9%87%D8%A7%DB%8C-%D8%A2%D9%86%D8%A7%D9%86-%D9%87%D8%B3%D8%AA-%D8%AF%D8%B4%D9%85%D9%86%D8%A7%D9%86-%D9%85%DB%8C-%D8%AE%D9%88%D8%A7%D8%B3%D8%AA%D9%86%D8%AF-%D8%A8%D8%A7-%D8%A7%D8%BA%D8%AA%D8%B4%D8%A7%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%A2%D8%B4%D9%88%D8%A8-%D8%A8%DA%A9%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:44:00+00:00"/>
    <meta property="og:title" content="یادواره های شهدا تلنگری برای یادآوری رشادت های آنان هست/دشمنان می خواستند با اغتشاش کشور را به آشوب بکشند"/>
    <meta property="og:description" content="فرمانده یگان‌های امنیتی لشکر انصارالحسین(ع) یادواره‌ها را تلنگری برای یادآوری رشادت‌های افرادی است که جانشان را برای ما فدا کردند عنوان کرد و گفت: شهدا این پیام را گذاشتند که نکند در زمان صلح ولایتتان را تنها بگذارید و این وصیت ۹۹ درصد شهدا است."/>
  </head>
  <body>
    <article>
      <h1>یادواره های شهدا تلنگری برای یادآوری رشادت های آنان هست/دشمنان می خواستند با اغتشاش کشور را به آشوب بکشند</h1>
      <h2>فرمانده یگان‌های امنیتی لشکر انصارالحسین(ع):</h2>
      <address>
        <time datetime="2019-11-25T13:44:00+00:00">25 Nov 2019, 13:44</time>
      </address>
      <p>فرمانده یگان‌های امنیتی لشکر انصارالحسین(ع) یادواره‌ها را تلنگری برای یادآوری رشادت‌های افرادی است که جانشان را برای ما فدا کردند عنوان کرد و گفت: شهدا این پیام را گذاشتند که نکند در زمان صلح ولایتتان را تنها بگذارید و این وصیت ۹۹ درصد شهدا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/33543">عصر همدان</a>؛ سیدرضا موسوی فرمانده یگان‌های امنیتی لشکر انصارالحسین(ع) استان همدان شامگاه یکشنبه در سومین یادواره شهدای اصناف ملایر و در مسجد حاج قاسم با اشاره به سخنانی از امام خمینی(ره) و مقام معظم رهبری درباره بسیج اظهار داشت: پس از پیروزی انقلاب اسلامی ایران ابرقدرت‌های جهان از هیچ کاری فروگذار نشده و انواع مشکلات را پیش پای انقلاب ما گذاشتند</p>
      <p>وی افزود: شرق و غرب در ابتدای انقلاب جنگی جهانی با حضور ۵۷ کشور جهان علیه ایران راه انداختند و رژیم بعث را تا بن دندان مسلح کردند تا در برابر تفکر بسیجی بایستند.</p>
      <p>فرمانده یگان‌های امنیتی لشکر انصارالحسین(ع) استان همدان به نقش بسیجیان و تفکر بسیجی در دوران جنگ تحمیلی اشاره و بیان کرد: بسیجیان با سن پایین ‌کارهای بزرگی انجام داده و بالاترین سرمایه زندگی‌شان یعنی جانشان را در طبق اخلاص گذاشتند و به شهادت رسیدند.</p>
      <p>موسوی به ادامه نقشه‌های شوم دشمنان پس از پایان جنگ تحمیلی اشاره کرد و گفت: دشمنان برجام، قطعنامه و سندهای مختلف را برای مقابله با نظام اسلامی ایران به راه انداخت اما با ایستادگی مردم همراه شد.</p>
      <p>وی با اشاره به اغتشاشات اخیر در کشور تأکید کرد: طرح اغتشاش سازمان‌دهی و برنامه‌ریزی‌شده بود تا کشور را به آشوب بکشند که رهبر ما با یک سخنرانی تمان نقشه‌های آنان را نقش بر آب می‌سازد.</p>
      <p>وی یادواره‌ها را تلنگری برای یادآوری رشادت‌های افرادی است که جانشان را برای ما فدا کردند عنوان کرد و گفت: شهدا این پیام را گذاشتند که نکند در زمان صلح ولایتتان را تنها بگذارید و این وصیت ۹۹ درصد شهدا است.</p>
      <p>فرمانده یگان‌های امنیتی لشکر انصارالحسین(ع) استان همدان به وصیت‌نامه شهید همدانی اشاره کرد و گفت: این شهید والامقام به تبعیت از ولایت و حجاب برای همه تأکید داشته است.</p>
      <p>وی تأکید کرد: اگر دشمن امروز فقط از راه دور سخن گفته و ما را تهدید می‌کند اما کاری نمی‌تواند انجام دهد برای این است که هنوز صدای سیلی دوران جنگ تحمیلی در گوشش است.</p>
      <p>موسوی گفت: در اغتشاشات اخیر در ۲۴ ساعت تمان نقشه‌های بزرگ دشمنان نقش بر آب شد و فتنه خوابید و باید حواسمان باشد تا دوباره فریب فتنه‌های جدید را نخوریم.</p>
      <p>وی گفت: باید مراقب بود سند ۲۰۳۰ دیگری امضا شود و یا آب خوردن مردم را به برجام ربط داده شود.</p>
      <p>انتهای پیام/</p>
    </article>
  </body>
</html>