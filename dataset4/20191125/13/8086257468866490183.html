<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508207"/>
    <meta property="og:site_name" content="0404"/>
    <meta property="article:published_time" content="2019-11-25T13:05:51+00:00"/>
    <meta property="og:title" content="ליברמן מדבר על חסינות? בואו נזכר בחסינותו שהוסרה, תמיהתו על מועד ההחלטה ופרשותיו השונות"/>
    <meta property="og:description" content="יו״ר ישראל ביתנו אביגדור ליברמן בונה על הזכרון הקצר של עם ישראל, שחי מכותרת לכותרת, אלא שיש כאלה שזוכרים ולמי ששוכח יש את ד״ר גוגל שיזכיר לו. ליברמן, אמר ה"/>
  </head>
  <body>
    <article>
      <h1>ליברמן מדבר על חסינות? בואו נזכר בחסינותו שהוסרה, תמיהתו על מועד ההחלטה ופרשותיו השונות</h1>
      <address><time datetime="2019-11-25T13:05:51+00:00">25 Nov 2019, 13:05</time> by <a rel="author">חדשות 0404</a></address>
      <p>יו״ר ישראל ביתנו אביגדור ליברמן בונה על הזכרון הקצר של עם ישראל, שחי מכותרת לכותרת, אלא שיש כאלה שזוכרים ולמי ששוכח יש את ד״ר גוגל שיזכיר לו.</p>
      <p>ליברמן, אמר היום שבקשה מצידו של ראש הממשלה לחסינות זו בקשה שהיא פגיעה באמון הציבור, אלא שליברמן לא מנה באותו רגע את מצבו בעבר וטענתו בעבר שמועד הגשת כתב אישום נגדו היתה במועד בעייתי ומתוזמן לפני הבחירות – בדיוק כמו שעשו לראש הממשלה. אז ליברמן לא הזכיר לכם (והאמינו לי שהוא לא מסוגל לשכוח) ולכן, נזכיר אנחנו.</p>
      <p>ב-6.3.01 הוסרה חסינותו של ליברמן לאחר שהוחלט להעמידו לדין באשמת תקיפת שלושה ילדים בני 12 ו-13 לאחר שבנו סיפר לו כי היכו אותו. המקרה התרחש ביישוב של ליברמן נוקדים. ע״פ כתב האישום בדצמבר 1999 ליברמן רדף אחר הילדים, זרק לעברם אבנים, משך בשערו של אחד מהם ובעט בו בעודו שכוב על הארץ. עוד צוין בכתב האישום כי ליברמן איין עליו ״שישבור את ידיו ורגליו״ אם יעז לחזור לנוקדים.</p>
      <p>פרקליטו של ליברמן, עו״ד יואב מני, אמר כי עיתוי החלטת היועץ המשפטי לממשלה על הגשת כתב אישום תמוה מאוד. ח"כ צבי הנדל אמר בדיון: "מדובר באובססיה – הגשת כתבי אישום שבוע לפני הרכבת ממשלה מעלה הרבה שאלות".</p>
      <p>ליברמן הורשע בפרשה שנתיים מאוחר יותר בתוך ההליך המשפטי. (ראו בפירוט הפרשות הפליליות).</p>
      <p>
        <b>והנה ההיסטוריה של ליברמן בחשדות לפלילים (נלקח מויקיפדיה):</b>
      </p>
      <p>ביוני 1996, בהיותו מנכ"ל משרד ראש הממשלה, נחקר ליברמן בחשד ששלשל לכיסו מכספי עמותה שעמד בראשה, אך החקירה לא הבשילה ל<a href="https://he.wikipedia.org/wiki/%D7%9B%D7%AA%D7%91_%D7%90%D7%99%D7%A9%D7%95%D7%9D">כתב אישום</a><sup>[48]</sup>.</p>
      <p>באפריל 1997 המליצה המשטרה להעמיד לדין את ליברמן ב<a href="https://he.wikipedia.org/wiki/%D7%A4%D7%A8%D7%A9%D7%AA_%D7%91%D7%A8-%D7%90%D7%95%D7%9F_%D7%97%D7%91%D7%A8%D7%95%D7%9F">פרשת בר-און חברון</a>, אך הפרקליטות החליטה לא להגיש כתבי אישום כנגד איש מהמעורבים בפרשה<sup>[49]</sup>.</p>
      <p>בסוף 1999 הוגש <a href="https://he.wikipedia.org/wiki/%D7%9B%D7%AA%D7%91_%D7%90%D7%99%D7%A9%D7%95%D7%9D">כתב אישום</a> נגד ליברמן באשמת תקיפה, תקיפת קטין ואיומים. התקיפה ארעה לאחר שילדים בני 13 ו-14, תקפו את בנו של ליברמן, וזה הזעיק את אביו לעזרה. לאחר התקיפה איים ליברמן על הילד כי יכהו בשנית אם יחזור ליישוב <a href="https://he.wikipedia.org/wiki/%D7%A0%D7%95%D7%A7%D7%93%D7%99%D7%9D">נוקדים</a>.</p>
      <p>בספטמבר <a href="https://he.wikipedia.org/wiki/2001">2001</a> הורשע ליברמן, במסגרת <a href="https://he.wikipedia.org/wiki/%D7%A2%D7%A1%D7%A7%D7%AA_%D7%98%D7%99%D7%A2%D7%95%D7%9F">עסקת טיעון</a>, בתקיפת קטין ובאיומים, והוטל עליו לשלם 10,000 ש"ח <a href="https://he.wikipedia.org/wiki/%D7%A4%D7%99%D7%A6%D7%95%D7%99">פיצוי</a> לילד ועוד 7,500 ש"ח <a href="https://he.wikipedia.org/wiki/%D7%A7%D7%A0%D7%A1">קנס</a><sup>[50]</sup>.</p>
      <p>ליברמן <a href="https://he.wikipedia.org/wiki/%D7%97%D7%A7%D7%99%D7%A8%D7%AA_%D7%9E%D7%A9%D7%98%D7%A8%D7%94">נחקר</a> בחשד כי קיבל מיליוני שקלים בזמן שכיהן כחבר הכנסת. לפי החשדות, הכספים עברו דרך חברה בשם "נתיב אל המזרח", שקיבלה מהשנים 1999 עד 2006 סכומי כסף גדולים שהיו אמורים להגיע לכאורה לכיסו של ליברמן, כ<a href="https://he.wikipedia.org/wiki/%D7%A9%D7%95%D7%97%D7%93">שוחד</a> מאת <a href="https://he.wikipedia.org/wiki/%D7%9E%D7%99%D7%9B%D7%90%D7%9C_%D7%A6%27%D7%A8%D7%A0%D7%95%D7%99">מיכאל צ'רנוי</a>. חשדות אחרים נוגעים לחברה ל"ייעוץ עסקי" בשם "מ. ל. 1", אותה הקימה ביולי 2004 בתו, מיכל ליברמן, כשהייתה בת 21. לחברה הוזרמו תוך שלוש שנים מאז הוקמה כ-7 מיליון ש"ח מחוץ לארץ<sup>[51]</sup>. החברה שילמה משכורות גבוהות לליברמן האב ולבתו<sup>[52][53]</sup>.</p>
      <p>במרץ 2010 חקרה המשטרה את ליברמן בחשד כי קיבל משגריר ישראל ב<a href="https://he.wikipedia.org/wiki/%D7%91%D7%9C%D7%90%D7%A8%D7%95%D7%A1">בלארוס</a>, <a href="https://he.wikipedia.org/wiki/%D7%96%D7%90%D7%91_%D7%91%D7%9F_%D7%90%D7%A8%D7%99%D7%94_(%D7%A9%D7%92%D7%A8%D7%99%D7%A8)">זאב בן אריה</a>, פרטים על אודות בקשה חסויה לסיוע משפטי שהגישה משטרת ישראל לממשלת בלארוס בעניין החקירה נגדו<sup>[54]</sup>. החקירה נסובה גם סביב מעורבותו של השר ליברמן במינויו של בן אריה ליועץ במטה המדיני של משרד החוץ ולשגריר ב<a href="https://he.wikipedia.org/wiki/%D7%9C%D7%98%D7%91%D7%99%D7%94">לטביה</a><sup>[55]</sup>. בן אריה עצמו הורשע במסירת מידע לאדם שאינו מוסמך, בגילוי הפרת חובה ובשיבוש הליכי משפט, ובאוקטובר 2012 נגזרו עליו 4 חודשי <a href="https://he.wikipedia.org/wiki/%D7%A2%D7%91%D7%95%D7%93%D7%95%D7%AA_%D7%A9%D7%99%D7%A8%D7%95%D7%AA">עבודות שירות</a>.</p>
      <p>בדצמבר 2012 הודיע <a href="https://he.wikipedia.org/wiki/%D7%94%D7%99%D7%95%D7%A2%D7%A5_%D7%94%D7%9E%D7%A9%D7%A4%D7%98%D7%99_%D7%9C%D7%9E%D7%9E%D7%A9%D7%9C%D7%94">היועץ המשפטי לממשלה</a>, <a href="https://he.wikipedia.org/wiki/%D7%99%D7%94%D7%95%D7%93%D7%94_%D7%95%D7%99%D7%A0%D7%A9%D7%98%D7%99%D7%99%D7%9F">יהודה וינשטיין</a>, על ההחלטה לסגור את התיק העיקרי נגד ליברמן, בגלל היחלשות הראיות במהלך הזמן (בהמשך לכך נסגרו גם תיקי החקירה נגד יתר החשודים בפרשה)<sup>[56]</sup> ולהגיש <a href="https://he.wikipedia.org/wiki/%D7%9B%D7%AA%D7%91_%D7%90%D7%99%D7%A9%D7%95%D7%9D">כתב אישום</a> בפרשת השגריר<sup>[57]</sup>. בעקבות זאת התפטר ליברמן מתפקיד שר החוץ והודיע על הסרת <a href="https://he.wikipedia.org/wiki/%D7%97%D7%A1%D7%99%D7%A0%D7%95%D7%AA_%D7%97%D7%91%D7%A8%D7%99_%D7%94%D7%9B%D7%A0%D7%A1%D7%AA">חסינותו</a><sup>[58]</sup>.</p>
      <p>ב-<a href="https://he.wikipedia.org/wiki/30_%D7%91%D7%93%D7%A6%D7%9E%D7%91%D7%A8">30 בדצמבר</a> <a href="https://he.wikipedia.org/wiki/2012">2012</a> הגישה <a href="https://he.wikipedia.org/wiki/%D7%A4%D7%A8%D7%A7%D7%9C%D7%99%D7%98%D7%95%D7%AA_%D7%94%D7%9E%D7%93%D7%99%D7%A0%D7%94">פרקליטות המדינה</a> <a href="https://he.wikipedia.org/wiki/%D7%9B%D7%AA%D7%91_%D7%90%D7%99%D7%A9%D7%95%D7%9D">כתב אישום</a> נגד ליברמן המייחס לו עבירות של <a href="https://he.wikipedia.org/wiki/%D7%9E%D7%A8%D7%9E%D7%94">מרמה</a> ו<a href="https://he.wikipedia.org/wiki/%D7%94%D7%A4%D7%A8%D7%AA_%D7%90%D7%9E%D7%95%D7%A0%D7%99%D7%9D">הפרת אמונים</a> בפרשת השגריר<sup>[59]</sup>. ב-6 בנובמבר 2013 הוא זוּכה פה אחד<sup>[60]</sup>.</p>
    </article>
  </body>
</html>