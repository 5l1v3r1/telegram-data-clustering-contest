<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/es-obmislja-da-naznachi-specialen-pratenik-za-zapadnite-balkani-news_1409513.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T13:20:00+00:00"/>
    <meta property="og:title" content="ЕС обмисля да назначи специален пратеник за Западните Балкани?"/>
    <meta property="og:description" content="Целта според сръбско издание е да се ограничи влиянието на САЩ на Балканите"/>
  </head>
  <body>
    <article>
      <h1>ЕС обмисля да назначи специален пратеник за Западните Балкани?</h1>
      <address><time datetime="2019-11-25T13:20:00+00:00">25 Nov 2019, 13:20</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>Европейският съюз интензивно търси подходяща личност за новия пост на специален пратеник за Западните Балкани, а най-сериозният кандидат за поста е настоящият словашки министър на външните работи Мирослав Лайчак, съобщава електронното издание на сръбския ежедневник "Вечернье Новости". <br/><br/><br/>Настоящият словашки министър на външните работи вече е разговарял с Жозеп Борел, първи <a href="https://www.actualno.com/europe/novijat-lider-na-ek-smjata-che-makron-e-otvoril-vratata-na-rusija-kym-zapadnite-balkani-news_1405356.html">дипломат на Европа</a>. Целта на новият пост е да бъде смекчено влиянието на САЩ на Балканите.</p>
      <related>
        <a href="https://www.actualno.com/analysis/jozep-borel-shte-se-izpravi-sreshtu-centrobejnite-sili-na-balkanite-news_1384068.html"/>
      </related>
      <p>Като добър познавач на ситуацията и опитен политик, който вече е изпълнявал няколко важни функции в този регион, Лайчак практически отговаря на всички поставени условия. "Добре информирани източници" на изданието посочват, че Лайчак е провел важна среща в Брюксел с бъдещия Върховен представител на ЕС по външните въпроси и политиката за сигурност Жозеп Борел. Тя е продължила повече от два часа. САЩ имат двама представители за Западните Балкани, а европейците – нито един, припомня изданието. <br/>Възможността Мирослав Лайчак да бъде ангажиран в новата администрация на Брюксел се потвърждава от факта, че през февруари в Словения ще се проведат избори, а настоящият първи дипломат на Братислава вече обяви, че няма да се ограничава до националната служба. Той сподели амбициите си да присъства на международната сцена. Понастоящем Лайчак е действащ председател на ОССЕ, съгласно ротационния принцип. Мадатът му приключва който в последния ден на 2019 година.</p>
      <related>
        <a href="https://www.actualno.com/analysis/euractiv-balkanite-zamenjat-zapadna-evropa-v-prioritetite-na-sasht-news_1382516.html"/>
      </related>
      <p>Словашкият външен министър е голям противник на плана на френския <a href="https://www.actualno.com/analysis/the-financial-times-istinskata-cel-na-francija-zapadnite-balkani-vyn-ot-es-zavinagi-news_1403177.html">президент Еманюел Макрон</a> за промяна на <a href="https://www.actualno.com/europe/rusija-pohvali-pozicijata-na-makron-za-razshirjavaneto-na-es-news_1407255.html">стратегията за разширяване на ЕС</a>, подчертава още изданието.</p>
    </article>
  </body>
</html>