<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402628/%D8%B3%DB%8C-%D8%AA%DB%8C-%D8%A7%D8%B3%DA%A9%D9%86-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%85%D8%A7%DA%A9%D9%88-%D8%A8%D9%87-%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:12:48+00:00"/>
    <meta property="og:title" content="سی تی اسکن بیمارستان ماکو به بهره برداری رسید"/>
    <meta property="og:description" content="ایسنا/آذربایجان غربی رئیس شبکه بهداشت و درمان ماکو گفت: دستگاه سی تی اسکن پیشرفته در بیمارستان فجر ماکو به بهره برداری رسید."/>
  </head>
  <body>
    <article>
      <h1>سی تی اسکن بیمارستان ماکو به بهره برداری رسید</h1>
      <address><time datetime="2019-11-25T13:12:48+00:00">25 Nov 2019, 13:12</time> by <a rel="author">المیرا عسگری زاده</a></address>
      <p>ایسنا/آذربایجان غربی رئیس شبکه بهداشت و درمان ماکو گفت: دستگاه سی تی اسکن پیشرفته در بیمارستان فجر ماکو به بهره برداری رسید.</p>
      <p>دکتر رحیم صمدی در گفت و گو با ایسنا با اشاره به اینکه ارزش این دستگاه ۴۵ میلیارد ریال است، افزود: طی مصوبات هیئت امنای صرفه جویی ارزی برای درمان بیماران و اعمال تخفیفات ویژه با تلاش مسئولان استانی به قیمت ۱۵ میلیارد ریال خریداری و در اختیار بیمارستان فجر ماکو قرار گرفت.</p>
      <p>وی افزود: بدلیل مشکلات ارزش و تحریم های صورت گرفته وقفه ای در انتقال و تحویل این دستگاه از ژاپن به ایران صورت گرفت که به حول و قوه الهی و با پیگیری های بی شائبه مسئولین وارد کشور شد و راه اندازی گردید.</p>
      <p>دکتر صمدی با اعلام اینکه سند این دستگاه به اسم بیمارستان فجر ماکو است، اظهار کرد: برخی شایعاتی که در فضای مجازی مبنی بر انتقال این دستگاه به شهرهای دیگر منتشر شد صحت نداشته و این دستگاه مستقیم بعد از ورود به کشور به بیمارستان فجر ماکو تحویل داده شد.</p>
      <p>وی تصریح کرد:‌ مردم منطقه آزاد ماکو تاکنون برای استفاده از دستگاه های سی تی اسکن به شهرهای اطراف ازجمله شهرستان خوی مراجعه می کردند ولی با راه اندازی این دستگاه یکی از مشکلات درمانی مردم منطقه حل شده است.</p>
      <p>انتهای پیام</p>
    </article>
  </body>
</html>