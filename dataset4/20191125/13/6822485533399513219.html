<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T13:53:00+00:00"/>
    <meta property="og:title" content="آنفلوانزا در کشور جان ۱۵ نفر را گرفت"/>
    <meta property="og:description" content="به گزارش مهر، محمدمهدی گویا، روز دوشنبه در نشست خبری که در محل ستاد وزارت بهداشت برگزار شد، گفت: تا کنون ۱۵ نفر در کشور بر اثر ابتلا به ویروس آنفلوانزا فوت شده اند."/>
  </head>
  <body>
    <article>
      <h1>آنفلوانزا در کشور جان ۱۵ نفر را گرفت</h1>
      <address>
        <time datetime="2019-11-25T13:53:00+00:00">25 Nov 2019, 13:53</time>
      </address>
      <p>رئیس مرکز مدیریت بیماری های واگیر وزارت بهداشت، به تشریح وضعیت شیوع ویروس آنفلوانزا در کشور پرداخت.</p>
      <p>به گزارش مهر، محمدمهدی گویا، روز دوشنبه در نشست خبری که در محل ستاد وزارت بهداشت برگزار شد، گفت: تا کنون ۱۵ نفر در کشور بر اثر ابتلا به ویروس آنفلوانزا فوت شده اند.</p>
      <p>وی با عنوان این مطلب که امسال شدت ویروس آنفلوانزا در کشور بیشتر از سال گذشته بوده است، افزود: در هفته گذشته سه هزار و ۹۱۵ مورد انواع بیماری تنفسی در کشور گزارش شد که ۳۴۲ مورد آن مربوط به آنفلوانزا بود.</p>
      <p>گویا با اشاره به آمار ۱۵ فوتی ناشی از ویروس آنفلوانزا در کشور، گفت: بیشترین تعداد فوتی‌ها مربوط به استان‌های تهران، مازندران و آذربایجان شرقی بوده است.</p>
      <p>وی با اشاره به شدت ویروس آنفلوانزا در منطقه و کشور، افزود: تقریبا تمامی استان های کشور درگیر این ویروس شده اند.</p>
      <p>رئیس مرکز مدیریت بیماری های واگیر وزارت بهداشت، ادامه داد: البته بیشترین درگیری این ویروس در استان‌های قزوین، آذربایجان شرقی، آذربایجان غربی، گلستان، سمنان، اصفهان، کرمانشاه و تهران، مشاهده شده است.</p>
      <p>گویا در خصوص علت فوت افراد مبتلا به آنفلوانزا در کشور، گفت: اغلب این افراد یا دیر به مراکز درمانی مراجعه کرده اند و یا اینکه سابقه بیماری زمینه ای داشته اند.</p>
      <p>وی با اشاره به شروع زودهنگام ویروس آنفلوانزا در کشور نسبت به سال گذشته، افزود: شیوع این ویروس از مهر ماه در کشور آغاز شده و از همین رو، از هموطنان می خواهیم با رعایت نکات بهداشتی در فضاهای عمومی، از انتقال این ویروس جلوگیری کنند. </p>
      <p>رئیس مرکز مدیریت بیماری های واگیر وزارت بهداشت، شستن دست ها را یکی از مهم ترین توصیه های بهداشتی در پیشگیری از شیوع ویروس آنفلوانز عنوان کرد و گفت: شیوع ویروس آنفلوانزا امسال از دو نوع H۱N۱ و H۳ N۲ بوده است که نوع H۱N۱، قوی تر و شدت بیشتری دارد.</p>
    </article>
  </body>
</html>