<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/wojsko-mig-29-znow-wystartuja-proces-przywracania-maszyn-potrwa-pol-roku/gdlrv38"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T13:44:00+00:00"/>
    <meta property="og:title" content="Wojsko: MiG-29 znów wystartują, proces przywracania maszyn potrwa pół roku"/>
    <meta property="og:description" content="Samoloty MiG-29 wzniosą się w powietrze, piloci chcą na nich latać. Do dyspozycji wojska pozostaje pięć maszyn, kolejne 12 zostanie dopuszczone po wykonaniu lotów kontrolnych - przekazał Inspektor Sił Powietrznych gen. dywizji pilot Jacek Pszczoła."/>
  </head>
  <body>
    <article>
      <h1>Wojsko: MiG-29 znów wystartują, proces przywracania maszyn potrwa pół roku</h1>
      <h2>Samoloty MiG-29 wzniosą się w powietrze, piloci chcą na nich latać. Do dyspozycji wojska pozostaje pięć maszyn, kolejne 12 zostanie dopuszczone po wykonaniu lotów kontrolnych - przekazał Inspektor Sił Powietrznych gen. dywizji pilot Jacek Pszczoła.</h2>
      <address><time datetime="2019-11-25T13:44:00+00:00">25 Nov 2019, 13:44</time> by <a rel="author" href="http://www.onet.pl/" target="_blank">Media</a></address>
      <p>- Aktualności stracili wszyscy piloci, ale regulamin dopuszcza ich wznowienie. Z jednostki wybiera się najbardziej doświadczonych, przywracają sobie aktualność lotów - przekazał gen. Pszczoła. - Nieprawdą jest, że prawnie nie możemy tego zrealizować - dodał. Zdaniem Inspektora Sił Powietrznych piloci mają zaufanie do myśliwców i chcą na nich latać.</p>
      <p>Proces przywracania uprawnień potrwa minimum sześć miesięcy, do połowy 2020 r. Gen. Pszczola poinformował, że w tej chwili do dyspozycji pozostaje pięć maszyn MiG-29, dwanaście oczekuje na wykonanie lotów kontrolnych. Następnie będą mogły być wykorzystywane przez Siły Powietrzne. Pytany o części zamienne zapewnił, że wystarczą one na 3-4 lata służby.</p>
      <p><a href="https://wiadomosci.onet.pl/tylko-w-onecie/mysliwce-mig-29-uziemione-wszyscy-piloci-stracili-uprawnienia/3bc5bb6">W Onecie informowaliśmy o tym</a>, że dziś zapadnie decyzja ws. poradzieckich myśliwców. Przedstawialiśmy także możliwości przywrócenia uprawnień pilotom. Polskie MiG-29 zostały uziemione w marcu br. po wypadku pod Węgrowem, w którym <a href="https://wiadomosci.onet.pl/kraj/nowe-fakty-w-sprawie-wypadku-mig-a-pod-minskiem-mazowieckim/z211vjk">rozbił się samolot tego typu</a>.</p>
      <p>
        <a href="https://grupa-onet.pulsevideo.eu/2152095.1442331155">Dlaczego Szwajcaria to dobry kierunek na zimową podróż?</a>
      </p>
      <p>(mba)</p>
    </article>
  </body>
</html>