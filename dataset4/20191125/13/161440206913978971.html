<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/25/seul-trovata-morta-la-cantante-k-pop-goo-hara-7-956934.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T13:28:02+00:00"/>
    <meta property="og:title" content="Seul, trovata morta la cantante K-Pop Goo Hara"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Corea del Sud</h6>
      <h1>Seul, trovata morta la cantante K-Pop Goo Hara</h1>
      <h2>Ancora sconosciute le cause della morte. La giovane, che ha fatto parte del gruppo "Kara", aveva 28 anni</h2>
      <address>
        <time datetime="2019-11-25T13:28:02+00:00">25 Nov 2019, 13:28</time>
      </address>
      <p>Un'altra tragedia che sconvolge il mondo del K-Pop coreano.</p>
      <p><a href="https://www.unionesarda.it/articolo/spettacoli/2019/10/14/sulli-trovata-morta-la-star-25enne-del-k-pop-7-940264.html">Ad appena un mese dalla morte di </a><a href="https://www.unionesarda.it/articolo/spettacoli/2019/10/14/sulli-trovata-morta-la-star-25enne-del-k-pop-7-940264.html">Sulli</a>, la giovane cantante pop e attrice Goo Hara, 28 anni, Ã¨ stata trovata senza vita nella sua casa nell'elegante quartiere di Gangnam, a Seul.</p>
      <p>La notizia arriva dalla polizia sudcoreana, citata dall'agenzia Yonhap e ripresa dai media internazionali.</p>
      <p>L'ultimo post su Instagram di Goo Hara la ritraeva a letto con la scritta "Buona notte", la polizia sta dunque cercando di fare chiarezza su quali possano essere le cause all'origine della morte.</p>
      <p>La giovane appariva spesso in televisione e aveva iniziato da tempo a registrare in proprio e ad autoprodurre la sua musica. Secondo i media la ragazza lo scorso anno aveva denunciato il suo ex compagno, che l'aveva minacciata di pubblicare online un video in cui la coppia faceva sesso, immagini realizzate senza il consenso di lei.</p>
      <p>Lo scorso maggio era poi stata ricoverata in ospedale in seguito a un tentativo di suicidio. Dopo quell'episodio, aveva chiesto scusa ai suoi fan per lo shock e la commozione che il suo gesto aveva provocato.</p>
      <p>(Unioneonline/v.l.)</p>
    </article>
  </body>
</html>