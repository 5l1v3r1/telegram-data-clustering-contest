<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nina/fit-gezond/deze-zes-voedingsmiddelen-doen-je-huid-stralen~ac61bf5d/"/>
    <meta property="og:site_name" content="HLN"/>
    <meta property="article:published_time" content="2019-11-25T13:09:00+00:00"/>
    <meta property="og:title" content="Deze zes voedingsmiddelen doen je huid stralen"/>
    <meta property="og:description" content="Opstaan, wat water in je gezicht pletsen en aan je dag beginnen. Het is een droom van veel vrouwen. Een perzikhuid is ons niet allemaal gegund. Maar er zijn meer manieren om aan een goede huid te k..."/>
  </head>
  <body>
    <article>
      <h1>Deze zes voedingsmiddelen doen je huid stralen</h1>
      <address><time datetime="2019-11-25T13:09:00+00:00">25 Nov 2019, 13:09</time> by <a rel="author">mv</a></address>
      <p>
        <b>Opstaan, wat water in je gezicht pletsen en aan je dag beginnen. Het is een droom van veel vrouwen. Een perzikhuid is ons niet allemaal gegund. Maar er zijn meer manieren om aan een goede huid te komen dan een heleboel crèmes op je snoet te smeren.</b>
      </p>
      <p>"We kunnen niets veranderen aan ons DNA of acne volledig wegwerken, maar we kunnen wel voeding eten dat hand in hand gaat met een mooie huid," vertelt Kimberly Snyder, nutritionist, aan lifestylewebsite Well + Good. Dus ja, het klopt: je bent écht wat je eet. Snyder deelt zes voedingsmiddelen die ervoor kunnen zorgen dat je huid er beter uitziet en gezonder wordt.</p>
      <h3>Komkommer</h3>
      <p>Komkommer is een wondermiddeltje uit de natuur. De hydraterende structuur van de groente zorgt voor een jongere, gezondere en zachtere huid. Komkommer zit boordevol vitamine B en C en bevat ook zink, ijzer, calcium en magnesium. Daarnaast werkt het ook verkoelend, dé reden waarom we het op onze ogen leggen bij een DIY gezichtsbehandeling.</p>
      <h3>Kale of boerenkool</h3>
      <p>Een groene en supergezonde bron van vitamine A, C en E. Deze vitamines werken verjongend en stimuleren celgroei. Daarnaast is de groente een bron van mineralen zoals magnesium en calcium, exact wat een gezonde huid nodig heeft.</p>
      <h3>Papaya</h3>
      <p>Papaya heeft zijn oranje kleur te danken aan het pigment bètacaroteen, wat een hoge hoeveelheid aan vitamine A bezit. Dit zorgt voor een goede reparatie van de huid. Wanneer je deze vrucht eet, gaat het je spijsvertering bevorderen en je huid schoon houden.</p>
      <h3>Pompoenzaad</h3>
      <p>Een handvol pompoenzaad is hetzelfde als een pilletje vitamine B inslikken. Een essentieel ingrediënt voor sterk haar, mooie nagels en een glanzende huid. Pompoenzaden zitten boordevol mineralen die ook voor minder acne kunnen zorgen.</p>
      <h3>Chiazaad</h3>
      <p>Chiazaadjes voeden de huid en hoofdhuid. Ze bevatten antioxidanten die helpen tegen eventuele schade. Aan chiazaad wordt ook een bloedverdunnende en bloeddrukverlagende werking toegeschreven. Maak ze wel eerst nat voor je ze opeet of doe ze in pudding of smoothie.</p>
      <h3>Citroen</h3>
      <p>Met citroen kan je op zo'n eenvoudige en lekkere manier veel smaak aan eten en drinken toevoegen. Het geeft je daarnaast ook een boost van vitamine C en helpt het collageen in je huid te onderhouden, een eiwit dat de structuur van de huid bepaalt.</p>
    </article>
  </body>
</html>