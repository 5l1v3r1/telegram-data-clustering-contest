<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/aktualizacja-gmaila-ktora-pozwala-na-obsluge-dynamicznych-tresci-amp/"/>
    <meta property="og:site_name" content="DailyWeb"/>
    <meta property="article:published_time" content="2019-11-25T13:04:02+00:00"/>
    <meta property="og:title" content="Aktualizacja Gmaila, która pozwala na obsługę dynamicznych treści - AMP"/>
    <meta property="og:description" content="Najnowsza aktualizacja Gmaila rozpoczęła się 21 listopada, jednak minie trochę czasu, zanim pojawi się na każdym urządzeniu"/>
  </head>
  <body>
    <article>
      <h1>Aktualizacja Gmaila, która pozwala na obsługę dynamicznych treści - AMP</h1>
      <address><time datetime="2019-11-25T13:04:02+00:00">25 Nov 2019, 13:04</time> by <a rel="author">Marika Kowalska</a></address>
      <h4>W ostatnim czasie nie nadążam za zmianami, jakie Google wprowadza do swoich aplikacji. Z dnia na dzień pojawia się wiele nowych funkcji w popularnych aplikacjach, o czym wspominałam Wam zaledwie kilka dni temu. Teraz nadszedł czas na kolejną aktualizację, tym razem dotyczy ona aplikacji mobilnej Gmaila – zarówno na Androida, jak i iOS’a.</h4>
      <p>W ubiegłym tygodniu na blogu Google pojawił się wpis, dotyczący wdrażania dynamicznych wiadomości do aplikacji. Na poczcie w wersji web są one dostępne niecałe pół roku, co na pewno pozwoliło ocenić skuteczność ich działania oraz odbiór przez użytkowników. Nie bez powodu firma podjęła się zmian także na Gmailu mobilnym. Jak będzie wyglądało nowe przeglądanie wiadomości?</p>
      <h3>Co zmienia najnowsza aktualizacja Gmaila?</h3>
      <p>Google postawiło przede wszystkim na obsługę AMP przez swoje aplikacje mobilne. W ten sposób każda dynamiczna wiadomość będzie się wyświetlała niczym strona internetowa, pełna grafik oraz treści. Poza tym pojawia się wiele nowych funkcji jak na przykład możliwość odpowiadania na komentarze, na wydarzenia czy zarządzania swoimi subskrypcjami. To wszystko z poziomu poczty, bez konieczności przechodzenia do mobilnej przeglądarki. Treści każdej dynamicznej wiadomości będą aktualizowane, co oznacza, że po każdorazowym kliknięciu np. status zamówienia będzie się aktualizował.</p>
      <figure>
        <video src="https://dailyweb.pl/wp-content/uploads/2019/11/GIF_2019-11-20-16-25-37.gif" autoplay="" loop=""/>
      </figure>
      <h3>Od kiedy i dla kogo będzie dostępna nowa funkcja?</h3>
      <p>Wdrażanie aktualizacji Gmaila rozpoczęło się już w ubiegłą środę, tj. 21 listopada. Google przewiduje jednak, że zanim każde urządzenie otrzyma pełną obsługę treści dynamicznych, minie sporo czasu. Co ciekawe, nadchodzące zmiany dotycząc zarówno aplikacji na Androida, jak i iOS, co się rzadko zdarza. Najwidoczniej przedsiębiorstwu zależy na tym, by możliwie jak najszybciej poprawić komfort korzystania ze swojej skrzynki wszystkim użytkownikom. Kiedy tylko aplikacja zostanie zaktualizowana, obsługa dynamicznych treści zostanie włączona domyślnie.</p>
      <p>Jeśli jesteście stałymi użytkownikami Gmaila, to zapewne brakowało Wam takiej funkcji. Przyznam, że często denerwował mnie niepełny obraz wiadomości i zero możliwości jakiejkolwiek zmiany. Teraz z niecierpliwością czekam na nadchodzącą aktualizację, by przetestować sprawność działania treści dynamicznych. A Wy jak nastawiacie się na takie zmiany?</p>
      <p>Źródło: <a href="https://gsuiteupdates.googleblog.com/2019/11/dynamic-mail-android-ios.html">Google Blog</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/gmail-na-ios-otrzymal-nowe-funkcje-zastapi-inboxa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/ios-13-tryb-ciemny-aktualizacja-safari-i-poczty-wiemy-coraz-wiecej/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-tasks-rosnie-w-sile-dochodza-terminowe-powiadomienia-i-import-z-inboxa-gmaila-i-asystenta/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/twitter-wprowadza-bezposrednie-wyszukiwanie-wiadomosci-na-ios/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/dark-mode-na-gmaila-juz-zadebiutowal-zarowno-na-andrioda-jak-i-ios/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/to-mi-sie-podoba-youtube-music-pozwala-odtwarzac-lokalne-pliki-audio/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/nowa-funkcja-youtube-pozwala-zaoszczedzic-pakiety-danych/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/dziura-w-whatsapp-pozwala-na-przesylanie-zlosliwych-skryptow-na-telefony/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/duza-luka-w-ios-facetime-pozwala-podsluchac-rozmowce-zanim-on-odbierze-polaczenie/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/to-juz-koniec-shockwave-adobe-potwierdza-ze-zakonczy-obsluge-od-9-kwietnia/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>