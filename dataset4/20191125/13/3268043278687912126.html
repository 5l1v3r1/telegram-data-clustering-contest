<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/etf/etf-obbligazionari-troppa-confusione-250/"/>
    <meta property="og:site_name" content="Trend Online"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Etf obbligazionari, troppa confusione sui rischi"/>
    <meta property="og:description" content="Meno del 3% del patrimonio del reddito fisso è in replicanti. Eppure, sono spesso accusati di essere un pericolo."/>
  </head>
  <body>
    <article>
      <h1>Etf obbligazionari, troppa confusione sui rischi</h1>
      <h2>Meno del 3% del patrimonio del reddito fisso è in replicanti. Eppure, sono spesso accusati di essere un pericolo. Ma se fossero invece una fonte di liquidità?</h2>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <h3>Etf obbligazionari, troppa confusione sui rischi</h3>
      <p>Nell’ultimo decennio, il patrimonio degli Etf (Exchange traded fund) obbligazionari europei è cresciuto a ritmi più sostenuti di quello degli azionari, da sempre protagonisti nella gestione indicizzata. Lo sviluppo è stato accompagnato da preoccupazioni sui rischi per gli investitori in caso di mercati avversi, in particolare se si dovesse verificare un incremento dei tassi di interesse, che alimenterebbe la vendita delle obbligazioni esistenti per acquistare quelle di nuova emissione con rendimenti più interessanti.</p>
      <p>Se da un lato, il problema non si pone per il momento, dato che la Banca centrale europea ha ribadito la sua politica monetaria espansiva, dall’altro l’allargamento dell’offerta di Etf obbligazionari a segmenti del mercato tipicamente meno liquidi come i titoli high yield (con qualità del credito più bassa) ha alzato il livello di allarme. A tutto questo si aggiunge la confusione che spesso si fa tra rischi inerenti all’attività finanziaria (in questo caso le obbligazioni) e al veicolo di investimento (gli Etf).</p>
      <h3>Quanto pesano gli Etf sul mercato obbligazionario</h3>
      <p>“I mercati oscillano continuamente e il rischio fa parte di qualsiasi decisione di investimento”, dice Jose Garcia-Zarate, direttore associato della ricerca sulle strategie passive di Morningstar. Diverso è il discorso relativo al veicolo utilizzato. “In questo caso, è bene domandarsi quanto gli Etf detengono del segmento obbligazionario nel suo complesso”, continua Garcia-Zarate. “La risposta è semplice: molto poco. Si stima che i replicanti detengano meno del 3% del totale”.</p>
      <h3>Mercato primario e secondario</h3>
      <footer>
        <a href="https://www.trend-online.com/etf/etf-obbligazionari-troppa-confusione-250/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>