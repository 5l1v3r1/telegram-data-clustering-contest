<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837671-u-kiyevi-zatrimali-zlodiya-v-zakoni-na-prizvisko-dato-sfan"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:42:00+00:00"/>
    <meta property="og:title" content="У Києві затримали &quot;злодія в законі&quot; на призвисько &quot;Дато Сфан&quot;"/>
    <meta property="og:description" content="КИЇВ. 25 листопада. УНН. У столиці правоохоронці затримали 47-річного громадянин Грузії, неодноразово судимого за розбійні напади. За вказані злочини він …"/>
  </head>
  <body>
    <article>
      <h1>У Києві затримали "злодія в законі" на призвисько "Дато Сфан"</h1>
      <address><time datetime="2019-11-25T13:42:00+00:00">25 Nov 2019, 13:42</time> by <a rel="author">Роман Рудський</a></address>
      <p><b>КИЇВ. 25 листопада. УНН. </b>У столиці правоохоронці затримали 47-річного громадянин Грузії, неодноразово судимого за розбійні напади. За вказані злочини він провів у місцях позбавлення волі понад 20 років, повідомляє <b>УНН</b> із посиланням на відділ комунікації поліції Києва. </p>
      <p>Так, працівники карного розшуку столичної поліції спільно з працівниками Дніпровського управління поліції затримали "злодія в законі", який на початку нинішнього року незаконно перетнув український кордон. Приїхавши до столиці, чоловік зустрічався з представниками злочинного середовища.</p>
      <p>Як розповів начальник поліції Києва Андрій Крищенко, затриманим виявився громадянин Грузії, 1972 року народження, неодноразово судимий за розбійні напади. Покарання відбував у Російській Федерації, де у місцях позбавлення волі провів 21 рік.</p>
      <p>"Злодій у законі" із кримінальним прізвиськом "Дато Сфан" був коронований у березні 2014 року в Туреччині. У Києві та інших регіонах мав намір керувати кримінальним світом. Зокрема, збирався організовувати, проводити та безпосередньо брати участь у так званих "сходках" для вирішення питань, пов’язаних із перерозподілом сфер впливу. Також він планував залучати до злочинної діяльності молодь задля збереження "злочинних традицій", - додав керівник столичної поліції.</p>
      <p>На даний час вирішується питання щодо видворення іноземця за межі держави та заборони в’їзду в Україну.</p>
      <p>Нагадаємо, поліцейські на Рівненщині затримали <a href="https://www.unn.com.ua/uk/news/1837440-v-ukrayini-znovu-zatrimali-zlodiya-v-zakoni-tengo-piterskogo">"злодія в законі"</a> "Тенго Пітерського".</p>
      <figure>
        <iframe src="https://www.youtube.com/embed/-zzUGEoG99I" width="750" height="452" data-service="Youtube" scrolling="no"/>
      </figure>
    </article>
  </body>
</html>