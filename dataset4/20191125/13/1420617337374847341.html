<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/torvaianica-guasto-alla-condotta-di-martin-pescatore-unintero-quartiere-senzacqua-da-ieri-sera.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-25T13:32:31+00:00"/>
    <meta property="og:title" content="Torvaianica, guasto alla condotta di Martin Pescatore: un’intero quartiere senz’acqua da ieri sera"/>
    <meta property="og:description" content="Cittadini senz’acqua e infuriati nella zona di Martin Pescatore. Prima l’acqua marrone, poi niente più prezioso liquido dai rubinetti. Da qualche giorno, raccontano gli abitanti del quartiere, la pressione dell’acqua è al minimo, tanto da avere difficoltà anche con l’accensione delle caldaie. Poi ieri sera intorno alle 10 l’acqua è andata via in tutta la […]"/>
  </head>
  <body>
    <article>
      <h1>Torvaianica, guasto alla condotta di Martin Pescatore: un’intero quartiere senz’acqua da ieri sera</h1>
      <address><time datetime="2019-11-25T13:32:31+00:00">25 Nov 2019, 13:32</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/lavori-martin-pescatore.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Cittadini senz’acqua e infuriati nella zona di Martin Pescatore. Prima l’acqua marrone, poi niente più prezioso liquido dai rubinetti. Da qualche giorno, raccontano gli abitanti del quartiere, la pressione dell’acqua è al minimo, tanto da avere difficoltà anche con l’accensione delle caldaie. Poi ieri sera intorno alle 10 l’acqua è andata via in tutta la zona, a causa di un guasto alla condotta. Inutili le chiamate alla società idrica: solo stamattina l’Acea ha comunicato il guasto e i tempi (sbagliati) di risoluzione.</p>
      <p>Al call center, infatti, è stato risposto che in mattinata avrebbero provveduto a ripristinare il servizio, dando di volta in volta orari che non venivano rispettati e provocando il malumore degli abitanti del quartiere.</p>
      <p>Sul sito del Comune di Pomezia è poi apparso l’avviso che l’acqua sarebbe tornata alle ore 13, ma ancora (sono le 13:20) non è così.</p>
      <p>Un cittadino si è quindi recato sul cantiere, dove gli è stato garantito che per le 14 i lavori saranno terminati, consentendo così la riapertura dell’acqua.</p>
      <p>“Abbiamo problemi da mesi – raccontano gli abitanti – il fatto che possa esserci un guasto ci sta, non è di questo che ci lamentiamo. Ma, dopo che ci hanno raddoppiato le tariffe, vorremmo almeno un servizio almeno decente”.</p>
      <p>(Foto Giorgio Bonomo)</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/torvaianica-cade-un-albero-e-blocca-una-strada.html"/>
        <a href="https://www.ilcorrieredellacitta.com/news/fregene-niente-acqua-per-la-giornata-di-venerdi-ecco-le-strade-interessate.html"/>
        <a href="https://www.ilcorrieredellacitta.com/ultime-notizie/roma-si-allacciano-abusivamente-alla-condotta-idrica-e-rubano-acqua-per-anni-arrestate-4-persone.html"/>
        <a href="https://www.ilcorrieredellacitta.com/news-anzio/anzio-guasto-alla-rete-idrica-ecco-dove-manchera-lacqua.html"/>
        <a href="https://www.ilcorrieredellacitta.com/ultime-notizie/torvaianica-nuovamente-vandalizzato-il-palazzetto-dello-sport.html"/>
        <a href="https://www.ilcorrieredellacitta.com/news/pomezia-nuovo-guasto-acea-in-via-varrone-cittadini-senzacqua-foto-e-video.html"/>
      </related>
    </article>
  </body>
</html>