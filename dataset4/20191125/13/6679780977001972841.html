<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/szemtanu-latta-vv-fanni-elrablasat"/>
    <meta property="og:site_name" content="Paraméter"/>
    <meta property="article:published_time" content="2019-11-25T13:59:00+00:00"/>
    <meta property="og:title" content="Szemtanú látta VV Fanni elrablását"/>
    <meta property="og:description" content="Az egyik szomszéd látta, ahogy elrabolják Novozánszki Fannit – írja a hétfői számában a Borsra hivatkozva a 24.hu. A VV Fanni néven ismertté vált korábbi valóságshow-szereplő még két évvel ezelőtt tűnt el és azóta sem találták meg. Az azóta már gyilkosságként kezelt ügyben B. Lászlót vádolják azzal, hogy megölte VV Fannit."/>
  </head>
  <body>
    <article>
      <h1>Szemtanú látta VV Fanni elrablását</h1>
      <h2>Az egyik szomszéd látta, ahogy elrabolják Novozánszki Fannit – írja a hétfői számában a Borsra hivatkozva a 24.hu. A VV Fanni néven ismertté vált korábbi valóságshow-szereplő még két évvel ezelőtt tűnt el és azóta sem találták meg. Az azóta már gyilkosságként kezelt ügyben B. Lászlót vádolják azzal, hogy megölte VV Fannit.</h2>
      <address>
        <time datetime="2019-11-25T13:59:00+00:00">25 Nov 2019, 13:59</time>
      </address>
      <p>A Bors szerint az egyik szomszéd végignézte, ahogy 2017. november 20-án B. László Fanni Duna-parti albérletéből egészen az épület legalsó szintjéig, a mélygarázsig cipelte az alélt és hiányosan öltözött valóságshow-szereplőt, akit az ott parkoló autójába tett. Amikor a vádlott meglátta a szomszédot, állítólag magyarázkodni kezdett és azt mondta, hogy „Kicsit sok volt a pezsgő!”. Az információt a vádlott korábbi védője is megerősítette a bulvárlapnak.</p>
      <p>A lakó azt még látta, hogy B. László a kocsija jobb hátsó ülésére tette az ájult nőt, de a további eseményeket már a mélygarázs videokamerái rögzítették. Többek között azt, hogy a vádlott visszaszaladt valamiért, majd egy kis alakú, fekete tárggyal és ruhaneművel tért vissza a kocsihoz.</p>
      <p>B. László nem tagadja, hogy Fannit a kocsija hátsó ülésére tette, azt azonban igen, hogy meggyilkolta volna. A lány holtteste azóta sem került elő. B. László jelenleg házi őrizetben van.</p>
      <p>(<a href="https://24.hu/kozelet/2019/11/25/vv-fanni-elrablas-szemtanu/">24.hu</a>)</p>
    </article>
  </body>
</html>