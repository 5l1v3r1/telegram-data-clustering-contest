<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103460/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T13:24:09+00:00"/>
    <meta property="og:title" content="У Люксембурзі уламком крижаної скульптури на різдвяному ринку вбило дитину"/>
    <meta property="og:description" content="У Люксембурзі дворічна дитина померла в результаті удару шматком крижаної скульптури, встановленої на різдвяному ринку."/>
  </head>
  <body>
    <article>
      <h1>У Люксембурзі уламком крижаної скульптури на різдвяному ринку вбило дитину</h1>
      <address>
        <time datetime="2019-11-25T13:24:09+00:00">25 Nov 2019, 13:24</time>
      </address>
      <p>У Люксембурзі дворічна дитина померла в результаті удару шматком крижаної скульптури, встановленої на різдвяному ринку.</p>
      <p>Про це повідомляє "Європейська правда" з посиланням на <a href="https://www.independent.co.uk/">Independent.</a></p>
      <p>Створена художниками в неділю на площі Гійома II скульптура, за словами очевидців, пізніше впала і розбилася на шматки.</p>
      <p>Екстрені служби прибули швидко і спробували реанімувати дворічного хлопчика.</p>
      <p>Він помер від отриманих травм в машині швидкої допомоги по дорозі в лікарню в неділю ввечері.</p>
      <p>Офіційні особи заявили, що різдвяний ринок на площі Гійомаа II був закритий і що поліція розслідує, як це сталося.</p>
      <p>Муніципальна рада міста Люксембург заявила, що всі інші різдвяні ярмарки в столиці та інші заплановані заходи будуть скасовані в понеділок з поваги до загиблого хлопчика і його сім'ї.</p>
      <p>Прем'єр-міністр Люксембургу Ксав'є Беттель висловив свої співчуття родині загиблого.</p>
      <p>Місцева поліція і прокуратура звернулися до очевидців події з проханням надати будь-яку інформацію, яка допомогла б розслідуванню.</p>
      <related>
        <a href="https://www.eurointegration.com.ua/news/2019/11/22/7103382/"/>
      </related>
    </article>
  </body>
</html>