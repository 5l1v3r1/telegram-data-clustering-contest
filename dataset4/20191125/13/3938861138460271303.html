<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_mizhnarodne-agentstvo-pokraschilo-prognoz-schodo-ekonomiki-ukrayini/939762"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T13:38:00+00:00"/>
    <meta property="og:title" content="Міжнародне агентство покращило прогноз щодо економіки України"/>
    <meta property="og:description" content="Міжнародне рейтингове агентство Moody's Investors Service підвищило прогноз щодо кредитного рейтингу України &amp;mdash; зі стабільного на позитивний. Про це повідомило Міністерство розвитку економіки, торгівлі та сільського господарства. &quot;Міжнародне рейтингове агентство Moody's ..."/>
  </head>
  <body>
    <article>
      <h1>Міжнародне агентство покращило прогноз щодо економіки України</h1>
      <address><time datetime="2019-11-25T13:38:00+00:00">25 Nov 2019, 13:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939762_w_300.jpg?v=0"/>
        <figcaption>Аналітики чекають на позитивний ріст економіки. ФОТО: Pixabay</figcaption>
      </figure>
      <p>Міжнародне рейтингове агентство Moody's Investors Service підвищило прогноз щодо кредитного рейтингу України — зі стабільного на позитивний.</p>
      <p>Про це <a href="http://www.me.gov.ua/News/Detail?lang=uk-UA&amp;id=4d030317-e652-4209-85f5-8b4cabc6676a&amp;title=Moody-sPolipshiloPrognozReitinguUriaduUkrainiNaPozitivniiZiStabilnogo">повідомило</a> Міністерство розвитку економіки, торгівлі та сільського господарства.</p>
      <p>"Міжнародне рейтингове агентство Moody's Investors Service поліпшило прогноз рейтингу Уряду України зі "стабільного" на "позитивний", підтвердивши довгострокові рейтинги емітента і пріоритетних незабезпечених кредитів України на рівні "Caa1"</p>
      <p>Покращений прогноз свідчить про те, що аналітики агентства очікують позитивної динаміки розвитку економіки та платоспроможності держави у питанні її боргів, вказує <a href="https://hromadske.ua/posts/moodys-pokrashiv-prognoz-rozvitku-ekonomiki-ukrayini">hromadske</a>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_bankivska-reforma-v-ukrayini-projshla-uspishno-svitovij-bank/938995"/>
      </related>
      <blockquote>14 листопада Верховна Рада <a href="https://gazeta.ua/articles/politics/_rada-uhvalila-derzhbyudzhet2020/938143">ухвалила</a> у другому читанні і в цілому державний бюджет на 2020 рік.<br/>Доходи державного бюджету заплановані в розмірі 1,094 трлн грн, видатки — 1,108 трлн грн. Дефіцит становитиме 2,09% валового внутрішнього продукту.<br/>Курс гривні буде близько 27 за долар. На соціальну сферу, зокрема, пенсії та субсидії, планують виділити 294 млрд грн. Це на 40% більше, ніж цьогоріч. На охорону здоров'я — 113,3 млрд грн, на дорожну інфраструктуру — 73,7 млрд на освіту — 145,1 млрд. Видатки на оборону й безпеку збільшили до 254,8 млрд грн, 130 з яких — Міністерству оборони.<br/>Мінімальна зарплата прописана в розмірі 4723 грн, нині — 4173 грн.<br/>Середній курс гривні щодо долара планують на рівні 27.</blockquote>
    </article>
  </body>
</html>