<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247208/ing-bank-romania-120-000-de-clienti-au-facut-plati-cu-telefonul-in-cel-de-al-treilea-trimestru.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T13:04:15+00:00"/>
    <meta property="og:title" content="ING Bank Romania: 120.000 de clienti au facut plati cu telefonul in cel de-al treilea trimestru"/>
    <meta property="og:description" content="Peste 1 milion de clienti ING Bank au accesat aplicatia Home’Bank in primele 9 luni din acest an, cu 40 de milioane de contacte in ultimele trei luni, inregistrand astfel o crestere de 40% comparativ cu aceeasi perioada a anului 2018."/>
  </head>
  <body>
    <article>
      <h1>ING Bank Romania: 120.000 de clienti au facut plati cu telefonul in cel de-al treilea trimestru</h1>
      <address><time datetime="2019-11-25T13:04:15+00:00">25 Nov 2019, 13:04</time> by <a rel="author">Armand Iliescu</a></address>
      <p>
        <b>Peste 1 milion de clienti ING Bank au accesat aplicatia Home’Bank in primele 9 luni din acest an, cu 40 de milioane de contacte in ultimele trei luni, inregistrand astfel o crestere de 40% comparativ cu aceeasi perioada a anului 2018.</b>
      </p>
      <p>In luna iulie,<a href="https://ing.ro/persoane-fizice"> ING </a>a renuntat la vechea versiune a aplicatiei Home’Bank, migrand clientii care inca o utilizau pe o noua platforma ajustata mai bine telefonului mobil. Trecerea la noua interfata a accelerat si mai mult utilizarea de pe mobil, de unde provine acum mai mult de 90% din traficul inregistrat.</p>
      <p>Migrarea catre o noua versiune a aplicatiei de mobile banking a fost una cu "peripetii" pentru banca, mai multi utilizatori raportand diverse probleme pe care le-au intampinat.</p>
      <p>"In data de 26.09.2019, ca urmare a unei actualizari de aplicatie Home’Bank, o parte dintre clientii cu serviciul ING Pay (plata cu telefonul la POS) activ si versiune de Android mai veche de 7.1, au intampinat probleme la pornirea aplicatiei. Problema se manifesta prin afisarea unui ecran negru, iar pentru a putea accesa aplicatia, clientul trebuia sa acceseze setarile telefonului, sectiunea 'Aplicatiile mele", si sa stearga datele stocate de aplicatie. Ulterior, aplicatia Home’Bank pentru mobil putea fi utilizata in conditii normale, mai putin functionalitatea ING Pay.</p>
      <p>Actualizarea aplicatiei a fost necesara ca urmare a unei cerinte obligatorii a Google de a oferi suport pentru telefoanele cu arhitectura x64. In cadrul testarii interne efectuate inainte de publicarea noii versiuni a aplicatiei Homebank, eroarea nu s-a manifestat.</p>
      <p>
        <a href="https://www.wall-street.ro/articol/Finante-Banci/245523/update-cu-probleme-la-ing-bank-romania-mai-multi-clienti-se-plang-ca-nu-functioneaza-aplicatia-de-mobile-banking.html">Citeste si:<br/>Update cu probleme la Home'Bank-ul ING: ce spune banca</a>
      </p>
      <figure>
        <img src="https://img.wall-street.ro/image_thumbs/thumbs/65c/65cedd537f8fe9e9ec58a2e8e2b73edd-400x250-00-65.jpg?v=1570641910"/>
      </figure>
      <p>In data de 27.09.2019, o noua versiune de aplicatie a fost incarcata in Google Play. Aceasta versiune a rezolvat problema semnalata de clienti la versiunea anteriorara precum si posibilitatea de a activa serviciul ING Pay. Versiunea noua a fost disponibila pentru clienti incepand cu data de 29.09.2019, intrucat in perioada 27-29.09, actualizarea aplicatiei a fost procesata de catre Google, conform procesului standard de revizuire aplicat de Google. In zilele urmatoare au mai fost semnalate probleme izolate pe unele dispozitive cu sistem de operare Android, care nu au impiedicat insa utilizarea aplicatiei. <b>Erorile au fost remediate prin versiunea actuala a aplicatiei incarcata in Google.</b></p>
      <p>Mentionam ca in toata aceasta perioada <b>clientii au avut posibilitatea de a utiliza toate functionalitatile existente in Homebank prin www.homebank.ro (desktop sau browser telefon)</b>, sau prin intermediul aplicatiei mobile (dupa stergerea datelor stocate). Clientii care nu au avut posibilitatea sa utilizeze ING Pay au avut ca alternativa cardul fizic. Clientii au putut sa ne contecteze oricand atat telefonic, in social media sau e-mail",<a href="https://www.wall-street.ro/articol/Finante-Banci/245523/update-cu-probleme-la-ing-bank-romania-mai-multi-clienti-se-plang-ca-nu-functioneaza-aplicatia-de-mobile-banking.html"> declarau</a> la acel moment reprezentantii ING Bank Romania pentru wall-street.ro.</p>
      <h3>ING Bank Romania: 120.000 de clienti au platit cu telefonul mobil in cel de-al doilea trimestru</h3>
      <p>Reprezentantii bancii considera ca adoptia masiva in Romania a aplicatiei pe mobil este sustinuta de optiuni precum accesul universal la platile prin telefon, de pe orice dispozitiv si sistem de operare, dovada fiind cei 120.000 clienti care au platit cu telefonul mobil, de pe Android sau iPhone, in cel de-al treilea trimestru.</p>
      <p>"Telefonul mobil aduce si un control mai bun al cheltuielilor si tranzactiilor prin functia gratuita de notificari push, pe care au activat-o de doua ori mai multi clienti decat anul trecut, reprezentand aproximativ 30% din portofoliul total de clienti. Digitalizarea completa a procesului pentru creditele de nevoi personale face ca unul din 5 credite acordate de banca sa se efectueze prin aplicatia ING Home’Bank, de oricand si oriunde, in mai putin de 15 minute" se arata in comunicatul bancii.</p>
      <p>ING Business, platforma digitala lansata la inceputul anului 2018 pentru clientii din segmentul Mid-Corporate si IMM-uri, a castigat cu 30% mai multi clienti in ultimele trei luni. Numarul de tranzactii si autentificari a crescut de peste 5 ori in comparatie cu aceeasi perioada a anului trecut.</p>
      <p>"In jur de 30% dintre aceste autentificari provin din aplicatiile mobile native ING Business (disponibile pe sistemele de operare Android si iOS). Platforma digitala este din ce in ce mai accesata, astfel incat peste 1 milion de plati au fost inregistrate in ING Business, precizeaza reprezentantii bancii.</p>
      <p>
        <a href="https://www.wall-street.ro/articol/Finante-Banci/244562/cum-se-schimba-plata-pe-care-o-faci-cu-cardul-incepand-cu-14-septembrie.html">Citeste si:<br/>Cum se schimba plata pe care o faci cu cardul dupa 14 septembrie</a>
      </p>
      <figure>
        <img src="https://img.wall-street.ro/image_thumbs/thumbs/9a0/9a0cc49589a648eb087fa551461197b6-400x250-00-65.jpg?v=1568274778"/>
      </figure>
    </article>
  </body>
</html>