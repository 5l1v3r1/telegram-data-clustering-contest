<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/nagehan-alci-fikir-mi-degistirdi-muharrem-ince-buyuk-hata-yapti/927668"/>
    <meta property="og:site_name" content="medya faresi"/>
    <meta property="article:published_time" content="2019-11-25T13:58:00+00:00"/>
    <meta property="og:title" content="Nagehan Alçı fikir mi değiştirdi? Muharrem İnce büyük hata yaptı.."/>
    <meta property="og:description" content="Habertürk yazarı Nagehan Alçı, CHP'deki tartışmaları ve Muharrem İnce'nin dünkü basın toplantısındaki çıkışlarını masaya yatırdı."/>
  </head>
  <body>
    <article>
      <h1>Nagehan Alçı fikir mi değiştirdi? Muharrem İnce büyük hata yaptı..</h1>
      <h2>Habertürk yazarı Nagehan Alçı, CHP'deki tartışmaları ve Muharrem İnce'nin dünkü basın toplantısındaki çıkışlarını masaya yatırdı.</h2>
      <address>
        <time datetime="2019-11-25T13:58:00+00:00">25 Nov 2019, 13:58</time>
      </address>
      <p>HaberTürk yazarı Nagehan Alçı, dünkü yazısının ardından CHP’li kritik bir ismin kendisini arayarak, “Muharrem İnce sadece şahsi gösteri yaparak kendini ön plana çıkarmaya çalışıyor. Takım oyunu oynamıyor. Bireysel şov yapıyor. Talat Atilla adlı kişinin ismini biz CHP’lilerin yüzde 99’u ilk defa duyduk. Kim olduğunu, ne yaptığını bilmeyiz. Bize göre Atilla bizzat kendisi uyduruyor. Asla partimiz içinden bir kaynağı yok. Varsa açıklasın. Açıklayamaz. Çünkü yalan söylüyor” dediğini aktardı.  </p>
      <p>Alçı, “Bu ismin bana aktardıklarını dinledikten sonra Kemal Bey’e yakın birkaç isimle daha konuştum. O cepheye göre İnce meseleyi fırsata çevirip yaklaşan kurultayda Kılıçdaroğlu’nun karşısına yeniden çıkmak için kamuoyunu hazırlıyor” dedi.</p>
      <p>Alçı, “İnce şu an Kılıçdaroğlu için bir tehdit mi? Mevcut delege yapısına baktığımızda zaten İnce’nin o kurultayda genel başkan seçilme olasılığı yok. Kılıçdaroğlu’nun şu aşamada parti içinde bir iktidar zaafiyeti de yok. Aksine özellikle Ekrem İmamoğlu zaferinden sonra iktidarını pekiştirmiş ve parti içi desteğini artırmış durumda.</p>
      <p>Ben emin değilim zira Muharrem Bey Kemal Kılıçdaroğlu’nu hedef alarak stratejik bir hata yaptı. Genel Başkan’a dünkü Yalova açıklamasıyla meydan okumak yerine karşısına sadece İnce’nin önünü tıkamak isteyen ve sık sık işaret ettiği bir grubu alsaydı doğrusunu yapardı” ifadesini kullandı.</p>
    </article>
  </body>
</html>