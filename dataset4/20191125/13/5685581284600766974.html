<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/is-gucu-girdi-endeksleri-aciklandi-1286972-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="İş gücü girdi endeksleri açıklandı"/>
    <meta property="og:description" content="Sanayi, inşaat ve ticaret-hizmet sektörleri toplamında takvim etkilerinden arındırılmış istihdam endeksi, yılın üçüncü çeyreğinde geçen yılın aynı dönemine göre yüzde 3,9 azalış kaydetti."/>
  </head>
  <body>
    <article>
      <h1>İş gücü girdi endeksleri açıklandı</h1>
      <h2>Sanayi, inşaat ve ticaret-hizmet sektörleri toplamında takvim etkilerinden arındırılmış istihdam endeksi, yılın üçüncü çeyreğinde geçen yılın aynı dönemine göre yüzde 3,9 azalış kaydetti.</h2>
      <address>
        <time datetime="2019-11-25T13:00:00+00:00">25 Nov 2019, 13:00</time>
      </address>
      <p>Türkiye İstatistik Kurumu (TÜİK), yılın üçüncü çeyreğine ilişkin iş  gücü girdi endekslerini yayımladı. Sanayi, inşaat ve ticaret-hizmet sektörleri toplamında takvim  etkilerinden arındırılmış istihdam endeksi, bu yılın <a href="http://www.gazetevatan.com/arama/?Keyword=Temmuz">temmuz</a>-eylül döneminde geçen  yılın aynı dönemine göre yüzde 3,9 geriledi. Alt sektörler incelendiğinde endeks,  sanayi sektöründe yüzde 1,5, inşaat sektöründe yüzde 26,4 azaldı, ticaret-hizmet  sektörlerinde ise yüzde 0,2 arttı.</p>
      <p>Mevsim ve takvim etkilerinden arındırılmış istihdam endeksi ise bir  önceki çeyreğe göre yüzde 0,4 artış kaydetti. Endeks, sanayi sektöründe yüzde  0,9, ticaret-hizmet sektörlerinde yüzde 0,8 artarken, inşaat sektöründe yüzde 4  azalış gösterdi.</p>
      <p>
        <b>Çalışılan saat endeksi</b>
      </p>
      <p>Sanayi, inşaat ve ticaret-hizmet sektörleri toplamında takvim  etkilerinden arındırılmış çalışılan saat endeksi, bu yılın üçüncü çeyreğinde  geçen yılın aynı çeyreğine göre yüzde 4,6 azaldı. Endeks, sanayi sektöründe yüzde  2,4 ve inşaat sektöründe yüzde 27,7 azaldı, ticaret-hizmet sektörlerinde yüzde  0,1 arttı.</p>
      <p>Mevsim ve takvim etkilerinden arındırılmış çalışılan saat endeksi ise  bir önceki çeyreğe göre yüzde 1,4 arttı. Endeks, sanayi sektöründe yüzde 1,5,  ticaret-hizmet sektörlerinde yüzde 2,2 artarken, inşaat sektöründe yüzde 3,3  azalış kaydetti.</p>
      <p>
        <b>Brüt ücret-maaş endeksi</b>
      </p>
      <p>Brüt ücret-maaş endeksi, temmuz-eylül döneminde geçen yılın aynı  dönemine göre yüzde 18,8 arttı. Endeks, sanayi sektöründe yüzde 21,  ticaret-hizmet sektörlerinde yüzde 22,1 arttı,  inşaat sektöründe yüzde 8,1  geriledi.</p>
      <p>Mevsim ve takvim etkilerinden arındırılmış brüt ücret-maaş endeksi ise  bir önceki çeyreğe göre yüzde 4,3 arttı. Endekste, sanayi sektöründe yüzde 4,7,  ticaret-hizmet sektörlerinde yüzde 4,8 artış, inşaat sektöründe yüzde 0,9 azalış  belirlendi.</p>
      <p>Saatlik iş gücü maliyeti endeksi, üçüncü çeyrekte yıllık bazda yüzde  23,9 artarken, sanayi sektöründe yüzde 22,7, inşaat sektöründe yüzde 27,1 ve  ticaret-hizmet sektörlerinde yüzde 21,7 artış olarak kayıtlara geçti.</p>
      <p>Mevsim ve takvim etkilerinden arındırılmış saatlik iş gücü maliyeti  endeksi ise bir önceki çeyreğe göre yüzde 2,7 arttı. Endeks, sanayi sektöründe  yüzde 3, inşaat sektöründe yüzde 2,4 ve ticaret-hizmet sektörlerinde yüzde 2,4  yükseldi.</p>
      <p>
        <b>Saatlik kazanç endeksi yüzde 24,5 arttı</b>
      </p>
      <p>Saatlik kazanç endeksi, bu dönemde geçen yılın aynı çeyreğine göre  yüzde 24,5 artarken, sanayi sektöründeki yükseliş yüzde 23,9, inşaat sektöründe  yüzde 27,2 ve ticaret-hizmet sektörlerinde yüzde 22,1 oldu.</p>
      <p>Mevsim ve takvim etkilerinden arındırılmış saatlik kazanç endeksi ise  bir önceki çeyreğe göre yüzde 2,9 artış gösterdi. Endeks, sanayi sektöründe yüzde  3,2, inşaat sektöründe yüzde 2,5 ve ticaret-hizmet sektörlerinde yüzde 2,5  yükseldi.</p>
      <p>Takvim etkilerinden arındırılmış saatlik kazanç dışı iş gücü maliyeti  endeksi, bu yılın üçüncü çeyreğinde geçen yılın aynı çeyreğine göre yüzde 20,2  arttı. Endeks, sanayi sektöründe yüzde 16,4, inşaat sektöründe yüzde 27 ve  ticaret-hizmet sektörlerinde yüzde 19,9 artış olarak kaydedildi.</p>
      <p>Mevsim ve takvim etkilerinden arındırılmış saatlik kazanç dışı iş gücü  maliyeti endeksi ise temmuz-eylül döneminde bir önceki çeyreğe göre yüzde 1,9  artarken, sanayi sektöründe yüzde 2, inşaat sektöründe yüzde 2,4 ve  ticaret-hizmet sektörlerinde yüzde 1,6 artış hesaplandı.</p>
    </article>
  </body>
</html>