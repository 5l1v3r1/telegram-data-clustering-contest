<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/a14-terribile-scontro-sul-raccordo-ascoli-mare-muoiono-due-camionisti/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T13:57:07+00:00"/>
    <meta property="og:title" content="A14, terribile scontro sul raccordo Ascoli Mare: muoiono due camionisti"/>
    <meta property="og:description" content="Incidente sull’Ascoli-Mare, all’altezza di Monsampolo del Tronto, fra mezzi pesanti. Dinamica ancora in fase di accertamento, Polizia Stradale sul posto per i rilievi.. Nell'impatto è morto sul colpo Bakaj Acron, albanese di 48 anni residente a San Benedetto del Tronto mentre l'altro camionista, Angelo Lucini di 39 anni di Castignano, è deceduto durante il trasporto in eliambulanza all'ospedale di Torrette."/>
  </head>
  <body>
    <article>
      <h1>A14, terribile scontro sul raccordo Ascoli Mare: muoiono due camionisti</h1>
      <h2>Incidente sull’Ascoli-Mare, all’altezza di Monsampolo del Tronto, fra mezzi pesanti. Dinamica ancora in fase di accertamento, Polizia Stradale sul posto per i rilievi.. Nell’impatto è morto sul colpo Bakaj Acron, albanese di 48 anni residente a San Benedetto del Tronto mentre l’altro camionista, Angelo Lucini di 39 anni di Castignano, è deceduto durante il trasporto in eliambulanza all’ospedale di Torrette.</h2>
      <address><time datetime="2019-11-25T13:57:07+00:00">25 Nov 2019, 13:57</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Drammatico scontro quello avvenuto questa mattina tra <b>due camion l</b>ungo il raccordo autostradale della <b>A14 Ascoli-Porto d’Ascoli (Ascoli Mare)</b>. Entrambe le persone alla guida dei due mezzi pesanti sono morte nell’incidente stradale. Si tratta dell’ albanese <b>Bakaj Acron</b> di 48 anni residente a San Benedetto del Tronto e di <b>Angelo Lucini</b> di 39 anni di <b>Castignano</b>, deceduto durante il trasporto in eliambulanza all'ospedale di Torrette. Il sinistro è avvenuto in un tratto della superstrada a doppio senso di percorrenza. Doppio senso di percorrenza causato da alcuni lavori in corso sull’altra corsia. Dinamica comunque ancora in fase di accertamento, <b>Polizia Stradale</b> sul posto per i rilievi. Non ci sono rimasti coinvolti altri automezzi.</p>
      <p>Pare che lo scontro sia avvenuto mentre uno degli articolati andava sulla corsia ristretta. Uno dei due mezzi pesanti avrebbe urtato un new jersey e sarebbe finito nella corsia opposta, proprio mentre transitava anche l’altro camion. Sul luogo anche il personale sanitario del <b>118</b>, giunto in ambulanza, per i soccorsi alle persone rimaste coinvolte dal sinistro. <b>Allertata l’eliambulanza</b> per il trasporto di uno dei feriti al Torrette di Ancona. Sul luogo anche i <b>Vigili del Fuoco. Code e disagi </b>lungo il tratto interessato dal <b>tragico incidente</b>, uscita obbligatoria agli svincoli di Monsampolo del Tronto (direzione Ascoli) e Spinetoli (direzione San Benedetto).</p>
    </article>
  </body>
</html>