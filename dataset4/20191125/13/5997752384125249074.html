<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/novi-sad/vucevic-i-fabrici-o-projektima-realizovanim-sa-eu_1070168.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T13:54:00+00:00"/>
    <meta property="og:title" content="Вучевић и Фабрици о пројектима реализованим са ЕУ"/>
    <meta property="og:description" content="Градоначелник Новог Сада Милош Вучевић састао се са шефом Делегације Европске уније у Републици Србији Семом Фабрицијем у Градској кући."/>
  </head>
  <body>
    <article>
      <h1>Вучевић и Фабрици о пројектима реализованим са ЕУ</h1>
      <h2>НОВИ САД - Градоначелник Новог Сада Милош Вучевић састао се са шефом Делегације Европске уније у Републици Србији Семом Фабрицијем у Градској кући.</h2>
      <address>
        <time datetime="2019-11-25T13:54:00+00:00">25 Nov 2019, 13:54</time>
      </address>
      <p>Током приликом изражено је задовољство досадашњом сарадњом на пројектима који су реализовани заједнички са Европском унијом и оцењено да ће се ангажман на том пољу наставити истим интензитетом.</p>
      <figure>
        <img src="http://www.rtv.rs/sr_ci/vojvodina/novi-sad/slike/2019/11/25/milos-vucevic-sem-fabrici.jpg"/>
        <figcaption>Град Нови Сад</figcaption>
      </figure>
      <p>Сем Фабрици се интересовао како напредује процес припрема Града за 2021. годину када ће бити Европска престоница културе, а градоначелник је нагласио да је задовољан досада обављеним послом, и да је Европска комисија позитивно оценила последњи извештај.</p>
      <p>Градоначелник је рекао да добро тече и реализација пројекта изградње нове зграде правосудних органа, такође подржаног од ЕУ, и оцењено је да ће по завршетку те инвестиције бити унапређени услови за рад у тој сфери.</p>
      <p>Вучевић и Фабрици осврнули су се и на рад ЕУ инфо кутка у Новом Саду, намењеног свим грађанима који имају питања у вези са Европском унијом, њеним институцијама и свим могућностима које Србији доноси приступање ЕУ, уз оцену да су такве активности на локалном нивоу од велике важности.</p>
      <figure>
        <iframe src="https://www.youtube.com/embed/Z1BzVxGxXoE" width="560" height="314" data-service="Youtube" scrolling="no"/>
      </figure>
    </article>
  </body>
</html>