<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/fisco-mira-al-bollo-auto-e-alle-imprese-che-evadono-le-tasse-629935"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T13:05:20+00:00"/>
    <meta property="og:title" content="Fisco: stretta contro le aziende che evadono e il bollo auto"/>
    <meta property="og:description" content="Nel mirino dell'Agenzia delle Entrate ci sono il bollo auto e le imposte di trascrizione al Pubblico registro, ma soprattutto le tasse evase dagli esercizi commerciali fantasma."/>
  </head>
  <body>
    <article>
      <h1>Fisco: stretta contro le aziende che evadono e il bollo auto</h1>
      <h2>Nel mirino dell'Agenzia delle Entrate ci sono il bollo auto e le imposte di trascrizione al Pubblico registro, ma soprattutto le tasse evase dagli esercizi commerciali fantasma.</h2>
      <address><time datetime="2019-11-25T13:05:20+00:00">25 Nov 2019, 13:05</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/fisco-controlli-bollo-auto-700x400.jpg"/>
      </figure>
      <p><b>Il Fisco italiano continua la caccia all’evasione</b> su mandato del Governo al fine di recuperare quanto più gettito possibile da riversare nella manovra economica che deve risanare il nostro Paese. <b>Nel mirino dell’Agenzia delle Entrate ci sono il bollo auto</b> e le imposte di trascrizione al Pubblico registro automobilistico, ma soprattutto <b>le tasse evase dagli esercizi commerciali</b> che aprono e chiudono l’attività nel giro di pochi giorni.</p>
      <p><b>Presi singolarmente sono esempi di evasioni di piccola entità</b>, ma se sommati tutti assieme possono contribuire in maniera decisiva a ridurre gli oltre 119 miliardi di mancati introiti fiscali. Per percepire questo tipo di evasioni, la Camera sta vagliando <b>due emendamenti ad hoc per creare una task force</b> a contrasto dei bolli auto non pagati e delle piccole imprese sconosciute al Fisco.</p>
      <h3>Fisco: stretta contro le aziende che evadono e il bollo auto</h3>
      <p><b>Secondo quanto scritto nella bozza</b> al vaglio del Governo e della Ragioneria generale dello Stato, depositato da oggi in commissione Finanze alla Camera, <b>la task force potrà avvalersi di un database integrato con gli archivi del Pubblico registro automobilistico</b>. Dati che saranno poi incrociati in modo simultaneo e sistematico con quelli degli archivi delle Regioni.</p>
      <p><a href="https://www.tecnoandroid.it/2019/11/18/fisco-irreprensibile-sui-controlli-esamina-conti-unicredit-e-intesa-625740"><b>Per quanto riguarda invece il contrasto all’attività irregolare delle imprese</b></a> commerciali che raggirano l’imposizione tributaria, sempre il Governo prevede un altro emendamento al decreto fiscale per <b>istituire un’altra task force che</b>, secondo il correttivo messo a punto dalla relatrice on. Ruocco, <b>sarà sotto il controllo degli uffici territoriali del Fisco, delle Fiamme Gialle e la polizia locale</b>. Secondo l’emendamento le de task force potrebbero portare in dote quasi 50 milioni di euro da ripartire nel triennio 2020-2021.</p>
    </article>
  </body>
</html>