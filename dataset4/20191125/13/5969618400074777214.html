<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/OlympicGames/h-nn-se-stelnei-tokio-gia-toys-olympiakous-agwnes-toy-2020.5644076.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T13:20:00+00:00"/>
    <meta property="og:title" content="Η NN σε στέλνει Τόκιο για τους Ολυμπιακούς Αγώνες του 2020"/>
    <meta property="og:description" content="Ο διαγωνισμός της NN Hellas θα σε κάνει... Ολυμπιονίκη, αφού θα διεκδικήσεις ένα ταξίδι στο Τόκιο για τους Ολυμπιακούς Αγώνες του 2020. Δες πώς."/>
  </head>
  <body>
    <article>
      <h1>Η NN σε στέλνει Τόκιο για τους Ολυμπιακούς Αγώνες του 2020</h1>
      <h2>Ο διαγωνισμός της NN Hellas θα σε κάνει... Ολυμπιονίκη, αφού θα διεκδικήσεις ένα ταξίδι στο Τόκιο για τους Ολυμπιακούς Αγώνες του 2020. Δες πώς.</h2>
      <address>
        <time datetime="2019-11-25T13:20:00+00:00">25 Nov 2019, 13:20</time>
      </address>
      <p>Είναι το 'ραντεβού' που περιμένει πώς και πώς κάθε φίλος του αθλητισμού. Είναι το παγκόσμιο αθλητικό γεγονός που κάθε τέσσερα χρόνια συγκεντρώνει τα βλέμματα εκατομμυρίων ανθρώπων. Είναι η στιγμή που κάθε αθλητής ανυπομονεί να ζήσει. Θυσίες, κόποι, ιδρώτας, συγκίνηση, ρεκόρ, μετάλλια. Οι Ολυμπιακοί Αγώνες είναι όλα αυτά και ακόμη περισσότερα.</p>
      <p>Και ποιος δεν θα ήθελε να ζήσει από κοντά μια Ολυμπιάδα; Να βρίσκεται στο μέρος όπου χτυπά η καρδιά του παγκόσμιου αθλητισμού και να ζήσει στιγμές που θα θυμάται για μια ολόκληρη ζωή. Πιθανότατα δεν υπάρχει άνθρωπος που θα έλεγε "όχι" σε μια τέτοια ευκαιρία. Υπάρχουν σίγουρα κάποιοι που έχουν ήδη κλείσει τα εισιτήριά τους και το καλοκαίρι θα βρίσκονται στο Τόκιο, που πέρα από τους Ολυμπιακούς Αγώνες, έχει πολλά ακόμη να δεις και να ζήσεις.</p>
      <figure>
        <img src="https://www.sport24.gr/Sports/OlympicGames/article5644120.ece/BINARY/w620/tokyo.jpg"/>
      </figure>
      <p> </p>
      <p>Για τους υπόλοιπους, αυτούς που δεν έχουν σχεδιάσει ένα ταξίδι στο Τόκιο, αλλά θέλουν πολύ να βρεθούν στην πρωτεύουσα της Ιαπωνίας για τους Ολυμπιακούς Αγώνες, έχει προνοήσει <a href="https://www.sport24.gr/Sports/OlympicGames/nn-hellas-xrysos-xorhgos-ths-ellhnikhs-olympiakhs-omadas-2018-2020.5197540.html">η NN Hellas, η οποία ως Χρυσός Χορηγός της Ελληνικής Ολυμπιακής Ομάδας</a> δίνει την ευκαιρία σε έναν μεγάλο τυχερό να ταξιδέψει δωρεάν στο Τόκιο για τους Ολυμπιακούς Αγώνες, αφού πρώτα τεστάρει τις γνώσεις του.</p>
      <p><b>Και εξηγούμαστε</b>.</p>
      <p>Με μια "βόλτα" στη facebook page της <a href="https://www.facebook.com/nnhellas/">NN Hellas</a> θα κληθείς να απαντήσεις σωστά σε ερωτήσεις σχετικές με τους Ολυμπιακούς Αγώνες του παρελθόντος, αλλά και σχετικές με τη διοργάνωση του 2020. Το μόνο που πρέπει να κάνεις είναι να απαντήσεις σωστά στις πέντε αυτές ερωτήσεις και έτσι απλά θα μπεις στην κλήρωση για να διεκδικήσεις ένα ταξίδι στο Τόκιο την περίοδο διεξαγωγής των Ολυμπιακών Αγώνων.</p>
      <figure>
        <img src="https://www.sport24.gr/yolo/article5644571.ece/BINARY/w620/NN-HOC_FB_contest_KeyVisual.jpg"/>
      </figure>
      <p> </p>
      <p>Δεν χρειάζεται να προσπαθήσεις πολύ. Αρκεί να 'ξεσκονίσεις' τις γνώσεις σου για την κορυφαία αθλητική διοργάνωση και μπορεί να είσαι στο τέλος εσύ ο μεγάλος νικητής, το όνομα του οποίου θα ανακοινωθεί στις 13 Δεκεμβρίου στη facebook page της ΝΝ Hellas.</p>
      <p>Από τις 25 Νοεμβρίου συντονίσου στο <a href="https://www.facebook.com/nnhellas/">facebook της NN Hellas</a> και καλή επιτυχία!</p>
    </article>
  </body>
</html>