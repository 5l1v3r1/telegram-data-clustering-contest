<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/guvernul-boris-johnson-luna-decembrie-infernala-ce-va-face-premierul-regatului-unit-daca-supravietuieste-alegerile-generale-decembrie-307377.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T13:54:45+00:00"/>
    <meta property="og:title" content="Guvernul Boris Johnson are o lună decembrie infernală: Ce va face premierul Regatului Unit dacă supraviețuiește după alegerile generale din 12 decembrie"/>
    <meta property="og:description" content="Guvernul din Marea Britanie a anunțat că noul parlament va fi convocat pentru data de 17 decembrie, iar Boris Johnson și echipa sa de miniștri își vor prezenta agenda legislativă în 19 decembrie, dacă vor..."/>
  </head>
  <body>
    <article>
      <h1>Guvernul Boris Johnson are o lună decembrie infernală: Ce va face premierul Regatului Unit dacă supraviețuiește după alegerile generale din 12 decembrie</h1>
      <address><time datetime="2019-11-25T13:54:45+00:00">25 Nov 2019, 13:54</time> by <a rel="author">Redacția B1.ro</a></address>
      <p>Guvernul din <a href="https://www.b1.ro/tag/marea-britanie-51154.html">Marea Britanie</a> a anunțat că noul parlament va fi convocat pentru data de 17 decembrie, iar <a href="https://www.b1.ro/tag/boris-johnson-280053.html">Boris Johnson</a> și echipa sa de miniștri își vor prezenta agenda legislativă în 19 decembrie, dacă vor rămâne în Downing Street după alegerile generale din 12 decembrie, potrivit Reuters preluat de <a href="https://www.agerpres.ro/politica-externa/2019/11/25/marea-britanie-noul-parlament-va-fi-convocat-pentru-12-decembrie-anunta-guvernul--409270">Agerpres</a>.</p>
      <p>Londra a precizat că, în cazul unei schimbări guvernamentale, planurile vor fi, la rândul lor, modificate. <br/>Alegerile din <a href="https://www.b1.ro/tag/marea-britanie-51154.html">Marea Britanie</a> se vor desfăşura cu trei ani înainte de termen după ce parlamentul nu a reuşit să depăşească blocajul legat de Brexit.</p>
      <p>Partidul Conservator al lui <a href="https://www.b1.ro/tag/boris-johnson-280053.html">Boris Johnson</a>, care s-a angajat că va veni înainte de Crăciun în faţa parlamentului cu legile necesare pentru Brexit, conduce în faţa Partidului Laburist în sondaje înaintea ultimelor două săptămâni de campanie, dar rezultatul este dificil de prezis în condiţiile în care Brexitul a tulburat liniile tradiţionale de partid.</p>
      <p>Planul de reunire rapidă a parlamentului pentru 'Discursul Reginei', prin care suverana Elisabeta a II-a deschide în mod oficial lucrările legislativului şi prezintă agenda guvernului, scoate în evidenţă promisiunea de campanie a lui Johnson privind ieşirea cât mai rapidă din Uniunea Europeană.</p>
    </article>
  </body>
</html>