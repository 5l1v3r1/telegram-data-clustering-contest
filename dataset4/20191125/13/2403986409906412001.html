<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/peregovori_zelenskogo_z_putinim_shho_pro_tse_dumayut_ukrayintsi_n1239058"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:42:00+00:00"/>
    <meta property="og:title" content="Як українці ставляться до переговорів Зеленського з Путіним – опитування"/>
    <meta property="og:description" content="Більшість громадян України позитивно ставляться до рішення президента Володимира Зеленського ініціювати переговори із очільником Кремля Володимиром Путіним."/>
  </head>
  <body>
    <article>
      <h1>Як українці ставляться до переговорів Зеленського з Путіним – опитування</h1>
      <address><time datetime="2019-11-25T13:42:00+00:00">25 Nov 2019, 13:42</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Більшість громадян України позитивно ставляться до рішення президента Володимира Зеленського ініціювати переговори із очільником Кремля Володимиром Путіним.</b>
      </p>
      <p>Підтримують таке рішення три чверті українців, про це свідчать дані соціологічні <a href="https://dif.org.ua/uploads/pdf/3392278205ddb9ac50d65e5.92142302.pdf">дослідження</a>  за листопад, проведене фондом "Демократичні ініціативи" імені Ілька Кучеріва спільно з Київським міжнародним інститутом соціології.</p>
      <blockquote>Цікаво:<a href="https://24tv.ua/normandska_zustrich_2019_koli_zustrich_de_proyde_prognoz_n1235676"> Нормандська зустріч: чому Путін погодився і які умови висуватиме Росія</a></blockquote>
      <h3>Як Українці ставляться до можливих переговорів Зеленського із Путіним: </h3>
      <ul>
        <li>Підтримують – 75%;</li>
        <li>Не підтримують –15,1%.</li>
        <li>Байдуже – 2,6%</li>
        <li>Не визначилися із відповіддю – 7,3%.</li>
      </ul>
      <blockquote>Загалом <b>36% </b>громадян у листопаді вважали, що Україна рухається у правильному напрямі. Ще <b>39% </b>переконані, що напрям руху України зараз є неправильним.</blockquote>
      <p>Що цікаво, у правильності руху країни переважно переконані виборці партії "Слуга народу": <b>50%</b> вважають напрям руху правильним, а<b> 25%</b> – неправильним.</p>
      <p>А от виборці партій "Опозиційна платформа "За життя" та "Європейська солідарність" впевнені у протилежному: відповідно<b> 69%</b> і <b>74% </b>оцінюють напрям руху країни як неправильний.</p>
      <h3>Що про переговори кажуть Зеленський і Путін? </h3>
      <ul>
        <li>Ще під час передвиборчої президентської кампанії Володимир Зеленський заявляв, аби припинити війну на Донбасі треба йти на переговори з Росією. Пропонував долучити до цього також Британію та США.</li>
        <li>23 травня український <a href="https://24tv.ua/zelenskiy_nazvav_rosiyu_agresorom_n1157282">президент публічно назвав Російську Федерацію агресором</a>. Він додав, що під час<a href="https://24tv.ua/shho_zelenskiy_skazhe_putinu_pid_chas_zustrichi_ziznannya_prezidenta_n1167587"> ймовірної зустрічі </a><a href="https://24tv.ua/shho_zelenskiy_skazhe_putinu_pid_chas_zustrichi_ziznannya_prezidenta_n1167587">з Путіним</a> нагадає йому, кому насправді належать Крим і Донбас.</li>
        <li>Загалом український президент мав щонайменше 3 телефонні розмови з лідером країни-агресора. Вони обговорювали зустріч у "нормандському форматі", врегулювання військових дій на Донбасі та обмін полоненими, який відбувся 7 вересня.</li>
      </ul>
      <p>Глава держави визнає необхідність двосторонньої зустрічі з російським президентом Володимиром Путіним для припинення війни на Донбасі, проте її перспектива зараз не обговорюється. Однак 9 грудня у Парижі відбудеться <b><a href="https://24tv.ua/normandskiy_format_tag4978/">нормандський саміт</a></b>, там Зеленський вперше зустрінеться із очільником Кремля, присутніми також будуть канцлерка Німеччини Ангела Меркель та Еммануель Макрон. </p>
      <figure>
        <img src="https://24tv.ua/resources/photos/news/620_DIR/201911/1239058_10241139.png?201911142437"/>
      </figure>
    </article>
  </body>
</html>