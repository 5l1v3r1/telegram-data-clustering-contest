<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/ztl-permesso-invalidi-scaduto-la-multa-va-pagata-469125.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T13:00:50+00:00"/>
    <meta property="og:title" content="ZTL, permesso invalidi scaduto: la multa va pagata"/>
    <meta property="og:description" content="Sentenza della Corte di Cassazione che obbliga al pagamento delle sanzioni in area a traffico limitato se pass invalidi è scaduto"/>
  </head>
  <body>
    <article>
      <h1>ZTL, permesso invalidi scaduto: la multa va pagata</h1>
      <h2>Sentenza della Corte di Cassazione che obbliga al pagamento delle sanzioni in area a traffico limitato se pass invalidi è scaduto</h2>
      <address><time datetime="2019-11-25T13:00:50+00:00">25 Nov 2019, 13:00</time> by <a rel="author">Gianluca Sepe</a></address>
      <p>Con il pass invalidi scaduto non è possibile entrare in <b>ZTL</b>. Se lo si fa, la multa è inevitabile. Lo dice la <b>Corte di Cassazione</b> che ha giudicato valida la sanzione se il permesso risulta essere scaduto, anche in caso di successivo rinnovo.</p>
      <blockquote>
        <a href="https://www.formulapassion.it/automoto/mobility/monopattini-elettrici-parte-la-sperimentazione-a-torino-466602.html">Monopattini elettrici, parte la sperimentazione a Torino</a>
      </blockquote>
      <p>Niente<b> “buonafede” o errore “scusabile”</b> dunque. L’ordinanza 30483/19, depositata il 21 novembre, stabilisce che l’ingresso in area a traffico limitato con un pass scaduto rappresenta una negligenza non giustificabile e per questo va sanzionata. La sentenza della Cassazione arriva in seguito ad un caso avvenuto a Rimini dove un automobilista per due volte era entrato in ZTL con <b>permesso invalidi scaduto</b> e successivamente aveva sostenuto di aver compiuto la violazione in “buonafede” in quanto non si era accorto che il suo permesso fosse scaduto e di conseguenza di non averlo potuto rinnovare in tempo.</p>
      <p>Gli Ermellini non hanno fatto altro che confermare quanto già sottolineato in Tribunale da Prefettura e Giudice di Pace, con la corte che aveva sottolineato come si dovesse parlare in questo caso di “negligenza rispetto all’onere del tempestivo rinnovo del permesso”</p>
      <footer>RIPRODUZIONE RISERVATA</footer>
    </article>
  </body>
</html>