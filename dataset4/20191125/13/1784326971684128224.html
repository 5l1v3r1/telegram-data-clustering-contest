<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/25/kim-kardashian-markaja-mar-sikeresebb-mint-kylie-jennere/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Kim Kardashian márkája már sikeresebb, mint Kylie Jenneré"/>
    <meta property="og:description" content="Úgy látszik, a popsikirálynő nem hagyja a húgát nyerni…"/>
  </head>
  <body>
    <article>
      <h1>Kim Kardashian márkája már sikeresebb, mint Kylie Jenneré</h1>
      <h2>Úgy látszik, a popsikirálynő nem hagyja a húgát nyerni…</h2>
      <address><time datetime="2019-11-25T13:11:00+00:00">25 Nov 2019, 13:11</time> by <a rel="author">Cosmopolitan.hu</a></address>
      <p>Egy éve (szinte) mindenkit sokkolt, hogy <b>a Forbes magazin Kylie Jennert nevezte meg a legfiatalabb self-made milliárdosnak</b>, <a href="https://cosmopolitan.hu/sztarhirek/2018/07/12/kylie-jenner-legyozheti-mark-zuckerberget/">amivel még Mark Zuckerberget is megelőzte</a>. A sztárnak amúgy 3 évig tartott, mire egy milliárdos sminkbirodalmat teremtett a Kylie Cosmetics-el – de úgy néz ki, <b>Kimnek sikerülhet leköröznie őt.</b></p>
      <p><b>A popsikirálynő még nyáron mutatta be legújabb cégét</b>, amin 15 évig dolgozott – azonban a KIMONOS Solutionwear a szerencsétlen névválasztás miatt <a href="https://cosmopolitan.hu/szepseg/2019/06/26/valami-nagyon-nem-stimmel-kim-kardashian-uj-termekevel/">az elején egy kis botrányba keveredett</a>, ezért Kim visszavonult, és újrabrandelte a céget. Szeptemberben pedig<b> piacra dobta a SKIMS alakformáló fehérnemű márkát</b>, ami azonnal elképesztő siker lett: percek alatt 2 millió dollárt zsebelt be érte Kim. Ráadásul azóta is folyamatosan új termékekkel, fazonokkal és színekkel rukkol elő, és <b>minden alkalommal elkapkodják az összes darabot.</b></p>
      <p><b>A legutóbbi kollekcióba Kim híres „ciciragasztója” is bekerült</b>, amit a rajongók megint pillanatok alatt felvásároltak. <i>„Több mint 1 millió ember volt várólistán az új készletnél, és percek alatt elfogytak a legnépszerűbb fazonok és méretek.”</i> Szóval Kim cége<b> úton van az 1 milliárdos bevétel felé, amit rekordidő alatt érhet el</b> – még Kylie-t is megelőzve.</p>
      <h3>Tök izgalmas ez a tesórivalizálás, csak dráma ne legyen belőle a végén… Neked bejön Kim új márkája?</h3>
    </article>
  </body>
</html>