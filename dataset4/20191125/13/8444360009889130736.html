<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/eksarthrothike-speira-pou-eixe-rimaksei-ta-oreina-tis-ileias-tis-axaias-kai-tis-arkadias/2922983/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T13:28:52+00:00"/>
    <meta property="og:title" content="Εξαρθρώθηκε σπείρα που είχε ρημάξει τα ορεινά της Ηλείας, της Αχαΐας και της Αρκαδίας"/>
    <meta property="og:description" content="Στη φάκα της αστυνομίας πιάστηκε μια σπείρα που βρίσκεται πίσω από πλήθος κλοπών που διαπράχθηκαν ορεινές περιοχές της Ηλείας, της Αχαΐας και της Αρκαδίας"/>
  </head>
  <body>
    <article>
      <h1>Εξαρθρώθηκε σπείρα που είχε ρημάξει τα ορεινά της Ηλείας, της Αχαΐας και της Αρκαδίας</h1>
      <h2>Στη φάκα της αστυνομίας πιάστηκε μια σπείρα που βρίσκεται πίσω από πλήθος κλοπών που διαπράχθηκαν ορεινές περιοχές της Ηλείας, της Αχαΐας και της Αρκαδίας</h2>
      <address><time datetime="2019-11-25T13:28:52+00:00">25 Nov 2019, 13:28</time> by <a rel="author">Newsit Newsroom</a></address>
      <p>Την σπείρα εξάρθρωσαν οι αστυνομικοί της Ασφάλειας Πύργου, σε συνεργασία με συναδέλφους τους της Ασφαλείας Τρίπολης, συλλαμβάνοντας τέσσερις άνδρες ηλικίας 33,25,21 και 17 ετών αντίστοιχα.</p>
      <p>Η σπείρα εξαρθρώθηκε όταν αστυνομικοί της Ασφάλειας Τρίπολης, οι οποίοι έκαναν έρευνα για τις υποθέσεις κλοπών σε ορεινές περιοχές της Αρκαδίας, προσήγαγαν στην Ασφάλεια Πύργου τους τέσσερις άνδρες.</p>
      <p>Από τις έρευνες προέκυψε πως οι συλληφθέντες, είχαν διαπράξει από τις 14 έως τις 17 Νοεμβρίου οκτώ κλοπές και τέσσερις απόπειρες κλοπών, σε σπίτια, σε ορεινές περιοχές της Ηλείας, της Αχαΐας και της Αρκαδίας, με λεία χρήματα και κοσμήματα.</p>
      <p>Ο τρόπου που δρούσε η σπείρα ήταν ο εξής: Είχαν παραποιήσει με μονωτική ταινία τις πινακίδες κυκλοφορίας αυτοκινήτου του 21χρονου και με αυτό μετέβαιναν κυρίως σε απομακρυσμένα ορεινά χωριά, όπου έκαναν τις κλοπές. Οι συλληφθέντες θα οδηγηθούν στον εισαγγελέα Πρωτοδικών Ηλείας.</p>
    </article>
  </body>
</html>