<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549916.html/%D8%A8%D8%B3%DB%8C%D8%AC-%D8%A8%D8%A7%D8%B2%D9%88%DB%8C-%D9%82%D8%AF%D8%B1%D8%AA%D9%85%D9%86%D8%AF-%D8%AF%D8%B1-%D9%85%D9%82%D8%A7%D8%A8%D9%84-%D8%B4%DB%8C%D8%B7%D9%86%D8%AA-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D9%86%D8%B8%D8%A7%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:28:00+00:00"/>
    <meta property="og:title" content="بسیج بازوی قدرتمند در مقابل شیطنت‌های دشمنان نظام است"/>
    <meta property="og:description" content="فرمانده ناحیه مقاومت بسیج پلدختر گفت: بسیج نیرویی با اراده و مردمی در مقابله با استکبار و شیطنت های دشمنان نظام بازوی مهمی است."/>
  </head>
  <body>
    <article>
      <h1>بسیج بازوی قدرتمند در مقابل شیطنت‌های دشمنان نظام است</h1>
      <h2>فرمانده ناحیه مقاومت بسیج پلدختر:</h2>
      <address>
        <time datetime="2019-11-25T13:28:00+00:00">25 Nov 2019, 13:28</time>
      </address>
      <p>فرمانده ناحیه مقاومت بسیج پلدختر گفت: بسیج نیرویی با اراده و مردمی در مقابله با استکبار و شیطنت های دشمنان نظام بازوی مهمی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ منصور کریمی در گفت‌وگو با خبرنگار <a href="http://safiraflak.ir/?p=2100">سفیرافلاک</a> با تاکید بر اینکه بسیج امید ملت ایران است اظهار داشت: بسیج نیرویی با اراده و مردمی در مقابله با استکبار و شیطنت های دشمنان نظام بازوی مهمی است.</p>
      <p>وی افزود: در دوران دفاع مقدس کارنامه بسیج سراسر افتخار و موفقیت است به طوری که با دست خالی در برابر استکبار تا دندان مسلح ایستادند و اجازه ندادند یک وجب خاک ایران اسلامی به دست دشمن بیفتد.</p>
      <p>فرمانده ناحیه مقاومت بسیج پلدختر با تاکید بر اینکه بسیج همیشه در کنار مردم است عنوان کرد: امروز بسیجیان با ولایتمداری و بصیرت گوش به فرمان مقام معظم رهبری در میدان عمل هستند.</p>
      <p>وی گفت: بسیج و تشکل بسیجی ریشه در ازخودگذشتگی، ایثار و شهامت دارد و جوانان بسیجی و انقلابی ایران همواره الگوی دنیا و به‌ویژه جهان اسلام است.</p>
      <p>کریمی تصریح کرد:تفکر بسیجی خالصانه است، تشکل بسیجی ریشه در متن و بطن جامعه دارد و تفکر بسیجی خالصانه است و تشکل بسیجی ریشه در متن و بطن جامعه دارد.</p>
      <p>وی خاطرنشان کرد: :هدف از تشکیل بسیج، نگهبانی از انقلاب اسلامی و دستاوردهای آن و جهاد در راه خدا و گسترش حاکمیت قانون خدا در جهان طبق قوانین جمهوری اسلامی ایران و تقویت کامل بنیه دفاعی از طریق همکاری با سایر نیروهای مسلح و همچنین کمک به مردم هنگام بروز بلا و حوادث غیر مترقبه است.</p>
      <p>فرمانده ناحیه مقاومت بسیج پلدختر اظهارداشت: بسیج در زمان سیلاب ۱۲فروردین امسال در کنار مردم بود به طوری که پس از گذشت ۹ماه از این رخداد در امر ساخت وساز و بازسازی در کنار سیل زدگان هستند.</p>
      <p>انتهای پیام/</p>
    </article>
  </body>
</html>