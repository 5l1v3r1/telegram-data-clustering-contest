<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710095"/>
    <meta property="og:site_name" content="ישראל היום"/>
    <meta property="article:published_time" content="2019-11-25T13:18:28+00:00"/>
    <meta property="og:title" content="&quot;ארב ודקר&quot;: תושב חיפה הורשע ברצח אשתו"/>
    <meta property="og:description" content="ביהמ&quot;ש המחוזי בחיפה קבע כי אטירסאו אינעלם רצח בדקירות סכין את זוגתו • משפחת הנרצחת: &quot;היינו רוצים עונש מוות&quot;משפט"/>
  </head>
  <body>
    <article>
      <h1>"ארב ודקר": תושב חיפה הורשע ברצח אשתו</h1>
      <h2>ביהמ"ש המחוזי בחיפה קבע כי אטירסאו אינעלם רצח בדקירות סכין את זוגתו לאחר שנים של יחסים מעורערים • משפחת הנרצחת: "היינו רוצים עונש מוות"</h2>
      <address><time datetime="2019-11-25T13:18:28+00:00">25 Nov 2019, 13:18</time> by <a rel="author" href="https://www.israelhayom.co.il/writer_articles?tid=89597" target="_blank">דניאל סיריוטי</a></address>
      <p><a href="https://www.israelhayom.co.il/article/709801">בית המשפט המחוזי בחיפה הרשיע היום</a> (שני) ברצח את אטירסאו אינעלם, תושב העיר בן 44, שלפני כשנה הרג את אשתו בדקירות סכין.</p>
      <p>אחותה של הנרצחת אמרה בבית המשפט: "קשה להתמודד עם זה. הילדים מתגעגעים לאמא שלהם. לא קל לראות את הבנאדם הזה. ולראות בטלוויזיה עוד קורבן, ועוד אישה נרצחת. המצב קשה. אנחנו רואים אנשים שבוכים כמו שאנחנו בוכים. היינו רוצים עונש מוות שירגיש את הכאבים שלה".</p>
      <p>מכתב האישום עולה כי במשך שנים שררו בין הנאשם לבין אשתו המנוחה יחסים מעורערים, ובחודשים שקדמו לרצח התגוררה המנוחה עם ארבעת ילדיהם בדירה בבניין ברחוב אריה לוין בחיפה, כאשר הנאשם התגורר בעיר לוד.</p>
      <p>על פי הנכתב בכתב האישום, החליט הנאשם לרצוח את המנוחה ונסע מלוד לחיפה על מנת לבצע את הרצח. הנאשם הגיע סמוך לבניין כשהוא מצויד בסכין והמתין למנוחה ברחוב. </p>
      <p>בעת שהמנוחה חזרה ממקום עבודתה והתקרבה לבניין, התנפל עליה הנאשם ודקר אותה באמצעות הסכין שמונה דקירות בצווארה, בגבה, במותנה, בכתפה ובפניה, וכן גרם לה לארבעה חתכים ביד, בפנים, באוזן ובבית החזה.   </p>
      <p>הפרקליטות ביקשה מבית המשפט להורות על מעצרו של הנאשם עד לתום ההליכים המשפטיים נגדו.</p>
    </article>
  </body>
</html>