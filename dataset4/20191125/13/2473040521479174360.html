<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247214/ponta-se-ofera-sa-reformeze-stanga-dupa-esecul-psd.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T13:55:20+00:00"/>
    <meta property="og:title" content="Ponta se ofera sa reformeze stanga dupa esecul PSD"/>
    <meta property="og:description" content="Pro Romania sustine ca este dispusa „sa colaboreze cu fortele politice social-democrate pentru consolidarea unei opozitii constructive”, in conditiile in care „pe fondul unor grave erori si a unei strategii falimentare a conducerii PSD avem o dominatie incontestabila a fortelor politice de dreapta”, se arata intr-un comunicat de presa al formatiunii conduse de Victor Ponta."/>
  </head>
  <body>
    <article>
      <h1>Ponta se ofera sa reformeze stanga dupa esecul PSD</h1>
      <address>
        <time datetime="2019-11-25T13:55:20+00:00">25 Nov 2019, 13:55</time>
      </address>
      <p>
        <b>Pro Romania sustine ca este dispusa „sa colaboreze cu fortele politice social-democrate pentru consolidarea unei opozitii constructive”, in conditiile in care „pe fondul unor grave erori si a unei strategii falimentare a conducerii PSD avem o dominatie incontestabila a fortelor politice de dreapta”, se arata intr-un comunicat de presa al formatiunii conduse de Victor Ponta.</b>
      </p>
      <p>„La fel ca in 2010, Romania se pregateste de o grava criza economica si sociala, iar guvernul de dreapta nu este capabil sa ofere solutiile competente si profesioniste necesare. Pretul va fi platit, din nou, de oamenii care traiesc in Romania si de firmele romanesti. Avem nevoie de o reforma profunda si fara compromisuri a stangii, care sa ii dea sansa de a se reafirma ca opozitie si alternativa serioasa, capabila sa ii apere pe oamenii obisnuiti de efectele crizei si ale proastei guvernari. PRO Romania isi propune sa fie promotorul reformei si unitatii stangii moderne si pro-europene in perioada 2020-2024”, precizeaza sursa citata.<br/><br/>Pro Romania sustine ca intre conditiile pe care cei care vor reformarea stangii sunt asumarea greselilor strategice, iesirea din scena a liderilor care au dus la „dezastrul de azi”, adaptarea la schimbarile din societate, inclusiv din diaspora, si reforma interna.</p>
    </article>
  </body>
</html>