<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/azioni-rally-natale-previsioni-driver/"/>
    <meta property="og:site_name" content="Trend Online"/>
    <meta property="article:published_time" content="2019-11-25T13:44:00+00:00"/>
    <meta property="og:title" content="Azioni: rally di Natale, buone e cattive notizie per quest'anno"/>
    <meta property="og:description" content="A quanti si chiedono se nel 2019 ci sarà il rally di Natale, arriva in maniera chiara la risposta di Ethenea, con una previsione diversa dal solito."/>
  </head>
  <body>
    <article>
      <h1>Azioni: rally di Natale, buone e cattive notizie per quest'anno</h1>
      <h2>A quanti si chiedono se anche quest'anno ci sarà il rally di fine anno, arriva in maniera chiara la risposta di Ethenea, con una previsione diversa dal solito. I driver nel breve.</h2>
      <address><time datetime="2019-11-25T13:44:00+00:00">25 Nov 2019, 13:44</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>La nuova settimana è partita bene per le Borse europee che dopo le incertezze della scorsa otta oggi si muovono in positivo, in attesa di segnali da Wall Street che, stando alla lettura dei futures sugli indici, dovrebbe avviare gli scambi in progresso.</p>
      <p>In questo particolare periodo dell'anno, come di consueto, gli investitori si interrogano sulla possibilità o meno di assistere al classico rally di Natale o di fine anno.</p>
      <h3>Borse: sarà rally di fine anno anche nel 2019?</h3>
      <p>Come spiegato da Harald Berres, portfolio manager di Ethenea, società di investimento indipendente con base in Lussemburgo, il mito del rally di fine anno è nato in ragione della ripresa spesso mostrata dalle Borse tra novembre e dicembre dopo l'andamento meno favorevole dell'estate e dell'autunno.</p>
      <p>L'esperto spiega che in realtà si tratta di un rally di dicembre e non di un effettivo rally di fine anno, visto che tra Natale e Capodanno la stagione delle vacanze si traduce in un turnover di Borsa che è troppo debole per stimolare i mercati.</p>
      <h3>Borse: Ethenea, il rally di fine anno è già partito, ma finirà in anticipo</h3>
      <p>Alla domanda se anche nel 2019 ci sarà l'atteso rally di Natale, Berres risponde che in realtà siamo già nel bel mezzo del rally, evidenziando che nelle ultime quattro settimane tutti gli indici azionari sono cresciuti in maniera vistosa.</p>
      <p>I mercati azionari sono letteralmente decollati da metà settembre, con un'impennata dei prezzi, grazie ad un miglioramento del sentiment che porta a tratteggiare un quadro ottimistico.</p>
      <p>L'esperto però segnala che un entusiasmo eccessivo può essere dannoso per i mercati, motivo per cui è improbabile che assisteremo ad una prosecuzione del bull market a questi ritmi.</p>
      <footer>
        <a href="https://www.trend-online.com/prp/azioni-rally-natale-previsioni-driver/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>