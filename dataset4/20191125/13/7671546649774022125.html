<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915033"/>
    <meta property="og:site_name" content="Dnevnik"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Turčija bo prvič preizkusila ruski protiraketni sistem"/>
    <meta property="og:description" content="Po spornem nakupu ruskega protiraketnega sistema S-400 namerava Turčija sedaj sistem prvič preizkusiti. To naj bi storila danes in v torek v provinci Ankara. V oporišču M&amp;#252;rted naj bi preizkusili radarsko sledenje vojaškemu lovcu F-16."/>
  </head>
  <body>
    <article>
      <h1>Turčija bo prvič preizkusila ruski protiraketni sistem</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">STA</a></address>
      <p>
        <b>Po spornem nakupu ruskega protiraketnega sistema S-400 namerava Turčija sedaj sistem prvič preizkusiti. To naj bi storila danes in v torek v provinci Ankara. V oporišču Mürted naj bi preizkusili radarsko sledenje vojaškemu lovcu F-16.</b>
      </p>
      <p>Uradne potrditve medijskega poročanja še ni. Iz guvernerjevega urada so sporočil zgolj, da bodo nad Ankaro izvajali vadbene prelete tudi na nizki zračni višini, poroča nemška tiskovna agencija dpa. Po oceni poznavalcev, bi to lahko še poglobilo razhajanja med Turčijo in ZDA ter morebiti celo pomenilo uvedbo sankcij, navaja na spletni strani Bloomberg.</p>
      <p>Turčija je ruski protiraketni sistem S-400 kupila letos poleti. Nakup je imel obremenil odnose med Turčijo in ZDA, ki sta članici zveze Nato. V Washingtonu se bojijo, da bi lahko Rusija prek tega protiraketnega sistema pridobila podatke tudi o naprednih ameriških lovcih F-35.</p>
      <p>Turčija je bila partnerka pri gradnji tega vojaškega letala in je nameravala kupiti več letal F-35. Zaradi pogodbe z Moskvo pa so ZDA Turčijo izključile iz programa F-35.</p>
      <p>Po srečanju s predsednikom ZDA Donaldom Trumpom v Washingtonu sredi novembra je turški predsednik Recep Tayyjip Erdogan zatrdil, da se Ankara ne namerava odpovedati ruskemu protiraketnemu sistemu S-400.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042915119/kronika/foto-albanijo-stresel-mocan-potres-cutili-so-ga-tudi-v-sloveniji"/>
        <a href="https://www.dnevnik.si/1042915105/sport/rokomet/uros-bregar-trener-rokometasic-krima-in-selektor-zenske-reprezentance-slovenije-nikogar-ne-bom-prosil-in-silil-naj-igra-za-slovenijo"/>
        <a href="https://www.dnevnik.si/1042915117/slovenija/zaradi-prometne-nesrece-zastoji-na-stajerski-avtocesti-"/>
        <a href="https://www.dnevnik.si/1042915074/kultura/oder/alexander-manuiloff-bolgarski-dramatik-in-pisatelj-iz-mehurcka-v-realnost"/>
        <a href="https://www.dnevnik.si/kartica/1042915067"/>
      </related>
    </article>
  </body>
</html>