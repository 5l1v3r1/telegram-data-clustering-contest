<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905161/wolf-gunt-paintsil-weer-kansen-bij-genk-dit-is-een-nieuwe-start-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T13:27:00+00:00"/>
    <meta property="og:title" content="Wolf gunt Paintsil weer kansen bij Genk: &quot;Dit is een nieuwe start&quot;"/>
    <meta property="og:description" content="Hannes Wolf is er niet in geslaagd om zijn eerste wedstrijd als coach van KRC Genk te winnen. De Limburgers raakten niet verder dan een 2-2 gelijkspel tegen Moeskroen. In die partij maakte Wolf ook enkele opvallende keuzes."/>
  </head>
  <body>
    <article>
      <h1>Wolf gunt Paintsil weer kansen bij Genk: "Dit is een nieuwe start"</h1>
      <address>
        <time datetime="2019-11-25T13:27:00+00:00">25 Nov 2019, 13:27</time>
      </address>
      <p>
        <b>Hannes Wolf is er niet in geslaagd om zijn eerste wedstrijd als coach van KRC Genk te winnen. De Limburgers raakten niet verder dan een 2-2 gelijkspel tegen Moeskroen. In die partij maakte Wolf ook enkele opvallende keuzes.</b>
      </p>
      <p>Genk kwam opvallend offensiever voor de dag. Ook Joseph Paintsil, die bij Felice Mazzu amper kansen kreeg, mocht nog eens opdraven. Een verrassende keuze van Wolf die zeker niet slecht uitpakte. De Ghanees liet ondanks het gebrek aan wedstrijdritme toch mooie dingen zien.</p>
      <p>"Voor mij voelt dit als een nieuwe start bij Racing Genk en ik wil de geboden kans met beide handen grijpen", gaf Paintsil aan bij <i>Het Laatste Nieuws</i>. Dat het beter moet en hij nog efficiënter moet zijn, weet Paintsil ook. "Doodjammer, één van die kansen had altijd een goal moeten zijn."</p>
      <p>Terugblikken op de periode onder Felice Mazzu wil hij niet te vaak meer doen. "Een uitleg over mijn weinige speeltijd heb ik niet gekregen. Dat is voetbal", besloot hij.</p>
    </article>
  </body>
</html>