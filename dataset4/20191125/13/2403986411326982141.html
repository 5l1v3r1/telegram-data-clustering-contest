<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nefodov_rozpoviv_pro_shho_govoriv_z_tinovim_premyerom_n1231927"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:04:00+00:00"/>
    <meta property="og:title" content="Нефьодов розповів, про що говорив з &quot;тіньовим прем'єром&quot;"/>
    <meta property="og:description" content="За словами Андрія Богдана, Офіс Президента України користується послугами колишнього керівника СБУ та віцепрем'єром часів президента Януковича Валерія Хорошковського. Політик консультує команду Зеленського у питаннях української митниці."/>
  </head>
  <body>
    <article>
      <h1>Нефьодов розповів, про що говорив з "тіньовим прем'єром"</h1>
      <address><time datetime="2019-11-25T13:04:00+00:00">25 Nov 2019, 13:04</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>За словами Андрія Богдана, Офіс Президента України користується послугами колишнього керівника СБУ та віцепрем'єром часів президента Януковича Валерія Хорошковського. Політик консультує команду Зеленського у питаннях української митниці.</b>
      </p>
      <p>В ексклюзивному інтерв'ю для 24 каналу новий очільник митниці Максим Нефьодов, що зустрічався з Валерієм Хорошковським, однак це було на спільних великих зустрічах.</p>
      <blockquote>Читайте також: <a href="https://24tv.ua/na_ukrayinskiy_mitnitsi_zrostut_zarplati_v_kogo_i_na_skilki_n1231805">На українській митниці зростуть зарплати: в кого і на скільки</a></blockquote>
      <p>Він зазначив, що мав можливість поспілкуватися з ним лише кілька десятків хвилин. Тоді він питав, як йому працювалось, що, можливо, працювало чи не працювало за часів, коли він був на митниці років десять тому.</p>
      <aside>З паном Хорошковським у телефонному режимі не спілкувався. Під час зустрічей він розповів про те, як у нього була налагоджена робота на селекторах. Як щодня контролювалася вартість і обсяги по двадцяти найбільших товарних групах. Це такі досить цікаві практичні невеликі поради,<cite>– сказав Нефьодов.</cite></aside>
      <p>Очільник митниці заявив, що більше ніяких конкретних коментарів чи ідей він не отримував. Водночас Максим Нефьодов підкреслив, що готовий сприймати практичні поради з будь-якого боку.</p>
      <blockquote><b>► Хто такий Валерій Хорошковський?</b><br/><br/>Це український політик і бізнесмен, був керівником СБУ та віцепрем'єром часів президента Януковича. Виїхав з України у 2012 році. Раніше – власник телеканалу "Інтер". Економіст, генерал. Цікаво, що у 2010 номінувався на антипремію "Будяк року" за використання спецслужби для системного обмеження громадянських свобод.<br/><br/>За даними "Інформаційного опору" Хорошковський практично повністю згорнув роботу з протидії СБУ російським спецслужбам. Валерій Хорошковський мав конфлікт із прем'єром Миколою Азаровим. У грудні 2012 року він написав заяву про звільнення з посади віцепрем'єра через "незгоду щодо повторного призначення Миколи Азарова на посаду прем'єра".</blockquote>
      <p>На питання "чому суспільство і журналістів-розслідувачів обурило, що команду президента консультує пан Хорошковський?" Нефьодов вбачає у цьому політичне забарвлення.</p>
      <aside>Звичайно, багато людей оцінюють це політичне забарвлення достатньо специфічно або негативно. Я розумію звичайні підозри суспільства. Ніхто ж не вірить, що реформи можуть бути справжніми. Саме тому людям дуже хочеться вірити, що я буду працювати лише якимось там обличчям, а насправді всі рішення будуть приймати якісь потужні старі політичні особистості за моєю спиною,<cite>– зауважив Нефьодов. </cite></aside>
      <figure>
        <img src="https://24tv.ua/resources/photos/news/620_DIR/201911/1231927_10040211.jpg?201911111115"/>
        <figcaption>Очільник митниці Нефьодов</figcaption>
      </figure>
      <p>
        <b>Чому Хорошковського називають "тіньовим прем'єром"?</b>
      </p>
      <p>Після повернення Валерія Хорошковського до України його почали називати "тіньовим прем'єром". Це пов'язане з тим, що він щонайменше двічі відвідував Зеленського на Банковій, про що свідчить <a href="https://24tv.ua/zhurnalisti_zafilmuvali_viziti_horoshkovskogo_na_bankoviy_videodokaz_n1217923">розслідування журналістів програми "Схеми".</a> Після цих візитів почалися розмови про те, що Хорошковського зробили прихованим, неофіційним радником. Натомість в Офісі Президента пояснили, що політик консультує команду Зеленського у питаннях української митниці.</p>
      <blockquote>
        <b>Повне інтерв'ю з очільником митниці <a href="https://24tv.ua/tse_spravzhnya_viyna__nefodov_pro_kontrabandu_andriya_bogdana_ta_mitnu_reformu_n1238642">читайте тут</a></b>
        <b><a href="https://24tv.ua/tse_spravzhnya_viyna__nefodov_pro_kontrabandu_andriya_bogdana_ta_mitnu_reformu_n1238642">!</a> </b>
      </blockquote>
    </article>
  </body>
</html>