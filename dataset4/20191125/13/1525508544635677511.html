<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780174/%D8%AA%D8%B5%D9%85%DB%8C%D9%85%D8%A7%D8%AA-%D8%AF%D8%B1-%D8%B2%D9%85%DB%8C%D9%86%D9%87-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%A7%D8%AC%D8%B1%D8%A7%DB%8C%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T13:16:09+00:00"/>
    <meta property="og:title" content="نماینده مردم زنجان و طارم در مجلس: تصمیمات در زمینه اقتصاد مقاومتی اجرایی شود"/>
    <meta property="og:description" content="زنجان- نماینده مردم زنجان و طارم در مجلس شورای اسلامی، به اجرایی شدن تصمیمات در خصوص اقتصاد مقاومتی تاکید کرد و گفت: باید تمام تصمیمات در زمینه اقتصاد مقاومتی اجرایی و محقق شود."/>
  </head>
  <body>
    <article>
      <h1>نماینده مردم زنجان و طارم در مجلس: تصمیمات در زمینه اقتصاد مقاومتی اجرایی شود</h1>
      <address>
        <time datetime="2019-11-25T13:16:09+00:00">25 Nov 2019, 13:16</time>
      </address>
      <p>به گزارش <a href="https://www.mehrnews.com/">خبرنگار مهر</a>، علی وقف چی بعد از ظهر دوشنبه در جمع فعالان اقتصادی استان زنجان، به اجرایی شدن تصمیمات در خصوص اقتصاد مقاومتی تاکید کرد و گفت: باید تمام تصمیمات در زمینه اقتصاد مقاومتی اجرایی و محقق شود.</p>
      <p>وی به ضرورت توجه به اقتصاد مقاومتی تاکید کرد و یاد آورشد: برای تحقق این امر مهم باید با انسجام و تلاش جهاد گونه وارد کار شد. </p>
      <p>نماینده مردم زنجان و طارم در مجلس شورای اسلامی با بیان اینکه زنجان و طارم در حوزه کشاورزی ظرفیت بالایی دارند، گفت: باید از این ظرفیت برای توسعه اقتصاد مقاومتی در استان استفاده کنیم. </p>
      <p>وقف چی ابراز کرد: مشکلات کشور با  تدبیر درست و برنامه ریزی شده و استفاده درست از ظرفیت ها حل می شود. </p>
      <p>وی با بیان اینکه در راستای تحقق منویات مقام معظم رهبری در خصوص اقتصاد مقاومتی باید وحدت در بین مسئولین ایجاد شود، گفت: در کشور باید شعار ها کنار گذاشته شود و جهاد گونه حرکت کنیم و برنامه ها را عملیاتی کنیم. </p>
      <p>نماینده مردم زنجان و طارم در مجلس شورای اسلامی تصریح کرد: برای توسعه اقتصادی در استان باید موانع بر سر راه توسعه و سرمایه گذاری رفع شده و از سرمایه گذاران داخلی و خارجی با روی خوش استقبال شود. </p>
      <p>وقف چی گفت: باید زیر ساخت و ابزارهای لازم برای حضور سرمایه گذار در استان فراهم شود. </p>
    </article>
  </body>
</html>