<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3364155/covek-zbog-kog-je-nadal-lio-suze-sahranio-oca-pa-sa-rafom-i-drustvom-osvojio-salataru-zbog-njega-su-me-prolazili-trnci"/>
    <meta property="og:site_name" content="kurir.rs"/>
    <meta property="article:published_time" content="2019-11-25T13:53:00+00:00"/>
    <meta property="og:title" content="ČOVEK ZBOG KOG JE NADAL LIO SUZE! SAHRANIO OCA pa sa Rafom i društvom osvojio SALATARU: Zbog njega su me prolazili trnci"/>
    <meta property="og:description" content="Emotivne scene viđene su na terenu Magične kutije u Madridu."/>
  </head>
  <body>
    <article>
      <h6 class="kicker">HEROJ NACIJE</h6>
      <h1>ČOVEK ZBOG KOG JE NADAL LIO SUZE! SAHRANIO OCA pa sa Rafom i društvom osvojio SALATARU: Zbog njega su me prolazili trnci</h1>
      <address>
        <time datetime="2019-11-25T13:53:00+00:00">25 Nov 2019, 13:53</time>
      </address>
      <p>
        <b>Emotivne scene viđene su na terenu "Magične kutije" u Madridu.</b>
      </p>
      <p>Na domaćem terenu trijumfovala je selekcija Španije u čiju riznicu je otišla popularna "salatara".</p>
      <figure>
        <img src="https://www.kurir.rs/data/images/2019/11/25/13/2064653_301-epa_ff.jpg?ver=1574686375"/>
        <figcaption>
          <cite>foto: EPA/JUANJO MARTIN</cite>
        </figcaption>
      </figure>
      <p>Ali ova priča i ne bi bila toliko dirljiva da nije bilo jednog heroja koji je na terenu dao i poslednji atom snage, dok mu se duša kidala na delove za ocem kojeg je sahranio samo dan ranije.</p>
      <figure>
        <img src="https://www.kurir.rs/data/images/2019/11/25/13/2064649_101-epa_ff.jpg?ver=1574686407"/>
        <figcaption>
          <cite>foto: EPA/JUANJO MARTIN</cite>
        </figcaption>
      </figure>
      <p>Roberto Bautista Agut je dobio dozvolu od selektora Dejvis Kup selekcije Španije da bude uz oca čije se zdravstveno stanje pogoršalo pred početak teniskog takmičenja.</p>
      <p>Posle majke, Roberto je ostao i bez oca, što je bila druga tragedija u njegovoj porodici u protekle dve godine.</p>
      <figure>
        <img src="https://www.kurir.rs/data/images/2019/11/25/13/2064645_77701-ap_ff.jpg?ver=1574686416"/>
        <figcaption>
          <cite>foto: AP</cite>
        </figcaption>
      </figure>
      <p>"Ne znam kako bih to objasnio. Biće mi uzor do kraja života. Morao je da ode, tata mu je umro, vratio se i trenirao sa nama dan pre meča, pa bio spreman da igra na jako visokom nivou. Neverobvatno", rekao je Nadal koji nije krio suze dok je govorio o čoveku koji je skupio nadljudsku snagu i u teškim trenucima dao sve od sebe za svoju zemlju. </p>
      <figure>
        <img src="https://www.kurir.rs/data/images/2019/11/25/13/2064651_201-epa_ff.jpg?ver=1574686390"/>
        <figcaption>
          <cite>foto: EPA/JUANJO MARTIN</cite>
        </figcaption>
      </figure>
      <p>Bautista Agut mu nije ostao dužan.</p>
      <p>"Zbog tebe su nas prolazili trnci ceo dan, posebno danas. Hvala ti, siguran sam da ćeš sledeće godine to ponoviti", rekao je Roberto pred uplakanim Nadalom.</p>
      <figure>
        <iframe data-src="https://twitter.com/DavisCupFinals/status/1198701377293340672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3363989/heroji-nacije-nadal-rusio-protivnike-redom-bautista-agut-sa-sahrane-oca-na-finale-foto"/>
        <a href="https://www.kurir.rs/sport/tenis/3363833/nadal-doneo-spaniji-svetsku-titulu-publika-u-madridu-u-transu-video"/>
        <a href="https://www.kurir.rs/sport/tenis/3363449/trofej-jos-nije-osvojen-nadal-upozorava-pred-finale-i-zove-publiku-da-pomogne-foto"/>
        <a href="https://www.kurir.rs/sport/tenis/3363379/nestvarni-nadal-odveo-spaniju-u-finale-spanac-zabelezio-31-prvu-uzastopnu-pobedu-u-dresu-sa-nacionalnim-grbom-foto"/>
      </related>
    </article>
  </body>
</html>