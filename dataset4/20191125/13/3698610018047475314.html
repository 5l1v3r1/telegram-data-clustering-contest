<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/z-drezdenskogo-muzeyu-vikrali-antikvariatu-na-milyard-yevro-330810_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T13:33:00+00:00"/>
    <meta property="og:title" content="З дрезденського музею викрали антикваріату на мільярд євро"/>
    <meta property="og:description" content="На вулиці грабіжників чекав лімузин."/>
  </head>
  <body>
    <article>
      <h1>З дрезденського музею викрали антикваріату на мільярд євро</h1>
      <h2>На вулиці грабіжників чекав лімузин.</h2>
      <address>
        <time datetime="2019-11-25T13:33:00+00:00">25 Nov 2019, 13:33</time>
      </address>
      <p>Всесвітньо відомий дрезденський музей "Зелене сховище" пограбували у понеділок вранці. <a href="https://dt.ua/UKRAINE/u-mikolayevi-nevidomi-pid-chas-pograbuvannya-gralnogo-zakladu-pidstrelili-ohoroncya-298835_.html"><b>Група викрадачів</b></a> забрала історичні прикраси, діаманти та дорогоцінні камені, повідомляє <a href="https://www.bild.de/regional/dresden/dresden-aktuell/grossalarm-nach-angeblichem-ueberfall-milliarden-coup-im-gruenen-gewoelbe-66254972.bild.html">Bild</a>.</p>
      <p>"Це, мабуть, найбільша крадіжка художніх цінностей у післявоєнній історії!", - йдеться у повідомленні.</p>
      <p>Зазначається, що з Державних мистецьких колекцій було викрадено скарбницю Августа Сильного. </p>
      <p>Загальна вартість викрадених речей становить близько мільярда євро.</p>
      <p>Крадії відключили електрику, у тому числі й сигналізацію. Камери спостереження лишились увімкненими. З них видно, що кілька злочинців невеликого зросту пролізли до музею через вікно.</p>
      <p>Грабіжникам вдалося втекти. На вулиці на них чекав лімузин.</p>
      <p>Зараз на місці подій працюють слідчі.</p>
      <p>Раніше повідомлялося, що <a href="https://dt.ua/UKRAINE/na-kiyivschini-nevidomi-pograbuvali-yuvelirniy-magazin-na-5-mln-grn-305648_.html"><b>в місті Бориспіль на Київщині четверо невідомих</b></a> із автоматами <b><a href="https://dt.ua/UKRAINE/pid-kiyevom-pograbuvali-inkasatoriv-vvedeno-plan-perehoplennya-294367_.html">пограбували </a></b>ювелірний магазин, вкравши коштовностей на п'ять млн гривень, повідомив відділ комунікації поліції в Київській області. Зловмисники зникли з місця злочину. У місті оголосили операцію "Сирена", але злодіїв не знайшли.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5iaWxkLmRl">Bild</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>