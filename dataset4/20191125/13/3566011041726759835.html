<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549892.html/%D8%AE%D8%AF%D9%85%D8%A7%D8%AA-%D8%A8%D8%B3%DB%8C%D8%AC-%D8%AF%D8%B1-%D8%AD%D9%88%D8%B2%D9%87-%D8%B9%D9%85%D8%B1%D8%A7%D9%86%DB%8C-%D9%88-%D8%A2%D8%A8%D8%A7%D8%AF%D8%A7%D9%86%DB%8C-%D8%AF%D8%B1%D8%AE%D8%B4%D8%A7%D9%86-%D8%A7%D8%B3%D8%AA--%D8%A8%D8%B3%DB%8C%D8%AC-2-%D9%87%D8%B2%D8%A7%D8%B1-%D9%86%DB%8C%D8%B1%D9%88%DA%AF%D8%A7%D9%87-%D8%AA%D9%88%D9%84%DB%8C%D8%AF-%D8%A8%D8%B1%D9%82-5-%D9%85%DA%AF%D8%A7%D9%88%D8%A7%D8%AA%DB%8C-%D8%AF%D8%B1-%D8%AF%D8%B3%D8%AA-%D8%A7%D9%82%D8%AF%D8%A7%D9%85-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:25:00+00:00"/>
    <meta property="og:title" content="خدمات بسیج در حوزه عمرانی و آبادانی درخشان است/ بسیج 2 هزار نیروگاه تولید برق 5 مگاواتی در دست اقدام دارد"/>
    <meta property="og:description" content="نماینده ولی فقیه در مازندران گفت: خدماتی که در حوزه اقتصادی، عمران و آبادی با حضور بسیج انجام شد درخشان است."/>
  </head>
  <body>
    <article>
      <h1>خدمات بسیج در حوزه عمرانی و آبادانی درخشان است/ بسیج 2 هزار نیروگاه تولید برق 5 مگاواتی در دست اقدام دارد</h1>
      <h2>نماینده ولی فقیه در مازندران:</h2>
      <address>
        <time datetime="2019-11-25T13:25:00+00:00">25 Nov 2019, 13:25</time>
      </address>
      <p>نماینده ولی فقیه در مازندران گفت: خدماتی که در حوزه اقتصادی، عمران و آبادی با حضور بسیج انجام شد درخشان است.</p>
      <figure>
        <img src="http://www.bloghnews.com/images/docs/000407/407494/images/IMG_9933.JPG"/>
      </figure>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، آیت الله محمدباقر محمدی لائینی صبح امروز در مراسم تجلیل از فعالان اقتصاد مقاومتی و نخبگان جهادی با عنوان چهل سال انتظار، چهل سال خدمت، اظهار کرد: بسیج توانمندی‌های خود را در حوزه‌های گوناگون نشان داده و ثابت کرده آنچه امام فرمود که اگر هرچه بخواهیم می‌شود درست است، بسیاری از چیزها را می‌گفتند که نمی‌شود اما وقتی بسیج و مردم ورود پیدا کرد اتفاق افتاد.<br/><br/>وی با بیان اینکه پروژه‌ها و برنامه زمین مانده که منتظر پول و بودجه بودند ظرف یک ماه اتفاق افتاد، افزود: بسیج و مردم معجزه می‌کنند، اگر به مردم و بسیج اعتماد کنیم همه چیز درست می‌شود، بزرگترین قدرت و حرکت همین بسیج است.<br/><br/>نماینده ولی فقیه در مازندران بیان کرد: همین باور که می‌شود درست است و شاید هم با الهامی شعاری روی دوش پاسداران ما قوت و حرکت در همه زمینه‌ها شده است، از جمله حوزه اقتصادی و عمران و آبادی که با حضور بسیج اتفاق می‌افتد.<br/><br/>وی با بیان اینکه امروز بسیج دارای 38 بنگاه اقتصادی و زودبازده است، بیان کرد: بسیج دو هزار نیروگاه تولید برق 5 مگاواتی در دست اقدام دارد، 38 هزار گروه های جهادی برای مناطق سیل زده از ابتدای سال جاری فعالیت داشته است.<br/><br/>محمدی لائینی خاطر نشان کرد: اگر بسیج در حوزه امنیت کارآمد است و هر زمانی که لازم باشد با نیروهای آموزش دیده خود با طی مراحل قانونی وارد صحنه می شود، قبل از آن در حوزه فعالیت‌های اقتصادی خدمات توانمندی از خود نشان داده است.<br/><br/>وی افزود: بسیج واقعا لشگر مخلص خداست اگر به بسیج اعتماد کنیم ذلت و نفاق منافقین را که انتظار داریم رقم خواهد خورد.<br/><br/>دولتمردان فرمایشات مقام معظم رهبری در حوزه اقتصاد مقاومتی را درک کنند<br/><br/>فرمانده سپاه کربلا نیز در این مراسم گفت: کسانی که در بسیج سازندگی فعالیت می‌کنند بهترین راه را انتخاب کردند و هر جا که بسیج پای کار بود اتفاقات بزرگی رقم خورد.<br/><br/>سردار محمدحسین بابایی تصریح کرد: اگر مسئولان براساس سازوکارها، فعالیت‌ها را به مردم واگذار کنند خیلی از گره‌ها به ویژه مسائل اقتصادی باز می‌شود.<br/><br/><br/><br/>وی افزود: دولتمردان فرمایشات مقام معظم رهبری در حوزه اقتصاد مقاومتی را درک نکردند و اگر این امر محقق می‌شد درگیر مشکلات فعلی نبودیم.<br/><br/>بابایی ساخت پل طی 31 روز را از خدمات بسیج عنوان کرد و ادامه داد: درست است که بخشی از بودجه ساخت این پل توسط دولت پرداخت شده است اما کار را مردم تمام کردند.<br/><br/>فرمانده سپاه کربلا گفت: اگر نگاه نمایندگان مجلس، دولت و رده‌های مرتبط نسبت به توان مردم عوض شود و برخی از قوانین و مقررات که مانع بکارگیری مردم است اصلاح و برطرف شود، یک ساله بخش اعظم پروژه‌های کوچک نیمه تمام به بهره‌برداری می رسد.<br/><br/>بابایی بیان کرد: اگر ما یک انقلاب اداری در کشور انجام دهیم و پایه کار را به صورت منطقی به مردم واگذا کنیم، دولت‌ها می‌توانند به سایر موارد که پروژه‌های راهبردی و مهم است، انجام دهند.<br/><br/>وی با اشاره به اینکه مسیر مجاهدت در پیش داریم، گفت: در عین تحریم‌های ظالمانه ماهواره ساخته‌ایم و در مدار جو قرار دادیم.<br/><br/>نماینده ولی فقیه در سپاه کربلا مازندران نیز گفت: بسیج در زمینه سازندگی، رفع محرومیت، خدمات رسانی، ایجاد رفاه و آرامش گام‌های موثری برداشت.<br/><br/>حجت‌الاسلام یدالله غلامی تصریح کرد: دشمنان تلاش کردند با ایجاد فتنه‌های مختلف ساختار حکومت را تغییر دهند.<br/><br/>وی افزود: امروز همه ما باید با بصیرت و حفظ انسجام یک پرچمدار در عرصه های مختلف ولایت مداری باشیم.<br/><br/>انتهای پیام/</p>
    </article>
  </body>
</html>