<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/congiuntivite-vermi-uova/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T13:32:09+00:00"/>
    <meta property="og:title" content="Va dal medico per una congiuntivite. Nell’occhio gli trovano tre vermi e tantissime uova"/>
    <meta property="og:description" content="Un uomo si è recato dal medico per una congiuntivite, ma dopo un attento esame sono stati individuati ben tre vermi nel suo occhio sinistro."/>
  </head>
  <body>
    <article>
      <h1>Va dal medico per una congiuntivite. Nell’occhio gli trovano tre vermi e tantissime uova</h1>
      <address><time datetime="2019-11-25T13:32:09+00:00">25 Nov 2019, 13:32</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/vermi-1.jpg"/>
      </figure>
      <h3>Un medico ha estratto tre vermi parassiti che si trovavano nell’occhio del proprietario di un cane.</h3>
      <p>Oltre ai vermi, lo specialista ha tirato fuori anche <b>una miriade di uova</b>, come si vede nel video che sta facendo il giro del web.</p>
      <p><b>Il signor Yan</b>, 54 anni, residente nella città di Ningbo, nella provincia dello Zhejiang nella Cina orientale, presentava alcuni sintomi cronici tra cui congiuntivite, secrezione lacrimale e dolore acuto all’occhio sinistro. L’uomo è stato esaminato dall’oftalmologo Zhou Guping all’ospedale Mingzhou dell’Università di Zhejiang, ed è proprio in seguito a quell’indagine che è stato possibile individuare<b> tre nematodi parassiti</b> “ospitati” nel suo occhio sinistro.</p>
      <p>Nel breve video si vede il dottore che <b>estrae un lungo verme</b> dall’occhio dell’uomo usando un paio di pinzette, come riportato dal Daily Star Online.</p>
      <h3>I tre vermi e le uova rimossi in tre minuti</h3>
      <p>I <a href="https://www.newnotizie.it/2019/11/17/verme-parassita-penetra-attraverso-il-pene-e-colonizza-la-vescica-di-un-giovane-viaggiatore/">vermi parassiti</a> infestano spesso gli occhi di cani e gatti e sono la causa della “thelaziasis”, che è anche conosciuta come<b> “infestazione da vermi”</b>. E’ molto probabile che ad infettare il signor Yan sia stato proprio il suo cane.</p>
      <p>“I parassiti avevano ciascuno una lunghezza <b>di circa 1 o 2 centimetri</b> e lo spessore di un normale filo per cucire – ha detto il dottor Zhou – È stato infestato solo l’occhio sinistro del paziente. Il suo occhio destro era invece libero dai parassiti”.</p>
      <p>Il dottor Zhou ha detto di aver rimosso tre vermi e diverse uova dall’occhio sinistro del signor Yan in tre minuti. L’uomo è stato anche sottoposto a <b>un ciclo di terapia con antiparassitari</b> che dovrebbero aiutare a porre fine all’infezione.</p>
    </article>
  </body>
</html>