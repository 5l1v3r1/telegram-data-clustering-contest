<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zvezdite-ot-Fermata-idvat-v-Plovdiv-Plaza-Mall-916545"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T13:29:00+00:00"/>
    <meta property="og:title" content="Звездите от &quot;Фермата&quot; идват в Plovdiv Plaza Mall"/>
    <meta property="og:description" content="Пловдивчани ще имат възможност да се срещнат на живо с участници от всички сезони на &quot;Фермата&quot; и да ..."/>
  </head>
  <body>
    <article>
      <h1>Звездите от "Фермата" идват в Plovdiv Plaza Mall</h1>
      <address>
        <time datetime="2019-11-25T13:29:00+00:00">25 Nov 2019, 13:29</time>
      </address>
      <p>Пловдивчани ще имат възможност да се срещнат на живо с участници от всички сезони на "Фермата" и да премерят сили в едни от най-атрактивните игри от шоуто на 30 ноември (събота) в Plovdiv Plaza мол. Уникалното за Пловдив събитие е част от честването на първия рожден ден на търговския център и ще се проведе броени дни преди големия финал на "Фермата: Нов свят".</p>
      <p>На специално изградената "Арена на дуелите" от Фермата в централния атриум ще се разиграят истински фермерски битки, а участници ще са посетителите на Plovdiv Plaza, редом с емблематични лица от предходни сезони на "Фермата".</p>
      <p>Още от 11 часа водещите Иван и Андрей, в компанията на звездите от предаването, ще провокират гостите на търговския център да проверят себе си в игри като баланс на кубчета върху маси, кула от дървени карти, познай ракиите, кубчета, крака и платформи, менци и кобилица, стрелба с торбички с пясък, стрелба с топчета в кофи, слепците, въжета, маски и катинар и баланс с пръчки през трасе.</p>
      <p>За участниците ще има много награди, а за гостите ще пеят Лилия Семкова от сезон 4 и Михаела Филева. Заедно с феновете свой личен празник ще празнуват и двамата водещи. Иван посреща своя 40-ти рожден ден, а Андрей ще отбележи своя имен ден!</p>
      <figure>
        <video src="https://i.id24.bg/vi/vids/44205.mp4"/>
      </figure>
    </article>
  </body>
</html>