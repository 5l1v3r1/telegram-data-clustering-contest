<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103462/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T13:50:32+00:00"/>
    <meta property="og:title" content="900-кілограмова міна часів Другої світової на кілька годин паралізувала польське місто"/>
    <meta property="og:description" content="У польському місті Свіноуйсьце виявили британську 900-кілограмову міну часів Другої світової війни."/>
  </head>
  <body>
    <article>
      <h1>900-кілограмова міна часів Другої світової на кілька годин паралізувала польське місто</h1>
      <address>
        <time datetime="2019-11-25T13:50:32+00:00">25 Nov 2019, 13:50</time>
      </address>
      <p>У польському місті Свіноуйсьце виявили британську 900-кілограмову міну часів Другої світової війни.</p>
      <p>Про це повідомляє "Європейська правда" з посиланням на видання <a href="https://www.wp.pl/">Wirtualna Polska.</a></p>
      <p>Британську авіаційну морську міну типу Mk VI виявили працівники компанії, яка проводила роботи на замовлення місцевих органів влади Свійноуйсьця. Вони натрапили на неї під час поглиблення фарватеру за маршрутом Щецин-Свіноуйсьце.</p>
      <p>Нерозірвана бомба важить близько 900 кг, з яких 425 кг маси – вибухова речовина.</p>
      <p>Через залучення армії до робіт з нейтралізації міни необхідно було на кілька годин призупинити рух суден в районі порту Свіноуйсьця.</p>
      <p>Операція зі знешкодження міни пройшла гладко і без перешкод.</p>
      <p>"Міна була піднята з дна і покладена на борт есмінця Flaming, який виходить з Свіноуйсьця в бік морського полігону" - сказав прессекретар 8 Флотилії берегової оборони Гжегож Левандовський. Як він додав, міна буде нейтралізована на морському полігоні в другій половині дня.</p>
      <related>
        <a href="https://www.eurointegration.com.ua/news/2019/11/11/7102883/"/>
      </related>
    </article>
  </body>
</html>