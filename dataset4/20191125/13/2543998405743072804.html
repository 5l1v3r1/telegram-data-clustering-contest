<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171105/jeziv-slucaj-kod-svrljiga-brutalno-pretukao-zenu-vilama-popio-otrov-komsije-zatekle-potresan-prizor"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="JEZIV SLUČAJ KOD SVRLJIGA: Brutalno pretukao ženu vilama, pa popio otrov! Komšije zatekle potresan prizor!"/>
    <meta property="og:description" content="V. M. (43) je brutalno pretukao suprug M. M. (66), a nakon toga je popio otrov i preminuo. Nesrećna žena kaže kako im je brak bio prepun ljubavi i da nije mogla ni da nasluti da će ovako nešto da se desi."/>
  </head>
  <body>
    <article>
      <h1>JEZIV SLUČAJ KOD SVRLJIGA: Brutalno pretukao ženu vilama, pa popio otrov! Komšije zatekle potresan prizor!</h1>
      <h2>V. M. (43) je brutalno pretukao suprug M. M. (66), a nakon toga je popio otrov i preminuo. Nesrećna žena kaže kako im je brak bio prepun ljubavi i da nije mogla ni da nasluti da će ovako nešto da se desi.</h2>
      <address><time datetime="2019-11-25T13:21:00+00:00">25 Nov 2019, 13:21</time> by <a rel="author">pink.rs</a></address>
      <p>- Muž me je iznenada s leđa udario vilama. Prvo sam pomislila da se šali, ali kad je ponovo krenuo na mene, shvatila sam da je vrag odneo šalu. Besomučno me je tukao po celom telu sve dok se drška nije polomila, ali se ni tada nije zaustavio. Zgrabio je motku i nastavio da me mlati - započela je ispovest V. M. (43) iz sela Niševac kod Svrljiga, koju je, prema njenim rečima, brutalno pretukao suprug M. M. (66), pa se otrovao.</p>
      <p>Zločinu je prethodila svađa supružnika koja je počela nakon što se M. M. razboleo.</p>
      <p>- Bio je besan, nikad ga takvog nisam videla. Mislila sam da će me ubiti, glasno sam zapomagala i dozivala u pomoć. Udarao me je sve dok se nisam onesvestila – kroz suze priča nesrećna žena.</p>
      <p>V. M. je ležala u lokvi krvi u šupi, a njen muž je popio otrov, otišao niz šljivik i nestao. Komšije koje su čule vapaje pritrčali su u pomoć i krenule u potragu za nasilnikom.</p>
      <p>- Tražili smo ga u polju, u dvorištu, raspitivali se kod rođaka, ali ga nigde nije bilo. Tad smo otišli do staje, ali su vrata bila zabarikadirana. Ušli smo sa druge strane i čuli krkljanje. Išla mu je pena na usta. Odmah smo pozvali Hitnu pomoć, ali je on, nažalost, sledećeg dana podlegao povredama – priča rođak.</p>
      <related>
        <h4>Pročitajte još:</h4>
        <a href="http://republika.rs/hronika/hronika/147769/CRNA-SUBOTA-SABAC-Posle-pogibije-mladih-ljudi-jos-jedno-prolivanje-krvi-Nasmrt-izbo-suprugu-pokusao-ubije"/>
        <a href="http://republika.rs/hronika/hronika/140615/Izlazili-dvorista-kada-autobus-zakucao-njih-Stravican-epilog-nesrece-kod-Svilajnca-Otac-poginuo-pred-cerkinom-kucom-sada-majka-izdahnula"/>
        <a href="http://republika.rs/hronika/hronika/122282/Detalji-uzasa-kod-Prokuplja-Zasto-Zlata-skocila-bunar-kako-teklo-spasavanje-njenog-muza-koji-skocio-njom"/>
        <a href="http://republika.rs/hronika/hronika/119432/Porodicno-nasilje-Indjiji-Krvnicki-udario-suprugu-zena-tesko-povredjena"/>
      </related>
      <p>Neutešna supruga dodaje da su M. M. i ona živeli u ljubavi i da suprug nikad nije digao ruku na nju. Međutim, sve se promenilo pre dve godine, kad se razboleo.</p>
      <p>- Plašio se smrti, što se odražavalo na njegovu psihu. Često mi je prebacivao da moram da preuzmem teret i odgovornost za domaćinstvo. Jednog dana je povikao ''Ne mogu više ovako, ubiću tebe, pa sebe''. Iskreno, nikad nisam ni pomislila da je sposoban za tako nešto – plačući priča V. M.</p>
    </article>
  </body>
</html>