<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393069-%d7%92%d7%a0%d7%a5-%d7%a4%d7%95%d7%a0%d7%94-%d7%9c%d7%9c%d7%99%d7%9b%d7%95%d7%93-%d7%96%d7%94-%d7%94%d7%96%d7%9e%d7%9f-%d7%9c%d7%a7%d7%91%d7%9c-%d7%94%d7%97%d7%9c%d7%98%d7%95%d7%aa-%d7%9e%d7%a0"/>
    <meta property="og:site_name" content="סרוגים"/>
    <meta property="article:published_time" content="2019-11-25T13:37:26+00:00"/>
    <meta property="og:title" content="גנץ פונה לליכוד: &quot;זה הזמן לקבל החלטות מנהיגותיות&quot;"/>
    <meta property="og:description" content="יו&quot;ר כחול לבן בני גנץ אמר בישיבת הסיעה אותה קיימה כחול לבן: &quot;אם נלך לבחירות זה יהיה בגלל 3 דברים: שוחד, מרמה והרפת אמונים או במילה אחת 'נתניהו'&quot;"/>
  </head>
  <body>
    <article>
      <h1>גנץ פונה לליכוד: "זה הזמן לקבל החלטות מנהיגותיות"</h1>
      <h2>יו"ר כחול לבן בני גנץ אמר בישיבת הסיעה אותה קיימה כחול לבן: "אם נלך לבחירות זה יהיה בגלל 3 דברים: שוחד, מרמה והרפת אמונים או במילה אחת 'נתניהו'"</h2>
      <address><time datetime="2019-11-25T13:37:26+00:00">25 Nov 2019, 13:37</time> by <a rel="author">עטרה גרמן ואור יזרעאלי, חדשות סרוגים</a></address>
      <p>בישיבת הסיעה של כחול לבן שהתקיימה היום בכנסת אמר יו"ר התנועה בני גנץ: "נתניהו גרר אותנו לבחירות בפעם הראשונה ערב המלצות המשטרה, פעם שנייה כי לא הצליח לאפשר לו קואליציה שתבטיח חסינות. ועכשיו הוא שוב מבקש לדרדר אותנו לבחירות בגלל מצבו המשפטי"</p>
      <p>לדברי גנץ, "בבחירות הבאות, הליכוד שוב ירד, כחול לבן תגדל. אם נלך לבחירות זה יהיה בגלל 3 דברים: שוחד, מרמה והרפת אמונים או במילה אחת 'נתניהו'."</p>
      <figure>
        <img src="https://www.srugim.co.il/i/wp-content/uploads/2019/11/F191003HP31-1__w1980.jpg"/>
      </figure>
      <h4>עוד באותו נושא</h4>
      <h3>יאיר לפיד תוקף: "נתניהו מסית לאלימות"</h3>
      <p>לכתבה המלאה בסרוגים &gt;<br/>10</p>
      <p>גנץ האשים כי "120 חברי כנסת נושאים באחריות שנגיע לבחירות, 119 לא רוצים ללכת לבחירות ורק חבר כנסת אחד יו"ר הליכוד גורר מדינה שלמה לבחירות יקרות ומיותרות.</p>
      <p>נתניהו אמר שיש הפיכה שלטונית, האמת שיש בישראל שיתוק שלטוני. הוא מדבר על האתגרים הביטחוניים אבל תחת כהונתו כיהנו 3 שרי בטחון שונים והוחלפו 30 שרים בממשלה".</p>
      <p>גנץ פנה למנהיגי הליכוד: "זיכרו, אתם ממשיכי דרכם של מנהיגים דגולים כבגין ושמיר. חברים בתנועה שמנהיגיה לאורך השנים ידעו תמיד לשים את האינטרס הלאומי לפני האינטרס האישי או המפלגתי. נותרו לנו רק שבועיים וחצי. הזמן לקבלת החלטות מנהיגותיות שיחסכו בחירות מיותרות הוא כאן ועכשיו".</p>
      <p>לאחר שתקף נתניהו ו<u><a href="https://www.srugim.co.il/393062-%d7%99%d7%90%d7%99%d7%a8-%d7%9c%d7%a4%d7%99%d7%93-%d7%aa%d7%95%d7%a7%d7%a3-%d7%a0%d7%aa%d7%a0%d7%99%d7%94%d7%95-%d7%9e%d7%a1%d7%99%d7%aa-%d7%9c%d7%90%d7%9c%d7%99%d7%9e%d7%95%d7%aa">טען שהוא מסית</a></u>, התייחס יאיר לפיד בישיבת הסיעה לסוגיה הפוליטית ואמר, "אנחנו עושים כל מאמץ למנוע בחירות. להקים ממשלה בראשותו של בני גנץ. לא יהיו טריקים ושטיקים. אנחנו לא נציע חתימות לגדעון סער. לא לאף אחד אחר. רק כחול לבן תשביע ממשלה."</p>
      <p>לפיד הוסיף עוד, כי "נתניהו אומר, "ראש ממשלה מחליפים רק בקלפי". החלפנו אותו בקלפי. ניצחנו בבחירות. אנחנו המפלגה הגדולה ביותר בישראל. הוא רק מסרב להתפנות מבלפור."</p>
    </article>
  </body>
</html>