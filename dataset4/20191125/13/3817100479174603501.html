<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kultura-i-sport/vinnichanin-stav-laureatom-vseukranskogo-konkursu-sportivno-fotografi-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T13:15:20+00:00"/>
    <meta property="og:title" content="Вінничанин став лауреатом Всеукраїнського конкурсу спортивної фотографії (Фото)"/>
    <meta property="og:description" content="22 листопада підбили підсумки Всеукраїнського конкурсу спортивної фотографії. Він щороку проводиться Національним олімпійським комітетом України. Третє місце у категорії “Фотографи-професіонали” журі віддало вінничанину Сергію Гомону. "/>
  </head>
  <body>
    <article>
      <h1>Вінничанин став лауреатом Всеукраїнського конкурсу спортивної фотографії (Фото)</h1>
      <address>
        <time datetime="2019-11-25T13:15:20+00:00">25 Nov 2019, 13:15</time>
      </address>
      <p>
        <b>22 листопада підбили підсумки Всеукраїнського конкурсу спортивної фотографії. Він щороку проводиться Національним олімпійським комітетом України. Третє місце у категорії “Фотографи-професіонали” журі віддало вінничанину Сергію Гомону. </b>
      </p>
      <p>Про це повідомляють у Національному олімпійському комітеті України. </p>
      <p>Загалом на конкурс надійшло близько 300 фоторобіт з різних куточків України, які відображали різноманітні події зі спортивного життя. Журі, до складу якого увійшли імениті фотожурналісти, відомі олімпійці та фахівці,  обирали кращі світлини у трьох категоріях учасників: </p>
      <ul>
        <li>фотографи-професіонали;</li>
        <li>фотографи-аматори;</li>
        <li>діти до 16 років.</li>
      </ul>
      <p>У категорії “Фотографи-професіонали” третє місце посів 27-річний вінничанин Сергій Гомон. Він представив на конкурс фотографію на стрітбольну тематику. </p>
      <p>“<i>Я - фотограф і графічний дизайнер, а також баскетболіст-аматор. Закінчив ВНТУ за спеціальністю “системний інженер”. Але любов до творчості привела мене туди, де я зараз. І я готовий ділитися і спілкуватися з громадськістю своїм баченням світу через свої роботи</i>”, - розповідає Сергій Гомон.</p>
      <figure>
        <img src="https://vinbazar.com/sites/default/files/newfiles/2019-11/screenshot_3_18.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>