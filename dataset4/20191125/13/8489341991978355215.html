<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807165/%D8%B4%D8%A8%DA%A9%D9%87-%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87%DB%8C-%D9%81%D9%86%D8%A7%D9%88%D8%B1%DB%8C%E2%80%8C%D9%87%D8%A7%DB%8C-%D8%B1%D8%A7%D9%87%D8%A8%D8%B1%D8%AF%DB%8C-%DA%A9%D8%B4%D9%88%D8%B1-%DB%B5%DB%B5%DB%B0-%D8%B9%D8%B6%D9%88-%D9%81%D8%B9%D8%A7%D9%84-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T13:36:00+00:00"/>
    <meta property="og:title" content="اسدی‌فرد در گفتگو با دانشجو: شبکه آزمایشگاهی فناوری‌های راهبردی کشور ۵۵۰ عضو فعال دارد"/>
    <meta property="og:description" content="مدیر شبکه آزمایشگاهی فناوری‌های راهبردی کشور گفت: شبکه آزمایشگاهی در ۳۱ استان و ۶۷ شهر حدود ۵۵۰ مرکز قطعی یا عضو آزمایشی فعال دارد."/>
  </head>
  <body>
    <article>
      <h1>اسدی‌فرد در گفتگو با دانشجو: شبکه آزمایشگاهی فناوری‌های راهبردی کشور ۵۵۰ عضو فعال دارد</h1>
      <h2>مدیر شبکه آزمایشگاهی فناوری‌های راهبردی کشور گفت: شبکه آزمایشگاهی در ۳۱ استان و ۶۷ شهر حدود ۵۵۰ مرکز قطعی یا عضو آزمایشی فعال دارد.</h2>
      <address>
        <time datetime="2019-11-25T13:36:00+00:00">25 Nov 2019, 13:36</time>
      </address>
      <p>رضا اسدی فرد مدیر شبکه آزمایشگاهی فناوری‌های راهبردی کشور در گفتگو با خبرنگار فناوری خبرگزاری دانشجو با بیان اینکه بزرگترین چالش در حوزه شبکه‌های آزمایشگاهی مربوط به رسوبات فرهنگ سازمانی می‌شود؛ اظهار کرد: انگاره اشتباهی در سیستم بروکراتیک دانشگاه‌ها، پژوهشگاه‌ها و آزمایشگاه‌ها در جریان است، طبق این دیدگاه اگر مراکز آزمایشگاهی از تجهیزات خود بیشتر استفاده کنند زودتر با افول آن سرمایه روبه رو خواهند بود در حالی که تجهیزات معمولا دوره عمر مشخصی دارند و بعد از گذشت مدتی به دلیل عدم کاربرد از چرخه فعالیت خارج می‌شوند.</p>
      <p>وی با بیان اینکه اگر بعد از ده سال از تجهیزات استفاده نشود دستگاه‌ها بلااستفاده می‌شوند؛ تصریح کرد: همکاری و ارائه خدمات با فرهنگ‌های سازمانی به عنوان مانع‌های ذهنی مختل خواهد شد. اگر این مسئله حل شود، سایر مسائل نیز حل می‌شود.</p>
      <p>اسدی فرد با اشاره به اینکه در ۳۱ استان و ۶۷ شهر حدود ۵۵۰ مرکز عضو قطعی یا عضو آزمایشی شبکه هستند؛ خاطرنشان کرد: بیش از ۵۰۰۰ آزمایشگاه در این شبکه عضو هستند و بیش از ۱۲ هزار دستگاه پیشرفته خدماتشان در این شبکه به اشتراک گذاشته می‌شود، سال ۱۳۹۷، ۲.۲ دهم میلیون خدمات توسط این ۵۰۰ آزمایشگاه به ۷۰ هزار مشتری که ۹۰ درصد آن‌ها اساتید دانشگاه‌ها، پژوهشگران بودند ارائه داده شد، ۱۰ درصد باقی مانده نیز به شرکت‌های دانش بنیان اختصاص یافت.</p>
    </article>
  </body>
</html>