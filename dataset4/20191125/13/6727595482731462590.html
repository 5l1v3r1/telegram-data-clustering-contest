<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shashi-tharoor-karti-chidambaram-tihar-jail-delhi-meet-p-chidambaram.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T13:02:00+00:00"/>
    <meta property="og:title" content="'രാജ്യം മറ്റുള്ളവര്‍ക്ക് മുന്നില്‍ തലകുനിക്കേണ്ടി വരും'; ചിദംബരത്തെക്കാണാന്‍ തിഹാര്‍ ജയിലില്‍ ശശി തരൂര്‍ എത്തി"/>
    <meta property="og:description" content="National News P Chidamparam Sasi Tharoor India ന്യൂദല്‍ഹി: ഐ.എന്‍.എസ് മീഡിയ അഴിമതിക്കേസില്‍ തിഹാര്‍ ജയിലില്‍ കഴിയുന്ന പി ചിദംബരത്തെ കാണാന്‍ കോണ്‍ഗ്രസ് നേതാവ് ശശി തരൂര്‍ എ"/>
  </head>
  <body>
    <article>
      <h1>'രാജ്യം മറ്റുള്ളവര്‍ക്ക് മുന്നില്‍ തലകുനിക്കേണ്ടി വരും'; ചിദംബരത്തെക്കാണാന്‍ തിഹാര്‍ ജയിലില്‍ ശശി തരൂര്‍ എത്തി</h1>
      <address><time datetime="2019-11-25T13:02:00+00:00">25 Nov 2019, 13:02</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ഐ.എന്‍.എസ് മീഡിയ അഴിമതിക്കേസില്‍ തിഹാര്‍ ജയിലില്‍ കഴിയുന്ന പി ചിദംബരത്തെ കാണാന്‍ കോണ്‍ഗ്രസ് നേതാവ് ശശി തരൂര്‍ എത്തി.</p>
      <p>തിങ്കളാഴ്ചയാണ് ചിദംബരത്തെ ജയിലില്‍വെച്ച് ശശി തരൂര്‍ സന്ദര്‍ശിച്ചത്.</p>
      <p>ചിദംബരത്തിന്റെ മകന്‍ കാര്‍ത്തി ചിദംബരത്തിനൊപ്പമാണ് ശശി തരൂര്‍ എത്തിയത്. സന്ദര്‍ശന വേളയില്‍ ശശി തരൂര്‍ കേന്ദ്രസര്‍ക്കാരിനെതിരെ വിമര്‍ശനമുന്നയിച്ചു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കേന്ദ്രസര്‍ക്കാരിന്റെ നടപടി മൂലം ഇന്ത്യക്ക് മറ്റ് രാജ്യങ്ങളുടെ മുന്നില്‍ തലകുനിക്കേണ്ടി വരുമെന്ന് ശശി തരൂര്‍ പറഞ്ഞു.</p>
      <related>
        <a href="https://www.doolnews.com/inx-media-case-delhi-hc-denies-bail-to-p-chidambaram-says-allegations-against-ex-finance-minister-serious-in-nature6768.html?utm_source=doolnews&amp;utm_medium=related"/>
      </related>
      <p>98 ദിവസം പി.ചിദംബരത്തെ ജയിലിട്ടത് ന്യായീകരിക്കാന്‍ കേന്ദ്രസര്‍ക്കാരിനാവില്ല. ഭരണഘടനയെപ്പോലും മാനിക്കാന്‍ കേന്ദ്രസര്‍ക്കാര്‍ തയ്യാറാവുന്നില്ലെന്നും ശശി തരൂര്‍ കൂട്ടിച്ചേര്‍ത്തു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഐ.എന്‍.എക്‌സ് മീഡിയ അഴിമതി കേസില്‍ പി.ചിദംബരത്തെ സി.ബി.ഐ ഓഗസ്റ്റിലാണ് അറസ്റ്റ് ചെയ്തത്.</p>
      <p>പിന്നീട് സുപ്രീംകോടതി അദ്ദേഹത്തിന് ജാമ്യം അനുവദിച്ചിരുന്നെങ്കിലും ഇ.ഡി കസ്റ്റഡിയില്‍ എടുത്തിരുന്നതിനാല്‍ പുറത്തിറങ്ങാന്‍ സാധിച്ചില്ല.</p>
      <figure>
        <iframe src="https://www.youtube.com/embed/-lcaQSaTRQI" width="500" height="281" data-service="Youtube" scrolling="no"/>
      </figure>
    </article>
  </body>
</html>