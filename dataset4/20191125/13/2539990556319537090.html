<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/482/Artykul/2409832,Billie-Eilish-rozdaje-bilety-fanom-ktorzy-dbaja-o-srodowisko"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T13:18:00+00:00"/>
    <meta property="og:title" content="Billie Eilish rozdaje bilety fanom, którzy dbają o środowisko"/>
    <meta property="og:description" content="Razem z organizacją Global Citizen zorganizowała akcję, w której użytkownicy mogą zdobywać punkty. Za przeczytane artykuły i tweetowanie na ten temat czeka nagroda - darmowy bilet na koncert."/>
  </head>
  <body>
    <article>
      <h1>Billie Eilish rozdaje bilety fanom, którzy dbają o środowisko</h1>
      <address>
        <time datetime="2019-11-25T13:18:00+00:00">25 Nov 2019, 13:18</time>
      </address>
      <p>
        <b>Razem z organizacją Global Citizen zorganizowała akcję, w której użytkownicy mogą zdobywać punkty. Za przeczytane artykuły i tweetowanie na ten temat czeka nagroda - darmowy bilet na koncert.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/027ba75e-eff7-4dcf-9650-d06ffbdffe22.mp3"/>
          </figure>
          <p>Młodzi artyści dla planety. Billie Eilish oddaje głos Ziemi (Stacja kultura/Czwórka)</p>
        </li>
      </ul>
      <blockquote>W świecie Instagrama promowanie ekologicznego stylu życia ma lepszy skutek niż niejeden wywiad <i>Marcin Łazarski</i></blockquote>
      <p>Na jej koncertach nie znajdziecie plastiku, będziecie mogli wejść z własnym bidonem, a wszystkie odpady są recyglingowane. Wraz z Woodym Harrelsonem, nawołuje do udziału w dyskusji na temat panującego kryzysu, a w klipie promującym singiel "All the good girls go to hell" zwraca uwagę na zagrożenia związane ze zmianami klimatu. - Eilish reprezentuje rzesze nastolatków - komentował Marcin Łazarski piosenkarz, kompozytor, producent muzyczny. - Jest głosem swojego pokolenia, którego zasięg jest ogromny. Dlaczego więc nie przemycać dobrych wartości w muzyce?</p>
      <figure>
        <iframe src="https://www.youtube.com/embed/-PZsSWwc9xA" width="560" height="315" data-service="Youtube" scrolling="no"/>
      </figure>
      <p>Dlaczego młodzi ludzie tak chętnie angażują się w pomoc planecie? - Bo zmiany należy zacząć od siebie - mówił rozmówca Damiana Sikorskiego. - Artyści mogą nawoływać do zmiany, albo dawać dobry przykład podejmując działanie. Czyn działa na nas dobitniej, niż słowo - dodawał.</p>
      <figure>
        <iframe src="https://www.youtube.com/embed/JbSBgU4bmKo" width="560" height="315" data-service="Youtube" scrolling="no"/>
      </figure>
      <p>Eilish w 2019 roku otrzymała aż 11 nominacji do amerykańskich nagród muzycznych (Grammy), dzięki czemu zapisała się w historii jako pierwsza nastolatka z tak dużą ilością prestiżowych wyróżnień muzycznych. O jej proekologicznych działaniach rozmawialiśmy z muzykiem, Marcinem Łazarskim. Więcej na ten temat w nagraniu. </p>
      <p>***</p>
      <p>
        <b>Tytuł audycji: </b>
        <a href="http://www.polskieradio.pl/10/Audycja/7549">Stacja Kultura</a>
      </p>
      <p><b>Prowadzi:</b> <a href="https://www.polskieradio.pl/Katarzyna-Dydo/Tag172803">Kasia Dydo</a></p>
      <p>
        <b>Materiał: </b>
        <a href="https://www.polskieradio.pl/Damian-Sikorski/Tag179534">Damian Sikorski</a>
      </p>
      <p><b>Data emisji:</b> 25.11.2019</p>
      <p><b>Godzina emisji: </b>11.30</p>
      <p>ac/kd</p>
      <related>
        <a href="https://www.polskieradio.pl/10/482/Artykul/2272434,Vienio-muzyka-chce-ruszyc-czaszki-ludzi"/>
      </related>
      <related>
        <a href="https://www.polskieradio.pl/10/482/Artykul/2298911,Vienio-Jamiroquai-Brodka-czyli-muzyka-proeko"/>
      </related>
      <related>
        <a href="https://www.polskieradio.pl/10/482/Artykul/2370476,Spitsbergen-sprzed-38-lat-Fotografia-i-swiat-bez-smieci"/>
      </related>
      <related>
        <a href="https://www.polskieradio.pl/10/482/Artykul/2388223,Taki-Pooost-pozorne-swiaty-mediow-spolecznosciowych"/>
      </related>
    </article>
  </body>
</html>