<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216044/Brandplekken-in-vogelkijkhut-Jongeren-krijgen-weer-vuurwerkkriebels"/>
    <meta property="og:site_name" content="RTV Noord"/>
    <meta property="article:published_time" content="2019-11-25T13:55:00+00:00"/>
    <meta property="og:title" content="Brandplekken in vogelkijkhut: 'Jongeren krijgen weer vuurwerkkriebels'"/>
    <meta property="og:description" content="In een vogelkijkhut in het Zuidlaardermeergebied heeft afgestoken vuurwerk voor brandplekken gezorgd."/>
  </head>
  <body>
    <article>
      <h1>Brandplekken in vogelkijkhut: 'Jongeren krijgen weer vuurwerkkriebels'</h1>
      <address>
        <time datetime="2019-11-25T13:55:00+00:00">25 Nov 2019, 13:55</time>
      </address>
      <p>Tot die ontdekking kwam Arjan Bakker, bijzonder opsporingsambtenaar (BOA) bij Het Groninger Landschap, maandag. Hij kon aan vervolgens aan de slag om de troep op te ruimen.</p>
      <p>'Het is vuurwerk dat je het hele jaar door kunt kopen. Kleine pijltjes en van die knetterballetjes. Het lag verspreid door de hut en ook in het gras. Het deel waar de koeien lopen. Dat wil je dus echt niet.'</p>
      <blockquote>Als het echt gaat branden, valt er niet veel meer te blussen<cite>Arjan Bakker - BOA Het Groninger Landschap</cite></blockquote>
      <h3>Meerdere keren per jaar</h3>
      <p>Volgens Bakker wordt er meerdere keren per jaar vuurwerk afgestoken in een vogelhut.</p>
      <p>'Vooral nu, aan het eind van het jaar. Dan krijgen jongeren vuurwerkkriebels. En het is lekker rustig in zo'n hut, maar ze ruimen de rotzooi niet op.'</p>
      <p>Een recent afgebrande kijkhut in de omgeving van Veendam staat hem nog helder voor de geest, al is de oorzaak van die brand niet bekend.</p>
      <p>'Dat kan hier ook gebeuren. Er zitten dikke brandplekken op de planken. Als het echt gaat branden, valt er niet veel meer te blussen.'</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215724/Twee-mannen-uit-Musselkanaal-gepakt-met-177-kilo-illegaal-vuurwerk"/>
      </related>
    </article>
  </body>
</html>