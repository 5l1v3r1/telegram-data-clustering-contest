<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/bijusais-vityaz-speletajs-riga-ir-neticama-pilseta-lieliskas-meitenes-un-kazino/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-25T13:43:58+00:00"/>
    <meta property="og:title" content="Bijušais “Vityaz” spēlētājs: Rīga ir neticama pilsēta, lieliskas meitenes un kazino"/>
    <meta property="og:description" content="Kādreizējais Kontinentālās hokeja līgas (KHL) kluba Čehovas “Vityaz” amerikāņu aizsargs Braiens Berārs, atceroties savu laiku līgā, atzinis, ka īpaši siltas atmiņas viņam palikušas par viesošanos Rīgā, kad mači bijuši pret vietējo “Dinamo”."/>
  </head>
  <body>
    <article>
      <h1>Bijušais “Vityaz” spēlētājs: Rīga ir neticama pilsēta, lieliskas meitenes un kazino</h1>
      <address><time datetime="2019-11-25T13:43:58+00:00">25 Nov 2019, 13:43</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Kādreizējais Kontinentālās hokeja līgas (KHL) kluba Čehovas “Vityaz” amerikāņu aizsargs Braiens Berārs, atceroties savu laiku līgā, atzinis, ka īpaši siltas atmiņas viņam palikušas par viesošanos Rīgā, kad mači bijuši pret vietējo “Dinamo”.</p>
      <p>Jau par ierastu praksi kļuvusi populārā podkāsta “Spittin Chichlets” viesu iztaujāšana par spēlēšanu Krievijā. Bieži vien hokejisti nāk klajā ar skaļiem izteikumiem par dažādām dīvainībām Krievijas hokejā.</p>
      <p>“Krievijā viss bija lieliski. Būtu tur atgriezies, ja vien Krievijā nelidotu ar vecām lidmašīnām. Diemžēl notika traģēdija ar “Lokomotiv” vienību,” podkāstā stāstīja šobrīd 42 gadus vecais Berārs. “Spēlēju Čehovas “Vityaz” komandā. Tā piederēja “mazajam” Nikolajam. Liekas, ka viņš tagad ir cietumā. Viņš bija krievu mafijas pārstāvis. Čehovā viss bija ļoti labi. Mēs lieliski pavadījām laiku ar Krisu Saimonu.”</p>
      <p>“Mana pirmā diena Krievijā: ierados trijos naktī, visu nakti dzēru, noguru, gāju gulēt. Tikko kā iemigu, zvans pie durvīm. Skatos, tur mans aģents. Saku viņam, ka šodien neko nevaru, gribu pagulēt. Viņš man pateica, ka man nav izvēles, lai atveru durvis. Atvēru – tur divi kuiļi un Nikolajs. Viņi man saka: “<i>Velkom tu Raša</i>“.”</p>
      <p>“Mēs vienmēr fantastiski atpūtāmies. Mēs ar Krisu gājām uz vakariņām, kur mūs aicināja Nikolajs. Labi iedzērām, bet tad apsargs atvēra durvis un telpā ienāca 10-15 skaistas sievietes. Kriss bija autoritāte, viņš izvēlējās pirmais, tad es. Katru nakti viss bija bezmaksas. Nemaksājam par neko. Tas bija pirmais gads, kad pastāvēja KHL,” atminas Berārs.</p>
      <p>“”Vityaz” man mazliet palika parādā, jo mēs netikām “play off”. Kad uzzināju, ka neko nesaņemšu, iesēdos lidmašīnā un lidoju prom. Citas pilsētas KHL bija gluži neticamas. Piemēram, Rīga. Tur bija lieliskas meitenes. Mums Rīgā bija spēle pa dienu, bet visu nakti pavadīju kazino,” iespaidos dalījās amerikānis.</p>
      <p>Berārs, kurš 1995.gadā NHL draftā tika izvēlēts ar pirmo numuru, KHL pavadīja vienu sezonu, kad 2008./2009.gadā pārstavēja “Vityaz”. Pēc sezonas Čehovā, Berārs paziņoja par karjeras noslēgšanu. Berārs NHL nospēlēja desmit sezonas, pārstāvot Ņujorkas “Islanders”, Bostonas “Bruins”, Toronto “Maple Leafs” un Kolumbusas “Blue Jackets” komandas.</p>
      <blockquote>
        <a href="https://www.sportazinas.com/stenlija-kausa-cempions-par-laiku-krievija-kad-to-redzi-sac-saprast-noladets-cik-mums-asv-viss-ir-labi/">Stenlija kausa čempions par laiku Krievijā: Kad to redzi, sāc saprast, nolādēts, cik mums ASV viss ir labi</a>
      </blockquote>
      <blockquote>
        <a href="https://www.sportazinas.com/steipltons-atceras-laiku-khl-sasoditais-krikunovs-mums-lika-skriet-krosu-nakts-vidu/">Steipltons atceras laiku KHL: Sasodītais Krikunovs mums lika skriet krosu nakts vidū</a>
      </blockquote>
      <p> </p>
    </article>
  </body>
</html>