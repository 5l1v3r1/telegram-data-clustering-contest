<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402664/%D8%AA%D8%A7%D8%B2%D9%87-%D8%AA%D8%B1%DB%8C%D9%86-%D9%82%DB%8C%D9%85%D8%AA-%D9%87%D8%A7-%D8%A7%D8%B2-%D8%A8%D8%A7%D8%B2%D8%A7%D8%B1-%D8%B7%D9%84%D8%A7-%D9%88-%D8%A7%D8%B1%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:54:44+00:00"/>
    <meta property="og:title" content="تازه‌ترین قیمت‌ها از بازار طلا و ارز"/>
    <meta property="og:description" content="بازار طلا و سکه امروز نیز همچون روز گذشته افزایشی بود، همچنین قیمت دلار نیز با افزایش ۱۵۰ تومانی نسبت به روز گذشته وارد کانال ۱۲ هزار تومان شد."/>
  </head>
  <body>
    <article>
      <h1>تازه‌ترین قیمت‌ها از بازار طلا و ارز</h1>
      <address>
        <time datetime="2019-11-25T13:54:44+00:00">25 Nov 2019, 13:54</time>
      </address>
      <p>بازار طلا و سکه امروز نیز همچون روز گذشته افزایشی بود، همچنین قیمت دلار نیز با افزایش ۱۵۰ تومانی نسبت به روز گذشته وارد کانال ۱۲ هزار تومان شد.</p>
      <p>به گزارش ایسنا، بر اساس اعلام اتحادیه طلا و جواهر تهران، قیمت سکه تمام بهار آزادی طرح جدید در بازار امروز (دوشنبه) به چهار میلیون و ۳۱۰ هزار تومان رسید که افزایش ۳۰ هزار تومانی را نسبت به دیروز تجربه کرده است.</p>
      <p>هر گرم طلای ۱۸ عیار نیز با افزایش هزار تومانی قیمت، در طلافروشی‌ها بیش از ۴۲۸ هزار تومان معامله می‌شود. سکه تمام بهار طرح قدیم نیز ۵۰ هزار تومان افزایش قیمت داشته و چهار میلیون و ۲۵۰ هزار تومان عرضه شد.</p>
      <p>در این میان نیم‌سکه و ربع سکه هر کدام با افزایش ۲۰ هزار تومانی به ترتیب دو میلیون و ۲۴۰ هزار تومان و یک میلیون و ۴۴۰ هزار تومان معامله شدند.</p>
      <p>هر قطعه سکه یک گرمی هم ۸۷۰ هزار تومان عرضه می‌شود که نسبت به دیروز ۱۰ هزار تومان افزایش قیمت دارد. این در حالی است که در بازارهای جهانی، قیمت هر اونس طلا ۱۴۵۹ دلار است.</p>
      <p>
        <b>دلار چند؟</b>
      </p>
      <p>بازار ارز که در روزهای اخیر شاهد ثبات قیمت ارزهای مختلف بود، امروز روند صعودی به خود گرفت و بر همین اساس، قیمت خرید دلار در صرافی‌های مجاز بانکی نسبت به روز گذشته با افزایش ۱۵۰ تومانی همراه شد، به طوریکه قیمت خرید هر دلار ۱۱ هزار و ۹۵۰ تومان و قیمت فروش آن نیز ۱۲ هزار و ۵۰ تومان است.</p>
      <p>همچنین هر یورو در این صرافی‌ها ۱۳ هزار و ۲۰۰ تومان خریداری و ۱۳ هزار و ۳۰۰ تومان فروخته می‌شود که قیمت این ارز نیز ۲۰۰ تومان افزایش یافته است.</p>
      <p>اما در بانک‌ها نیز قیمت خرید دلار و یورو افزایش داشت و هر دلار ۱۱ هزار و ۷۴۱ تومان و هر یورو ۱۲ هزار و ۹۹۵ تومان از مشتریان خریداری شده است.</p>
      <p>قیمت ارز مسافرتی نسبت به روز گذشته ۲۰۰ تومان افزایش یافت و هر یورو مسافرتی حدود ۱۳ هزار  و ۵۰۰ تومان برای مسافران قیمت‌گذاری شده که بالاتر از نرخ صرافی‌هاست.</p>
      <p>انتهای پیام</p>
    </article>
  </body>
</html>