<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11017205"/>
    <meta property="og:site_name" content="TV 2"/>
    <meta property="article:published_time" content="2019-11-25T13:27:49+00:00"/>
    <meta property="og:title" content="Museum frastjålet skatter for 10 milliarder"/>
    <meta property="og:description" content="Tyver som slo til mot et tysk statsmuseum mandag morgen, kan ha fått med seg skatter for 10 milliarder kroner."/>
  </head>
  <body>
    <article>
      <h1>Museum frastjålet skatter for 10 milliarder</h1>
      <h2>Tyver som slo til mot et tysk statsmuseum mandag morgen, kan ha fått med seg skatter for 10 milliarder kroner.</h2>
      <address><time datetime="2019-11-25T13:27:49+00:00">25 Nov 2019, 13:27</time> by <a rel="author" href="mailto:ingvill.dragni@tv2.no" target="_blank">Ingvill Drægni , NTB</a></address>
      <p>Et tysk statsmuseum med en av de største europeiske samlingene av skatter fra barokken har blitt utsatt for innbrudd, opplyser politiet mandag.</p>
      <p>Ifølge tall fra lokale medier kan tyvene ha fått med seg gjenstander med en samlet verdi opp mot 1 milliard euro, eller 10 milliarder kroner.</p>
      <h3>Antikke smykker</h3>
      <p>Innbruddet i Det Grønne Hvelvet ved Dresdens kongelige palass, som huser rundt 4.000 dyrebare gjenstander laget av elfenben, gull, sølv og juveler, skjedde mandag morgen.</p>
      <p>Politiet bekrefter innbruddet og opplyser av tyvene er på flukt.</p>
      <p>Myndighetene har så langt ikke kommet med noen verdiestimater på hva som har blitt tatt, men den tyske avisen Bild skriver at «antikke smykker verdt rundt 1 milliard euro har blitt stjålet».</p>
      <h3>Bemerkelsesverdig små tyver</h3>
      <p>Ifølge avisen har de kriminelle brutt seg inn i det godt beskyttede palasset ved å slå ut en nærliggende strømfordeler, for så å klatre gjennom et vindu.</p>
      <p>Deretter valgte de å stjele mindre museumsobjekter som smykker, og etterlot de større gjenstandene, skriver avisen uten å sitere kilder.</p>
      <p>I følge <a href="https://www.bild.de/regional/dresden/dresden-aktuell/grossalarm-nach-angeblichem-ueberfall-milliarden-coup-im-gruenen-gewoelbe-66254972.bild.html?fbclid=IwAR2dT-kfKtzoFJWoGdV1tKmkQiICVOwPrXuDAihNyp4UcbPa6Cr93yk04TI">Bild</a> sees to personer på overvåkingsvideoen, avisen skriver at de to personene skal være bemerkelsesverdig små.</p>
      <p>Etter å ha tatt seg ut fra museet skal de to ha flyktet gjennom en smal sjakt i retning Schinkelwache.</p>
      <p>Det Grønne Hvelvet, eller «Grünes Gewölbe,» er et av de eldste museene i Europa, og ble grunnlagt av August den sterke, kurfyrste av Sachsen, i 1723.</p>
    </article>
  </body>
</html>