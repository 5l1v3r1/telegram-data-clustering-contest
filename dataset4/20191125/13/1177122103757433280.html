<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-copil-ucis-la-un-targ-de-craciun-dupa-ce-o-sculptura-din-gheaa-s-a-prabuit-peste-el-148930.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Copil ucis la un târg de Crăciun, după ce o sculptură din gheață s-a prăbușit peste el"/>
    <meta property="og:description" content="Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit, a informat poliţia luxemburgheză, relatează luni AFP, citată de Agerpres. Accidentul s-a produs în jurul orei 20:00 (19:00 GMT), a anunţat poliţia, care a precizat că, „potrivit primelor constatări, o sculptură pe gheaţă s-a prăbuşit şi un bloc de gheaţă a lovit din păcate un copil mic&quot;."/>
  </head>
  <body>
    <article>
      <h1>Copil ucis la un târg de Crăciun, după ce o sculptură din gheață s-a prăbușit peste el</h1>
      <address>
        <time datetime="2019-11-25T13:03:00+00:00">25 Nov 2019, 13:03</time>
      </address>
      <p>
        <b>Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit, a informat poliţia luxemburgheză, relatează luni AFP, citată de Agerpres.<br/><br/>Accidentul s-a produs în jurul orei 20:00 (19:00 GMT), a anunţat poliţia, care a precizat că, „potrivit primelor constatări, o sculptură pe gheaţă s-a prăbuşit şi un bloc de gheaţă a lovit din păcate un copil mic".</b>
      </p>
      <p>Potrivit martorilor citaţi de diferite mass-media, un echipaj de prim-ajutor a ajuns rapid la faţa locului şi a încercat să resusciteze victima înainte de a o urca în ambulanţă pentru a o transporta la spital.</p>
      <p>„Copilul a suferit răni grave şi a murit în ambulanţă”, a declarat poliţia.</p>
      <p>O anchetă a fost deschisă şi poliţia a lansat un apel la martori pentru a prezenta circumstanţele acestui accident, produs la câţiva metri de patinoarul de la Târgul de Crăciun din Luxemburg, care s-a deschis joi.</p>
      <p>În fiecare an, Târgul de Crăciun din capitala luxemburgheză este deschis până pe 24 decembrie.</p>
    </article>
  </body>
</html>