<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/i-skliri-proetoimasia-tis-sakkari-video/"/>
    <meta property="og:site_name" content="Tennis24"/>
    <meta property="article:published_time" content="2019-11-25T13:17:22+00:00"/>
    <meta property="og:title" content="Η σκληρή προετοιμασία της Σάκκαρη – VIDEO"/>
    <meta property="og:description" content="Στο γυμναστήριο περνάει τις περισσότερες ώρες της ημέρας της η Μαρία Σάκκαρη προετοιμαζόμενη για τη νέα αγωνιστική σεζόν   Η πρώτη εβδομάδα προετοιμασίας της Μαρίας Σάκκαρη στην off-season, ολοκληρώθηκε και η κορυφαία Ελληνίδα τενίστρια ανέβασε ένα βίντεο στο facebook με στιγμιότυπα από την σκληρή προπόνηση. Έχοντας στο πλευρό της τον προσωπικό της γυμναστή, Γιώργο Παναγιωτόπουλο, […]"/>
  </head>
  <body>
    <article>
      <h1>Η σκληρή προετοιμασία της Σάκκαρη – VIDEO</h1>
      <address>
        <time datetime="2019-11-25T13:17:22+00:00">25 Nov 2019, 13:17</time>
      </address>
      <h3>Στο γυμναστήριο περνάει τις περισσότερες ώρες της ημέρας της η Μαρία Σάκκαρη προετοιμαζόμενη για τη νέα αγωνιστική σεζόν</h3>
      <p>Η πρώτη εβδομάδα προετοιμασίας της Μαρίας Σάκκαρη στην off-season, ολοκληρώθηκε και η κορυφαία Ελληνίδα τενίστρια ανέβασε ένα βίντεο στο facebook με στιγμιότυπα από την σκληρή προπόνηση.</p>
      <p>Έχοντας στο πλευρό της τον προσωπικό της γυμναστή, Γιώργο Παναγιωτόπουλο, η Σάκκαρη προπονείται σε καθημερινή βάση προκειμένου να είναι απολύτως έτοιμη με το ξεκίνημα της νέας χρονιάς που θα τη βρει στην Αυστραλία, στο πλαίσιο των τουρνουά προετοιμασίας για το πρώτο Major της χρονιάς στη Μελβούρνη.</p>
      <p>“Η πρώτη εβδομάδα προπόνησης της off season, ολοκληρώθηκε. Δουλεύουμε στο γυμναστήριο και θα ακολουθήσουν κι άλλα βίντεο από την προετοιμασία μου. Πάντα είμαι ενθουσιασμένη να μοιράζομαι μαζί σας αυτό το περιεχόμενο” έγραψε η Μαρία.</p>
      <p>Η 24χρονη τενίστρια, Νο23 της παγκόσμιας κατάταξης, θεωρείται από τις πιο γυμνασμένες και fit αθλήτριες στο WTA Tour.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmariasakkariofficial%2Fvideos%2F425914258342077%2F&amp;show_text=0&amp;width=560" width="560" height="316" data-service="Facebook" scrolling="no"/>
      </figure>
    </article>
  </body>
</html>