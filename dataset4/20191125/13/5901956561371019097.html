<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pocilo-v-postojni-doma-izdelal-pirotehniko-skodo-povzrocil-knjiznici-253425"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Počilo v Postojni: doma izdelal pirotehniko, škodo povzročil knjižnici"/>
    <meta property="og:description" content="Postojno je v nedeljo stresla eksplozija. Po prvih podatkih je prišlo do eksplozije ponoči v smetnjaku. Kosi so prileteli v stekla knjižnice, ki so se razbila, prav tako je v knjižnico priletel p..."/>
  </head>
  <body>
    <article>
      <h1>Počilo v Postojni: doma izdelal pirotehniko, škodo povzročil knjižnici</h1>
      <h2>V smetnjaku je nekdo aktiviral petardo.</h2>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">N. Č.</a></address>
      <p>Postojno je v nedeljo <a href="https://www.slovenskenovice.si/kronika/doma/clanek/postojno-stresla-eksplozija-na-delu-specialne-enote-253164">stresla eksplozija</a>. Po prvih podatkih je prišlo do eksplozije ponoči v smetnjaku. Kosi so prileteli v stekla knjižnice, ki so se razbila, prav tako je v knjižnico priletel pokrov smetnjaka. Policisti so zavarovali kraj dogodka. Aktivirani so bili bombni tehniki specialne enote, zatem so kriminalisti opravili ogled kraja. Ugotovili so, da je eksplozijo povzročila uporabljena petarda z večjo količino eksploziva. Policija obravnava primer kot kaznivo dejanje poškodovanje tuje stvari.<br/><br/>Povzročene škode je za okoli 3000 evrov, poškodovan pa je kovinski smetnjak, dve stekleni okni knjižnice in dva regala v notranjosti knjižnice.<br/><br/>Iz PU Koper so sporočili, da je lastna izdelava pirotehničnih sredstev in predelava pirotehničnih izdelkov zaradi povečanega učinka prepovedana. Prav tako sta prepovedani uporaba izdelkov v drugih predmetih in preprodaja. Prepovedana je tudi posest takšnih pirotehničnih izdelkov. Pirotehničnih izdelkov kategorije F1, katerih glavna značilnost je pok, ni dovoljeno uporabljati v strnjenih stanovanjskih naseljih, v zgradbah in vseh zaprtih prostorih, v bližini bolnišnic, v prevoznih sredstvih za potniški promet in na površinah, na katerih potekajo javni shodi in javne prireditve.</p>
    </article>
  </body>
</html>