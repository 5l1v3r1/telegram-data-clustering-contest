<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/bim-assemblea-straordinaria-approva-aumento-di-capitale-da-e100-mln/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T13:31:25+00:00"/>
    <meta property="og:title" content="BIM: assemblea straordinaria approva aumento di capitale da €100 mln"/>
    <meta property="og:description" content="BIM ha compiuto un passo importante nella direzione prevista dal Piano Strategico 2019 - 2024 approvato lo scorso 26 settembre: l'assemblea straordinaria ha infatti approvato la delega al CDA di procedere all'aumento di capitale con la più ampia facoltà di stabilire, di volta in volta, modalità, termini e condizioni degli aumenti di capitale in esercizio della delega."/>
  </head>
  <body>
    <article>
      <h1>BIM: assemblea straordinaria approva aumento di capitale da €100 mln</h1>
      <h2>BIM ha compiuto un passo importante nella direzione prevista dal Piano Strategico 2019 - 2024 approvato lo scorso 26 settembre: l'assemblea straordinaria ha infatti approvato la delega al CDA di procedere all'aumento di capitale con la più ampia facoltà di stabilire, di volta in volta, modalità, termini e condizioni degli aumenti di capitale in esercizio della delega.</h2>
      <address><time datetime="2019-11-25T13:31:25+00:00">25 Nov 2019, 13:31</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Banca Intermobiliare di Investimenti e Gestioni ha compiuto un passo importante nella direzione prevista dal Piano Strategico 2019 – 2024 approvato lo scorso 26 settembre.</p>
      <p>Venerdi 22 novembre 2019, a mercati chiusi, l’assemblea straordinaria degli azionisti di Banca Intermobiliare, riunitasi in data odierna sotto la presidenza dell’Avv.</p>
      <p>Alberto Pera, ha deliberato di attribuire al CDA la delega ad aumentare il capitale sociale, in via scindibile e a pagamento, in una o più volte, per un periodo di 5 anni dalla data della deliberazione e per un importo massimo complessivo di Euro 100 milioni (comprensivo di eventuale sovrapprezzo), senza esclusione del diritto di opzione.</p>
      <p>L’Assemblea ha conferito al CdA ogni più ampia facoltà di stabilire, di volta in volta, modalità, termini e condizioni degli aumenti di capitale in esercizio della delega, ivi inclusi il prezzo di emissione, il rapporto di opzione e il numero delle nuove azioni, che avranno le medesime caratteristiche di quelle oggi in circolazione, nonché l’allocazione tra capitale e sovrapprezzo (secondo un criterio di prevalenza della componente di sovrapprezzo). L’Assemblea ha altresì deliberato di approvare la conseguente modifica dell’art. 6 dello Statuto sociale mediante l’inserimento, in un nuovo comma, del conferimento della delega al CdA ad aumentare il capitale nei termini sopra illustrati.</p>
      <p> </p>
      <p>In via preliminare rispetto all’attribuzione della delega e comunque nello stesso contesto,<br/>l’Assemblea straordinaria degli azionisti ha deliberato:</p>
      <ul>
        <li>di approvare la situazione patrimoniale, il conto economico e la situazione finanziaria di Banca<br/>Intermobiliare al 31 agosto 2019, da cui risulta una perdita di periodo (1 gennaio 2019<br/>– 31 agosto 2019) pari a €22.726.371;</li>
        <li>l’integrale copertura delle perdite (pregresse e di periodo) complessivamente accertate alla data<br/>del 31 agosto 2019, pari a complessivi €28.248.859, mediante l’abbattimento integrale<br/>delle riserve disponibili a tale data (per Euro 25.065.369) e, per la restante parte (per Euro<br/>103.083.490), mediante la riduzione del capitale sociale della Banca da Euro 156.757.116 a Euro<br/>53.573.626.</li>
      </ul>
      <p>Le deliberazioni relative alla riduzione del capitale sociale ed al conferimento della delega ad aumentare lo stesso – con le conseguenti modifiche allo statuto della Banca – saranno efficaci subordinatamente all’ottenimento dell’autorizzazione di Banca d’Italia.</p>
    </article>
  </body>
</html>