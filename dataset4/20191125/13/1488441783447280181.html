<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/25/huawei-matepad-pro-ufficiale-685126/"/>
    <meta property="og:site_name" content="AndroidWorld"/>
    <meta property="article:published_time" content="2019-11-25T13:08:21+00:00"/>
    <meta property="og:title" content="Huawei MatePad Pro ufficiale: il tablet top di gamma che sfida iPad Pro, in arrivo anche con modulo 5G (foto)"/>
    <meta property="og:description" content="Senza troppi convenevoli oggi Huawei svela in Cina un nuovo tablet top di gamma, Huawei MatePad Pro, caratterizzato da una..."/>
  </head>
  <body>
    <article>
      <h1>Huawei MatePad Pro ufficiale: il tablet top di gamma che sfida iPad Pro, in arrivo anche con modulo 5G (foto)</h1>
      <address><time datetime="2019-11-25T13:08:21+00:00">25 Nov 2019, 13:08</time> by <a rel="author" href="https://www.androidworld.it/author/lorexae/" target="_blank">Lorenzo Delli</a></address>
      <p>Senza troppi convenevoli oggi <a href="https://www.androidworld.it/tag/huawei/"><b>Huawei</b></a> svela in Cina un nuovo tablet top di gamma, <b>Huawei MatePad Pro</b>, caratterizzato da una scheda tecnica piuttosto interessante.</p>
      <p>Iniziamo dalle caratteristiche tecniche. Lo <b>schermo da 10,8″</b> è un <b>QHD+</b> con un piccolo foro in alto a sinistra che va ad ospitare la fotocamera frontale. Le cornici sono spesse 4,9 mm e lo schermo va ad occupare il 90% della sezione frontale. Sotto il cofano troviamo un processore <b>Kirin 990</b> da vero top di gamma accompagnato da 6 o 8 GB di RAM e fino a 256 GB di memoria interna espandibili con le nano SD di Huawei.</p>
      <h3>Huawei MatePad Pro Caratteristiche tecniche</h3>
      <ul>
        <li><b>Schermo</b>: 10,8″ IPS LCD QHD+ (2.560 x 1.600 pixel) 16:10, DCI-P3 color gamut, screen-to-body ratio 90%</li>
        <li><b>Processore</b>: Kirin 990 7 nm</li>
        <li><b>RAM</b>: 6 | 8 GB  LPDDR4x</li>
        <li><b>Memoria</b> <b>interna</b>: 128 | 256 GB espandibili tramite nanoSD</li>
        <li><b>Fotocamera posteriore:</b> 13 megapixel f/1.8 PDAF, LED flash</li>
        <li><b>Fotocamera anteriore:</b> 8 megapixel, f/2.0</li>
        <li><b>Connettività</b>: Bluetooth 5.1, GPS (solo LTE), USB Type-C, Wi-Fi 802.11ac</li>
        <li><b>Batteria</b>: 7.250 mAh con supporto a ricarica rapida fino a 40 W, wireless charge e reverse wireless charging</li>
        <li><b>Altro:</b> quad speaker con supporto ad audio Histen 6.0 certificati Harman Kardon</li>
        <li><b>SO</b>: EMUI 10 basata su Android 10</li>
        <li><b>Dimensioni</b>: 159 x 246 x 7,2  mm</li>
        <li><b>Peso</b>: 460 grammi</li>
      </ul>
      <p>Ottimo il supporto alla <b>ricarica rapida a 40W</b>, considerata la batteria piuttosto ampia da 7.250 mAh; peccato che nella confezione di vendita sia incluso un caricatore a “<i>soli</i>” <b>20 W</b>. C’è anche il supporto alla ricarica wireless a 15 W e il <b>reverse wireless charging</b> che vi permette di ricaricare lo smartphone poggiandolo sul tablet.</p>
      <p>C’è anche una funzionalità<b> software multi-screen</b> che sostanzialmente va a “<i>clonare</i>” lo schermo del vostro smartphone su quello del tablet. Potete così accedere a tutte le funzionalità dello smartphone (chiamate e SMS inclusi). Ci sono anche accessori per renderlo più “notebook” che tablet: una <b>cover</b> <b>tastiera</b>, che fa sì che il tablet passi ad una modalità desktop, e una <b>stylus</b> con 4.096 livelli di pressione. Quest’ultima si ricarica semplicemente poggiandola al tablet. C’è anche una <b>variante LTE</b> più costosa che porta con sé anche il <b>modulo GPS</b>. Assenti purtroppo lettore di impronte e jack audio da 3,5 mm.</p>
      <p>
        <a href="https://www.amazon.it/gp/goldbox?ascsubtag=685126-widget-desktop-www.androidworld.it&amp;tag=androidworld-1506-21">OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <h3>Uscita e prezzo</h3>
      <p>Difficile dire quando lo vedremo arrivare in Italia. Nel frattempo possiamo dirvi che il tablet arriverà in vari colori (Danxia Orange, Castle Peak, Fritillaria White e Night Ash) a partire dal 12 dicembre prossimo in Cina.</p>
      <ul>
        <li><b>MatePad Pro Wi-Fi</b> 6 GB RAM + 128 GB memoria – 3.299 Yuan (circa $469) 8 GB RAM + 256 GB memoria – 3.399 Yuan (circa $484)</li>
        <li><b>MatePad Pro LTE</b> 6 GB RAM + 128 GB memoria – 3.799 Yuan (circa $540) 8 GB RAM + 256 GB memoria – 4.499 Yuan (circa $569)</li>
      </ul>
      <p>La<b> Stylus denominata M-Pencil</b> e la <b>tastiera magnetica</b> verranno vendute rispettivamente a 499 yuan (circa 65€) e 699 yuan (circa 90€). Ci dovrebbero essere anche delle varianti bundle con cover e tastiera inclusa, ma a questo punto aspetteremo l’ufficialità italiana per capire cosa arriverà da noi e con quali modalità.</p>
      <figure>
        <img src="https://www.androidworld.it/wp-content/uploads/2019/11/huawei-matepad-pro-5g.jpg"/>
      </figure>
      <p>Come si intuisce dalla slide che vi abbiamo mostrato qui sopra poi, nel Q1 del 2020 sarà lanciata anche una variante dotata di modulo <a href="https://www.mobileworld.it/tag/5g">5G</a>. Oltre ad un prezzo più alto dovrebbe vantare anche una batteria leggermente migliorata.</p>
      <p>AggiornamentoOre 16:30</p>
      <p>Come riportato da <a href="https://www.xda-developers.com/huawei-matepad-pro-tablet-launched-in-china/">XDA Developers</a>, il nuovo tablet Huawei al momento è sprovvisto delle app di Google, visto che al momento il lancio riguarda la Cina. Visto il ban degli USA è anche improbabile vedere arrivare il tablet in occidente, ma non possiamo esserne sicuri. Vi terremo sicuramente aggiornati a riguardo.</p>
      <p>Fonte: <a href="https://www.gizmochina.com/2019/11/25/huawei-matepad-pro-with-10-8-inch-punch-hole-display-kirin-990-massive-battery-with-15w-wireless-charging-is-official/%20">Gizmochina (1) + Gizmochina (2)</a>, <a href="https://www.gizmochina.com/2019/11/25/huawei-matepad-pro-5g-version-will-launch-in-q1-2020/">Fonte 2</a></p>
    </article>
  </body>
</html>