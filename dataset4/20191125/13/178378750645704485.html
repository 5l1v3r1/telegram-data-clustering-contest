<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/vip/maurizio-battista-figlia-ospedale-come-sta.html"/>
    <meta property="og:site_name" content="Today"/>
    <meta property="article:published_time" content="2019-11-25T13:50:00+00:00"/>
    <meta property="og:title" content="La figlia di Maurizio Battista sta meglio: il messaggio sui social"/>
    <meta property="og:description" content="Alessandra Moretti, compagna del comico e mamma della piccola Anna, ha aggiornato sulle condizioni della piccola che nelle scorse ore si trovava in ospedale"/>
  </head>
  <body>
    <article>
      <h1>La figlia di Maurizio Battista sta meglio: il messaggio sui social</h1>
      <h2>Alessandra Moretti, compagna del comico e mamma della piccola Anna, ha aggiornato sulle condizioni della piccola che nelle scorse ore si trovava in ospedale</h2>
      <address><time datetime="2019-11-25T13:50:00+00:00">25 Nov 2019, 13:50</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/48491111070115/allerta-rossa-a-genova-pioggie-per-36-ore-consecutive.mp4"/>
      </figure>
      <p><b>La figlia di Maurizio Battista </b>sta meglio: la sua <b>Anna</b>, nata 3 anni fa dall’amore del comico romano per la compagna Alessandra Moretti, si sta riprendendo dopo i problemi di salute che nelle scorse ore<a href="http://www.today.it/gossip/vip/maurizio-battista-figlia-ospedale.html"> l’avevano costretta in ospedale. </a>“Grazie ai medici del Bambin Gesù di Roma. Le Annarelle sono forti….”, aveva scritto Battista su Facebook a corredo di una foto che mostrava le manine della bambina con i tubi della flebo. Lo scatto è stato subito commentato dai fan con tantissimi messaggi di affetto e di auguri per la pronta guarigione della piccola, su cui, adesso, è arrivato il messaggio di <b>mamma Alessandra.</b></p>
      <h3>Come sta la figlia di Maurizio Battista? Gli aggiornamenti</h3>
      <p>“Tre cose ci sono rimaste del paradiso: le stelle, i fiori e i bambini.<b> Anna sta molto meglio</b>, grazie a tutti per i cari messaggi”, ha scritto su Instagram <b>Alessandra Moretti </b>a corredo di una dolcissima immagine che riprende di spalle la bambina: “Colgo l’occasione per ringraziare i medici amorevoli dell’Ospedale Pediatrico Bambin Gesù”, ha concluso la 32enne, compagna del comico di 31 anni più grande di lei che ha reso<a href="http://www.today.it/gossip/vip/maurizio-battista-papa-59-anni.html"> padre per la terza volta.</a> <b>Maurizio Battista</b> è già padre di Federica e Simone, 29 e 33 anni, con cui però <a href="http://www.today.it/gossip/vip/verissimo-intervista-maurizio-battista-non-parla-con-i-figli.html">non ci sarebbero rapporti </a>perché i ragazzi non avrebbero accettato il fatto che il comico si sia ricostruito una nuova famiglia.</p>
      <figure>
        <embed-post data-src="https://www.instagram.com/p/B5R8nKHCRyY" data-service="Instagram"/>
      </figure>
      <h4>
        <a href="http://www.today.it/gossip/">Tutte le notizie di Gossip</a>
      </h4>
    </article>
  </body>
</html>