<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/prehled-slev-cerny-patek-black-friday-2019"/>
    <meta property="og:site_name" content="Cnews.cz"/>
    <meta property="article:published_time" content="2019-11-25T13:30:16+00:00"/>
    <meta property="og:title" content="Velký přehled slev na Černý pátek 2019 (průběžně aktualizováno)"/>
    <meta property="og:description" content="Černý pátek a Kybernetické pondělí jsou dva hlavní nákupní dny podzimu, e-shopy ale mají slevy i celý týden nebo více. V článku najdete zajímavé tipy."/>
  </head>
  <body>
    <article>
      <h1>Velký přehled slev na Černý pátek 2019 (průběžně aktualizováno)</h1>
      <address><time datetime="2019-11-25T13:30:16+00:00">25 Nov 2019, 13:30</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <p>V USA a Kanadě se vždy na druhý den po Díkůvzdání slaví Černý pátek. Tamní obchody nabízí obří výprodeje, slevy a obchody se otevírají i v nestandardní hodiny. Tím začíná vánoční nákupní sezóna. A hned nato se slaví Kybernetické pondělí, což je zase umělý nákupní svátek, který si vymyslely e-shopy. Cíl je stejný, slevy a výprodeje mají nalákat lidi k utrácení.)</p>
      <p>Přestože jde primárně o americké svátky, dostaly se i do Evropy. Navíc se už stírají rozdíly mezi kamennými obchody a e-shopy, takže většina slev je online a díky globálnímu internetu si je užijeme rovněž my v Česku. Navíc se u nás (a vlastně už ani v zahraničí) nehraje jen na dva konkrétní dny, ale slevy mohou být celý týden. Nebo měsíc. <b>Černý pátek připadá na 29. listopadu</b>, ale první akce již začínají a s nimi i náš tradiční přehled.</p>
      <h3>Přehled slev na Černý pátek 2019</h3>
      <ol>
        <li>Nejdříve si určitě přečtěte návod <a href="https://www.cnews.cz/falesne-slevy-vyprodeje-black-friday-cerny-patek-navod">Není sleva jako sleva. Jak nenaletět na falešné výprodeje?</a></li>
        <li>Protože jste na Cnews, budeme upozorňovat <b>jen</b> na obchody a akce související s počítači a elektronikou.</li>
        <li>Data určují, kdy byly tipy přidány, nikoliv začátek akce.</li>
      </ol>
      <h3>25. listopadu 2019</h3>
      <p><b>[12:55]</b> – Obchod s elektrem <a href="https://www.okay.cz/blackfriday/">Okay</a> tvrdí, že má až o 82 % nižší ceny. Akce trvají celý týden v e-shopu i kamenných prodejnách.</p>
      <p><b>[12:51]</b> – <a href="https://xm.cz/">XM.cz</a> má v akci mobily a další produkty Xiaomi. Má jedny z nejlevnějších náramků Mi Band 4 nebo povedených telefonů Mi 9T Pro a Redmi Note 8 Pro.</p>
      <p><b>[12:48]</b> – <a href="https://www.exasoft.cz/blackfriday.htm">Exasoft</a> slaví Černý pátek až do 1. prosince. V akci jsou taktéž počítače a jiná elektronika. Gamepad Xbox One Elite za 2990 Kč je zde levnější než kdekoliv jinde.</p>
      <p><b>[12:45]</b> – Na <a href="https://www.mironet.cz/vyprodej/?v=black-friday">Mironetu</a> jedou slevy na počítače a elektroniku až 80 % celý listopad a končí 8. prosince.</p>
      <p><b>[12:36]</b> – <a href="https://www.expert.cz/black-friday">Elektro Expert</a> slaví slevománii až do 3. prosince. V akci má například 24″ televizor Strong s tunerem DVB-T2 za 2999 Kč, levněji nikdy není.</p>
      <p><b>[12:35]</b> – Obchody <a href="https://www.xzone.cz/katalog.php?pmid=174&amp;atsid=2711">Xzone</a> a <a href="https://www.jrc.cz/black-friday/163/c-0">JRC</a> nabízejí levnější hry pro PC a konzole.</p>
      <p><b>[12:31]</b> – <a href="https://www.electroworld.cz/blackfriday">Electroworld</a> spustí slevy až v pátek, ale na webu již uvádí budoucí ceny. Hodinky Garmin VívoActive 3 za 3888 Kč nebo 70″ televizor od LG za 17 888 Kč jsou nejlevnější na trhu.</p>
      <p><b>[12:30]</b> – <a href="https://www.qstore.cz/eshop/black-friday_c36089.html">qStore</a> slibuje o 10–20 % nižší ceny na vybrané černé produkty Applu.</p>
      <p><b>[12:25]</b> – <a href="https://www.apple.com/cz/shop/gifts">Apple Online Store</a> nenabídne nižší ceny, místo toho bude od pátku do pondělí k produktům nadělovat kredit pro slevy na další nákup.</p>
      <p><b>[12:21]</b> – Levnější těla i objektivy má také <a href="https://www.fotolab.cz/black/">Fotolab</a>. Fantastická je akce na Panasonic Lumi G80 za 12 990 Kč. Foťák je včetně 12–60mm objektivu, jinde stojí jen samotné tělo skoro 15 000 Kč.</p>
      <p><b>[12:15]</b> – Slevy na foťáky a objektivy má též <a href="https://www.megapixel.cz/black-friday">Megapixel</a>. Ultrazoom Panasonic Lumix FZ300 s 24× rozsahem a konstantní světelností F2,8 je k dostání za pouhých 9690 Kč.</p>
      <p><b>[12:13]</b> – <a href="https://www.fotoskoda.cz/black-friday/">Fotoškoda</a> na týden snižuje ceny (bez)zrcadlovek, kompaktů a příslušenství. Výborný Olympus E-M5 Mark II s univerzálním objektivem 14–150mm je jen za 16 990 Kč.</p>
      <p><b>[12:09]</b> – <a href="https://www.sunnysoft.cz/stranky/bf.html">Sunnysoft</a> nabízí slibuje reálné slevy až 57 %. Chytrá osobná váha Xiaomi Mi Scale 2 za 590 Kč je opravdu levná.</p>
      <p><b>[12:05]</b> – <a href="https://www.smarty.cz/black-friday-c1227">Smarty</a> láká až na 80% slevy na mobily a příslušenství. Lákavý je například Xiaomi Mi 9T (6/64 GB) v černé barvě za 7090 Kč.</p>
      <p><b>[12:01]</b> – <a href="https://www.softcom.cz/eshop/black-friday_c13732.html">Softcom</a> má slevy na počítače, komponenty, mobily a foťáky.</p>
      <p><b>[11:58]</b> – <a href="https://www.mp.cz/aktualita-black-friday-2019">MP.cz</a> zlevňuje mobily a příslušenství. K vybraným mobilům má i bonusy jako cashback, poukázky na další nákup, sluchátka apod. Za zmínku stojí Apple Watch Series 4 40mm za 8990 Kč.</p>
      <p><b>[11:53]</b> – <a href="https://www.tsbohemia.cz/black-friday_c41438.html">T.S.Bohemia</a> a Alfa lákají až na 85% slevy a dopravu zdarma od 500 Kč. Kupříkladu běžecký hodinky Germin Fenix 5S za 9299 Kč jsou u nich nejlevnější na trhu.</p>
      <p><b>[11:49]</b> – Černý pátek v <a href="https://www.datart.cz/black_friday/index.html">Datartu</a>, <a href="https://www.kasa.cz/black-friday/">Kase</a> a <a href="https://www.euronics.cz/black-friday-top-produkty/li-6226/">Euronics</a> (patří jednomu majiteli, nabídky jsou stejné) potrvá až do 1. prosince. Ve slevě je bílá i černá elektronika. Za zmínku stojí například zrcadlovka Nikon D3500 se dvěma setovými objektivy za 12 990 Kč.</p>
      <p><b>[11:43]</b> – <a href="https://www.samsung.com/cz/akce/black-friday/">Samsung</a> ve svém e-shopu zlevnil mobily, chytré hodinky, monitory a další produkty. Do prodeje vrátil i Galaxy S8 za 8888 Kč. Dříve špičkový mobil má jednu zásadní vadu, na jaře mu skončí softwarová podpora a navíc už nedostane Android 10.</p>
      <p><b>[11:40]</b> – Český e-shop <a href="https://shop.huawei.com/cz/event_blackfriday.html">Huawei</a> má ve slevě mobily a příslušenství. Peckou je hlavně telefon Mate 20 Pro za 12 999 Kč, v ceně je sedmipalcový tablet jako dárek.</p>
      <p><b>[11:35]</b> – <a href="https://www.mall.cz/kampan/black-friday">Mall</a> slibuje slevy až 80 %, každý den se nabídka obměňuje. Do konce listopadu navíc nabízí slevu 2500 Kč, pokud zaplatíte nově zřízenou kreditní kartou.</p>
      <p><b>[11:30]</b> – <a href="https://store.playstation.com/en-cz/grid/STORE-MSF75508-BLACKFRIDAY19/1">PlayStation Store</a> láká na zlevněné hry i předplatné PS Plus. Cena GTA V spadla na 269 Kč, loňský hit Spiderman je za 599 Kč.</p>
      <p><b>[11:25]</b> – V <a href="https://www.microsoft.com/cs-cz/store/b/xbox?icid=HP-Hero1-HOLFY20-BlackFriday">Microsoft Storu</a> jsou slevy na Xbox One, příslušenství a hry. Tahákem je GamePass Ultimate <a href="https://www.cnews.cz/game-pass-ultimate-akce-26-kc">na tři měsíce za 26 Kč</a>.</p>
      <p><b>[11:20]</b> – <a href="https://affinity.serif.com/en-us/?mc=BF19T1">Affinity</a> spustilo 30% slevy na své grafické editory Photo, Designer a Publisher, které jsou dostupné pro Windows a macOS.</p>
      <p><b>[10:55]</b> – Česko-německý <a href="https://www.amazon.de/">Amazon</a> letos podlehl a neslaví až Kybernetické pondělí, nýbrž již Černý pátek. A to s týdenním předstihem. Akce průběžně aktualizuje každou hodinu, ty nejlepší slevy je tak třeba hlídat dopředu.</p>
      <p><b>[10:52]</b> – <a href="https://www.viveport.com/special-offers/black-friday-sale">HTC</a> ve svém obchodě Viveport nabízí hry a dema pro VR brýle Vive se slevou až 90 %.</p>
      <p><b>[10:50]</b> – Na velké slevy PC her láká také <a href="https://www.fanatical.com/">Fanatical</a>.</p>
      <p><b>[10:48]</b> – Herní obchod <a href="https://www.humblebundle.com/store">Humble Bundle</a> má až do 3. prosince v akci tisíce titulů pro PC.</p>
      <p><b>[10:45]</b> – <a href="https://www.zoner.cz/">Zoner</a> nabízí roční předplatné fotoeditoru a správce ZPS X za 792 místo 1188 Kč.</p>
      <p><b>[10:42]</b> – Předplatné <a href="https://promo-cz.eurosportplayer.com/promo/all-sports/black-friday-2019">Eurosport Player</a> je v akci za 12,49 eura na rok, běžně stojí dvakrát tolik, či 4,99 eura na měsíc. Pro fanoušky zimních sportů, cyklistiky nebo tenisu skoro povinnost, pokud už nechytají Eurosport jinde. Player toho ale nabízí více, viz <a href="https://www.cnews.cz/eurosport-player-web-ios-android-zkusenosti-recenze">naše recenze</a>.</p>
      <p><b>[10:39]</b> – <a href="https://www.czc.cz/black-friday-2019/produkty">CZC</a> má ve slevě stovky produktů. Kupříkladu Office 365 pro domácnosti nabízí za 1490 Kč na rok, herní myš Razer DeathAdder Essential za 699 Kč (polovinu co jinde).</p>
      <p><b>[10:35]</b> – <a href="https://www.alza.cz/black-friday">Alza</a> slibuje „brutální“ slevy až do 1. prosince, objednávkám nad 4000 Kč dává dopravu zdarma. Momentálně nabízí například vůbec nejlevnější PS4 Pro za 7390 Kč nebo hodinky Honor Watch Magic s GPS za 2599 Kč.</p>
      <p>
        <i>Článek bude průběžně aktualizován…</i>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/amd-ryzen-threadripper-3990x-64-jader-oficialne-oznamen-vydani-2020"/>
        <a href="https://www.cnews.cz/lenovo-yoga-smart-tab-recenze/"/>
        <a href="https://www.cnews.cz/trzni-podily-vyrobcu-gpu-q3-2019-nvidia-masivni-narust-intel-amd-ztratili/"/>
        <a href="https://www.cnews.cz/levne-smartphony-vanoce2019-tipy/"/>
        <a href="https://www.cnews.cz/nvidia-geforce-gtx-1660-super-uvedeni-cena-parametry-vykon/"/>
      </related>
    </article>
  </body>
</html>