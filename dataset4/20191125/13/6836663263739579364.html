<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/doprava-a-logistika/tramvaji-az-pred-hlavni-nadrazi-radni-prahy-1-se-shodli-s-pamatkari-1364513"/>
    <meta property="og:site_name" content="E15.cz"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="Tramvají až před Hlavní nádraží. Radní Prahy 1 se shodli s památkáři"/>
    <meta property="og:description" content="Radní Prahy 1 odsouhlasili návrh Institutu plánování a rozvoje hl.města Prahy na vybudování nové tramvajové zastávky ve Vrchlického sadech před Hlavním nádražím. Navrhovanou verzi, která by v budoucnu mohla vylepšit celopražský provoz, schválili i památkáři. "/>
  </head>
  <body>
    <article>
      <h1>Tramvají až před Hlavní nádraží. Radní Prahy 1 se shodli s památkáři</h1>
      <address><time datetime="2019-11-25T13:21:00+00:00">25 Nov 2019, 13:21</time> by <a rel="author">pej</a></address>
      <p>
        <b>Radní Prahy 1 odsouhlasili návrh Institutu plánování a rozvoje hl.města Prahy na vybudování nové tramvajové zastávky ve Vrchlického sadech před Hlavním nádražím. Navrhovanou verzi, která by v budoucnu mohla vylepšit celopražský provoz, schválili i památkáři. </b>
      </p>
      <p>„Tramvaj považuji za městotvorný prvek. Věřím, že se konečně podaří zrealizovat revitalizaci předpolí hlavního nádraží a celého parku Vrchlického sady, který tvoří další vstupní bránu do hlavního města Prahy,“ říká místostarosta pro územní rozvoj Petr Hejma. Výsledky hlasování radních informovala městská část Prahy 1 na svém Facebooku.</p>
      <p>Datum, kdy bude dopravní změna realizována, ještě známo není. Musí totiž ještě proběhnout změna územního plánu, kterou budu schvalovat městští zastupitelé.</p>
      <related>
        <a href="https://www.e15.cz/domaci/vedeni-prahy-schvalilo-plan-rozvoje-dopravy-do-roku-2023-1364283"/>
      </related>
      <p>Radní pro Prahu 1 svoje rozhodnutí považují za krok správným směrem. Nová tramvajová linka podle nich nejenom pomůže celopražskému provozu, ale zároveň zlepší současný stav Vrchlických sadů.</p>
      <p>Navržená trať by měla vést od budovy Národního muzea, kde se odpojí z nově plánované trati, která povede z Vinohradské ulice na Václavské náměstí. </p>
      <p>Trať bude pokračovat skrze Vrchlického sady a za zastávkou u hlavního nádraží bude vedena směrem do Opletalovy, kde se na křižovatce napojí na stávající trať.</p>
      <related>
        <a href="https://www.e15.cz/domaci/tramvaje-na-vaclavske-namesti-dorazi-v-roce-2023-jezdit-nebudou-stredem-ale-po-stranach-1363485"/>
      </related>
      <related>
        <h4>Související články</h4>
        <a href="https://www.e15.cz/magazin/na-vaclavske-namesti-se-maji-vratit-tramvaje-podivejte-se-jak-tam-jezdily-v-minulosti-1355814"/>
        <a href="https://www.e15.cz/nazory/glosa-petra-peska-prazska-doprava-sobe-1363493"/>
        <a href="https://www.e15.cz/rozhovory/realitni-podnikatel-woolf-praha-bude-pysna-1359164"/>
        <a href="https://www.e15.cz/domaci/tramvaje-na-vaclavske-namesti-dorazi-v-roce-2023-jezdit-nebudou-stredem-ale-po-stranach-1363485"/>
        <a href="https://www.e15.cz/nazory/zapisnik-jiriho-liebreicha-nehyzdeme-vaclavak-tramvajemi-1356462"/>
      </related>
    </article>
  </body>
</html>