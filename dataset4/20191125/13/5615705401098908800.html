<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204865-milovanov-zvilniv-polovinu-kerivnikiv-u-minekonomiki"/>
    <meta property="og:site_name" content="Mind UA"/>
    <meta property="article:published_time" content="2019-11-25T13:30:00+00:00"/>
    <meta property="og:title" content="Милованов звільнив половину керівників у Мінекономіки"/>
    <meta property="og:description" content="Було звільнено 15 посадових осіб у низці департаментів"/>
  </head>
  <body>
    <article>
      <h1>Милованов звільнив половину керівників у Мінекономіки</h1>
      <h2>Було звільнено 15 посадових осіб у низці департаментів</h2>
      <address>
        <time datetime="2019-11-25T13:30:00+00:00">25 Nov 2019, 13:30</time>
      </address>
      <p>Міністр розвитку економіки, торгівлі і сільського господарства України Тимофій Милованов звільнив 15 посадових осіб керівного складу колишньої структури Міністерства економічного розвитку і торгівлі. Про це він <a href="https://facebook.com/story.php?story_fbid=1524892181013292&amp;id=100004775745586">написав</a> на своїй сторінці у Facebook.</p>
      <p>«Перезавантаження влади ... Відбувся черговий етап трансформації міністерства – прийнято рішення про звільнення 15 посадових осіб керівного складу структурних підрозділів, що становить 50% від попередньої структури (Міністерство економічного розвитку і торгівлі України)», – написав він у Facebook.</p>
      <p>Зокрема, <a href="https://facebook.com/story.php?story_fbid=1525646927604484&amp;id=100004775745586">зміна керівництва</a> відбулася в юридичному департаменті, департаменті міжнародного торгово-економічного співробітництва та євроінтеграції, департаменті стратегічного розвитку сектора оборони і безпеки, департаменті управління держвласністю, департаменті санкцій політиці, розвитку інформаційно-комунікаційних технологій, документообігу та електронних сервісів, а також секторі уникнення і виявлення коррпціи і секторі забезпечення роботи держсекретаря міністерства (самостійні підрозділи).</p>
      <p>Нагадаємо: нещодавно Кабмін <a href="https://mind.ua/news/20204706-uryad-uhvaliv-nizku-kadrovih-rishen">призначив голів</a> Державної служби з питань геодезії, картографії та кадастру, Держслужби з безпеки на транспорті, Державної архівної служби та Держагентства інфраструктурних проектів.</p>
      <related>
        <h4>Також читайте</h4>
        <a href="https://mind.ua/news/20204797-abromavichus-priznachiv-zastupnika-z-bronetankovoyi-radiolokacijnoyi-ta-spectehniki"/>
        <a href="https://mind.ua/news/20204780-kabmin-zvilnim-kerivnika-derzhenergoefektivnosti-sergiya-savchuka"/>
        <a href="https://mind.ua/news/20204751-uryad-onoviv-perelik-strategichno-vazhlivih-derzhavnih-obektiv"/>
      </related>
    </article>
  </body>
</html>