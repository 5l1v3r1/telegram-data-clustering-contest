<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152927-u-selian-u-kovelskomu-rajoni-vidibraly-zemlyu-iakoyu-vony-korystuvalysia-bilshe-15-rokiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="У селян у Ковельському районі відібрали землю, якою вони користувалися більше 15 років"/>
    <meta property="og:description" content="У мешканців Тойкутської сільської ради, що в Ковельському районі, відібрали земельні ділянки, якими вони користувалися більше 15 років."/>
  </head>
  <body>
    <article>
      <h1>У селян у Ковельському районі відібрали землю, якою вони користувалися більше 15 років</h1>
      <address>
        <time datetime="2019-11-25T13:03:00+00:00">25 Nov 2019, 13:03</time>
      </address>
      <p>У мешканців Тойкутської сільської ради, що в Ковельському районі, відібрали земельні ділянки, якими вони користувалися більше 15 років. <br/><br/>Про це повідомляє <a href="http://prokovel.com/kovel_2019-1346.html">"ПроКовель"</a>.<br/><br/>Нагадують, у свій час вчителям і медичним працівникам, які трудилися в сільських закладах, надали в оренду по кілька десятків соток землі. Люди там вирощували городину, картоплю, зернові культури. І цьогоріч підготувати площі до зимівлі, окремі навіть посіяли озиму. А зовсім недавно вони дізналися, що тепер земельні наділи не їхні. <br/><br/>«Право на оренду цих земель мали в першу чергу ті, хто ними користувався: вчительки і медичні працівники, тому що вони вчасно сплачували орендну плату. Люди сьогодні вже посіяли озимину. Значить поставили людей перед фактом. Це було і в Стеблях, ви пам’ятаєте в минулому році. Що, ці землі вже в приватній власності. Я не боюся сказати: там приватизували <b>Семенюки</b>, голова сільської ради – пан <b>Грицюк</b>. Людей вигнали із земельних ділянок», - заявив на черговій 28 сесії Ковельської районної ради депутат <b>Володимир Андросюк</b> (голова фракції «ВО «Батьківщина»).<br/><br/>Народний обранець запевнив, що земельні ділянки у людей були вилучені без їх відома, тому селяни про те, що вони вже не є орендарями, дізналися постфактум. <br/><br/>«У них без будь-якого повідомлення були вилучені земельні ділянки, якими вони користувалися більше 15 років», - повідомив депутат.<br/><br/>Володимир Андросюк запропонував спільним розпорядженням голови районної ради, заступника голови РДА із залученням працівників прокуратури та поліції створити комісію щодо вивчення даного питання. І через два тижні доповісти про її результати на сходах селян у Тойкутській сільській раді. <br/><br/>Депутати Ковельської районної ради схвалили наміри свого колеги і проголосували за його депутатський запит.</p>
    </article>
  </body>
</html>