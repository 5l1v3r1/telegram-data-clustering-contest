<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/son-dakika-rusya-devlet-baskani-putin-ocakta-turkiyeye-gelecek-1394347"/>
    <meta property="og:site_name" content="Karar.com"/>
    <meta property="article:published_time" content="2019-11-25T13:39:00+00:00"/>
    <meta property="og:title" content="Son dakika! Rusya Devlet Başkanı Putin ocakta Türkiye'ye gelecek"/>
    <meta property="og:description" content="Son dakika haberi... Kremlin Sözcüsü Dmitriy Peskov, Rusya lideri Vladimir Putin’in beklenen Türkiye ziyaretinin, ocak ayının ilk yarısında gerçekleşmesini planladıklarını söyledi."/>
  </head>
  <body>
    <article>
      <h1>Son dakika! Rusya Devlet Başkanı Putin ocakta Türkiye'ye gelecek</h1>
      <address>
        <time datetime="2019-11-25T13:39:00+00:00">25 Nov 2019, 13:39</time>
      </address>
      <p>
        <b>Son dakika haberi... Kremlin Sözcüsü Dmitriy Peskov, Rusya lideri Vladimir Putin’in beklenen Türkiye ziyaretinin, ocak ayının ilk yarısında gerçekleşmesini planladıklarını söyledi.</b>
      </p>
      <p>Kremlin Sözcüsü Peskov, Rusya Devlet Başkanı Putin'in, Türk mevkidaşı Recep Tayyip Erdoğan ile TürkAkım doğalgaz boru hattının açılış törenine katılmak için ocak ayının ilk 10 günü içerisinde Türkiye'yi ziyaret etmesini planladıklarını belirtti.</p>
      <p>Söz konusu ziyaretin hazırlıklarının yapılmakta olduğunu belirten Peskov sorulması üstüne net tarihin ise daha sonra açıklanacağını kaydetti.</p>
      <p>Kremlin Sözcüsü ayrıca, Rusya liderinin Türkiye ziyaretine ilişkin kararın Erdoğan'la yaptığı son telefon görüşmelerinden birisinde alındığını söyledi</p>
      <p>Rusya'da çıkarılan doğal gazın taşınacağı TürkAkım, her biri 15.75 milyar metreküp doğalgaz kapasiteli olan birbirine paralel 2 ayrı hattan oluşuyor. Bu hatların biri Türk pazarının ihtiyaçlarına, diğeriyse Avrupalı tüketicilerin kullanımına ayrılacak.</p>
      <p>Rusya'nın Anapa kentinden başlayan TürkAkım, 930 kilometre boyunca Karadeniz'den ilerliyor ve İstanbul'un 100 kilometre batısında yer alan Kıyıköy'de karaya çıkıyor.</p>
    </article>
  </body>
</html>