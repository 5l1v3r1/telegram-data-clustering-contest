<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/lenovo-yoga-c940-tanitildi_85196.html"/>
    <meta property="og:site_name" content="CHIP Online"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Lenovo Yoga C940 Tanıtıldı!"/>
    <meta property="og:description" content="Lenovo Yoga C940 ile üstün performans ve şık tasarım buluştu."/>
  </head>
  <body>
    <article>
      <h1>Lenovo Yoga C940 Tanıtıldı!</h1>
      <h2>Lenovo Yoga C940 ile üstün performans ve şık tasarım buluştu.</h2>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">CHIP Online</a></address>
      <p> Lenovo, sadeliği, şıklığı ve özgün tasarımı dışında en son teknoloji donattığı yeni ürünü Yoga C940 ile kullanıcılarına güçlü bir kullanım performansı sunuyor. Lenovo Yoga C940 güçlü yanıt hızını destekleyen ve Intel'in şimdiye kadar ürettiği en hızlı 15W mobil işlemcisi olan 10. nesil Intel Core i7'nin bulunduğu bir işletim sistemine sahip.</p>
      <p>
        <b>Güçlü ve üç boyutlu ses deneyimi</b>
      </p>
      <p>Her boyutta 3 boyutlu bir ses deneyimi sunan Dolby Atmos sistemi ile donatılan Yoga C940, özel yüksek frekanslı hoparlörlere ve gürültüyü azaltan titreşim engelleyicilere sahip. Yoga C940 hoparlör sisteminin derinliği ve hassasiyeti sayesinde etrafınızı saran, nefes kesici, üç boyutlu bir ses deneyimi yaşama imkanı veriyor.</p>
      <p>
        <b>Birinci sınıf malzeme ve tasarım</b>
      </p>
      <p>Birinci sınıf alüminyumdan üretilen Yoga C940, Demir Grisi rengi ile metal şıklığı bir adım öne taşıyor. Lenovo Yoga C940 Windows Hello biyometrik kimlik doğrulama özelliği ve cihaza yerleştirilebilir, içten şarj edilebilir "Windows Ink"'li aktif kalemiyle ön plana çıkıyor.</p>
      <p>
        <b>Taşınabilir ve dayanıklı</b>
      </p>
      <p>Lenovo'nun tüm modellerinde olduğu gibi Yoga C940 da 1,35 kg'dan başlayan ağırlıktaki tüy gibi hafifliği ve 15.7 milimetrelik ince tasarımı sayesinde her yere kolaylıkla taşınabilir bir dizüstü bilgisayarı olarak karşımıza çıkıyor. Bunun yanı sıra hızlı şarj olabilme özelliği ve yaklaşık 9.5 saate kadar çıkan pil ömrüyle gün içindeki tüm işlerinizi dilediğiniz her yerde rahatlıkla tamamlayabilmenize olanak sağlıyor.</p>
    </article>
  </body>
</html>