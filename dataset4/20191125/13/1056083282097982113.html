<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402641/%D9%87%D9%88%D8%A7%DB%8C-%D8%AA%D8%A8%D8%B1%DB%8C%D8%B2-%D8%AF%D8%B1-%D8%B4%D8%B1%D8%A7%DB%8C%D8%B7-%D9%86%D8%A7%D8%B3%D8%A7%D9%84%D9%85-%D8%A8%D8%B1%D8%A7%DB%8C-%DA%AF%D8%B1%D9%88%D9%87-%D9%87%D8%A7%DB%8C-%D8%AD%D8%B3%D8%A7%D8%B3-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:26:15+00:00"/>
    <meta property="og:title" content="هوای تبریز در شرایط &quot;ناسالم برای گروه‌های حساس&quot; قرار گرفت"/>
    <meta property="og:description" content="ایسنا/آذربایجان شرقی مدیر روابط عمومی اداره کل محیط زیست آذربایجان شرقی گفت: کیفیت هوای تبریز در وضعیت «ناسالم برای گروه‌های حساس» قرار گرفت."/>
  </head>
  <body>
    <article>
      <h1>هوای تبریز در شرایط "ناسالم برای گروه‌های حساس" قرار گرفت</h1>
      <address><time datetime="2019-11-25T13:26:15+00:00">25 Nov 2019, 13:26</time> by <a rel="author">مهری هاشم زاده</a></address>
      <p>ایسنا/آذربایجان شرقی مدیر روابط عمومی اداره کل محیط زیست آذربایجان شرقی گفت: کیفیت هوای تبریز در وضعیت «ناسالم برای گروه‌های حساس» قرار گرفت.</p>
      <p>داود قاسم زاده در گفت و گو با ایسنا اظهار کرد: میانگین شاخص کیفیت هوای تبریز طی ۲۴ ساعت گذشته ۱۱۲ بوده و میانگین شاخص کیفیت هوای لحظه‌ای نیز برابر با ۱۵۵ است‌ که در این وضعیت توصیه می‌شود افراد مبتلا به بیماری های قلبی یا ریوی، سالمندان و کودکان از فعالیت طولانی و سنگین در خارج منزل خودداری کنند.  <br/><br/>وی در بخش دیگری از سخنانش گفت: با توجه به پیش بینی‌های هواشناسی مبنی بر سکون هوا تا روز چهارشنبه، احتمال بروز پدیده وارونگی دما(اینورژن) وجود داشته و افزایش آلاینده‌های جوی پیش بینی شده است.<br/><br/>وی متذکر شد: بر این اساس شهروندان جهت جلوگیری از آلوده شدن هوا، استفاده از وسایل نقلیه عمومی را در اولویت قرار داده و از تردد غیرضروری با خودروی شخصی در داخل شهر پرهیز کنند.<br/>انتهای پیام</p>
    </article>
  </body>
</html>