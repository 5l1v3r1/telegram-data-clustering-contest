<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/11/25/Fergekai-arbeidet-i-Molde-gir-ekstra-avganger-p%C3%A5-S%C3%B8lnes-%E2%80%93-%C3%85farnes-20472965.ece"/>
    <meta property="og:site_name" content="rbnett.no"/>
    <meta property="article:published_time" content="2019-11-25T13:31:45+00:00"/>
    <meta property="og:title" content="Fergekai-arbeidet i Molde gir ekstra avganger på Sølnes – Åfarnes"/>
    <meta property="og:description" content="Fra og med i natt og i inntil tre uker fremover blir det satt inn tre ekstra rundturer i ferjesambandet Sølsnes-Åfarnes."/>
  </head>
  <body>
    <article>
      <h1>Fergekai-arbeidet i Molde gir ekstra avganger på Sølnes – Åfarnes</h1>
      <h2>Fra og med i natt og i inntil tre uker fremover blir det satt inn tre ekstra rundturer i ferjesambandet Sølsnes-Åfarnes.</h2>
      <address><time datetime="2019-11-25T13:31:45+00:00">25 Nov 2019, 13:31</time> by <a rel="author">Ola Bjerkevoll</a></address>
      <p>Ekstraavgangene vil gå natt til hverdager. Det skriver Statens vegvesen i en pressemelding.</p>
      <p>Årsaken er utbedringen av sjøbunnen på Molde ferjekai, som fører til at ferjeavgangene natt til hverdager er innstilt mellom Molde og Vestnes. Alternativ kjørerute vil da være via E136 og fv. 64 Sølsnes-Åfarnes.</p>
      <p>– Etter å ha vært i dialog med Norges Lastebileier-Forbund har vi besluttet å sette inn ekstraavganger kl. 00.45, 02.00 og 03.30 fra Åfarnes og kl. 01.00, 02.15 og 03.45 fra Sølsnes. Med denne løsningen ønsker vi å redusere ventetiden for trafikantene, samt unngå en situasjon der biler blir stående igjen på grunn av den ekstra pågangen som er ventet, sier seksjonsleder Victor Størdal i ferjeseksjonen i Statens vegvesen i pressemeldingen.</p>
      <related>
        <h4>Les også:</h4>
        <a href="https://www.rbnett.no/nyheter/2019/11/14/Klart-for-st%C3%B8yende-arbeid-p%C3%A5-kaia-%E2%80%93-naboer-f%C3%A5r-tilbud-om-flytting-20394316.ece"/>
      </related>
      <p> </p>
      <p>Så lenge dette arbeidet pågår vil ferjeavgangene i sambandet fv. 64 Sølsnes-Åfarnes være som følger natt til hverdager (ekstraavganger uthevet):</p>
      <p>
        <b>Fra Åfarnes       Fra Sølsnes</b>
      </p>
      <p>00:15                  00:30</p>
      <p>
        <b>00:45                  01:00</b>
      </p>
      <p>01:15                  01:30</p>
      <p>
        <b>02:00                  02:15</b>
      </p>
      <p>02:45                  03:00</p>
      <p>
        <b>03:30                  03:45</b>
      </p>
      <p>04:15                  04:30</p>
      <p>Statens vegvesen presierer at førstkommende natt (natt til tirsdag 26. november) vil første avgang være kl. 02.00 fra Åfarnes og 02.15 fra Sølsnes. Deretter vil resten gå som oppsatt alle andre netter i perioden.</p>
      <p>Natt til lørdag og natt til søndag vil ferjene gå som normalt i begge sambandene, E39 Molde-Vestnes og fv. 64 Sølsnes-Åfarnes.</p>
    </article>
  </body>
</html>