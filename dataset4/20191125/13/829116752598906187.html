<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/filmklub/20191125--meghalt-michael-j-pollard-a-bonnie-es-clyde-oscarjelolt-szinesze-80-evet-elt.html"/>
    <meta property="og:site_name" content="Origo"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Meghalt Michael J. Pollard"/>
    <meta property="og:description" content="A Bonnie és Clyde Oscar-jelölt színésze 80 évet élt."/>
  </head>
  <body>
    <article>
      <h1>Meghalt Michael J. Pollard</h1>
      <address><time datetime="2019-11-25T13:03:00+00:00">25 Nov 2019, 13:03</time> by <a rel="author">Origo</a></address>
      <p>
        <b>Meghalt Michael J. Pollard amerikai színész, akit Oscar-díjra jelöltek a legjobb mellékszereplő kategóriában a Warren Beatty és Faye Dunaway főszereplésével készült 1967-es <i>Bonnie és Clyde</i>-ért. 80 évet élt.</b>
      </p>
      <p>Pollard a New York-i Actors Studio-ban tanult, majd az '50-es években tévésorozatokban szerepelt (pl. <i>Star Trek</i>), a nagy áttörése pedig a <i>Bonnie és Clyde</i> volt, amiben a bűntársból árulóvá lett C.W. Moss karakterét játszotta. </p>
      <aside>Fél évszázados pályája során olyan filmekben szerepelt még, mint a Tango és Cash, az Arizonai álmodozók, a Dick Tracy és az Őrült Stone, avagy 2008: A patkány éve. Összesen több mint száz szerepet jegyez.  </aside>
      <figure>
        <img src="https://cdn.nwmgroups.hu/s/img/i/1911/2019112573.jpg?w=644&amp;h=362"/>
        <figcaption>Michael J. Pollard<cite>Forrás: Bonnie és Clyde</cite></figcaption>
      </figure>
      <p>Halálát a 2003-as <i>1000 halott háza</i> rendezője, Rob Zombie jelentette. </p>
      <aside>Utolsó szerepe a The Woods című, 2012-ben bemutatott filmben volt.</aside>
    </article>
  </body>
</html>