<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/i-omladinci-zvezde-protiv-bajerna-jure-prolece-u-evropi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T13:21:52+00:00"/>
    <meta property="og:title" content="I omladinci Zvezde protiv Bajerna jure proleće u Evropi"/>
    <meta property="og:description" content="Omladinci Crvene zvezde u petom kolu Lige šampiona za fudbalere do 18 godina dočekuju Bajern i kao njihove starije kolege, imaju šansu da se u slučaju povoljnog rezultata približe evropskom proleću. Šef stručnog štaba crveno-belih omladinaca Slavoljub Đorđević, ističe da njegovom timu u goste dolazi najkvalitetnija ekipa u grupi, ali da veruje u svoje izabranike. […]"/>
  </head>
  <body>
    <article>
      <h1>I omladinci Zvezde protiv Bajerna jure proleće u Evropi</h1>
      <address><time datetime="2019-11-25T13:21:52+00:00">25 Nov 2019, 13:21</time> by <a rel="author">Darko</a></address>
      <p>Omladinci Crvene zvezde u petom kolu Lige šampiona za fudbalere do 18 godina dočekuju Bajern i kao njihove starije kolege, imaju šansu da se u slučaju povoljnog rezultata približe evropskom proleću.</p>
      <p>Šef stručnog štaba crveno-belih omladinaca Slavoljub Đorđević, ističe da njegovom timu u goste dolazi najkvalitetnija ekipa u grupi, ali da veruje u svoje izabranike.</p>
      <p><b>– Imamo veoma gust raspored, ali to je čar igranja u Zvezdi. Iznova svi moramo da se dokazujemo i to pokazuje veličinu našeg kluba. U goste nam dolazi protivnik koji je već obezbedio prolazak dalje i koji je pokazao da poseduje ogroman kvalitet. Nama mnogo znače evropske utakmice, jer učimo iz njih. Nismo imali mnogo vremena za oporavak posle derbija, imamo neke probleme sa povređenim igračima, ali moramo da stisnemo zube i da probamo da napravimo dobar rezultat –</b> rekao je Đorđević.</p>
      <p>Dva kola pre kraja prve faze takmičenja Bajern je prvi u grupi sa 10 bodova, Zvezda je druga sa 7, treći je Totenhem sa 4 i poslednji Olimpijakos sa jednim bodom.</p>
      <p>Utakmica između omladinaca Crvene zvezde i Bajerna igra se u utorak od 16 časova na stadionu FK Voždovac.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/poruka-iz-frankfurta-bajern-sigurno-nece-potceniti-zvezdu/"/>
        <a href="https://www.sportskacentrala.com/2019/11/25/degenek-da-se-u-sredu-probudimo-ponosni-i-nasmejani-zbog-evropskog-proleca/"/>
        <a href="https://www.sportskacentrala.com/2019/11/25/milojevic-ocekuje-nas-spektakl-uz-nase-navijace-sve-je-moguce/"/>
        <a href="https://www.sportskacentrala.com/2019/11/25/bajern-krenuo-u-beograd-sa-najjacim-snagama/"/>
        <a href="https://www.sportskacentrala.com/2019/11/25/dika-stojanovic-marakana-ima-cudnu-moc-mozda-se-istorija-ponovi/"/>
        <a href="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
        <a href="https://www.sportskacentrala.com/2019/11/24/jedan-od-najboljih-deli-pravdu-zvezdi-i-bajernu/"/>
        <a href="https://www.sportskacentrala.com/2019/11/24/degenek-nadam-se-krcatim-tribinama-protiv-bajerna/"/>
      </related>
    </article>
  </body>
</html>