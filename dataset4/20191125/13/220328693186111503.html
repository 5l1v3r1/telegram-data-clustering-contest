<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/shertsinger-otlchi-rgbista-407592.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T13:40:00+00:00"/>
    <meta property="og:title" content="Шерцингер отлъчи ръгбиста"/>
    <meta property="og:description" content="Никол гласува &quot;против&quot; групата на Том Еванс"/>
  </head>
  <body>
    <article>
      <h1>Шерцингер отлъчи ръгбиста</h1>
      <address><time datetime="2019-11-25T13:40:00+00:00">25 Nov 2019, 13:40</time> by <a rel="author">Агенция Стандарт</a></address>
      <p>Никол Шерцингер отлъчи от „The X Factor: Celebrity“ групата на новото си гадже Том Еванс „Try Star“, за да спаси връзката им. Според „The Sun“ певицата, която е жури в хитовото предаване, не могла да понесе шегите, отправени по техен адрес. „Никол много го харесва и не иска хората да им се подиграват. Тя гласува "против" бандата на Том, за да намали вниманието, което в момента е насочено към романса им. А и тя знаеше, че те бяха по-слабите участници“, заяви анонимен източник пред вестника. Шерцингер отрече обвиненията относно избора си след края на шоуто. Дори и колегите й започнаха да подмятат шеги относно флирта й с бившия ръгбист. Саймън Коуел изтъкна в ефир, че Никол е „много заинтересована“ от групата на Том. Певицата отвърна, че просто й харесва песента, която момчетата са изпяли, но Коуел настоя: „Откакто работим заедно, не съм те виждал да се усмихваш толкова много“. Третият съдия – Луис Уолш, добави : „Явно забелязва нещо, което ние не можем.“</p>
    </article>
  </body>
</html>