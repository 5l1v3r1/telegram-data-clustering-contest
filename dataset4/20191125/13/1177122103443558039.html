<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/piaa-imobiliara-din-moldova-la-final-de-an-148929.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T13:02:00+00:00"/>
    <meta property="og:title" content="Piața imobiliară din Moldova la final de an"/>
    <meta property="og:description" content="Piața imobiliară din Chișinău a înregistrat o creștere consistentă a locuințelor noi în acest an. Pe lângă aceasta, a înregistrat creșteri și piața construcțiilor din Moldova."/>
  </head>
  <body>
    <article>
      <h1>Piața imobiliară din Moldova la final de an</h1>
      <address>
        <time datetime="2019-11-25T13:02:00+00:00">25 Nov 2019, 13:02</time>
      </address>
      <p>
        <b>Piața imobiliară din Chișinău a înregistrat o creștere consistentă a locuințelor noi în acest an. Pe lângă aceasta, a înregistrat creșteri și piața construcțiilor din Moldova.</b>
      </p>
      <p>„Pe elemente de structură a lucrărilor executate, în ianuarie-septembrie 2019, comparativ cu aceeași perioadă a anului 2018, a crescut volumul lucrărilor de construcții noi cu 24,6%, de întreținere şi reparații curente cu 9,0%, de reparații capitale cu 7,5%”, transmite Biroul Național de Statistică.</p>
      <p>Totodată, potrivit datelor BNS, „pe obiecte de construcții, în ianuarie-septembrie 2019 a crescut volumul lucrărilor executate la clădirile nerezidențiale cu 27,8%, la clădirile rezidențiale cu 12,7%, la construcțiile inginerești cu 12,1%”.</p>
      <p>Și site-ul de imobiliare noi, Korter.md, evidențiază ascensiunea lucrărilor de construcții noi. Conform informațiilor <a href="https://korter.md/"><b>de pe site</b></a>, în anul 2019 au fost date în folosință 74 de complexe locative noi. În anul 2020 urmează să fie finalizate alte 35 de ansambluri rezidențiale noi în Chișinău. Tot de pe Korter.md aflăm că, în prezent, în Chișinău sunt 152 ansambluri rezidențiale noi, care încă mai au de vânzare locuințe. Oferta completă disponibilă este listată pe Korter.md.</p>
      <h3>Preț locuințe în Moldova</h3>
      <p>Prețul noilor locuințe este divers, astfel că poți găsi prețuri ce pornesc de la 350 euro/mp și care ajung la peste 1.000 de euro/mp. Complex Royal Residence din Chișinău va fi finalizat doar la finalul anului 2020. „Construit după un proiect arhitectural asemănător clădirilor din Dubai, Royal Residence impune siguranță și materie primă de nivel superior”, transmite dezvoltatorul imobiliar. De remarcat și faptul că prețul unei locuințe în cadrul <a href="https://korter.md/royal-residence-%D0%BA%D0%B8%D1%88%D0%B8%D0%BD%D1%91%D0%B2"><b>acestui complex </b></a>este în ascensiune. La începutul anului 2019 prețul era de 390 euro/mp, iar în noiembrie a ajuns la 500 euro/mp. Pe măsură ce se apropie darea în folosință a complexului, este de așteptat ca prețul să mai crească. Pe Korter puteți urmări evoluția prețului și puteți vizualiza imagini din timpul construcției complexului.</p>
      <p>Și Complex Oasis din Chișinău este în curs de construcție, însă dezvoltatorul imobiliar a pus deja în vânzare locuințele cu 1, 2, 3 odăi, dar și penthouse-uri. <br/>„Savurați atmosfera stilului de viață pe care l-am creat special pentru dvs. Veți găsi o zonă unică de agrement Aquaterra Club cu sală de fitness, piscină, spa, restaurant și grădinița Star Kids. Odată ce ați ales apartamentul din Oasis, veți obține o nouă calitate a vieții oferită de către echipa Eldorado Terra”, este mesajul transmis de dezvoltatorul imobiliar. Prețul unei locuințe în cadrul acestui complex pornește de la 800 euro/mp. Printre cele mai căutate locuințe sunt apartamentele cu două camere, o astfel de locuință, care are o suprafață de 68 mp, este vândută cu 54.560 euro/mp.</p>
      <p>Pe site-ul Korter.md puteți analiza toate ansamblurile rezidențiale noi, schițe ale locuințelor, dar și evoluția prețului pe tot parcursul anului 2019. Korter este disponibil în 11 țări: România, Rusia, Azerbaijan, Kazahstan, Georgia, Belarus, Polonia, Emiratele Arabe Unite, Kyrgysztan și India. Totodată, din același portofoliu mai face parte și site-ul de imobiliare din România, Flatfy.ro. <a href="https://flatfy.ro/"><b>Aici </b></a>sunt centralizate toate anunțurile de vânzare locuințe, terenuri, dar și anunțuri de chirie în România.</p>
    </article>
  </body>
</html>