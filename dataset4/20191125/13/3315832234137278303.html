<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/800f5b5c7c067b41/un-adolescent-din-falesti-prins-in-timp-ce-se-plimba-cu-un-pistol.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T13:35:04+00:00"/>
    <meta property="og:title" content="Un adolescent din Fălești, prins în timp ce se plimba cu un pistol"/>
    <meta property="og:description" content="Un adolescent de 16 ani din Fălești a fost depistat sâmbătă în timp ce se deplasa cu o armă spre satul Taxobeni."/>
  </head>
  <body>
    <article>
      <h1>Un adolescent din Fălești, prins în timp ce se plimba cu un pistol</h1>
      <address><time datetime="2019-11-25T13:35:04+00:00">25 Nov 2019, 13:35</time> by <a rel="author">Jurnal.md</a></address>
      <p>
        <b>Un adolescent de 16 ani din Fălești a fost depistat sâmbătă în timp ce se deplasa cu o armă spre satul Taxobeni.</b>
      </p>
      <p>Acesta a fost depistat de polițiștii de frontieră, care i-au cerut să se legitimeze.</p>
      <p>În timpul verificărilor de rigoare s-a observat că adolescentul avea un pistol de model Baikal IJ53M, calibru 4.5 mm. Întrebat despre arma deținută, minorul a declarat că aparține unuia din părinți, fără a preciza detalii privind posesia acestuia.</p>
      <p>În aceste condiții, polițiștii de frontieră au sesizat colegii de la Inspectoratul de Poliție Fălești, care continuă cercetările, urmând a fi luate măsurile legale ce se impun.</p>
      <p>Poliția de Frontieră alături de alte instituții abilitate intervin cu solicitarea către părinți de a nu lăsa fără supraveghere copii și de a păstra sau folosi armele conform rigorilor legale, pentru a preveni situațiile de pericol pentru viață și sănătate personală.</p>
    </article>
  </body>
</html>