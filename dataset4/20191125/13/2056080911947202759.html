<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sviat/2019/11/25/3996812_belgiia_obiavi_che_e_unishtojila_agenciiata_na/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="Белгия обяви, че е унищожила &quot;агенцията&quot; на &quot;Ислямска държава&quot;"/>
    <meta property="og:description" content="Отбелязва се, че акцията е била предприета от белгийската прокуратура с помощта на Европол. Предстои по-късно днес европейската полицейска служба да даде подробности."/>
  </head>
  <body>
    <article>
      <h1>Белгия обяви, че е унищожила "агенцията" на "Ислямска държава"</h1>
      <address><time datetime="2019-11-25T13:21:00+00:00">25 Nov 2019, 13:21</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Белгия е успяла да "унищожи" т.нар. информационна агенция "Амак" на терористичната групировка "Ислямска държава" (ИД), съобщиха местни медии.</p>
      <p>Отбелязва се, че акцията е била предприета от белгийската прокуратура с помощта на Европол. Предстои по-късно днес европейската полицейска служба да даде подробности.</p>
      <p>Преди година белгийската прокуратура също е опитала да прекрати дейността на "Амак", но не е успяла да се справи сама. Този път белгийските власти са прибегнали до помощта на европейски специалисти за извършване на мащабен електронен удар по мрежите на т.нар. информационна агенция на джихадистите. Усилията за пресичането на дейността на "Амак" са продължили няколко дни.</p>
      <p>Сайтът на "Амак" <a href="https://www.dnevnik.bg/sviat/2017/06/08/2984976_agenciiata_na_isliamska_durjava_e_propaganden_organ_no/">служеше за място, на което терористите разпространяваха</a> съобщения, включително за поемане на отговорност за извършен атентат. Основателят на "агенцията" бе убит при въздушен удар на международната коалиция срещу ИД в източните части на Сирия преди две години.</p>
    </article>
  </body>
</html>