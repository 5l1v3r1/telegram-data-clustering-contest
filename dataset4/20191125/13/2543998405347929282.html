<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171102/isceliteljska-cuda-desavaju-srpskom-ostrogu-monahinje-svedoce-neverovatnim-pojavama-manastiru-kumanice"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Isceliteljska čuda se dešavaju u srpskom Ostrogu! Monahinje svedoče o neverovatnim pojavama u manastiru Kumanice"/>
    <meta property="og:description" content="Manastir Kumanica mnogi nazivaju srpskim Ostrogom, a nadaleko je čuven po isceliteljskim čudima koja su se dogodila u njemu, ali i po tome što se u njemu mole i narodi koji nisu pravoslavne vere."/>
  </head>
  <body>
    <article>
      <h1>Isceliteljska čuda se dešavaju u srpskom Ostrogu! Monahinje svedoče o neverovatnim pojavama u manastiru Kumanice</h1>
      <h2>Manastir Kumanica mnogi nazivaju srpskim Ostrogom, a nadaleko je čuven po isceliteljskim čudima koja su se dogodila u njemu, ali i po tome što se u njemu mole i narodi koji nisu pravoslavne vere.</h2>
      <address><time datetime="2019-11-25T13:03:00+00:00">25 Nov 2019, 13:03</time> by <a rel="author">alo.rs, Republika</a></address>
      <p>Česte su polemike oko toga da li on pripada Srbiji ili Crnoj Gori, s obzirom da se nalazi na samoj granici ove dve zemlje.</p>
      <p>Prema jednoj legendi, srpski velmoža, koji je bežao od Turaka, svoju imovinu, koja je bila bogata, ostavio je svojim kumovina koji su kasnije sagradili manastir Kumanicu.</p>
      <p>Druga se vezuje za Svetog Grigorija, koji je navodno podigao ovu svetinju krajem 13. i početkom 14. veka, a čije mošti počivaju u Kumanici. Za njega se veruje da je bio srpski prosvetitelj i arhiepiskop, ali i da je pripadao lozi Nemanjića.</p>
      <p>Ono što je jedino poznato jeste da je čuveni srpski arhitekta, Aleksandar Deroko 1926. godine napravio prvi nacrt crkve koju je zatekao u ruševinama, a nakon nekoliko godina ga je dopunio Đorđe Bošković, prema kome je crkva nastala između 16. i 17. veka.</p>
      <figure>
        <iframe src="https://www.youtube.com/embed/eEDECgVVX_8" width="660" height="400" data-service="Youtube" scrolling="no"/>
      </figure>
      <p>Monahinje iz ovog manastira godinama pričaju kako ljudi kod njih dolaze da se isceljuju, a ozdravljenje je uvek izvesno.</p>
      <p>Postoji nekoliko priča, a počele su kada je jedna devojka, koja je bila nepokretna, prenoćila u manastiru, a sutradan je prohodala.</p>
      <p>Reč je o mladoj devojci, muslimanske veroispovesti iz Bijelog Polja. Bila je paralizovana i nju je rodbina donela na nosilima. Prvo je prenoćila na zidnim ruševinama hrama, a ujutru kada se probudila, tri sveštenika su joj pročitala molitvu i namazala je osveštanim uljem. Nakon toga, ona se pridigla na noge.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170482/SLAVIMO-ZASTITNIKA-BOLESNIH-Uradite-OVO-gledajte-kako-cuda-desavaju"/>
        <a href="http://republika.rs/razonoda/zanimljivosti/169445/FOTO-Bozji-znak-kod-Gnjilana-Novica-Ljubica-spremali-drva-ogrev-onda-ukazalo-CUDO-panju"/>
        <a href="http://republika.rs/vesti/drustvo/169131/FOTO-Proslo-godina-smrti-patrijarha-Pavla-Zvali-smo-zivi-svetac-zbog-ovih-stvari-Srbija-nece-zaboraviti"/>
        <a href="http://republika.rs/vesti/drustvo/168260/Oglasila-Grandovka-povodom-vasara-bozjoj-kuci-PICE-CRKVI-MOJ-KOKTEL-LJUBAVI"/>
      </related>
      <p>Osim ove priče, postoji i jedna o pastiru Radetu Ljuiću iz Grančareva, koji se razboleo sa šest godina, kada je čuvao ovce. Bolest je bila toliko ozbiljna da su lekari jedino rešenje videli u amputiranju noge. Međutim, njegova majka je preko komšija čula za čudotvoran manastir i odlučila da ga odvede tamo, gde je proveo nekoliko dana, a zatim potpuno ozdravio. Sledeći put kada je otišao kod lekara na kontrolu, lekari nisu mogli da veruju da je on potpuno zdrav.</p>
      <p>Manastir Kumanica trebalo da bude srušen u vreme kada se gradila pruga Beograd-Bar. Međutim, zbog legendarnih priča o njemu i pobuni vernika, kako pravoslavnih tako i muslimanskih, nisu ga dirali, pa tako danas pruga prolazi pored njega.</p>
    </article>
  </body>
</html>