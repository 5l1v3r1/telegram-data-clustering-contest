<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/hoti-romani-furat-topit-statuie-cinci-tone-bruges-327526.html"/>
    <meta property="og:site_name" content="Observator"/>
    <meta property="article:published_time" content="2019-11-25T13:53:00+00:00"/>
    <meta property="og:title" content="Hoţi români au furat şi topit o statuie de 5 tone de bronz din Bruges, Belgia"/>
    <meta property="og:description" content="Poliţiştii şi procurorii din Belgia au descoperit că mai mulţi hoţi români au furat şi topit o statuie de cinci tone din bronz, în Bruges."/>
  </head>
  <body>
    <article>
      <h1>Hoţi români au furat şi topit o statuie de 5 tone de bronz din Bruges, Belgia</h1>
      <address><time datetime="2019-11-25T13:53:00+00:00">25 Nov 2019, 13:53</time> by <a rel="author">Alin Tarnovschi</a></address>
      <p>
        <b>
          <b>Poliţiştii şi procurorii din Belgia au descoperit că mai mulţi hoţi români au furat şi topit o statuie de cinci tone din bronz, în Bruges.</b>
        </b>
      </p>
      <p>Hoţii români au atacat, între lunile mai 2018 şi martie 2019, mai multe zone din Belgia, ţinta lor principală fiind statuile din pieţele publice.</p>
      <p>La fel s-a întâmplat şi în iunie 2018, atunci când hoţii români au furat o statuie de cinci tone din bronz, aflată într-un parc din centrul oraşului Bruges din Belgia.</p>
      <p>Potrivit jurnaliştilor <a href="https://www.brusselstimes.com/belgium/79886/metal-thieves-stole-group-of-bronze-statues-weighing-5-tonnes-in-bruges/">brusselstimes.com</a>, hoţii români au comis numeroase furturi de metale în Belgia.</p>
      <p>Pe 1 aprilie 2019, trei dintre cei 31 de hoţi români au fost prinşi în flagrant şi arestaţi în Antwerp şi Bruxelles.</p>
      <p>În urma unei anchete federale, poliţiştii au descoperit că cei trei români făceau parte dintr-o grupare formată din 31 de români care au acţionat timp de aproape un an.</p>
      <p>De asemenea, ancheta a arătat că românii sunt suspecţi şi în cazul unei statui de cinci tone din bronz din centrul oraşului Bruges.</p>
      <p>Potrivit anchetatorilor, statuile erau tăiate şi apoi vândute la fier vechi în ţara vecină, Olanda.</p>
      <p>Statuile furate nu au fost recuperate niciodată, cel mai probabil acestea fiind deja topite.</p>
    </article>
  </body>
</html>