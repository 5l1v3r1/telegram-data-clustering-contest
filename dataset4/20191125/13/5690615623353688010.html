<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837658-nazvani-50-kraschikh-top-menedzheriv-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Названі 50 кращих топ-менеджерів України"/>
    <meta property="og:description" content="КИЇВ. 25 листопада. УНН. Видання Кореспондент підготувало та оприлюднило черговий щорічний рейтинг СЕО - керівників корпорацій, холдингів, банків, страхових …"/>
  </head>
  <body>
    <article>
      <h1>Названі 50 кращих топ-менеджерів України</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">Петро Івасюк</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/2e992af63df5b7fa77093a3f641e6ff3eac7d7fb.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/45dd047061d3d66cab839b4035c1ab48b90ebd56.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/93af515959dba03db731c258dcaffc1afe1fdf9b.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/6f249fb68c4cc06cb6ced78c2f9a8c9f06b19d12.jpg"/>
        </figure>
      </slideshow>
      <p><b>КИЇВ. 25 листопада. УНН.</b> Видання Кореспондент підготувало та оприлюднило черговий щорічний рейтинг СЕО - керівників корпорацій, холдингів, банків, страхових компаній, яких наші експерти вважають найбільш авторитетними і ефективними керівниками, повідомляє <b>УНН</b>.</p>
      <p>У переліку можна побачити прізвища як відомих бізнесменів, так і керівників державних корпорацій та банків.</p>
      <p>Укладачі рейтингу наголошують, що, як і раніше, серед переліку кращих менеджерів - багато представників сектору харчової промисловості, агробізнесу та фінансового сектору, який поступово відновлюється. Але цього року до рейтингу увійшов і представник будівельної галузі. Єдиним представником будівельної сфери серед кращих СЕО став голова правління – президент "Київміськбуду" Ігор Кушнір.</p>
      <p>"У рейтингу-2019 з’явився представник будівельного бізнесу – і по заслузі: будівництво є одним з локомотивів відновлення ВВП. Могли б з’явитися й інші керівники з сектора, але занадто висока конкуренція з представниками інших секторів за місце в ТОП-50", – йдеться в тексті.</p>
      <p>Для формування рейтингу було опитано провідних економічних експертів і журналістів. Їм було запропоновано розставити оцінки за двома показниками: експертна оцінка публічної репутації та оцінка особистого вкладу керівника в результати компанії. Остаточне місце менеджера розраховувалося за підсумковим рейтинговим показником як сума середньої оцінки.</p>
      <p>За словами самого Ігоря Кушніра, зарахування його до ТОП є свого роду "побічним ефектом" від виконання щоденної роботи. "Основна мета "Київміськбуду" – щоб у всіх було житло. Будівельники на майданчиках зводять будинки, менеджери з продажу – допомагають обрати оптимальний варіант для покупця. І ще цілий спектр фахівців, кожен займається своїм, щоб у результаті компанія давала позитивні результати. Моє завдання в цьому всьому – направляти і контролювати. Займаючись своєю справою, не думаєш про те, чи потрапиш до якогось рейтингу, чи ні. Думаєш, як зробити роботу добре. Щоб результат виражався не тільки у квадратних метрах, а й позитивних емоціях від людей, які мають можливість придбати омріяне житло", – зазначив Ігор Кушнір.</p>
    </article>
  </body>
</html>