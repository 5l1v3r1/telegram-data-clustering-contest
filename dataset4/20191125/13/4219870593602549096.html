<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:832268-Ustasko-U-ili-potkovica-Rasprava-o-ukrasima-u-Slavonskom-Brodu-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T13:34:00+00:00"/>
    <meta property="og:title" content="Ustaško &quot;U&quot; ili potkovica? Rasprava o ukrasima u Slavonskom Brodu (VIDEO)"/>
    <meta property="og:description" content="Pojedinci kažu da je bolje imati takve ukrase nego petokrake, dok neki tvrde da je reč o adventskom vencu, ali i potkovici"/>
  </head>
  <body>
    <article>
      <h1>Ustaško "U" ili potkovica? Rasprava o ukrasima u Slavonskom Brodu (VIDEO)</h1>
      <address><time datetime="2019-11-25T13:34:00+00:00">25 Nov 2019, 13:34</time> by <a rel="author">Novosti Online</a></address>
      <p>
        <b>Pojedinci kažu da je bolje imati takve ukrase nego petokrake, dok neki tvrde da je reč o adventskom vencu, ali i potkovici</b>
      </p>
      <p>Novi božićni i novogodišnji ukrasi na ulicama u Slavonskom Brodu, u obliku ustaškog slova "U", sa krajevima izvijenim prema spolja, izazvali su reakcije javnosti, piše portal Index.</p>
      <p>Ukrasi su postavljeni na javnim površinama, a njihov specifičan izgled komentarisan je na društvenim mrežama, gde pojedinci kažu da je bolje imati takve ukrase nego petokrake, dok neki tvrde da je reč o adventskom vencu, ali i potkovici.</p>
      <p>Lokalni portal SB Plus, prenosi Inex, objavio je i kolumnu u kojoj se problematizuje novi božićni ukrasi pod naslovom "Umesto ulicu Mile Budaka, Svačićevu okitili ušastim U".</p>
      <related>
        <a href="http://www.novosti.rs/vesti/planeta.300.html:823075-NOVI-IZLIV-MRZNjE-U-SPLITU-Ustaski-simboli-na-plakatu-za-film-o-Diani-Budisavljevic"/>
      </related>
      <p>Slavonski Brod, naime, ima i ulicu koja se zove po ustaši Milu Budaku, podseća Index i dodaje da je gradonačelnik tog grada, Mirko Duspara, inače bio član ultra desne stranke HSP-a, a da je potom postao nezavisni.</p>
      <p>U kabinetu gradonačelnika, piše portal, niko se nije javljao na telefon tokom radnog vremena da bi pitali o postavljenim ukrasima, pa su pitanje uputili mejlom.</p>
      <figure>
        <iframe src="https://www.youtube.com/embed/5PxjejuxPLA" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:830977-Izliv-mrznje-u-blizini-Modrice-Ustaski-grafit-Ubi-Srbina-FOTO"/>
        <a href="http://www.novosti.rs/vesti/planeta.300.html:828851-Pupovac-Dan-antifasizma-treba-da-bude-praznik-i-neradan-dan"/>
        <a href="http://www.novosti.rs/vesti/planeta.300.html:828277-Natpis-Ubij-Srbina-stoji-vise-od-nedelju-dana-na-jednoj-od-atrakcija-Zagreba-FOTO"/>
      </related>
    </article>
  </body>
</html>