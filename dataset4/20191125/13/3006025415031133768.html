<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/gota_25.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-25T13:46:00+00:00"/>
    <meta property="og:title" content="நான் சர்வாதிகாரி இல்லை! கோத்தா"/>
    <meta property="og:description" content="நான் சர்வாதிகாரி, இனவாதி எனச் சொல்லப்படுவது தவறு. அது போர்க் காலத்தில் சித்திரிக்கப்பட்டது. நான் 20 ஆண்டுகள் இராணுவத்தில் இருந்தேன். பயங்க..."/>
  </head>
  <body>
    <article>
      <h1>நான் சர்வாதிகாரி இல்லை! கோத்தா</h1>
      <address><time datetime="2019-11-25T13:46:00+00:00">25 Nov 2019, 13:46</time> by <a rel="author">யாழவன்</a></address>
      <figure>
        <img src="https://1.bp.blogspot.com/-TAehY_lc6FI/Xdva8gXTMmI/AAAAAAAAEE0/ZzZJNw9HTpwuQGt-j52ixnk7oSlMqu1AgCNcBGAsYHQ/s1600/IMG_20191125_191334.png"/>
      </figure>
      <p>நான் சர்வாதிகாரி, இனவாதி எனச் சொல்லப்படுவது தவறு. அது போர்க் காலத்தில் சித்திரிக்கப்பட்டது. நான் 20 ஆண்டுகள் இராணுவத்தில் இருந்தேன். பயங்கரவாதிகளுக்கு எதிராக போரிட்டேன் என்பதே உண்மை என ஜனாதிபதி கோத்தாபய ராஜபக்ச தெரிவித்தார்.</p>
      <p>எஸ்என்எஸ் ஆங்கில ஊடகத்திற்கு வழங்கிய பேட்டியிலேயே அவர் இதனை தெரிவித்தார். மேலும்,</p>
      <p>12 ஆண்டுகள் அமெரிக்காவில் இருந்த பின்னர் பாதுகாப்பு செயலாளராக நாட்டுக்கு வந்தேன். என்னை பாதுகாப்பு செயலாளராகவே மக்கள் அங்கீகரித்தனர். அதனால் இந்த மனிதர் சர்வாதிகாரி என்று மக்கள் நினைக்கின்றனர்.</p>
      <p>நான் சிறந்த மனிதன். இனவாதி இல்லை. நான் ஒரு சமூகத்திருக்கு சார்பாக மட்டுமே வேலை செய்ய மாட்டேன். அதனாலேயே தமிழ், முஸ்லிம் மக்களை என்னுடன் இணையுமாறு அழைத்தேன்.</p>
      <p>இது சிறிய நாடு, வளரும் நாடு. மக்கள் எமக்கு உதவ வேண்டும். என் வழியில் தடைகள் வைக்க கூடாது. அது யாருக்கும் உதவாது. - என்றார்.</p>
    </article>
  </body>
</html>