<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-povestea-narcosubmarinului-cu-doua-tone-de-cocaina-sechestrat-in-spania-148931.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Povestea &quot;narcosubmarinului&quot; cu două tone de cocaină, sechestrat în Spania"/>
    <meta property="og:description" content="Un submarin încărcat cu peste 2000 de kilograme de cocaină a fost sechestrat de autorităţi în nord-vestul Spaniei, au indicat responsabili ai poliţiei citaţi de BBC. Două persoane, probabil din Ecuador, au fost reţinute în urma operaţiunii de capturare a ambarcaţiunii, duminică, la Aldan, pe coasta Galiciei, iar o a treia a reuşit să fugă. Potrivit media spaniole, submarinul, de fapt un vas semisubmersibil, venea din Columbia, iar poliţia încearcă să stabilească dacă drogurile au fost aduse direct din America Latină, peste ocean."/>
  </head>
  <body>
    <article>
      <h1>Povestea "narcosubmarinului" cu două tone de cocaină, sechestrat în Spania</h1>
      <address>
        <time datetime="2019-11-25T13:11:00+00:00">25 Nov 2019, 13:11</time>
      </address>
      <p>
        <b>Un submarin încărcat cu peste 2000 de kilograme de cocaină a fost sechestrat de autorităţi în nord-vestul Spaniei, au indicat responsabili ai poliţiei citaţi de BBC.<br/><br/>Două persoane, probabil din Ecuador, au fost reţinute în urma operaţiunii de capturare a ambarcaţiunii, duminică, la Aldan, pe coasta Galiciei, iar o a treia a reuşit să fugă.<br/><br/>Potrivit media spaniole, submarinul, de fapt un vas semisubmersibil, venea din Columbia, iar poliţia încearcă să stabilească dacă drogurile au fost aduse direct din America Latină, peste ocean.</b>
      </p>
      <p>Narcotraficanţii au mai folosit această metodă pentru a aduce droguri din America Latină în Statele Unite ale Americii.</p>
      <p>În iulie au fost difuzate imagini spectaculoase cu garda de coastă a SUA capturând un vas semisubmersibil bănuit că face trafic de narcotice în Oceanul Pacific.</p>
      <p>Un "narcosubmarin" similar celui de duminică a fost descoperit şi în 2006 tot în largul Galiciei, dar astfel de tactici sunt relativ noi în Europa.</p>
      <p>https://www.digi24.ro/s</p>
    </article>
  </body>
</html>