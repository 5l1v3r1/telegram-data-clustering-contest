<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/selsko-uchilishche-se-vklyuchi-v-kampaniyata-shchedriyat-vtornik-407595.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T13:56:13+00:00"/>
    <meta property="og:title" content="Селско училище се включи в кампанията # Щедрият вторник"/>
    <meta property="og:description" content="Чрез нея педагозите популяризират сред деца и родители каузата на дарителството и доброволчеството"/>
  </head>
  <body>
    <article>
      <h1>Селско училище се включи в кампанията # Щедрият вторник</h1>
      <address><time datetime="2019-11-25T13:56:13+00:00">25 Nov 2019, 13:56</time> by <a rel="author">Станка Христова</a></address>
      <p>Училището в село Езерче, община Цар Калоян  се включва в дарителската кампания # Щедрият вторник. В  дните , когато любителите на  шопинга тръпнат в очакване на „Черния петък”  педагозите от училище „Отец Паисий” в Езерче  популяризират сред деца и родители каузата на  дарителството и доброволчеството.</p>
      <p>Училищната акция „Дари с добро” има за цел да събере средства за оборудването на ресурсен кабинет  в школото. Тя е в помощ на децата със специални образователни  потребности и техните семейства. Организаторите  очакват  местната общност да се включи в дарителската  акция на 3 декември   пряко или с дарения  чрез есемеси на електронната платформа в полза на училището: https://www.platformata.bg/bg/kauzi/558:897-2019-ezerche/details/campaign.html и ДМС и с дарителски SMS на 17777 с текст DMS DOBROTA.</p>
      <p># Щедрият вторник е глобална инициатива позната по света под името  #GivingTuesday. Идеята за нея се появява в САЩ през 2012 година като реакция спрямо Черния петък и манията по безконтролно пазаруване по празниците, когато повечето хора, заливани отвсякъде с рекламна информация, купуват твърде много и ненужни вещи. #Щедрият вторник или #GivingTuesday се отбелязва за първи път в България през 2014 година по инициатива на Фондация BCause, член на CAF Global Alliance.</p>
    </article>
  </body>
</html>