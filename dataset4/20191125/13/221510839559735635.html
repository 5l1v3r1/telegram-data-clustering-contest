<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179869/live-non-e-la-durso-mercedesz-henger-%c2%abriccardo-schicchi-non-e-il-mio-vero-padre%c2%bb"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T13:25:00+00:00"/>
    <meta property="og:title" content="Live – Non è la D’Urso, Mercedesz Henger: «Riccardo Schicchi non è il mio vero padre»"/>
    <meta property="og:description" content="Notizia “choc” in arrivo a Live – Non è la D’Urso. Nella puntata del programma di Barbara D’Urso in onda stasera su Canale 5, Mercedesz Henger rivelerà infatti di non essere figlia biologica di Riccardo Schicchi."/>
  </head>
  <body>
    <article>
      <h1>Live – Non è la D’Urso, Mercedesz Henger: «Riccardo Schicchi non è il mio vero padre»</h1>
      <address><time datetime="2019-11-25T13:25:00+00:00">25 Nov 2019, 13:25</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Mercedesz-Henger.jpg"/>
        <figcaption>Mercedesz Henger</figcaption>
      </figure>
      <p>Notizia “choc” in arrivo a<b> <a href="https://www.davidemaggio.it/tag/live-non-e-la-durso">Live – Non è la D’Urso</a></b>. Nella puntata del programma di <b>Barbara D’Urso </b>in onda stasera su Canale 5,<b> <a href="https://www.davidemaggio.it/tag/riccardo_schicchi">Mercedesz Henger</a></b> rivelerà infatti di non essere figlia biologica di <b><a href="https://www.davidemaggio.it/tag/riccardo_schicchi">Riccardo Schicchi</a></b>.</p>
      <p>Mercedesz sarà presente a <i>Live</i> per parlare di ciò allo scopo di evitare che il “gossip” distorca come sono andati realmente i fatti.</p>
      <blockquote>
        <i>“<b>Mia madre mi ha svelato l’identità del mio padre biologico che non è Riccardo Schicchi.</b> Avendo saputo che qualcuno ha fatto ‘girare la notizia’,<b> ho preso la decisione di fare una dichiarazione dettagliata sulla verità</b>. Questo per evitare che in alcun modo venga alterata da gossip e opinioni di persone estranee alla vicenda”</i>
      </blockquote>
      <p>ha voluto spiegare la Henger, prima di raccontare la sua verità ai microfoni della D’Urso. Nata nel 1991 prima del matrimonio tra <b><a href="https://www.davidemaggio.it/tag/eva_henger">Eva Henger</a></b> e Riccardo Schicchi, la ragazza è stata presentata da sempre come il “frutto dell’amore” tra l’attrice e il regista e produttore di p0rno venuto a mancare nel 2012. Le cose, a quanto pare, non stanno così e stasera a <i>Live</i> si parlerà dettagliatamente della storia, anche se non è dato sapere se emergerà il nome del padre biologico.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179515/tony-tina-colombo-giletti-durso"/>
        <a href="https://www.davidemaggio.it/archives/178905/pupo-conferma-la-sua-presenza-al-grande-fratello-vip-4"/>
        <a href="https://www.davidemaggio.it/archives/178912/alessandro-greco-contro-barbara-durso"/>
        <a href="https://www.davidemaggio.it/archives/178665/live-non-e-la-durso-nella-quinta-puntata-arrivano-alba-parietti-asia-argento-e-clizia-incorvaia"/>
      </related>
    </article>
  </body>
</html>