<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546814/Tejlor-Svift-prestigla-Majkla-Dzeksona-po-broju-American-Music-Award.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T13:27:00+00:00"/>
    <meta property="og:title" content="Tejlor Svift prestigla Majkla Džeksona po broju &quot;American Music Awards&quot;"/>
    <meta property="og:description" content="Američka pevačica Tejlor Svift ponovo je trijumfovala na &quot;American Music Awards&quot; osvojivši šest nagrada, sada već..."/>
  </head>
  <body>
    <article>
      <h1>Tejlor Svift prestigla Majkla Džeksona po broju "American Music Awards"</h1>
      <address>
        <time datetime="2019-11-25T13:27:00+00:00">25 Nov 2019, 13:27</time>
      </address>
      <p>Američka pevačica Tejlor Svift ponovo je trijumfovala na "American Music Awards" osvojivši šest nagrada, sada već ukupno 29 čime je nadmašila rekord Majkla Džeksona koji je prikupio 24 nagrade.</p>
      <p>Svift je osvojila glavnu nagradu za umetnicu godine, te četiri druge. Dobila je i nagradu za počasnu umetnicu decenije čime je stigla do brojke od 29 američkih muzičkih nagrada nadmašivši dosadašnjeg rekordera Majkla Džeksona sa 24 nagrade.</p>
      <p>"Sve što mi je važno su uspomene koje godinama imam s vama," rekla je 29-godišnja Svift publici na svečanosti u Los Anđelesu nakon što je izvela remiks svojih hitova.</p>
      <p>Očekivalo se da će Svift progovoriti o svađi sa šefovima diskografske kuće Big Machine Records, Skuterom Braunom i Skotom Borketom, jer su joj oduzeli autorska prava na njenih prvih šest albuma, koje je snimila dok je bila pod njihovim ugovorom. Zbog toga je Tajlor prijetila zabrana izvođenja sopstvene glazbe, kao i zabrana korišćenja iste te muzike u dokumentarcu koji je izdao Netfliks.</p>
      <p>Međutim, nedavno su Big Machine Label Group i Dick Clark Production objavili kako su postigli sporazum o licenciranju kojim se odobravaju nastupi njihovih umetnika za streaming emisije i emitovanje na obostrano odobrenim platformama.</p>
      <p>No, u nedelju pevačica nije pomenula spor, iako je svoj nastup otvorila noseći belu košulju ispisanu naslovima svojih starih albuma.</p>
      <p>"Ova je godina za mene bila puna. Bilo je dosta dobro, ali i dosta komplikovano", rekla je Svift koja je pobedila u konkurenciji ispred Drejka, Arijane Grande, Halsey i Post Malonea. Dobila je i nagradu za najbolji video spot, najbolji pop/rock album, najbolju pop/rock pevačicu..</p>
      <p>Mlada Bilie Ajliš (17) osvojila je dve statue za najboljeg novog izvođača i najboljeg alternativnog rok izvođača nakon što se njen singl "Bad Girl" popeo na prvo mesto američkih top listi.</p>
      <p>"Učinili ste da se sve ovo dogodilo", rekla je Ajliš zahvalivši se svojim obožavateljima. Ajliš je pokazala svoju podršku ekološkim organizacijama noseći majicu s sloganom "No Music on a Dead Planet".</p>
      <p>Selena Gomez otvorila je svečanost u svom prvom televizijskom nastupu uživo u dve godine nakon što joj je 2017. bila podvrgnuta transplantaciji bubrega i borbi protiv anksioznosti i depresije.</p>
      <p>R&amp;B pevačica Lizo izvela je svoj novi singl "Jerome", a Kubanka Kamila Kabelo i njen dečko Šon Mendes otpevali su svoj hit pop singl "Senorita", koji je osvojio nagradu za saradnju godine.</p>
      <p>Nastupili su i Jonas Brothers, Keša, Halsey, Kristina Aguilera i Šanaja Tvejn.</p>
    </article>
  </body>
</html>