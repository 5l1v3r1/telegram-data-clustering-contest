<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bizzness.net/%d7%94%d7%91%d7%95%d7%a8%d7%a1%d7%94-%d7%94%d7%90%d7%9e%d7%a8%d7%99%d7%a7%d7%90%d7%99%d7%aa-%d7%91%d7%a8%d7%a6%d7%95%d7%90-%d7%95%d7%a9%d7%95%d7%91/"/>
    <meta property="og:site_name" content="ביזנעס"/>
    <meta property="article:published_time" content="2019-11-25T13:00:32+00:00"/>
    <meta property="og:title" content="הבורסה האמריקאית ב'רצוא ושוב'"/>
    <meta property="og:description" content="כל הצהרה בהקשר מלחמת הסחר, משנה את המגמות שבסופן מתאזנות לאור השינויים מאחת לשנייה • סקירת השוק האמריקאי השבועית 25-29.11.19 מאת מתן כהן מאת מתן כהן"/>
  </head>
  <body>
    <article>
      <h1>הבורסה האמריקאית ב'רצוא ושוב'</h1>
      <address><time datetime="2019-11-25T13:00:32+00:00">25 Nov 2019, 13:00</time> by <a rel="author">מתן כהן</a></address>
      <p>
        <b>כל הצהרה בהקשר מלחמת הסחר, משנה את המגמות שבסופן מתאזנות לאור השינויים מאחת לשנייה • סקירת השוק האמריקאי השבועית 25-29.11.19 מאת מתן כהן</b>
      </p>
      <p>
        <b>מאת מתן כהן</b>
      </p>
      <p>המדדים המובילים בארה"ב, קטעו שישה שבועות רצופים של עליות שערים, כאשר אמנם לא ראינו מימושים גדולים, כפי שאמורים להיות לתנועת הראלי המוקדמת שחווינו, אך המדדים לא המשיכו לשיאים חדשים וסימנו את אזורי השיא כאזורי התנגדות.</p>
      <p>ניקח את תעודת ה – SPY, ואנחנו רואים שביום רביעי היה מעין מימוש קטן, לצד מחזור מסחר גבוה. זה קרה על רקע האמירה של הנשיא טראמפ שיצא באיום (שוב) על הסינים, שאם לא ייחתם בקרוב הסכם ראשוני בין המדינות, הוא יחריף את העלאות המכסים על הסינים.</p>
      <p>לאחר מכן, ראינו בימי חמישי ושישי רגיעות קלות, כאשר ביום שישי הנשיא טראמפ הודיע הפעם, כי שתי המדינות קרובות מאוד להגיע להסכם סחר והחזיר יחד אתו את התנודתיות.</p>
      <p>בעקבות ההודעה הזו של הנשיא, השוק עלה בעד כ–0.4% ביום שישי. אך מאידך, מחזורי המסחר הלכו וירדו, כאשר ניסה השוק לעלות ובסך הכל, כרגע אנחנו רואים התכנסות מחירים מסוימת, עם רמת תמיכה משנית ב–309 ורמת שיא ב–312.7, כמובן נכון לתעודת ה–SPY.</p>
      <figure>
        <a href="https://www.tradingview.com/x/VwRbRHWY/">
          <img src="https://bizzness.net/wp-content/uploads/2019/11/%D7%A1%D7%A4%D7%99%D7%99-1-1320x670.png"/>
        </a>
      </figure>
      <p>
        <b>
          <i>תעודת ה </i>
        </b>
        <a href="https://www.tradingview.com/x/VwRbRHWY/">
          <b>
            <i>– </i>
          </b>
          <b>
            <i>SPY</i>
          </b>
          <b>
            <i>.</i>
          </b>
        </a>
        <b>
          <i> עצירה של הראלי בן השישה שבועות.</i>
        </b>
      </p>
      <h3>תעודת ה – XLK – סקטור הטכנולוגיה</h3>
      <p>בסקטור הטכנולוגיה המצב מאוד מעניין. אחרי רצף העליות בנכסים כבדים מאוד תחת הסקטור, כמו אפל (AAPL) וגוגל (GOOG), מראה הסקטור ברמה השבועית התחלה של מיצוי תנועה, שכמובן יקבל אישור, רק במידה ותהיה שבירה של הרמה השבועית הנמוכה.</p>
      <p>הסיבה העיקרית לכך מגיעה משני הנכסים שציינתי למעלה, שכתוצאה מהתחלה של מימושים, הצליחו שני הנכסים הכבדים הללו לכופף את הסקטור כולו.</p>
      <p>יש לעקוב אחרי הסקטור ואחרי הרמה השבועית הנמוכה של השבוע שעבר.</p>
      <figure>
        <a href="https://www.tradingview.com/x/4OLmL2aH/">
          <img src="https://bizzness.net/wp-content/uploads/2019/11/%D7%98%D7%9B%D7%A0%D7%95%D7%9C%D7%95%D7%92%D7%99%D7%94-1320x676.png"/>
        </a>
      </figure>
      <p>
        <b>
          <i>סקטור הטכנולוגיה. תעודת ה –</i>
        </b>
        <a href="https://www.tradingview.com/x/4OLmL2aH/"> <b><i>XLK</i></b><b><i>.</i></b></a>
      </p>
      <h3>VIX</h3>
      <p>הויקס ממשיך את ההתבססות שלו באזור ה–12 נק', כאשר התנודתיות הגלומה ממשיכה לעלות, כתוצאה מהתעוררות המתיחות הגיאו פוליטית בין הסינים לאמריקאים, בכל הנוגע למלחמת הסחר ולא רק, אלא גם בעקבות התמיכה הפרו הונג קונגית של האמריקאים במפגינים באוטונומיה הקטנה.</p>
      <p>כפי שהזכרתי גם בסקירה הקודמת, בימים ובשבועות הקרובים, המשא ומתן בכל הנוגע להסכם ראשוני בין שתי המעצמות, יספוג את מרב תשומת הלב וישפיע על השווקים בכל העולם.</p>
      <p>ולא נשכח כמובן שב–15 לדצמבר, המכסים שהטילו האמריקאים על הסינים עוד בחודש אוג', אמורים להיכנס לתוקף ובינתיים אין החלטה על דחיית המכסים הללו.</p>
      <p>מדד הפחד באזור התחתית, שווה מעקב.</p>
      <figure>
        <a href="https://www.tradingview.com/x/NzLt0WuN/">
          <img src="https://bizzness.net/wp-content/uploads/2019/11/%D7%95%D7%99%D7%A7%D7%A1-1-1320x676.png"/>
        </a>
      </figure>
      <p>
        <b>מדד ה- </b>
        <a href="https://www.tradingview.com/x/NzLt0WuN/">
          <b>VIX</b>
          <b>.</b>
        </a>
      </p>
      <h3>מאקרו</h3>
      <p>אנחנו עם שבוע מסחר מקוצר כאשר ביום חמישי לא יתקיים מסחר בארה"ב, בעקבות חג האזרחי האמריקאי, וביום שישי צפוי להיות מסחר מקוצר, עד לשעה 13:00 שעון ניו יורק.</p>
      <p>בגזרת הודעות המאקרו, לא צפויות הודעות קריטיות שעשויות להשפיע על השווקים והמשקיעים יפנו את תשומת ליבם בעיקר לשיחות הסחר בין ארה"ב לסין.</p>
      <p>שבוע מסחר שמח וחכם.</p>
      <p> </p>
      <p>
        <i>כל הנכתב לעיל הינו חוות דעת בלבד של הכותב ואין להתייחס לאמור כהמלצה לקנייה או למכירה של נייר ערך מסוים.</i>
      </p>
      <p>
        <i> </i>
      </p>
      <p>
        <b>
          <i>הכותב הוא מתן כהן, סוחר ומרצה בשוק ההון, אנליסט ומנכ״ל ״מארובוזו – מסחר מתקדם בשוק ההון״.</i>
        </b>
      </p>
      <p>שאלות מקצועיות :</p>
      <p>מייל : <a href="mailto:marubozuok@gmail.com">marubozuok@gmail.com</a></p>
      <p>ערוץ ה – Youtube : <a href="https://bit.ly/2zkjCYi">https://bit.ly/2zkjCYi</a></p>
      <p>דף הפייסבוק : <a href="https://www.facebook.com/marubozuok/">https://www.facebook.com/marubozuok/</a></p>
    </article>
  </body>
</html>