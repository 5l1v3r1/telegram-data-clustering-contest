<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/25/pchelari-sybirat-15-000-podpisa-protiv-polzvaneto-na-pesticidi.430676"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T13:25:00+00:00"/>
    <meta property="og:title" content="Пчелари събират 15 000 подписа против ползването на пестициди"/>
    <meta property="og:description" content="Годишно пестицидите убиват хиляди пчелни семейства | Dnes.bg"/>
  </head>
  <body>
    <article>
      <h1>Пчелари събират 15 000 подписа против ползването на пестициди</h1>
      <h2>Годишно пестицидите убиват хиляди пчелни семейства</h2>
      <address><time datetime="2019-11-25T13:25:00+00:00">25 Nov 2019, 13:25</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Пчелари от цяла Европа ще искат пълна забрана за пестицидите, които убиват и пчелите. Годишно отровните препарати убиват десетки хиляди пчелни семейства само в България.</p>
      <p>Пчеларите у нас призоваха да се съберат поне 15 хиляди подписа, за да се забрани използването на отровни пестициди.</p>
      <p>От село Биволаре хората заявиха, че препаратите се усещат по въздуха и дори им е ставало лошо от миризмата.</p>
      <p>Пчелар със 150 кошера пък обясни, че е завършил сезона на нула заради отровните препарати, пише bTV.</p>
      <p>Ако се съберат нужните подписи в петицията против инсектицидите, пчеларите вярват, че в следващите 5-10 години могат да се преборят за забрана за използване на отровните пестициди и да спасят пчелите.</p>
      <p>Хората от селото споделиха, че виждат самолетите да прелитат постоянно и че фермерите са зад тяхната инициатива, но по думите им, големите зърнопроизводители едва ли биха ги подкрепили.</p>
      <p>Междувременно голям земеделец съди държавата, че му е наложила акт за пръскане с пестицид в нерегламентирано време.</p>
      <related>
        <h4>Още по темата</h4>
        <a href="https://www.dnes.bg/stranata/2019/04/16/pchelite-v-bylgariia-umirat-v-dobrichko-sys-70-po-malko.407736"/>
        <a href="https://www.dnes.bg/stranata/2017/05/19/pesticidi-moriat-pchelite-kakvi-sa-riskovete.341545"/>
        <a href="https://www.dnes.bg/obshtestvo/2017/04/07/pchelari-na-protest-sreshtu-nikotinoidnite-pesticidi.337499"/>
      </related>
    </article>
  </body>
</html>