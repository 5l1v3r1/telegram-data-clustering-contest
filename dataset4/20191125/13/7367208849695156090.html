<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/eventi/articolo/priocca-cn-rinviata-a-sabato-30-novembre-la-masterclass-di-pasticceria-con-luca-montersino-2.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T13:17:00+00:00"/>
    <meta property="og:title" content="Priocca, rinviata a sabato 30 novembre la Masterclass di pasticceria con Luca Montersino"/>
    <meta property="og:description" content="Un pomeriggio dolcissimo con ricette create ad hoc per Mondodelvino in abbinamento con gli aromatici piemontesi"/>
  </head>
  <body>
    <article>
      <h1>Priocca, rinviata a sabato 30 novembre la Masterclass di pasticceria con Luca Montersino</h1>
      <h2>Un pomeriggio dolcissimo con ricette create ad hoc per Mondodelvino in abbinamento con gli aromatici piemontesi</h2>
      <address><time datetime="2019-11-25T13:17:00+00:00">25 Nov 2019, 13:17</time> by <a rel="author">Claudio Porchia</a></address>
      <p>È stato rinviato a sabato prossimo l’appuntamento con il Maestro Luca Montersino, che durante la lezione preparerà la sua famosa crema pasticcera, lo sformatino di panettone con salsa agli agrumi, la torta Canelli e la torta Chic.</p>
      <p>Ricette che potrai realizzare durante le feste e che saranno degustate in abbinamento alle bollicine di Cuvage, tra cui l’Asti DOCG “Acquesi”, appena proclamato il miglior spumante aromatico del mondo.</p>
      <p>Ma non solo potrai imparare tutto sull’arte della pasticceria e gustare le ricette preparate insieme, ma potrai anche visitare la Wine Experience by Mondodelvino.</p>
      <p>La lezione avrà inizio alle 15.30, durerà 4 ore e, considerando che stiamo entrando nella settimana del BLACKFRIDAY, la masterclass viene proposta <b>con un super sconto del 50%, al costo di 97,5€ anziché 195€.</b></p>
      <p>Il prezzo include insieme alla masterclass anche la degustazione degli spumanti aromatici in abbinamento alle ricette preparate insieme al Maestro e la visita alla Wine Experience by Mondodelvino.</p>
      <p>Data la disponibilità di posti limitata è consigliata la prenotazione al seguente <a href="https://shop.mondodelvino.com/masterclass-luca-montersino.html?fbclid=IwAR2zIZy82NMJIBcX8uk_BkKHcL40iOHnVM_eWFxgvJ93mqTEE599XMnpHLU">link</a> o telefonando al numero +39 0173 248307</p>
      <p>Mondodelvino Wine Experience si trova a Priocca (CN) in via Umberto I 115, nel cuore del Roero, a pochissimi chilometri da Alba, la capitale delle Langhe.</p>
      <p><b>Luca Montersino</b>: piemontese, classe 1973, Luca Motersino è un pasticcere di fama internazionale. Dopo aver diretto l'istituto Superiore Arti Culinarie Etoile, di cui ancora fa parte come docente di pasticceria dolce e salata, nel 2004 segue il suo istinto e la necessità di recuperare i valori e gli ingredienti genuini della pasticceria, e fonda Golosi di Salute, la prima pasticceria salutistica. Il successo è stato immediato e travolgente. Nel 2012 fonda l'Accademia di Pasticceria iCook a Chieri, una scuola che rappresenta l'incontro tra passione e alta cucina. Corsi brevi e accademie rendono l'innovazione culinaria alla portata di tutti: gli amatori possono accrescere la propria cultura e i professionisti possono perfezionarla.</p>
    </article>
  </body>
</html>