<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185337/%E0%A6%A6.-%E0%A6%86%E0%A6%AB%E0%A7%8D%E0%A6%B0%E0%A6%BF%E0%A6%95%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B8%E0%A7%80-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%95%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T13:32:00+00:00"/>
    <meta property="og:title" content="দ. আফ্রিকায় প্রবাসী বাংলাদেশিকে গুলি করে হত্যা"/>
    <meta property="og:description" content="দক্ষিণ আফ্রিকায় এক প্রবাসী বাংলাদেশি ব্যবসায়ী সন্ত্রাসীর গুলিতে নিহত হয"/>
  </head>
  <body>
    <article>
      <h1>দ. আফ্রিকায় প্রবাসী বাংলাদেশিকে গুলি করে হত্যা</h1>
      <address><time datetime="2019-11-25T13:32:00+00:00">25 Nov 2019, 13:32</time> by <a rel="author">সময় সংবাদ</a></address>
      <p><b>দক্ষিণ আফ্রিকায় এক প্রবাসী বাংলাদেশি ব্যবসায়ী সন্ত্রাসীর গুলিতে নিহত হয়েছেন। শনিবার (২৩ নভেম্বর) স্থানীয় সময় বিকেল সাড়ে ৩টায় জোহানেসবার্গের ফোর্ডসবার্গ শহরে দোকানে সন্ত্রাসীরা ঢুকে তাকে গুলি করে। নিহত লিংকনের বাড়ি নোয়াখালী জেলার সেনবাগে।   </b><br/><br/>আহত অবস্থায় দ্রুত হাসপাতালে নেয়ার পথে মারা যান তিনি। বর্তমানে তার মরদেহ মেফেয়ারের গার্ডেন সিটি হাসপাতালে রাখা হয়েছে। এর আগে, দক্ষিণ আফ্রিকার নর্দানকেপ প্রভিন্সের স্টেকস্প্রিট শহরে সন্ত্রীদের গুলিতে আহমেদ ভুট্ট নামে এক বাংলাদেশি নিহত হন। সন্ত্রাসীরা তার দোকানে ঢুকে প্রথমে চাপাতি দিয়ে কোপ দেয় তাকে। কোপ দেয়ার পরে প্রবাসীর গলায় গুলি করে পালিয়ে যায়।<br/><br/>পরে স্থানীয় প্রবাসীরা এ বাংলাদেশিকে আহত অবস্থায় হাসপাতালে ভর্তি করিয়ে দেয়। তিনি মারাত্মকভাবে আহত হয়ে দেশটির ইস্ট লন্ডন হাসপাতালে দীর্ঘ ২৫ দিন চিকিৎসাধীন ছিলেন। পরে ১৯ নভেম্বর (সোমবার) রাত সাড়ে ১২টার দিকে মৃত্যুবরণ করেন।</p>
    </article>
  </body>
</html>