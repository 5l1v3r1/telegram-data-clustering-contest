<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964155"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T13:19:20+00:00"/>
    <meta property="og:title" content="కాంగ్రెస్‌కు సింధియా షాక్!"/>
    <meta property="og:description" content="ADVT"/>
  </head>
  <body>
    <article>
      <h1>కాంగ్రెస్‌కు సింధియా షాక్!</h1>
      <address>
        <time datetime="2019-11-25T13:19:20+00:00">25 Nov 2019, 13:19</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> సింధియా అంటే కాంగ్రెస్.. కాంగ్రెస్ అంటే సింధియా అన్నంతగా మధ్యప్రదేశ్ రాజకీయాల్లో జ్యోతిరాదిత్య సింధియా కుటుంబానికి గుర్తింపు ఉంది. తాజాగా ఓ ఆసక్తికర పరిణామం చోటు చేసుకుంది. జ్యోతిరాదిత్య సింధియా తన ట్విట్టర్ అకౌంట్ బయోడేటా నుంచి కాంగ్రెస్‌ పేరును తొలగించారు. కాంగ్రెస్ పేరు ప్రస్తావించకుండా కేవలం ప్రజాసేవకుడు, క్రికెట్ ప్రేమికుడని మాత్రమే బయోడేటాలో పెట్టారు. ఇది రాష్ట్ర రాజకీయాలతో పాటు దేశరాజకీయ వర్గాల్లో చర్చనీయాంశమైంది. దీనిపై సింధియాను సంప్రదించగా.. నెల రోజుల క్రితమే దాన్ని తాను మార్చానని.. ప్రజల సూచనతోనే తన బయోడేటాను సంక్షిప్తీకరించానని అన్నారు. దీనిలో ఎలాంటి రాజకీయాలు లేవని.. పుకార్లను నమ్మొద్దని కోరారు.</p>
      <p> </p>
      <p>అయితే దీని వెనక అసలు కారణాలు వేరే ఉన్నాయని రాజకీయ వర్గాల్లో జోరుగా చర్చ జరుగుతోంది. మధ్యప్రదేశ్ సీఎం కమల్ నాథ్, సీనియర్ నేత దిగ్విజయ్ సింగ్ తెరవెనక నడిపిన రాజకీయంతో విసుగు చెందిన ఆయన ఈ నిర్ణయం తీసుకున్నట్టు తెలుస్తోంది. మధ్యప్రదేశ్ కాంగ్రెస్ సారథిగా జ్యోతిరాదిత్య సింధియా పేరును కాకుండా.. దివంగత నేత అర్జున్ సింగ్ తనయుడు అజయ్ సింగ్ పేరును తెరపైకి తీసుకురావడంతో ఆయన ఆలోచనల్లో పడ్డారని చెబుతున్నారు.  రాహుల్ గాంధీ టీమ్‌లో కీలక నేతగా పేరుపడ్డ జ్యోతిరాదిత్య సింధియా తీసుకున్న తాజా నిర్ణయంతో కాంగ్రెస్ వర్గాల్లో తీవ్రస్థాయిలో చర్చ జరుగుతోంది. పార్టీ మార్పుపై ఊహాగానాలు మొదలయ్యాయి. ఈ మధ్య బీజేపీ నిర్ణయాలపై సానుకూల దృక్పథాన్ని కనబరుస్తూ.. సింధియా ట్వీట్లు చేశారు. ఆర్టికల్ 370 తదితర అంశాలకు ఆయన మద్దతు ప్రకటించిన విషయం తెలిసిందే. ఈ నేపథ్యంలో ఆయన చూపు బీజేపీ వైపేనా అన్న చర్చ జరుగుతోంది.</p>
    </article>
  </body>
</html>