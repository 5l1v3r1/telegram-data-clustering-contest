<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837661-vidvedennya-viysk-vid-liniyi-rozmezhuvannya-pidtrimuye-mayzhe-60-ukrayintsiv-opituvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:15:00+00:00"/>
    <meta property="og:title" content="Відведення військ від лінії розмежування підтримує майже 60% українців - опитування"/>
    <meta property="og:description" content="КИЇВ. 25 листопада. УНН. Рішення щодо відведення військ від лінії розмежування позитивно оцінюють 59% українців. Про це свідчать дані опитування, проведеного …"/>
  </head>
  <body>
    <article>
      <h1>Відведення військ від лінії розмежування підтримує майже 60% українців - опитування</h1>
      <address><time datetime="2019-11-25T13:15:00+00:00">25 Nov 2019, 13:15</time> by <a rel="author">Антоніна Карташева</a></address>
      <p><b>КИЇВ. 25 листопада. УНН</b>. Рішення щодо відведення військ від лінії розмежування позитивно оцінюють 59% українців. Про це свідчать дані опитування, проведеного фондом "Демократичні ініціативи" імені Ілька Кучеріва, передає <b>УНН</b>.</p>
      <p>Так, за даними опитування, рішення щодо відведення військ від лінії розмежування позитивно оцінюють 59% українців, а негативно – 26%.</p>
      <p>Також 61% українців позитивно ставляться до надання громадянства іноземцям, які захищали територіальну цілісність України.</p>
      <p>Довідка: загальнонаціональне дослідження громадської думки населення України було проведене Фондом "Демократичні ініціативи" імені Ілька Кучеріва спільно з Київським міжнародним інститутом соціології з 4 по 19 листопада 2019 року. Опитування проводилося в 110 населених пунктах у всіх областях України, окрім автономної республіки Крим. У Донецькій і Луганській областях опитування проводилися тільки на територіях, що контролюються Україною. Була зібрана 2041 анкета. Теоретична похибка вибірки не перевищує 2,3%.</p>
      <p>Нагадаємо, Президент України Володимир Зеленський сказав, що на трьох ділянках розведення, а саме: Станиці Луганській, Золотому і Петрівському – зараз <a href="https://www.unn.com.ua/uk/news/1836881-zelenskiy-na-trokh-dilyankakh-rozvedennya-zhodnikh-postriliv-nemaye?fbclid=IwAR01KDigLKgfS94dPGeGwGQCRKCQ2hiyNtsDNaAl8EoSCD_M_Xm8FVbp3sE">немає жодних пострілів</a>.</p>
    </article>
  </body>
</html>