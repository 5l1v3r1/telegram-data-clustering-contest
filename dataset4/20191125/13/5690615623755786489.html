<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837667-zaprovadzhennya-rinku-zemli-ne-pidtrimuyut-58-ukrayintsiv-opituvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:32:00+00:00"/>
    <meta property="og:title" content="Запровадження ринку землі не підтримують 58% українців – опитування"/>
    <meta property="og:description" content="КИЇВ. 25 листопада. УНН. Рішення про запровадження ринку землі сільськогосподарського призначення та скасування мораторію на її продаж не підтримують 58% …"/>
  </head>
  <body>
    <article>
      <h1>Запровадження ринку землі не підтримують 58% українців – опитування</h1>
      <address><time datetime="2019-11-25T13:32:00+00:00">25 Nov 2019, 13:32</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Рішення про запровадження ринку землі сільськогосподарського призначення та скасування мораторію на її продаж не підтримують 58% українців. Про це свідчать дані опитування, проведеного фондом "Демократичні ініціативи" імені Ілька Кучеріва, передає <b>УНН</b>.</p>
      <p>"Рішення запровадити ринок землі сільськогосподарського призначення та скасувати мораторій на її продаж позитивно оцінюють 24% українців, а негативно – 58%", - повідомляють дослідники.</p>
      <p>Окрім того, 55 % українців не підтримують приватизацію великих державних підприємств, а позитивно ставляться до приватизації – 22 %. Також 49 % українців негативно ставляться до легалізації грального бізнесу, а позитивно – 38 %.</p>
      <p>У фонді зазначили, що аналіз громадської думки населення України було проведене спільно з Київським міжнародним інститутом соціології з 4 по 19 листопада 2019 року. Опитування проводилося в 110 населених пунктах у всіх областях України, окрім Автономної Республіки Крим. У Донецькій і Луганській областях опитування проводилися тільки на територіях, що контролюються Україною. Була зібрана 2041 анкета. Теоретична похибка вибірки не перевищує 2,3%.</p>
      <p>Нагадаємо, народні депутати України, при заблокованій фракцією "Опозиційна платформа - За життя" трибуні й крики "Ганьба!", <a href="https://www.unn.com.ua/uk/news/1835553-nardepi-skhvalili-zakon-pro-rinok-zemli-u-pershomu-chitanni-1">ухвалили в першому читанні законопроект №2178-10 </a>щодо запровадження ринку землі. Відповідне рішення підтримали 240 народних депутатів.</p>
    </article>
  </body>
</html>