<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/congress-mps-protests-in-loksabha-with-placards-speaker-gets-serious-1-1-10610561.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="లోక్‌స‌భ‌లో బ్యాన‌ర్ల ప్ర‌ద‌ర్శ‌న‌.. ఎంపీల‌ను లాక్కెళ్లిన మార్ష‌ల్స్‌"/>
    <meta property="og:description" content="హైద‌రాబాద్: లోక్‌స‌భ‌లో ఇవాళ కొంద‌రు కాంగ్రెస్ ఎంపీలు భారీగా నినాదాలు చేశారు. స‌భ ప్రారంభ‌మైన త‌ర్వాత ప్ల‌కార్డుల‌తో వ‌చ్చారు. మ‌హారాష్ట్రలో జ‌రిగిన ప‌రిణామాల"/>
  </head>
  <body>
    <article>
      <h1>లోక్‌స‌భ‌లో బ్యాన‌ర్ల ప్ర‌ద‌ర్శ‌న‌.. ఎంపీల‌ను లాక్కెళ్లిన మార్ష‌ల్స్‌</h1>
      <address>
        <time datetime="2019-11-25T13:21:00+00:00">25 Nov 2019, 13:21</time>
      </address>
      <p>హైద‌రాబాద్: లోక్‌స‌భ‌లో ఇవాళ కొంద‌రు కాంగ్రెస్ ఎంపీలు భారీగా నినాదాలు చేశారు. స‌భ ప్రారంభ‌మైన త‌ర్వాత ప్ల‌కార్డుల‌తో వ‌చ్చారు. మ‌హారాష్ట్రలో జ‌రిగిన ప‌రిణామాల‌ను వ్య‌తిరేకిస్తూ ఆందోళ‌న చేప‌ట్టారు. స‌భ నియ‌మావ‌ళికి విరుద్ధంగా బ్యాన‌ర్ల‌ను ప్ర‌ద‌ర్శించారు. దీంతో స్పీక‌ర్ ఓం బిర్లా సీరియ‌స్ అయ్యారు. హిబీ ఈడెన్‌, ప్ర‌తాప‌న్ ఎంపీల‌ను స్పీక‌ర్ త‌ప్పుప‌ట్టారు. ప్ల‌కార్డులు తీసివేసేందుకు ఎంపీలు నిరాక‌రించ‌డంతో.. స్పీక‌ర్ ఆ ఇద్ద‌రు ఎంపీల‌ను స‌భ నుంచి బ‌య‌ట‌కు పంపేందుకు చ‌ర్య‌లు తీసుకున్నారు. కేంద్ర మంత్రి ర‌విశంక‌ర్ ప్ర‌సాద్‌.. కాంగ్రెస్ ఎంపీల ప్ర‌వ‌ర్త‌న‌ను ఖండించారు. కాంగ్రెస్ పార్టీ సీనియ‌ర్లు కూడా నిర్ల‌క్ష్యంగా వ్య‌వ‌హ‌రించార‌ని మంత్రి విమ‌ర్శించారు. లోక్‌స‌భ నినాదాల మ‌ధ్య రెండు సార్లు వాయిదా ప‌డింది. తొలుత మ‌ధ్యాహ్నం 12 గంట‌ల వ‌ర‌కు, ఆ త‌ర్వాత మ‌ళ్లీ మ‌ధ్యాహ్నం 2 గంట‌ల వ‌ర‌కు స‌భ‌ను వాయిదా వేశారు.<br/><br/>కాంగ్రెస్ ఎంపీ హిబీ ఈడెన్ ఈ సంఘ‌ట‌న‌పై స్పందించారు . మార్ష‌ల్స్‌తో వాగ్వాదానికి దిగార‌న్నారు. మ‌హారాష్ట్ర అంశాన్ని స‌భ‌లో లేవ‌నెత్తామ‌ని, ప్ర‌జాస్వామ్య‌బ‌ద్దంగానే నిర‌స‌న వ్య‌క్తం చేశామ‌న్నారు. కానీ దుర‌దృష్ట‌వ‌శాత్తు మార్ష‌ల్స్ మ‌మ్ముల్ని బ‌ల‌వంతంగా లాక్కెళ్లార‌న్నారు. దీనిపై స్పీక‌ర్ వ‌ద్ద ఫిర్యాదు చేశామ‌ని ఎంపీ హిబీ ఈడెన్ తెలిపారు. మేం వెల్‌లోకి వెళ్ల‌కున్నా.. మార్ష‌ల్స్ మ‌మ్ముల్ని తీసుకువెళ్లార‌ని ఎంపీ ఆరోపించారు. మ‌హిళా ఎంపీల‌ను కూడా మార్ష‌ల్స్ లాక్కెళ్లార‌న్నారు.</p>
    </article>
  </body>
</html>