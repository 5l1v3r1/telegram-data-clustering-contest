<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/oriali-fa-67-gli-auguri-dell-inter-la-sua-vita-legata-ai-colori-nerazzurri-323977"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T13:59:03+00:00"/>
    <meta property="og:title" content="Oriali fa 67, gli auguri dell'Inter: &quot;La sua vita legata ai colori nerazzurri&quot;"/>
    <meta property="og:description" content="Gabriele Oriali spegne oggi 67 candeline. Bandiera dell'Inter, da giocatore a dirigente, all'inizio di questa stagione è tornato all'interno della società per espressa..."/>
  </head>
  <body>
    <article>
      <h1>Oriali fa 67, gli auguri dell'Inter: "La sua vita legata ai colori nerazzurri"</h1>
      <address><time datetime="2019-11-25T13:59:03+00:00">25 Nov 2019, 13:59</time> by <a rel="author">Redazione FcInterNews.it</a></address>
      <p><b>Gabriele Oriali</b> spegne oggi 67 candeline. Bandiera dell'<b>Inter</b>, da giocatore a dirigente, all'inizio di questa stagione è tornato all'interno della società per espressa volontà di <b>Antonio Conte</b>, con cui ha già lavorato con profitto nei quadri dirigenziali della Nazionale italiana. In azzurro è tuttora al fianco di <b>Roberto Mancini</b>. Oggi, nel giorno del suo compleanno, la società nerazzurra non ha mancato di fargli gli auguri sia con un messaggio sui social che attraverso il sito ufficiale. "La sua carriera - si legge su inter.it - è stata costantemente segnata da spirito di squadra, sacrificio e passione, dentro e fuori dal campo.Tornato all’Inter nel 1999 nello staff dirigenziale ha accompagnato ancora tanti successi nerazzurri, colori ai quali ha da sempre legato la sua vita, come ha dimostrato il suo ritorno nel luglio 2019, ancora una volta al fianco della squadra e della società nel ruolo di First Team Technical Manager".</p>
      <figure>
        <iframe data-src="https://twitter.com/Inter/status/1198896607342858242?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>