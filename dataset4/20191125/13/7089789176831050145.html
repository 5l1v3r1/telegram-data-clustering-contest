<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/camorra-di-napoli-est-era-il-nemico-numero-uno-dei-rinaldi-l-uomo-nero-ha-gia-un-erede/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T13:19:56+00:00"/>
    <meta property="og:title" content="Camorra di Napoli est. Era il ‘nemico numero uno’ dei Rinaldi: l’ ‘Uomo nero’ ha già un erede"/>
    <meta property="og:description" content="Camorra di Napoli est. Era il 'nemico numero uno' dei Rinaldi: l' 'Uomo nero' ha già un erede"/>
  </head>
  <body>
    <article>
      <h1>Camorra di Napoli est. Era il ‘nemico numero uno’ dei Rinaldi: l’ ‘Uomo nero’ ha già un erede</h1>
      <address><time datetime="2019-11-25T13:19:56+00:00">25 Nov 2019, 13:19</time> by <a rel="author" href="https://internapoli.it/author/sdibitonto/" target="_blank">Stefano Di Bitonto</a></address>
      <p>Era il più determinato a fare fuori i Rinaldi.<b> Umberto Luongo</b> da San Giorgio a Cremano era l’uomo cui era stata demandata la gestione militare dei Mazzarella-D’Amico. E’ quanto si evince dal decreto di fermo  nei confronti di 7 esponenti del <b><a href="https://internapoli.it/guerra-a-napoli-est-due-gruppi-dei-mazzarella-insidiano-i-rinaldi-i-nomi/">clan  </a></b>per l’omicidio di Mignano Luigi avvenuto lo scorso 9 aprile davanti alla scuola Vittorino da Feltre del rione Villa. Ruolo che il ras che si è conquistato sul campo l’appellativo di ‘Uomo nero’ condivideva con <b>Umberto D’Amico</b> ‘o lion, fratello dei Gennarella ossia Gennaro e Salvatore D’Amico, signori di via Nuova Villa e neo collaboratore di giustizia. <a href="https://internapoli.it/mignano-salomone-arresto/">Questa mattina altre due persone sono state arrestate tra cui <b>Giovanni Salomone</b>, cognato del boss D’Amico</a>.</p>
      <p>Secondo le ultime informative Luongo (che nei mesi scorsi ha incassato il no della Cassazione che ha rigettato il ricorso del suo legale) condivideva proprio con D’Amico la reggenza della cosca da quando erano stati arrestati sia Francesco Mazzarella che Salvatore Fido. Luongo in particolare viene indicato, e confermato anche dalle intercettazioni, come uno dei più spietati e determinati nell’annientare gli storici nemici dei Rinaldi che condividono proprio con i D’Amico il controllo di una parte del rione Villa (via Sorrento e via Ravello su tutte). Luongo che, secondo indiscrezioni, sarebbe il ‘regista’ delle numerose stese avvenute contro gli uomini di ‘My way’ avrebbe ordinato l’omicidio di Luigi Mignano insieme a D’Amico. La determinazione dei due ras è evidente dal tono di alcune intercettazioni; in una in particolare Luongo ribadisce la volontà di “portare le bombe nel vicariello” (via Nuova Villa bunker del clan) ribadendo il suo ruolo:«Io sono Luongo, la guerra si continua». Con il suo arresto adesso resta libero Giancarlo F., il nuovo ras che, secondo gli inquirenti, avrebbe in mano le redini della fazione che un tempo faceva capo a Franco Mazzarella.</p>
      <related>
        <h4>ARTICOLI CORRELATI</h4>
        <a href="https://internapoli.it/mignano-salomone-arresto/"/>
        <a href="https://internapoli.it/omicidio-mignano-balcone/"/>
        <a href="https://internapoli.it/omicidio-fuori-la-scuola-a-napoli-ci-sono-altri-due-arrestati/"/>
        <a href="https://internapoli.it/spaccio-san-giovanni-a-teduccio/"/>
        <a href="https://internapoli.it/bruno-schianto-telecamere/"/>
        <a href="https://internapoli.it/bruno-rapina-grave/"/>
        <a href="https://internapoli.it/malore-in-carcere-grave-il-ras-rinaldi-del-clan-mazzarella/"/>
        <a href="https://internapoli.it/prima-la-rapina-poi-lo-schianto-in-fin-di-vita-il-cognato-del-boss-dei-mazzarella/"/>
        <a href="https://internapoli.it/spari-agenti-ponticelli/"/>
        <a href="https://internapoli.it/il-maltempo-continua-a-flagellare-napoli-e-provincia-strade-allagare-e-disagi/"/>
        <a href="https://internapoli.it/sparatoria-tra-la-folla-poi-la-fuga-verso-napoli-sabato-di-terrore/"/>
        <a href="https://internapoli.it/scassinatore-san-giorgio-a-cremano/"/>
      </related>
    </article>
  </body>
</html>