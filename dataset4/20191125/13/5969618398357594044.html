<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/ellada/SuperLeague/synelhfthhsan-dyo-nearoi-meta-to-lamia-ksanthh.5646046.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T13:43:00+00:00"/>
    <meta property="og:title" content="Συνελήφθησαν δυο νεαροί μετά το Λαμία - Ξάνθη"/>
    <meta property="og:description" content="Συνελήφθησαν από αστυνομικούς του Τμήματος Ασφαλείας Λαμίας, δύο Λαμιώτες ηλικίας 21 και 19 ετών, οι οποίοι κατηγορούνται για παραβάσεις νομοθεσίας περί αθλητισμού, καθώς και περί βεγγαλικών και πυροτεχνημάτων."/>
  </head>
  <body>
    <article>
      <h1>Συνελήφθησαν δυο νεαροί μετά το Λαμία - Ξάνθη</h1>
      <h2>Συνελήφθησαν από αστυνομικούς του Τμήματος Ασφαλείας Λαμίας, δύο Λαμιώτες ηλικίας 21 και 19 ετών, οι οποίοι κατηγορούνται για παραβάσεις νομοθεσίας περί αθλητισμού, καθώς και περί βεγγαλικών και πυροτεχνημάτων.</h2>
      <address><time datetime="2019-11-25T13:43:00+00:00">25 Nov 2019, 13:43</time> by <a rel="author">Sport24</a></address>
      <p>Συνελήφθησαν από αστυνομικούς του Τμήματος Ασφαλείας Λαμίας, <a href="https://www.sport24.gr/football/ellada/SuperLeague/lamia-ksanthh-1-0-anagennhmenh-kai-tria-sta-tria-h-omada-ths-fthiwtidas.5645200.html">το βράδυ του Σαββάτου (23/11) μετά το Λαμία - Ξάνθη 1-0</a>, δύο Λαμιώτες ηλικίας 21 και 19 ετών, οι οποίοι κατηγορούνται για παραβάσεις νομοθεσίας περί αθλητισμού, καθώς και περί βεγγαλικών και πυροτεχνημάτων.</p>
      <p>Οι κατηγορούμενοι προέβησαν στη ρίψη δύο κροτίδων, εκτός της περίφραξης του γηπέδου της Λαμίας μετά την επίτευξη του τέρματος της νίκης απέναντι στην Ξάνθη.</p>
      <p>Οι κάμερες ασφαλείας τούς εντόπισαν και όταν πήγαν να αποχωρήσουν από το γήπεδο, συνελήφθησαν και οδηγήθηκαν στον εισαγγελέα. Αφού απολογήθηκαν, αφέθηκαν ελεύθεροι μέχρι να οριστεί δικάσιμος. Προανάκριση διενεργήθηκε από το Τμήμα Ασφαλείας Λαμίας.</p>
    </article>
  </body>
</html>