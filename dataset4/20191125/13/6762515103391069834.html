<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/serie-a/kary-dla-pilkarzy-napoli-za-bunt-po-meczu-z-fc-salzburg/z29xkjq"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T13:37:08+00:00"/>
    <meta property="og:title" content="Piłkarze Napoli ukarani odebraniem części pensji"/>
    <meta property="og:description" content="Włoskie media opublikowały listę kar dla piłkarzy Napoli za ich bunt po meczu z FC Salzburg."/>
  </head>
  <body>
    <article>
      <h1>Piłkarze Napoli ukarani odebraniem części pensji</h1>
      <address>
        <time datetime="2019-11-25T13:37:08+00:00">25 Nov 2019, 13:37</time>
      </address>
      <p>
        <b>Włoskie media opublikowały listę kar dla piłkarzy Napoli za ich bunt po meczu z FC Salzburg.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>„Sport Mediaset” poinformował, że większość piłkarzy Napoli zostanie ukarana za niesubordynację odebraniem 25% październikowego wynagrodzenia. Jeszcze surowiej potraktowany został jednak Allan, który straci aż połowę uposażenia. To konsekwencja tego, że popchnął Edoardo De Laurentiisa, wiceprezesa klubu i syna właściciela Napoli, Aurelio De Laurentiisa.</p>
      <p>Jedynym piłkarzem pierwszej drużyny, który uniknął kary jest ma być Kevin Malcuit. Piotr Zieliński i Arkadiusz Milik także mają stracić 25% wynagrodzenia.</p>
      <p>Nie wiadomo jaką karę poniesie Carlo Ancelotti, który po meczu z FC Salzburg nie stawił się na konferencji prasowej.</p>
      <related>
        <a href="http://onet.tv/s/przegladsportowy/85-plebiscyt-ps-wilfredo-leon/4teg4l"/>
      </related>
      <p>Grzywny to kolejne sankcje dla piłkarzy Napoli. Wcześniej klub zamroził październikowe wypłaty. Za ten miesiąc zawodnicy mają więc dostać pomniejszone pensje dopiero wkrótce.</p>
      <p>Piłkarze Napoli zbuntowali się po zremisowanym 1:1 meczu fazy grupowej Ligi Mistrzów z FC Salzburg. Po spotkaniu z Austriakami wicemistrzowie Włoch mieli wrócić na karne zgrupowanie zarządzone przez prezesa po porażce z Romą. Miało ono trwać tydzień, aż do spotkania z Genoą. Po meczu z Salzburgiem piłkarze wrócili jednak do domów.</p>
      <p>Napoli nie wygrało żadnego z sześciu ostatnich meczów. Najbliższą okazją na przełamanie będzie mecz z Liverpoolem w Lidze Mistrzów. Nie zagra w nim Arkadiusz Milik, który z powodu kontuzji znalazł się poza kadrą neapolitańczyków.</p>
    </article>
  </body>
</html>