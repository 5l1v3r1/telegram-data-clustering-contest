<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10274474/gw-ujawnia-co-jaroslaw-kaczynski-powiedzial-prokuraturze-chodzi-o-afere-srebrnej.html"/>
    <meta property="og:site_name" content="Wprost"/>
    <meta property="article:published_time" content="2019-11-25T13:13:00+00:00"/>
    <meta property="og:title" content="„GW&quot; ujawnia, co Jarosław Kaczyński powiedział prokuraturze. Chodzi o „aferę Srebrnej”"/>
    <meta property="og:description" content="Dziennikarze „Gazety Wyborczej” dotarli do zeznań prezesa Prawa i Sprawiedliwości. Sprawa dotyczy budowy w Warszawie dwóch wieżowców przez spółkę Srebrna."/>
  </head>
  <body>
    <article>
      <h1>„GW" ujawnia, co Jarosław Kaczyński powiedział prokuraturze. Chodzi o „aferę Srebrnej”</h1>
      <address>
        <time datetime="2019-11-25T13:13:00+00:00">25 Nov 2019, 13:13</time>
      </address>
      <p>
        <b>Dziennikarze „Gazety Wyborczej” dotarli do zeznań prezesa Prawa i Sprawiedliwości. Sprawa dotyczy budowy w Warszawie dwóch wieżowców przez spółkę Srebrna.</b>
      </p>
      <p>Przesłuchanie Jarosława Kaczyńskiego w sprawie dwóch wież i spółki Srebrna odbyło się pod koniec czerwca 2019 roku. Fragmenty przesłuchania i jego omówienie są częścią postanowienia prokuratury o odmowie wszczęcia śledztwa w sprawie oszustwa. Kaczyński pozwał redakcję „Wyborczej” po tym, jak opisała aferę ze Srebrną. I to właśnie w tej sprawie złożył zeznania.</p>
      <p>Przed prokuratorem <a href="https://www.wprost.pl/tematy/10123335/jaroslaw-kaczynski.html">Jarosław Kaczyński</a> miał stwierdzić, że do inwestycji namawiał go Birgfellner. Prezes Prawa i Sprawiedliwości „zaprzeczył, aby zlecał wykonanie Geraldowi Birgfellnerowi jakichkolwiek prac. Mógł rozmawiać z nim w kategoriach ogólnych, mając na względzie, że realizacja przedsięwzięcia była dla spółki bardzo ważna" – opisuje „Gazeta Wyborcza”.</p>
      <p>Jak zauważają dziennikarze „GW”, podczas przesłuchania Jarosław Kaczyński miał nie zostać zapytany o „spotkanie w siedzibie PiS z prezesem banku Pekao SA Michałem Krupińskim”. Kaczyński twierdzi, że nie on podejmował decyzję o zaciągnięciu kredytu 300 mln euro, chociaż stoi to w sprzeczności z dokumentami – podają dziennikarze „Gazety Wyborczej”. Z ustaleń „dziennikarzy wspomnianego źródła wynika, że podczas przesłuchania nie został także poruszony <a href="https://www.wprost.pl/kraj/10194843/byly-ksiadz-mial-otrzymac-50-tys-zl-z-polecenia-kaczynskiego-jest-wlascicielem-atrakcyjnej-posiadlosci.html">temat „koperty dla księdza”</a>. Więcej szczegółowych informacji dotyczących przesłuchania Jarosława Kaczyńskiego <a href="https://wyborcza.pl/7,75398,25443402,co-jaroslaw-kaczynski-mowil-o-aferze-srebrnej-przesluchanie.html">w dzisiejszej „Gazecie Wyborczej”.</a></p>
      <related>
        <h4>Czytaj także:</h4>
        <a href="https://www.wprost.pl/kraj/10274248/wybrano-nowego-przewodniczacego-nowoczesnej-lubnauer-gratuluje.html"/>
      </related>
      <footer>Źródło: <a href="http://wyborcza.pl/">Gazeta Wyborcza</a></footer>
    </article>
  </body>
</html>