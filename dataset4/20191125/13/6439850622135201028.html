<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463120/%E0%A6%AB%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%B8%E0%A7%87-%E0%A6%AA%E0%A7%8D%E0%A6%B0%E0%A6%AC%E0%A6%B2-%E0%A6%AC%E0%A6%A8%E0%A7%8D%E0%A6%AF%E0%A6%BE%E0%A7%9F-%E0%A7%AA-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T13:56:00+00:00"/>
    <meta property="og:title" content="ফ্রান্সে প্রবল বন্যায় ৪ জনের মৃত্যু"/>
    <meta property="og:description" content="অনলাইন ডেস্ক ॥ ফ্রান্সের দক্ষিণপূর্বাঞ্চলে ভারি বৃষ্টিপাতে দেখা দেওয়া প্রবল বন্যায় অন্তত চার জনের মৃত্যু হয়েছে। বন্যায় ওই অঞ্চলের বড় ধরনের ক্ষয়ক্ষতি হয়েছে বলে স্থানীয় কর্তৃপক্ষের বরাতে জানিয়েছে বার্তা সংস্থা রয়টার্স। রবিবার নিস ও মার্সেই নগরীর মধ্যবর্তী মুয়িতে একজনকে মৃত অবস্থায় পাওয়া যায়। এই ব্যক্তি শনিবার রাতে ..."/>
  </head>
  <body>
    <article>
      <h1>ফ্রান্সে প্রবল বন্যায় ৪ জনের মৃত্যু</h1>
      <address>
        <time datetime="2019-11-25T13:56:00+00:00">25 Nov 2019, 13:56</time>
      </address>
      <figure>
        <img src="http://www.dailyjanakantha.com/files/201911/1574693768_16.jpg"/>
      </figure>
      <p>অনলাইন ডেস্ক ॥ ফ্রান্সের দক্ষিণপূর্বাঞ্চলে ভারি বৃষ্টিপাতে দেখা দেওয়া প্রবল বন্যায় অন্তত চার জনের মৃত্যু হয়েছে।</p>
      <p>বন্যায় ওই অঞ্চলের বড় ধরনের ক্ষয়ক্ষতি হয়েছে বলে স্থানীয় কর্তৃপক্ষের বরাতে জানিয়েছে বার্তা সংস্থা রয়টার্স।</p>
      <p>রবিবার নিস ও মার্সেই নগরীর মধ্যবর্তী মুয়িতে একজনকে মৃত অবস্থায় পাওয়া যায়। এই ব্যক্তি শনিবার রাতে উদ্ধারকারী নৌকা থেকে পড়ে গিয়েছিলেন বলে এক বিবৃতিতে জানিয়েছে ভার বিভাগীয় পুলিশ।</p>
      <p>কাবাসে একটি গাড়িতে আরেক ব্যক্তির মৃতদেহ ও তানোহোনে আরও দুই জনকে মৃত অবস্থায় পাওয়া যায় বলে একই বিবৃতিতে জানানো হয়েছে।</p>
      <p>সেইন্ট অন্তুনান দ্যু ভারের ৭৭ বছর বয়সী এক ব্যক্তি শনিবার সকাল থেকে নিখোঁজ রয়েছেন।</p>
      <p>শুক্রবার থেকে আল্পস-ম্যারিটাইমস ও ভার অঞ্চলে প্রবল ঝড়বৃষ্টি শুরু হওয়ার পর থেকে দক্ষিণপূর্ব ফ্রান্সের বেশ কয়েকটি নদীর পানি বেড়ে বন্যা দেখা দেয়। বন্যায় ওই অঞ্চলের বহু ঘরবাড়ি ক্ষতিগ্রস্ত হওয়ার পাশাপাশি পাহাড়ি ঢলে বহু গাড়ি ও নৌকা ভেসে যায়। বহু সড়ক ডুবে যায় ও ক্ষতিগ্রস্ত হয়।</p>
      <p>রবিবার বন্যা পরিস্থিতি দেখতে ও উদ্ধারকাজ তদারকি করতে ফ্রান্সের স্বরাষ্ট্রমন্ত্রী ক্রিস্তোফার কাস্তেনার ভার অঞ্চল পরিদর্শন করেছেন। এদিন বৃষ্টিপাত অব্যাহত থাকলেও তা আগের দুই দিনের মতো তীব্র ছিল না এবং বন্যার পানিও নামতে শুরু করেছিল বলে রয়টার্স জানিয়েছে।</p>
    </article>
  </body>
</html>