<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_youtube_masthead_reklam_nagykepernyos_reklam_youtube_tv_applikacio"/>
    <meta property="og:site_name" content="HVG.hu"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Megjött az újfajta reklám a YouTube-ra, és kifejezetten idegesítő lett"/>
    <meta property="og:description" content="A nyitóképernyőn elhelyezett, hatalmas reklámfelületet már egy ideje teszteli a YouTube. Úgy tűnik, jónak ítélik, mert most globálisan bevezették az okostelevíziókon."/>
  </head>
  <body>
    <article>
      <h1>Megjött az újfajta reklám a YouTube-ra, és kifejezetten idegesítő lett</h1>
      <address><time datetime="2019-11-25T13:03:00+00:00">25 Nov 2019, 13:03</time> by <a rel="author">hvg.hu</a></address>
      <p>
        <b>A nyitóképernyőn elhelyezett, hatalmas reklámfelületet már egy ideje teszteli a YouTube. Úgy tűnik, jónak ítélik, mert most globálisan bevezették az okostelevíziókon.</b>
      </p>
      <p>A <i><a href="https://9to5google.com/2019/11/21/youtube-masthead-ad-tvs/">9to5Google</a></i> szúrta ki, hogy a YouTube üzemeltetői az app nyitóoldalán egy hatalmas, lényegében a képernyő felét elfoglaló, automatikusan elinduló hirdetéseknek szánt helyet alakítottak ki. A Masthead névre keresztelt reklámtípus <a href="https://hvg.hu/tudomany/20190923_youtube_masthead_nagy_reklam_hirdetes_tevek">nagyképernyős platformra szánt változatáról már szeptemberben is lehetett hallani</a>, akkor azonban még csak egy szűk kör tesztelte. A visszajelzések minden bizonnyal pozitívak voltak, mert a YouTube úgy döntött, globális szinten is elindítja a Masthead béta-verziójának tesztelését.</p>
      <figure>
        <iframe src="https://gfycat.com/ifr/CoordinatedFeistyEmu" width="640" height="440" data-service="Gfycat" scrolling="no"/>
      </figure>
      <p>A lejátszás néhány másodperccel az app megnyitása után indul el, szerencsére hang nélkül. Ami viszont pótolja az így kieső idegesítőfaktort, az az, hogy az elindulás után néhány másodperccel teljes képernyős nézetre vált a Masthead.</p>
      <p>A YouTube megerősítette, hogy elindult a globális teszt, amit viszont ki is lehet kerülni: ha valaki Premium előfizetést vesz, nem látja a reklámot.</p>
    </article>
  </body>
</html>