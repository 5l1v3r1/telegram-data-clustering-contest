<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474662"/>
    <meta property="og:site_name" content="طرفداری"/>
    <meta property="article:published_time" content="2019-11-25T13:42:17+00:00"/>
    <meta property="og:title" content="صالح حمیدزیچ: بایرن مونیخ کاملا روی بازی با ستاره سرخ تمرکز کرده است؛ از میکائیل کویزانس انتظارات زیادی وجود دارد"/>
    <meta property="og:description" content="طرفداری - بایرن مونیخ در چارچوب رقابت های لیگ قهرمانان اروپا باید به مصاف ستاره سرخ بلگراد برود. این بازی روز سه شنبه از ساعت 23:30 به وقت تهران آغاز می شود. به گزارش اسکای، حسن صالح حمیدزیچ قبل از سفر به بلگراد به سوالات مختلف خبرنگاران پاسخ داد:"/>
  </head>
  <body>
    <article>
      <h1>صالح حمیدزیچ: بایرن مونیخ کاملا روی بازی با ستاره سرخ تمرکز کرده است؛ از میکائیل کویزانس انتظارات زیادی وجود دارد</h1>
      <address><time datetime="2019-11-25T13:42:17+00:00">25 Nov 2019, 13:42</time> by <a rel="author" href="https://www.tarafdari.com/%D9%85%D9%87%DB%8C%D8%A7%D8%B1-%D9%85%DB%8C%D8%B1%D8%B2%D8%A7%D9%BE%D9%88%D8%B1/6983" target="_blank">مهیار میرزاپور</a></address>
      <pre>مدیر ورزشی بایرن مونیخ می گوید آنها نمی خواهند در مورد تعیین سرنوشت فلیک خودشان را تحت فشار قرار دهند.</pre>
      <p><a href="http://TARAFDARI.COM/"><b>طرفداری </b></a>- بایرن مونیخ در چارچوب رقابت های لیگ قهرمانان اروپا باید به مصاف ستاره سرخ بلگراد برود. این بازی روز سه شنبه از ساعت 23:30 به وقت تهران آغاز می شود.</p>
      <p>به گزارش <b>اسکای</b>، حسن صالح حمیدزیچ قبل از سفر به بلگراد به سوالات مختلف خبرنگاران پاسخ داد:</p>
      <blockquote>کاملا روی بازی فردا تمرکز کرده ایم. می خواهیم 3امتیاز را به دست آوریم. خیلی خوب آماده شده ایم و می خواهیم نمایش خوبی داشته باشیم. جو ورزشگاه آنها عالی است و هواداران سطح بالایی دارند. همیشه منتظر برگزاری چنین بازی هایی هستیم.</blockquote>
      <p>در مورد<a href="https://www.tarafdari.com/node/1467279"> تلاش زیاد کویزانس در تمرینات بایرن مونیخ</a>:</p>
      <blockquote>میکا یک بازیکن جوان و خوب است که پتانسیل زیادی دارد. ما با کادر فنی تیم همکاری می کنیم که او گام به گام پیشرفت کند. در مورد او ایده های خوبی داریم. از کویزانس انتظارات زیادی وجود دارد و او هم به طور جدی تمرین می کند. او سعی می کند در تمرینات بایرن خودش را به تیم تحمیل کند و فرصت بازی پیدا کند.</blockquote>
      <p>در مورد <a href="https://www.tarafdari.com/node/1474117">ادامه حضور فلیک در بایرن مونیخ بعد از تعطیلات زمستانی</a>:</p>
      <blockquote>در ابتدا توافق ما برای دو بازی بود. او خیلی خوب کار کرد و این توافق تا تعطیلات زمستانی ادامه پیدا کرد. وقتی زمانش رسید در این مورد تصمیم می گیریم. ما رابطه خیلی خوبی با هانسی داریم. نمی خواهیم در این مورد خودمان را تحت فشار قرار دهیم.</blockquote>
    </article>
  </body>
</html>