<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/nad-30-hil.-signala-za-domashno-nasilie-samo-za-2019-g-6102518"/>
    <meta property="og:site_name" content="Vesti"/>
    <meta property="article:published_time" content="2019-11-25T13:36:00+00:00"/>
    <meta property="og:title" content="Над 30 хил. сигнала за домашно насилие само за 2019 г."/>
    <meta property="og:description" content="Днес, 25 ноември, отбелязваме международния ден срещу насилието над жени"/>
  </head>
  <body>
    <article>
      <h1>Над 30 хил. сигнала за домашно насилие само за 2019 г.</h1>
      <h2>Днес, 25 ноември, отбелязваме международния ден срещу насилието над жени</h2>
      <address>
        <time datetime="2019-11-25T13:36:00+00:00">25 Nov 2019, 13:36</time>
      </address>
      <aside>
        <a href="https://vbox7.com/emb/external.php?vid=f197033d07&amp;autoplay=1">Видео</a>
      </aside>
      <p>Към момента, за 2019 г. на спешния телефон 112 са постъпили 31 166 сигнала за домашно насилие. През последните две години сигналите са били над 29 хил. Тези данни бяха представени от зам.-директора на ГДНП старши комисар Благородна Макева на пресконференция по повод стартирането на регионална кампания в България, Унгария и Румъния срещу насилието над жени.</p>
      <p><b>Днес, 25 ноември, отбелязваме международния ден срещу насилието над жени</b>.</p>
      <p>
        <a href="https://www.vesti.bg/bulgaria/myzh-prostrelia-bivshata-si-zhena-6095676">Мъж простреля бившата си жена</a>
      </p>
      <p>В рамките на кампанията ще бъдат разпространени постери, видео и радио спот. В тях ще бъдат дадени контакти за съответните спешни телефони на неправителствени организации, официални партньори с държавните институции, за подкрепа на жертвите пострадали от домашно насилие. Кампанията у нас се провежда със съдействието на прокуратурата и НИП, а текстът към нея е „Насилието започва с викове, но не трябва да завършва с тишина”.</p>
      <p>Зам.-директорът на ГДНП заяви още, че предстои подписване на споразумение по Норвежкия финансов механизъм за обучение на полицейски служители. В предишния рамков период са били обучени над 2000 полицаи. Също така ще се разработи автоматизирана информационна система, в която да се обобщават всички случаи на домашно насилие.</p>
      <p>
        <a href="https://www.vesti.bg/bulgaria/dubravka-simonovich-33-bylgarki-sa-ubiti-ot-chlen-na-semejstvoto-6101096">Дубравка Симонович: 33 българки са убити от член на семейството</a>
      </p>
      <p>Според данните, изнесени на пресконференцията</p>
      <p><b>броят на ограничителните заповеди към 30 септември са 2398</b>.</p>
      <p>Те включват защита не само на едно лице, а на близки и роднини. За тази година по информация на МВР има 381 случая на нарушена заповед за защита, около 40% от тях са за домашно насилие над жени. От 70 убийства общо, при около една трета от тях са пострадали жени. За системно следене има регистрирани 35 случая, от тях 26 са за следене на жени.</p>
      <p>Старши комисар Благородна Макева обясни, че при подаден сигнал за домашно насилие, в рамките на 24 часа предстои издаване на заповед за незабавна защита от съда, единствено въз основа на една декларация от пострадалия. Втората заповед за защита се издава до един месец от подаване на молбата, като тя е с различна продължителност.</p>
      <p>
        <a href="https://www.vesti.bg/vdyhnovenite/domyt-ad-za-vsiaka-chetvyrta-bylgarka-6092849">Домът - ад за всяка четвърта българка</a>
      </p>
      <p>Зам.-директорът на ГДНП посочи още, че</p>
      <p><b>има наказани полицейски служители за това, че не са изпълнили в пълен обем свои задължения при случаи на домашно насилие</b>.</p>
      <p>От МВР отбелязаха, че полицейските служители се сблъскват с нежелание на пострадало лице да съдейства. В много от случаите при отзоваване на сигнал за домашно насилие, пострадалият прикрива извършителя или обяснява на полицейския патрул, че всъщност тя и партньорът ѝ само се карат и викат.</p>
      <p>От МВР апелират не само към пострадалите, а и към техните близки, познати и съседи да подават сигнали при случаи на домашно насилие.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>