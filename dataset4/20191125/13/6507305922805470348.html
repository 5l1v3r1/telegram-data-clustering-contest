<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/sportmediaset-milan-assalto-a-ibra-ma-non-solo-spunta-l-idea-di-uno-scambio-di-prestiti-tra-piatek-e-kean-353097"/>
    <meta property="og:site_name" content="MilanNews.it"/>
    <meta property="article:published_time" content="2019-11-25T13:35:00+00:00"/>
    <meta property="og:title" content="SportMediaset - Milan, assalto a Ibra ma non solo: spunta l'idea di uno scambio di prestiti tra Piatek e Kean"/>
    <meta property="og:description" content="Nel suo servizio per Sportmediaset su Italia Uno, Claudio Raimondi riferisce che se nelle prossime due trasferte contro Parma e Sassuolo non arriveranno segnali concreti di riscatto da Piatek, il Milan andrà all'assalto di Zlatan Ibrahimovic, il quale entro i primi di dicembre dovrà dare una risposta all'offerta dei rossoneri di un contratto di 18 mesi da 6 milioni di euro complessivi. In questa settimana, il suo agente Mino Raiola è atteso a Casa Milan. Raiola è il procuratore anche di Moise Kean, che vuole lasciare la Premier League per tornare in Italia e giocarsi le ultime chance per convincere Mancini a convocarlo per Euro 2020. L'attaccante è già stato proposto ai rossoneri, ma la novità è che Kean potrebbe sbarcare a Milanello in uno scambio di prestiti con Piatek, con quest'ultimo che passerebbe all'Everton. Il Milan starebbe quindi pensando a Ibra e Kean, entrambi della scuderia di Raiola, per riattivare l'attacco milanista.    "/>
  </head>
  <body>
    <article>
      <h1>SportMediaset - Milan, assalto a Ibra ma non solo: spunta l'idea di uno scambio di prestiti tra Piatek e Kean</h1>
      <address><time datetime="2019-11-25T13:35:00+00:00">25 Nov 2019, 13:35</time> by <a rel="author">Enrico Ferrazzi</a></address>
      <p>Nel suo servizio per Sportmediaset su Italia Uno, Claudio Raimondi riferisce che se nelle prossime due trasferte contro Parma e Sassuolo non arriveranno segnali concreti di riscatto da Piatek, il Milan andrà all'assalto di Zlatan Ibrahimovic, il quale entro i primi di dicembre dovrà dare una risposta all'offerta dei rossoneri di un contratto di 18 mesi da 6 milioni di euro complessivi. In questa settimana, il suo agente Mino Raiola è atteso a Casa Milan. Raiola è il procuratore anche di Moise Kean, che vuole lasciare la Premier League per tornare in Italia e giocarsi le ultime chance per convincere Mancini a convocarlo per Euro 2020. L'attaccante è già stato proposto ai rossoneri, ma la novità è che Kean potrebbe sbarcare a Milanello in uno scambio di prestiti con Piatek, con quest'ultimo che passerebbe all'Everton. Il Milan starebbe quindi pensando a Ibra e Kean, entrambi della scuderia di Raiola, per riattivare l'attacco milanista.  <br/> </p>
    </article>
  </body>
</html>