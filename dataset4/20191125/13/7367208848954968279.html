<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/cronaca-1/articolo/garessio-il-sindaco-fazio-non-siamo-piu-in-emergenza-il-pericolo-e-alle-spalle.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T13:13:50+00:00"/>
    <meta property="og:title" content="Garessio, il sindaco Fazio: &quot;Non siamo più in emergenza, il pericolo è alle spalle&quot;"/>
    <meta property="og:description" content="&quot;L'attivazione delle risorse e dei mezzi è stata pronta e c'è stata una buona risposta da parte della cittadinanza e di chi è preposto alla gestione di queste situazioni. Grazie a tutti&quot;"/>
  </head>
  <body>
    <article>
      <h1>Garessio, il sindaco Fazio: "Non siamo più in emergenza, il pericolo è alle spalle"</h1>
      <h2>"L'attivazione delle risorse e dei mezzi è stata pronta e c'è stata una buona risposta da parte della cittadinanza e di chi è preposto alla gestione di queste situazioni. Grazie a tutti"</h2>
      <address><time datetime="2019-11-25T13:13:50+00:00">25 Nov 2019, 13:13</time> by <a rel="author">Alessandro Nidi</a></address>
      <p>Per Garessio <i>"il pericolo è alle spalle"</i>: lo certifica il sindaco, <b>Ferruccio Fazio</b>, intervenuto pochi minuti fa sull'ondata di maltempo che ha investito per tre giorni il Monregalese e la val Tanaro.</p>
      <p><i>"La recente situazione di stato d'allerta ha messo a dura prova un territorio già martoriato dalle precedenti alluvione </i>- ha dichiarato -<i>. L'organizzazione di Protezione Civile si è mossa secondo quanto stabilito dal nuovo piano comunale ed è stato reso operativo il Comitato Operativo Comunale, costituitosi appena iniziata l'emergenza. L'attivazione delle risorse e dei mezzi è stata pronta e c'è stata una buona risposta da parte della cittadinanza e di chi è preposto alla gestione dell'emergenza"</i>.</p>
      <p>Il primo cittadino ha poi aggiunto: <i>"Dobbiamo ringraziare tutti coloro che si sono prodigati in questa situazione critica, a partire dai dipendenti comunali, dai volontari, dall'AIB, dai vigili del fuoco del distaccamento di Garessio e di altre sedi, sino alla polizia locale e ai carabinieri, che hanno costantemente monitorato il territorio e svolto operato di controllo dello stesso. Un grazie anche a tutte le persone che con le loro segnalazioni hanno contribuito a segnalare criticità"</i>.</p>
      <p>Ora <i>"la situazione non è più di stretta emergenza, ma richiederà un monitoraggio continuo e costanti investimenti per rimediare ai danni subiti e per fronteggiare meglio eventuali nuove emergenze idrogeologiche e idrauliche"</i>. </p>
    </article>
  </body>
</html>