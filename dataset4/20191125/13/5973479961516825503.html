<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/baskan-demirtas-konsey-onemli-islere-imza-atacak-h51891.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T13:19:11+00:00"/>
    <meta property="og:title" content="Başkan Demirtaş: Konsey önemli işlere imza atacak"/>
    <meta property="og:description" content="İlkadım Belediye Başkanı Necattin Demirtaş, “Kent konseylerinin kurulma amacı kentin dinamiklerini harekete geçirmek ve kenti birçok yönden geliştirmektir. Konsey ilçemizde önemli çalışmalara imza atacaktır” dedi."/>
  </head>
  <body>
    <article>
      <h1>Başkan Demirtaş: Konsey önemli işlere imza atacak</h1>
      <h2>İlkadım Belediye Başkanı Necattin Demirtaş, “Kent konseylerinin kurulma amacı kentin dinamiklerini harekete geçirmek ve kenti birçok yönden geliştirmektir. Konsey ilçemizde önemli çalışmalara imza atacaktır” dedi.</h2>
      <address><time datetime="2019-11-25T13:19:11+00:00">25 Nov 2019, 13:19</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p>İlkadım <b>Gençlik Meclisi Kent Konseyi</b>'nde yapılan seçimlerinden sonra başkanlığa seçilen Bilgehan Yahya Atasoy ve yürütme kurulu üyeleri, göreve başlamaları dolayısıyla ilk ziyaretlerini İlkadım Belediye Başkanı <b>Necattin Demirtaş</b>’ı ziyaret ederek gerçekleştirdi. Kent konseyinin yeni seçilen başkan ve yürütme kurulu üyelerinin ziyaretinden oldukça memnun olduğunu dile getiren Başkan Demirtaş, kent konseyinin çalışmalarına, ürettikleri projelere her zaman destek olacaklarını ifade etti.</p>
      <figure>
        <img src="https://www.samsunhaber.com/images/upload/AW864307_01_600x397.jpg"/>
      </figure>
      <p>Kent konseyinin ilçeler için öneminden bahseden Başkan Demirtaş, “Yeni dönem kent konseyi başkanımızı ve yürütme kurulu üyelerimizi öncelikle kutluyorum. Kendilerine görevlerinde başarılar diliyorum. Kent konseyleri bulunduğu yerlerde önemli bir işleve sahiptir. Kent konseylerinin kurulma amacı kentin dinamiklerini harekete geçirmek ve kenti birçok yönden geliştirmektir. El birliğiyle kenti yönetmenin en demokratik yollarından biri de kent konseylerini harekete geçirmektir. İlkadım halkının önemli ölçüde yarar sağlayacağı inancı içerisindeyim. Bu hususta Gençlik Meclisi Kent Konseyi ilçemizde önemli çalışmalara imza atacaktır” diye konuştu.</p>
      <figure>
        <img src="https://www.samsunhaber.com/images/upload/AW864307_02_600x397.jpg"/>
      </figure>
      <p><b>İlkadım’a katkı sağlamak için çalışacaklarını ifade eden Bilgehan Yahya Atasoy ise şunları söyledi:</b> “Daha yaşanabilir bir İlkadım için bugünden geleceğe rahat, planlı, güvenli, bir ortamda yaşamamız için halkımızla birlikte ortak akıl yürüterek çalışmalarımıza yön vereceğiz. Bu görev anlayışıyla başladığımız İlkadım Kent Konseyi çalışmalarında tüm sivil toplum kuruluşları gibi <b>İlkadım Belediyesi</b>nin bizlerle birlikte yer alması çalışmalarımızın daha etkin yürütülmesinde etkili olacaktır.”</p>
    </article>
  </body>
</html>