<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/napolide-yonetim-ve-oyuncular-arasinda-buyuk-kriz-257848h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T13:26:00+00:00"/>
    <meta property="og:title" content="Napoli’de yönetim ve oyuncular arasında büyük kriz!"/>
    <meta property="og:description" content="İtalya’da son haftalarda kötü bir performans gösteren Napoli’de yönetim ve oyuncular arasında ciddi bir kriz yaşanıyor. Yönetimin, son haftalardaki mağlubiyetler sonrası aldığı kamp kararına uymayan oyunculara ceza vereceği öğrenildi."/>
  </head>
  <body>
    <article>
      <h1>Napoli’de yönetim ve oyuncular arasında büyük kriz!</h1>
      <address><time datetime="2019-11-25T13:26:00+00:00">25 Nov 2019, 13:26</time> by <a rel="author">Yeni Çağ Gazetesi</a></address>
      <p>
        <b>İtalya’da son haftalarda kötü bir performans gösteren Napoli’de yönetim ve oyuncular arasında ciddi bir kriz yaşanıyor. Yönetimin, son haftalardaki mağlubiyetler sonrası aldığı kamp kararına uymayan oyunculara ceza vereceği öğrenildi.</b>
      </p>
      <p>Napoli’de yönetim ve oyuncular arasındaki kriz büyüyor. İtalyan ekibinde yönetimin oyuncuların kampa girme talimatına rağmen bu karara uymayan isimler için ceza verme kararı aldı. İtalyan basınıi takımın bazı oyuncularına para cezası verildiğini yazdı.</p>
      <p>Napoli'de kulüp yönetimi, Serie A'nın 11. haftasında Roma karşısında alınan 2-1'lik yenilgi sonrasında takımın bir hafta boyunca kampa alınmasına karar vermiş, ancak futbolcular Şampiyonlar Ligi'nde RB Salzburg ile oynanan ve 1-1'lik eşitlikle sona eren karşılaşma sonrasında bu karara uymayarak geceyi evlerinde geçirmişti.</p>
      <p>Yönetimin kararına Teknik Direktör Carlo Ancelotti ve teknik ekibi uyarken, Napoli Kulübü'nden konuyla ilgili yapılan açıklamada, "Kulüp, 5 Kasım Salı akşamı yaşanan takım oyuncularının davranışına atfen takımın imajını, ekonomik ve hukuki hakları ile iç disiplinini korumaya devam edecektir." denilmişti.</p>
      <p>ALLAN'A 200 BİN EURO PARA CEZASI</p>
      <p>İtalyan basınında yer alan haberlere göre kulüp yönetimi futbolculara verilen para cezalarını açıkladı. La Gazzetta dello Sport'ta yer alan haberde aynı zamanda Başkan Aurelio De Laurentiis'in oğlu olan Asbaşkan Edo ile tartışan Brezilyalı futbolcu Allan'a 200 bin euro'luk para cezası kesildiği belirtildi.</p>
      <p>Haberde kulüp ile oyuncular arasında yapılan sözleşmelerde "Futbolcuya kesilecek para cezası miktarı oyuncunun aylık ücretinin %25'ini geçemez." şeklinde bir madde bulunduğu ancak Allan'a kesilen cezasının aylık ücretinin neredeyse yarısı kadar olduğu da kaydedildi.</p>
      <p>Il Corriere dello Sport'ta yer alan haberde ise oyunculara ayrı ayrı kesilen para cezalarının 22 bin euro ile 225 bin euro arasında değiştiği ve toplam ceza miktarını 2.5 milyon euro değerinde olduğu öne sürüldü.</p>
      <p>Serie A'da beş maçtır galibiyet yüzü göremeyen ve 20 puanla 7. sırada yer alan Napoli, ligde gelecek hafta Bologna'yı konuk edecek.</p>
      <related>
        <a href="https://www.yenicaggazetesi.com.tr/zorunlu-kis-lastigi-uygulamasi-1-aralikta-basliyor-256154h.htm"/>
        <a href="https://www.yenicaggazetesi.com.tr/galatasarayin-2-milyon-euroluk-pismanligi-255227h.htm"/>
        <a href="https://www.yenicaggazetesi.com.tr/caglar-soyuncuye-buyuk-onur-253077h.htm"/>
      </related>
    </article>
  </body>
</html>