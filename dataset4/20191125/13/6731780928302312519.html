<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/incidente-ascoli-mare-tragedia-strada-morti-2-camionisti/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T13:08:13+00:00"/>
    <meta property="og:title" content="Incidente Ascoli-Mare, tragedia in strada: morti 2 camionisti"/>
    <meta property="og:description" content="Gravissimo incidente sulla Ascoli-Mare, tragedia in strada: il bilancio è spaventoso, morti 2 camionisti su un tratto dove sono in corso lavori. Un gravissimo incidente stradale ha avuto luogo nella tarda mattinata di oggi sulla Ascoli-Mare. L’incidente è avvenuto in un tratto della superstrada a doppio senso di percorrenza, a causa di lavori in corso. …"/>
  </head>
  <body>
    <article>
      <h1>Incidente Ascoli-Mare, tragedia in strada: morti 2 camionisti</h1>
      <address><time datetime="2019-11-25T13:08:13+00:00">25 Nov 2019, 13:08</time> by <a rel="author">Gabriele M.</a></address>
      <p>
        <b>Gravissimo incidente sulla Ascoli-Mare, tragedia in strada: il bilancio è spaventoso, morti 2 camionisti su un tratto dove sono in corso lavori.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1181129354-min-1.jpg"/>
        <figcaption>(foto Polizia stradale)</figcaption>
      </figure>
      <p>Un gravissimo incidente stradale ha avuto luogo nella tarda mattinata di oggi sulla Ascoli-Mare. L’incidente è avvenuto in un tratto della superstrada a doppio senso di percorrenza, a causa di lavori in corso. Il bilancio parla di due persone morte, entrambi camionisti. In un primo momento, si era parlato di un frontale tra un’automobile e un furgone.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <h3>Morti 2 camionisti in un incidente sulla Ascoli-Mare</h3>
      <figure>
        <img src="https://www.viagginews.com/wp-content/uploads/2019/11/GettyImages-1184134535-min-1.jpg"/>
      </figure>
      <p>Il raccordo autostradale 11 Ascoli-Mare collega il capoluogo piceno a Porto d’Ascoli. Nello schianto sono rimasti uccisi i conducenti di due autoarticolati. Si tratta di un albanese di 48 anni, residente a San Benedetto del Tronto, che è deceduto sul colpo, e di un uomo di 39 anni, residente a Castignano, nell’ascolano. Quest’ultimo è stato trasportato in eliambulanza in ospedale, ma è morto nel trasporto. L’impatto tra i due mezzi sarebbe stato frontale.</p>
      <p>Uno dei due mezzi pesanti avrebbe urtato un new jersey e sarebbe finito nella corsia opposta, l’impatto sarebbe stato perciò inevitabile: questa la ricostruzione fatta dalla Polizia Stradale, giunta sul posto. A causa del violento scontro, il tratto di superstrada tra Monsampolo e Spinetoli è rimasto chiuso al traffico. Gravissimi i disagi per la circolazione: auto e tir sono stati costretti ad uscire dal raccordo autostradale per poi immettersi sulla Salaria o sulla Bonifica del Tronto. Molte le polemiche sulla pericolosità di quel tratto stradale emerse dopo la tragedia.</p>
      <figure>
        <img src="https://www.viagginews.com/wp-content/uploads/2019/11/GettyImages-1184134535-min-min.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/femminicidio-marito-tenta-bruciare-moglie/"/>
        <a href="https://www.viagginews.com/2019/11/25/talisa-ravagnani-chi-e-carriera-vita-privata-ballerina/"/>
        <a href="https://www.viagginews.com/2019/11/25/alioscia-grossi-chi-e-eta-carriera-vita-privata-amici-2019/"/>
      </related>
    </article>
  </body>
</html>