<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1418444/koytloyai-skeftika-pos-i-epityhia-moy-stin-ellada-tha-eihe-antiktypo-stin-toyrkia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T13:37:00+00:00"/>
    <meta property="og:title" content="Κουτλουάι: «Σκέφτηκα πως η επιτυχία μου στην Ελλάδα θα είχε αντίκτυπο στην Τουρκία»"/>
    <meta property="og:description" content="Για το «βάρος» της εκπροσώπησης της χώρας του που κουβαλούσε κατά την θητεία του στην Ελλάδα, αλλά και το χάσμα μεταξύ των δύο χωρών που προσπάθησε να γεφυρώσει, μίλησε ο Ιμπραΐμ Κουτλουάι."/>
  </head>
  <body>
    <article>
      <h1>Κουτλουάι: «Σκέφτηκα πως η επιτυχία μου στην Ελλάδα θα είχε αντίκτυπο στην Τουρκία»</h1>
      <h2>Για το «βάρος» της εκπροσώπησης της χώρας του που κουβαλούσε κατά την θητεία του στην Ελλάδα, αλλά και το χάσμα μεταξύ των δύο χωρών που προσπάθησε να γεφυρώσει, μίλησε ο Ιμπραΐμ Κουτλουάι.</h2>
      <address><time datetime="2019-11-25T13:37:00+00:00">25 Nov 2019, 13:37</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο πρώην παίκτης των ΑΕΚ, Παναθηναϊκού και ΠΑΟΚ μίλησε στην εφημερίδα της χώρας του, «Sabah», και είπε χαρακτηριστικά:</p>
      <p>«<i>Ήταν δύσκολη απόφαση για μένα να πάω στην Ελλάδα. Μέχρι τότε, κανένας παίκτης δεν είχε πάρει μεταγραφή εκεί. Υπήρχαν πολλά θέματα μεταξύ των δύο χωρών όταν πήγα. Ήταν μια επιλογή ρίσκου για μένα. Αλλά σκέφτηκα πως ήταν πιο σημαντικό εκείνη τη στιγμή να παίξω στην Ελλάδα, παρά στη Γερμανία ή τη Γαλλία.</i></p>
      <p>
        <i>Σκέφτηκα πως αν έχω επιτυχία στην Ελλάδα, αυτό θα έχει ένα μεγάλο αντίκτυπο και πως θα μπορεί να συμβάλλει στην πολιτική της χώρας μας. Χαίρομαι που πήγα στην Ελλάδα. Προσπάθησα πολύ κι έκανα πολλές θυσίες, όσο ήμουν εκεί. Πέρασα πολλές όμορφες και πετυχημένες ημέρες, κουβαλώντας την ευθύνη της χώρας μου. Ποτέ δεν μετάνιωσα για κάτι στην καριέρα μου. Έπαιξα πολλά χρόνια εκτός, αλλά ολοκλήρωσα την καριέρα μου στη χώρα μου.</i>
      </p>
      <p>
        <i>Ως Τούρκος, πάντα προσπαθούσα να κάνω το καλύτερο για την πατρίδα μου, την οποία αγαπώ. Προσπάθησα να καταρρίψω τις αντιλήψεις για την χώρα μου μέσω του αθλητισμού και της συμπεριφοράς μου. Έζησα στην Ελλάδα κι έδινα προσοχή στην κάθε μου κίνηση και κάθε μου λέξη. Δεν θα είμαι ποτέ μετριόφρων σε αυτό το θέμα, κέρδισα την εκτίμηση των ανθρώπων στην Ελλάδα με την προσωπικότητά και το παιχνίδι μου.</i>
      </p>
      <p><i>Δεν υπάρχει καμία πόρτα που δεν μπορεί να ανοίξει ο αθλητισμός. Το έζησα. Για πέντε χρόνια, προσπάθησα να "γεφυρώσω" τους ανθρώπους των δύο χωρών, χωρίς προβλήματα στην Ελλάδα</i>».</p>
    </article>
  </body>
</html>