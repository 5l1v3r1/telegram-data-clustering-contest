<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/champions-league/article/1418455/moyrinio-giati-na-paro-zlatan-otan-eho-kein"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T13:53:00+00:00"/>
    <meta property="og:title" content="Μουρίνιο: «Γιατί να πάρω Ζλάταν όταν έχω Κέιν;»"/>
    <meta property="og:description" content="Ο Ζοσέ Μουρίνιο έδειξε πως δεν σκέφτεται καν ούτε την παραμικρή πιθανότητα ν' ασχοληθεί με τον Ζλάταν Ιμπραΐμοβιτς στην Τότεναμ, αποθεώνοντας τον Χάρι Κέιν. «Δεν έχει λογική να πάρω τον Ζλάταν όταν ήδη έχω τον καλύτερο στην Αγγλία» είπε. "/>
  </head>
  <body>
    <article>
      <h1>Μουρίνιο: «Γιατί να πάρω Ζλάταν όταν έχω Κέιν;»</h1>
      <h2>Ο Ζοσέ Μουρίνιο έδειξε πως δεν σκέφτεται καν ούτε την παραμικρή πιθανότητα ν' ασχοληθεί με τον Ζλάταν Ιμπραΐμοβιτς στην Τότεναμ, αποθεώνοντας τον Χάρι Κέιν. «Δεν έχει λογική να πάρω τον Ζλάταν όταν ήδη έχω τον καλύτερο στην Αγγλία» είπε. </h2>
      <address><time datetime="2019-11-25T13:53:00+00:00">25 Nov 2019, 13:53</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Ο Πορτογάλος νέος κόουτς της Τότεναμ, αντιμετώπισε γι' ακόμα μια φορά σε λίγες μέρες τους εκπροσώπους του Τύπου ενόψει της αναμέτρησης με τον Ολυμπιακό στο Λονδίνο για την 5η αγωνιστική των ομίλων του Champions League. </p>
      <p>Με την επιστροφή του στους πάγκους, 11 μήνες μετά την απόλυσή του από τη Μάντσεστερ Γιουνάιτεντ και με τον Ζλάταν να κυκλοφορεί ελεύθερος, όταν λογικό να κληθεί να μιλήσει για το ενδεχόμενο νέας συνεργασίας με τον αγαπημένο του Σουηδό. </p>
      <p><i>«Δεν υπάρχει καμία περίπτωση... Δεν θα ήταν λογικό ν' ασχοληθώ με τον Ζλάταν από τη στιγμή που έχω τον καλύτερο επιθετικό στην Αγγλία και είναι στο ρόστερ μας ο Χάρι Κέιν» </i>ήταν η απάντηση του Ζοσέ. </p>
      <p>Φωτογραφίες: Getty Images / Ideal Image.</p>
    </article>
  </body>
</html>