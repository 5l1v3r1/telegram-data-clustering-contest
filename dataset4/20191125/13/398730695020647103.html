<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/aklagarmyndigheten-utreder-iraks-forsvarsminister-for-brott/"/>
    <meta property="og:site_name" content="DN.SE"/>
    <meta property="article:published_time" content="2019-11-25T13:32:18+00:00"/>
    <meta property="og:title" content="Iraks försvarsminister utreds för brott mot mänskligheten"/>
    <meta property="og:description" content="Efter att flera anmälningar inkommit utreds nu Iraks försvarsminister Najah al-Shammari av Riksenheten mot internationell och organiserad brottslighet."/>
  </head>
  <body>
    <article>
      <h1>Iraks försvarsminister utreds för brott mot mänskligheten</h1>
      <address><time datetime="2019-11-25T13:32:18+00:00">25 Nov 2019, 13:32</time> by <a rel="author" href="https://www.dn.se/av/karl-dalen/" target="_blank">Karl Dalén</a></address>
      <p>
        <b>Efter att flera anmälningar inkommit utreds nu Iraks försvarsminister Najah al-Shammari av Riksenheten mot internationell och organiserad brottslighet. Det uppger Åklagarmyndigheten i ett pressmeddelande.</b>
      </p>
      <p>Myndigheten skriver att utredningen befinner sig ”i ett mycket tidigt skede”. </p>
      <p><b>Iraks försvarsminister Najah al-Shammari </b>har dubbelt medborgarskap efter att ha levt i Sverige i flera år. Efter en tids spekulationer bekräftade Sveriges försvarsminister Peter Hultqvists pressekreterare under fredagen att den irakiske ministern har varit svensk medborgare sedan 2015. </p>
      <p>Det har spridits uppgifter i medier om att al-Shammari även utreds för bidragsbrott och bokföringsbrott, något som DN inte har kunnat bekräfta. </p>
      <p>Socialförsäkringsminister Ardalan Shekarabi (S) har dock kallats till socialförsäkringsutskottet för att svara på frågor om det påstådda bidragsfusket. </p>
      <p>Åklagaren vill inte kommentera fallet vidare, inte heller svara på om anmälningarna mot försvarsministern är nya eller kopplade till den senaste tidens rapportering. </p>
      <p><a href="https://www.dn.se/nyheter/sverige/iraks-forsvarsminister-svensk-medborgare/">Läs mer: Iraks försvarsminister svensk medborgare</a> </p>
    </article>
  </body>
</html>