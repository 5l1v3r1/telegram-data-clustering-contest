<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/alarm-sucasne-chrani-moj-domov-aj-firmu/265323"/>
    <meta property="og:site_name" content="touchIT"/>
    <meta property="article:published_time" content="2019-11-25T13:27:12+00:00"/>
    <meta property="og:title" content="Alarm súčasne chráni môj domov aj firmu"/>
    <meta property="og:description" content="Pre mnohých z nás dnes nie je alarm výnimočnou záležitosťou. Berieme ho ako bežnú vec, ktorá k bývaniu či podnikaniu jednoducho patrí. Svoje o tom vie aj Tibor zo Smoleníc. Alarm používa viac ako 15"/>
  </head>
  <body>
    <article>
      <h1>Alarm súčasne chráni môj domov aj firmu</h1>
      <address><time datetime="2019-11-25T13:27:12+00:00">25 Nov 2019, 13:27</time> by <a rel="author">redakcia touchIT</a></address>
      <p>
        <b>
          <b>Pre mnohých z nás dnes nie je alarm výnimočnou záležitosťou. Berieme ho ako bežnú vec, ktorá k bývaniu či podnikaniu jednoducho patrí. Svoje o tom vie aj Tibor zo Smoleníc. Alarm používa viac ako 15 rokov. Chráni ním nielen domácnosť, ale aj svoju firmu.  </b>
        </b>
      </p>
      <p>Ako podnikateľ je často na cestách. Bez ohľadu na to či je, alebo nie je doma, jeho rodinný dom v pokojnej časti Smoleníc musí byť chránený za každých okolností. Sám totiž  vie, že pocit bezpečia je na nezaplatenie. Používa preto mobilnú aplikáciu k alarmu, s ktorou manažuje svoju bezpečnosť. „Ak manželka zabudne zapnúť alarm, jednoducho ho zapnem jedným dotykom na svojom mobile,“ konštatuje Tibor zo Smoleníc. Okrem ochrany domu využíva alarm aj na chránenie záhrady a okolitých členitých priestorov. „Alarm sme museli navrhnúť tak, aby chránil dom, záhradu, bazén, garáž a iné okolité priestory,“ hodnotí Jozef Miškovič, certifikovaný montér Jablotronu.</p>
      <figure>
        <img src="https://touchit.sk/wp-content/uploads/2019/11/jablotron-pr-november2019-2_vyd7_8_2019_nowat.jpg"/>
      </figure>
      <p>
        <b>Ochrana aj v noci</b>
      </p>
      <p>Ak je doma, pravidelne využíva režim nočnej ochrany. Od okolitých susedov vie, že sa tu v nedávnej minulosti udiali viaceré vlámania. Zlodeji sa nezastavia pred ničím a sú schopní vykradnúť dom aj počas toho ako majitelia spia na poschodí vo svojom rodinnom dome. Preto pán Tibor pravidelne využíva nočnú ochranu. „Keď ideme spať, zapneme nočný režim a máme istotu aj vtedy keď spíme,“ hodnotí pán Tibor. Aj vďaka tomu, že chráni aj okolité priestory domu, využíva nočnú ochranu a ovláda si alarm cez mobil, sa mu ešte nikdy nestalo, že by mu niekto nepovolaný vstúpil na pozemok. „Za viac ako 15 rokov používania alarmu sa ešte nestala žiadna krízová situácia. Alarm tak naplno plní svoju funkciu,“ konštatuje Jozef Miškovič.</p>
      <figure>
        <img src="https://touchit.sk/wp-content/uploads/2019/11/jablotron-pr-november2019-1_vyd7_8_2019_nowat.jpg"/>
      </figure>
      <p>
        <b>Chráni aj firmu</b>
      </p>
      <p>Súčasťou rodinného domu je aj sídlo firmy a predajňa. Tá má v rámci domu samostatný vchod. „Alarm je navrhnutý tak, že má samostatný okruh. Majiteľ si vie zapínať a vypínať ochranu len svojej firmy nezávisle od svojho domu,“ vysvetľuje Jozef Miškovič, certifikovaný montér Jablotronu. Aj ochranu firmy pritom ovláda prostredníctvom mobilného telefónu. „Oceňujem, že celá ochrana je v jednej šikovnej aplikácii. Nemusím individuálne riešiť zabezpečenie firmy a zvlášť domu. Je to veľmi jednoduché,“ konštatuje pán Tibor zo Smoleníc.</p>
      <p>
        <b>Do nového domu</b>
      </p>
      <p>Vo svojom dome pán Tibor býva len niekoľko posledných rokov. Tak ako iní, aj on musel riešiť sťahovanie. Alarm však nebol žiadnou príťažou. „Do nového domu som si dal nainštalovať najnovší alarm Jablotron 100+. Montér všetko vymeral a nainštaloval. Bolo to rýchle a bez komplikácií,“ hodnotí pán Tibor. Pri sťahovaní sa do nového, je dobré, myslieť na alarm už v predstihu. „Ideálne je to v čase samotnej stavby domu,“ radí Jozef Miškovič.</p>
      <p>Aj keby ste si chceli nainštalovať alarm už do hotového domu, nemusíte si nad tým lámať hlavu. Dnes existujú aj bezdrôtové varianty alarmov. Pán Tibor zo Smoleníc je s používaním alarmu Jablotron spokojný. „Doteraz som nevedel, že má Jablotron predĺženú servisnú podporu na 5 alebo 7 rokov. Za tie roky čo ho mám som to nikdy nemusel riešiť,“ konštatuje pán Tibor. Oceňuje praktickú mobilnú aplikáciu, s ktorou má celý dom, ako aj firmu vo vrecku kedykoľvek a kdekoľvek. Podľa jeho slov je ovládanie veľmi jednoduché a praktické. Alarm tak nie je strašiakom pre žiadneho člena rodiny. Maximálne tak pre zlodejov, ktorí sa tomuto domu úspešne vyhýbajú celé roky.</p>
      <related>
        <h4>Súvisiace články</h4>
        <a href="https://touchit.sk/mediatek-zacina-spolupracovat-s-intelom-na-5g-rieseniach-pre-notebooky/265443"/>
        <a href="https://touchit.sk/vo-facebooku-pre-android-sa-opat-zacal-zobrazovat-tmavy-rezim/265429"/>
        <a href="https://touchit.sk/huawei-predstavil-vlajkovy-tablet-matepad-pro-moze-konkurovat-najlepsim/265383"/>
      </related>
    </article>
  </body>
</html>