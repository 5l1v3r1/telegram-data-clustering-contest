<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/suspilstvo/odeskomu-portu-rozpovily-koly-pryberut-tanker-siv-milynu"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T13:31:21+00:00"/>
    <meta property="og:title" content="В Одеському порту розповіли, коли приберуть танкер, що сів на мілину"/>
    <meta property="og:description" content="Сів на мілину в Одесі молдавський танкер Delfi адміністрація морських торговельних портів України почне евакуювати за тиждень, якщо до цього судно не зніме з мілини власник."/>
  </head>
  <body>
    <article>
      <h1>В Одеському порту розповіли, коли приберуть танкер, що сів на мілину</h1>
      <address>
        <time datetime="2019-11-25T13:31:21+00:00">25 Nov 2019, 13:31</time>
      </address>
      <p>
        <b><a href="https://www.slovoidilo.ua/2019/11/22/novyna/suspilstvo/avariya-tankera-odesi-dva-moryaky-potrapyly-likarnyu">Сів на мілину в Одесі молдавський танкер Delfi</a> адміністрація морських торговельних портів України почне евакуювати за тиждень, якщо до цього судно не зніме з мілини власник.</b>
      </p>
      <p>За словами капітана Одеського морського порту Кирила Цюпко, у судновласника є тиждень для початку робіт з видалення судна, самі роботи повинні бути виконані за два тижні, пише «<a href="https://www.radiosvoboda.org/a/news-odesa-tanker/30290736.html">Радіо Свобода</a>».</p>
      <p>«<i>Згідно з кодексом торговельного мореплавства України є процедура. Ми повинні вимагати від судновласника і, якщо він не з'явиться, адміністрація порту повинна почати видалення судна звідти в тому чи іншому вигляді. Ми повинні дотримуватися юридичної процедури, щоб потім не з'явився судновласник і не подав на нас до суду. Якщо він протягом тижня не з'явиться, ми будемо працювати за кодексом</i>», - розповів капітан порту.</p>
      <p>Також Цюпко зазначив, що 25 листопада мають бути встановлені захисні споруди від нафтопродуктів.</p>
      <p>Офіційну вимогу забрати танкер АМПУ спільно з Міністерством закордонних справ повинно спрямувати найближчим часом.</p>
      <p>Нагадаємо, <a href="https://www.slovoidilo.ua/2019/11/22/novyna/suspilstvo/tanker-delfi-vdaryvsya-ob-xvyleriz-perekynuvsya-pochalasya-ryatuvalna-operacziya">аварія танкера Delfi в Одесі</a> відбулася 22 листопада. Через сильний шторм судно зірвалося з якоря, та його понесло убік одеського пляжу. Танкер сів на мілину,<a href="https://www.slovoidilo.ua/2019/11/24/novyna/suspilstvo/odeskoyi-likarni-vypysaly-kapitana-tankera-delfi"> трьох членів екіпажу евакуювали рятувальники</a>. Двоє з них були шпиталізовані.</p>
      <p>А в епіцентрі аварії танкера <a href="https://www.slovoidilo.ua/2019/11/22/novyna/suspilstvo/avariya-tankera-delfi-zabrudnennya-vody-perevyshhuye-normu">вміст нафтопродуктів перевищено в 157 разів</a>. За фактом аварії в поліції відкрили кримінальну справу.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/24/novyna/suspilstvo/odeskoyi-likarni-vypysaly-kapitana-tankera-delfi"/>
        <a href="https://www.slovoidilo.ua/2019/11/23/novyna/suspilstvo/avariya-tankera-riven-nafty-mori-157-raziv-vyshhe-normy"/>
        <a href="https://www.slovoidilo.ua/2019/11/22/novyna/suspilstvo/avariya-tankera-odesi-dva-moryaky-potrapyly-likarnyu"/>
        <a href="https://www.slovoidilo.ua/2019/11/24/novyna/suspilstvo/avariya-tankera-delfi-mexanik-rozpoviv-chomu-ne-podavaly-syhnal-pro-poryatunok"/>
      </related>
    </article>
  </body>
</html>