<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824990-nastavnik-man-siti-ociniv-stan-zdorova-zincenka-pered-matcem-iz-sahtarem.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T13:58:00+00:00"/>
    <meta property="og:title" content="Наставник “Ман Сіті” оцінив стан здоров’я Зінченка перед матчем із “Шахтарем”"/>
    <meta property="og:description" content="Головний тренер англійського футбольного клубу “Манчестер Сіті” Хосеп Гвардіола розповів про стан здоров’я українського захисника Олександра Зінченка перед грою з донецьким “Шахтарем”."/>
  </head>
  <body>
    <article>
      <h1>Наставник “Ман Сіті” оцінив стан здоров’я Зінченка перед матчем із “Шахтарем”</h1>
      <h2>Головний тренер англійського футбольного клубу “Манчестер Сіті” Хосеп Гвардіола розповів про стан здоров’я українського захисника Олександра Зінченка перед грою з донецьким “Шахтарем”.</h2>
      <address>
        <time datetime="2019-11-25T13:58:00+00:00">25 Nov 2019, 13:58</time>
      </address>
      <p>Хосеп Гвардіола на передматчевій пресконференції, зокрема, назвав Зінченка неймовірним професіоналом, але наразі він не виходить на поле через травму.</p>
      <p>"На жаль, він травмований. Олександр - неймовірний професіонал, він може зіграти на кількох позиціях, він пристосувався до гри лівим захисником. Ми раді, що у нас є такий гравець, як Зінченко. У цілому, ми з кожним тижнем стаємо кращими, гравці звикають до нових позицій”, - цитує Гвардіолу <a href="https://football24.ua/ru/gvardiola_ocenil_sostojanie_zinchenko_pered_matchem_s_shahterom__ne_oboshlos_bez_pohvaly_n571575/">“Футбол 24”</a>.</p>
      <figure>
        <iframe src="https://www.youtube.com/embed/K26cJ30r1ss" width="560" height="315" data-service="Youtube" scrolling="no"/>
      </figure>
      <p>Як повідомлялося, поєдинок 5 туру групового етапу Ліги чемпіонів “Манчестер Сіті” - “Шахтар” відбудеться у вівторок, 26 листопада, і розпочнеться о 22.00. Судитиме його словенець Славко Вінчич. У першому турі “гірники” поступилися “Ман Сіті” з рахунком 0:3.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2824683-bukmekeri-dali-prognoz-na-matc-mancester-siti-sahtar.html">Букмекери дали прогноз на матч "Манчестер Сіті" - "Шахтар"</a>
      </blockquote>
      <p>Турнірне становище у групі після 4-х турів: "Манчестер Сіті" - 10 очок, "Шахтар" - 5, "Динамо" (Загреб, Хорватія) - 5, "Аталанта" (Італія) - 1.</p>
    </article>
  </body>
</html>