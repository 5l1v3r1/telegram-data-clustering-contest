<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474645"/>
    <meta property="og:site_name" content="طرفداری"/>
    <meta property="article:published_time" content="2019-11-25T13:10:28+00:00"/>
    <meta property="og:title" content="کورتوا: وقتی در چلسی بودم، پاری سن ژرمن به دنبال من بود؛ بیل برای کسب پیروزی باید به ما کمک کند"/>
    <meta property="og:description" content="طرفداری- دروازه بان بلژیکی رئال مادرید که این روز ها آماده تر از قبل به نظر می رسد پس از شکست رکورد کلین شیت کیلور ناواس اعتماد به نفس بیشتری کسب کرده و فردا دوئل جالبی با دروازه بان پاری سن ژرمن خواهد داشت. به گزارش وب سایت رسمی باشگاه رئال مادرید، کورتوا گفت:"/>
  </head>
  <body>
    <article>
      <h1>کورتوا: وقتی در چلسی بودم، پاری سن ژرمن به دنبال من بود؛ بیل برای کسب پیروزی باید به ما کمک کند</h1>
      <address><time datetime="2019-11-25T13:10:28+00:00">25 Nov 2019, 13:10</time> by <a rel="author" href="https://www.tarafdari.com/7163" target="_blank">پویا نیّری وند</a></address>
      <pre>در آستانه دیدار سه شنبه شب رئال مادرید مقابل پاری سن ژرمن، تیبو کورتوا همراه با زیدان در کنفرانس مطبوعاتی حضور پیدا کرد.</pre>
      <p><a href="https://www.tarafdari.com/">طرفداری</a>- دروازه بان بلژیکی رئال مادرید که این روز ها آماده تر از قبل به نظر می رسد پس از <a href="https://www.tarafdari.com/node/1473925">شکست رکورد کلین شیت کیلور ناواس</a> اعتماد به نفس بیشتری کسب کرده و فردا دوئل جالبی با دروازه بان پاری سن ژرمن خواهد داشت.</p>
      <p>به گزارش <b>وب سایت رسمی باشگاه رئال مادرید</b>، کورتوا گفت:</p>
      <blockquote>باید از دقیقه نخست با قدرت وارد میدان شوید. مقابل سوسیداد در ابتدای بازی کیفیت لازم را نداشتیم و باید از آن درس بگیریم. بازی فوق العاده ای خواهد بود و باید تا دقیقه '95 در بهترین فرم خود باشیم. مقابل تیم آماده پی اس جی قرار می گیریم و باید به عنوان یک تیم آنها را متوقف کنیم.</blockquote>
      <blockquote>تنها کاری که می توانم انجام دهم این است که در هر مسابقه نهایت تلاشم را به کار بگیرم و خود را در قلب مادریدیستا ها جای دهم. شما این جایگاه را با عملکردتان درون زمین و با کسب عناوین قهرمانی به دست می آورید، نه با حرف.</blockquote>
      <p>
        <b>حریفان:</b>
      </p>
      <blockquote>در هر مسابقه با رویکردی یکسان عمل می کنم، و اهمیتی نمی دهم که مقابل کاوانی، نیمار یا ام باپه باشد. همه بازیکنان کیفیت خود را دارند و بازیکنان پاری سن ژرمن جزو بهترین های دنیا هستند و باید آماده باشیم.</blockquote>
      <p>
        <b>مقایسه با کیلور ناواس:</b>
      </p>
      <blockquote>بعد از بازی اول مقابل سلتا، همه به من گفتند که خیلی خوب کار می کنم. در لالیگا گل های کمی دریافت کرده ایم. به عنوان یک دروازه بان نمی توانید اعتماد به نفس خود را از دست بدهید. من به خودم و کمک به تیم فکر می کنم. به حرف های مربی گوش می کنم و این تنها چیزی است که اهمیت دارد.</blockquote>
      <p>
        <b>بیل:</b>
      </p>
      <blockquote>اینجا هستیم تا بازی ها را ببریم، و از او می خواهیم که نهایت تلاش خود را در تمرینات داشته باشد و در بازی ها برای کسب پیروزی به ما کمک کند. برنابئو شایده عقاید خود را داشته باشد، اما من در جایگاهی نیستم که در این باره صحبت کنم.</blockquote>
      <p>
        <b>پاری سن ژرمن:</b>
      </p>
      <blockquote>احترام زیادی برای آنها قائل هستم، آنها تیم بزرگی هستند. وقتی در چلسی بودم، پی اس جی قیمت من را جویا شد، اما روی بازگشت به مادرید تمرکز کرده بودم. هرگز نمی دانید در آینده چه خواهد شد اما فکر نمی کنم در آینده ای نزدیک اتفاقی بیافتد. در مادرید خیلی خوشحالم.</blockquote>
      <p>
        <b>نیمار:</b>
      </p>
      <blockquote>بازیکنانی با کیفیت او همیشه خطرناک هستند. او کار را برای ما سخت خواهد کرد. برای متوقف کردن او باید متحد باشیم.</blockquote>
    </article>
  </body>
</html>