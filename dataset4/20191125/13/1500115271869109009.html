<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4933541/slob-denkt-liever-niet-aan-nieuwe-songfestivalwinst"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T13:48:42+00:00"/>
    <meta property="og:title" content="Arie Slob ziet tweede songfestivalwinst achter elkaar niet zitten"/>
    <meta property="og:description" content="Minister Arie Slob van Media denkt liever niet aan de mogelijkheid dat Nederland volgend jaar opnieuw het Eurovisiesongfestival kan winnen. &quot;Het is leuk om te winnen, maar dan heb je wel een opgave&quot;, zei hij maandag in de Tweede Kamer tijdens een debat over de mediabegroting. &quot;Dat zou toch wat wezen, als het volgend jaar weer moet.&quot;"/>
  </head>
  <body>
    <article>
      <h1>Arie Slob ziet tweede songfestivalwinst achter elkaar niet zitten</h1>
      <address>
        <time datetime="2019-11-25T13:48:42+00:00">25 Nov 2019, 13:48</time>
      </address>
      <p>Minister Arie Slob van Media denkt liever niet aan de mogelijkheid dat Nederland volgend jaar opnieuw het Eurovisiesongfestival kan winnen. "Het is leuk om te winnen, maar dan heb je wel een opgave", zei hij maandag in de Tweede Kamer tijdens een debat over de mediabegroting. "Dat zou toch wat wezen, als het volgend jaar weer moet."</p>
      <blockquote>"We moeten gewoon de ambitie hebben om weer te winnen"</blockquote>
      <p>Minister Slob zei dat er een goede kans is dat de NPO van het kabinet geld krijgt voor het songfestival. "De meeste seinen staan op groen", aldus de minister. De publieke omroep hoopt op een bijdrage van 12,4 miljoen.</p>
      <p>Echt zorgen hoeft minister Slob zich niet te maken. In de 64-jarige historie van het songfestival wisten slechts vier landen twee of meerdere jaren achter elkaar te winnen. Spanje was in 1969 de eerste, maar moest toen wel de overwinning delen met Groot-Brittannië, Nederland en Frankrijk. Bovendien ging de organisatie een jaar later naar Amsterdam.</p>
      <p>Luxemburg won in 1972 en 1973 en gaf de organisatie in 1974 aan Groot-Brittannië en ook Israël wilde het liedjesfestijn niet nogmaals organiseren in 1980, nadat het twee jaar op rij won. Nederland sprong toen in het gat. Ierland maakte het in de jaren negentig helemaal bont. Het land won vier keer in vijf jaar tijd.</p>
      <p>Als het aan de Nederlandse songfestivalcommissie ligt, wint Nederland in 2020 gewoon in eigen huis. Cornald Maas liet eerder al weten dat Nederland gewoon voor het hoogst haalbare moet gaan. "We moeten gewoon de ambitie hebben om weer te winnen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
        <a href="https://www.rtlboulevard.nl/entertainment/music/artikel/4923261/montenegro-laat-songfestival-gaan-voor-nieuwe-autos"/>
        <a href="https://www.rtlboulevard.nl/entertainment/music/artikel/4933621/billie-eilish-billboard-woman-year"/>
        <a href="https://www.rtlboulevard.nl/entertainment/music/artikel/4933576/azie-moet-nog-langer-wachten-op-eigen-songfestival"/>
        <a href="https://www.rtlboulevard.nl/entertainment/artikel/4933451/slob-meeste-seinen-songfestivalgeld-op-groen"/>
        <a href="https://www.rtlboulevard.nl/entertainment/music/artikel/4933366/uitgeslapen-edwin-evers-lanceert-kerstsingle"/>
      </related>
      <related>
        <a href="https://www.rtlboulevard.nl/entertainment/music/artikel/4933576/azie-moet-nog-langer-wachten-op-eigen-songfestival"/>
      </related>
      <related>
        <a href="https://www.rtlboulevard.nl/entertainment/artikel/4933451/slob-meeste-seinen-songfestivalgeld-op-groen"/>
      </related>
      <related>
        <a href="https://www.rtlboulevard.nl/entertainment/music/artikel/4931316/johnny-logan-maakt-line-songfestivalfeest-compleet"/>
      </related>
    </article>
  </body>
</html>