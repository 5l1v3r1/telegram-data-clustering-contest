<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/koli_chorna_pyatnitsya_ukrayina_2019_data_rozprodazh_v_magazinah_znizhki_n1217575"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Коли в Україні буде Чорна п’ятниця: дата"/>
    <meta property="og:description" content="Чорну п’ятницю чекає кожен затятий шопоголік. У цей день можна придбати улюблені речі з величезною знижкою. Офіційно в Україні Чорна п’ятниця розпочнеться 29 листопада, втім деякі магазини стартують швидше, і вже 22 листопада можна &quot;полювати&quot; за розпродажами та знижками."/>
  </head>
  <body>
    <article>
      <h1>Коли в Україні буде Чорна п’ятниця: дата</h1>
      <address><time datetime="2019-11-25T13:11:00+00:00">25 Nov 2019, 13:11</time> by <a rel="author" href="https://24tv.ua/kvitoslava_tuz_tag7058/" target="_blank">Квітослава Туз</a></address>
      <p>
        <b>Чорну п’ятницю чекає кожен затятий шопоголік. У цей день можна придбати улюблені речі з величезною знижкою. Офіційно в Україні Чорна п’ятниця розпочнеться 29 листопада, втім деякі магазини стартують швидше, і вже 22 листопада можна "полювати" за розпродажами та знижками.</b>
      </p>
      <p>У деяких популярних магазинах знижки діють не лише один день. Часто можна побачити одяг з позначкою "Sale" ще впродовж тижня після старту акції. Зверніть увагу на те, що на побутові товари діє знижка навіть до 70%, відтак, якщо ви плануєте придбати дорогу річ, то краще це зробити у період Black Friday. Таким чином ви суттєво зекономите витрату коштів зі свого гаманця.</p>
      <blockquote>Читайте також: <a href="https://24tv.ua/lifestyle/chorna_pyatnitsya_2019_kiyiv_mista_ukrayini_spisok_magaziniv_znizhki_n1235718">Чорна п’ятниця в Україні: у яких магазинах будуть найбільші знижки</a></blockquote>
      <p>Чорна п’ятниця передбачає дешевші покупки майже у кожному магазині чи торговому центрі, а також у відомих інтернет-магазинах. Найбільше покупці у цей день купують одяг, взуття, побутову техніку, товари для краси і побуту. Триватимуть дні шаленої знижки офіційно один день, але товари зі зниженою ціною, можна буде придбати впродовж кількох днів після завершення розпродажу.</p>
      <figure>
        <img src="https://24tv.ua/resources/photos/news/620_DIR/201910/1217575_9803659.jpg?201910153622"/>
        <figcaption>Чорна п'ятниця 2019</figcaption>
      </figure>
      <p>Мабуть, кожен з нас знає, що таке Black Friday і які наслідки несе за собою. У магазині на вас чекає не лише мегазнижка, але й величезна черга до примірочної та каси. Тому за можливості, якщо ви маєте на меті придбати певну річ – підіть у магазин заздалегідь, аби поміряти її у спокійній обстановці. Торгові центри у Чорну п'ятницю заповнює справжній аншлаг покупців, тому перед початком найочікуванішого дня, складіть собі ретельний список обов’язкових покупок для того, щоб ви не витрачали час на непотрібні речі.</p>
      <blockquote>Читайте також: <a href="https://24tv.ua/lifestyle/chorna_pyatnitsya_2019_spisok_tovariv_zi_znizhkoyu_yaki_varto_kupiti_n1237861">10 товарів зі знижкою, які варто купити в Чорну п'ятницю</a></blockquote>
      <p>Чорна п'ятниця прийшла до нас з Америки. Тепер цей день відзначають у цілому світі. Зародженням цього щасливого дня шопоголіків послужив великий розпродаж речей після Дня Подяки, який у США є державним святом.</p>
      <figure>
        <img src="https://24tv.ua/resources/photos/news/620_DIR/201910/1217575_9803653.jpg?201910153520"/>
        <figcaption>Як проходить Чорна п'ятниця в Америці</figcaption>
      </figure>
      <p>Після кожного четвертого тижня в листопаді магазини і інтернет-майданчики приєднуються до цієї акції, роблячи на товари неймовірні знижки. В Америці знижки сягають до 85-90%, а покупці ночують біля магазинів. У Black Friday магазини відкриваються на декілька годин швидше і працюють до опівночі. Американці цього дня навіть беруть додатковий вихідний день, аби встигнути придбати усі найбажаніші речі.</p>
      <p>Чорна п’ятниця – початок покупок до різдвяних свят, тож придивіться уважно до товарів і, можливо, вам вдасться придбати щось для своїх рідних та близьких за привабливими цінами.</p>
    </article>
  </body>
</html>