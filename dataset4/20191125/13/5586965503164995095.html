<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/victor-ponta-se-ofera-sa-reformeze-psd-obiectiv-iesirea-din-scena-a-liderilor-care-au-dus-la-dezastrul-de-azi-18614841"/>
    <meta property="og:site_name" content="Gândul"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="Victor Ponta se oferă să reformeze PSD. Obiectiv: Ieşirea din scenă a liderilor care au dus la „dezastrul de azi”"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Victor Ponta se oferă să reformeze PSD. Obiectiv: Ieşirea din scenă a liderilor care au dus la „dezastrul de azi”</h1>
      <h2>Pro România susţine că este dispusă „să colaboreze cu forţele politice social-democrate pentru consolidarea unei opoziţii constructive”, în condiţiile în care „pe fondul unor grave erori şi a unei strategii falimentare a conducerii PSD avem o dominaţie incontestabilă a forţelor politice de dreapta”.</h2>
      <address><time datetime="2019-11-25T13:21:00+00:00">25 Nov 2019, 13:21</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Victor Ponta pare dispus să reformeze PSD, după eşecul lamentabil de la alegerile prezidenţiale.<br/><br/>„La fel ca în 2010, România se pregăteşte de o gravă criză economică şi socială, iar guvernul de dreapta nu este capabil să ofere soluţiile competente şi profesioniste necesare.<br/><br/>Preţul va fi plătit, din nou, de oamenii care trăiesc în România şi de firmele româneşti.<br/><br/>Avem nevoie de o reformă profundă şi fără compromisuri a stângii, care să îi dea şansa de a se reafirma ca opoziţie şi alternativa serioasă, capabilă să îi apere pe oamenii obişnuiţi de efectele crizei şi ale proastei guvernări.<br/><br/>PRO România îşi propune să fie promotorul reformei şi unităţii stângii moderne şi pro-europene în perioada 2020-2024”, precizează sursa citată de <a href="https://www.hotnews.ro/stiri-politic-23513469-ponta-ofera-reformeze-stanga-dupa-esecul-rasunator-psd-conditiile-puse-pro-romania-social-democratilor.htm">hotnews.ro</a>.<br/><br/>Pro România vine însă cu unele condiţii: asumarea greşelilor de strategie, adaptarea la schimbările din societate, inclusiv diaspora şi reforma internă.</p>
    </article>
  </body>
</html>