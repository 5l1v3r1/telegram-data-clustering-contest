<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/bronzermes-lett-bosi-kyokushin-karate-oyama-dojo-karatekaja-wkb-karate-europa-kupan"/>
    <meta property="og:site_name" content="Paraméter"/>
    <meta property="article:published_time" content="2019-11-25T13:51:00+00:00"/>
    <meta property="og:title" content="Bronzérmes lett a bősi Kyokushin Karate Oyama Dojo karatékája a WKB Karate Európa Kupán"/>
    <meta property="og:description" content="A bősi Kyokushin Karate Oyama Dojo karatékái is részt vettek a 2019. november 23-24-én Debicában (Lengyelország) megrendezett WKB Karate Európa Kupán."/>
  </head>
  <body>
    <article>
      <h1>Bronzérmes lett a bősi Kyokushin Karate Oyama Dojo karatékája a WKB Karate Európa Kupán</h1>
      <h2>A bősi Kyokushin Karate Oyama Dojo karatékái is részt vettek a 2019. november 23-24-én Debicában (Lengyelország) megrendezett WKB Karate Európa Kupán.</h2>
      <address>
        <time datetime="2019-11-25T13:51:00+00:00">25 Nov 2019, 13:51</time>
      </address>
      <p>A versenyen 21 ország több mint 600 versenyzője képviseltette magát, köztük a bősi klub három válogatott karatékája  kumite versenyszámban. Az utánpótlás versenyzők is felnőtt szabályrendszerben küzdöttek meg egymással.</p>
      <p>Jančovič Laura (12 éves, mínusz 50 kg) első körben egy lengyel karatékával került össze, test KO-val nyerte a mérkőzést. Második mérkőzését két fejrúgással nyerte lett ellenfele ellen, és ezzel bejutott az elődöntőbe. Innen ellenfele egy vitatható fejrúgással jutott tovább a döntőbe, így Laura bronzéremmel zárta a versenyt.</p>
      <p>A másik két válogatott versenyző, Kósa Tamás (17 éves, mínusz 70 kg) és Jančovič Linda (8 éves, mínusz 30 kg) nem tartották be a kért edzői taktikai utasításokat, így kiestek a selejtezőkben.</p>
      <p>A bősi klub versenyzői tehát egy bronzéremmel zárták ezt a rangos karateversenyt.</p>
      <p>(-)</p>
      <figure>
        <img src="https://parameter.sk/sites/default/files/styles/gallery/public/photos/img_5097-26_1.jpg"/>
      </figure>
    </article>
  </body>
</html>