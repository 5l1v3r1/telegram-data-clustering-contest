<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/economie/1284518/dit-zijn-de-8-meest-misleidende-producten-van-het-jaar-seizoensgroente-uit-peru-en-0007-matcha-in-lipton-matcha.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T13:58:36+00:00"/>
    <meta property="og:title" content="Dit zijn de 8 meest misleidende producten van het jaar: seizoensgroente uit Peru en 0,007% matcha in Lipton Matcha"/>
    <meta property="og:description" content="Het is weer tijd om te stemmen op het meest misleidende product van het jaar. Voedselwaakhond Foodwatch reikt over een maandje het Gouden Windei..."/>
  </head>
  <body>
    <article>
      <h1>Dit zijn de 8 meest misleidende producten van het jaar: seizoensgroente uit Peru en 0,007% matcha in Lipton Matcha</h1>
      <address><time datetime="2019-11-25T13:58:36+00:00">25 Nov 2019, 13:58</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Het is weer tijd om te stemmen op het meest misleidende product van het jaar. Voedselwaakhond <a href="https://www.foodwatch.org/nl/poll">Foodwatch</a> reikt over een maandje het Gouden Windei uit. Er zitten weer juweeltjes bij de genomineerden, zoals Albert Heijn die asperges uit Peru aanprijst als seizoensgroente, maar ook chocopasta speciaal voor baby’s.</p>
      <p>We zetten de genomineerden op een rij:</p>
      <ul>
        <li>AH Geitenkaasspread – Deze spread bestaat voor vijf zesde deel uit koeienkaas.</li>
        <li>AH Seizoensgroente – Snijbonen uit Marokko, asperges uit Peru, geen idee wat de grootgrutter in deze gevallen bedoelt met seizoensgroenten.</li>
        <li>Bongo pindakaas – Deze pindakaas bestaat maar voor 50 procent uit pinda’s. De rest is palmvet en suiker.</li>
        <li>Cano Water – Dit blikje uit Oostenrijk wordt aangeprezen als milieuvriendelijk alternatief voor een plastic flesje. Terwijl: op dit vlak is er maar één ding echt milieuvriendelijk en dat is water uit de kraan.</li>
        <li>Damhert Woudvruchten – Puur fruit staat er op dit potje jam. Daar rekent het bedrijf ook ‘pure suiker uit fruit’ bij. Foodwatch: ‘Als dat ‘puur fruit’ is dan is een pak kristalsuiker uit suikerbieten pure groente.’</li>
        <li>Chocopasta voor baby’s – ‘Goed en natuurlijk’ staat er op de verpakking, maar chocopasta voor baby’s van acht maanden, daar is weinig goeds aan, laat staan dat het natuurlijk is.</li>
        <li>Kellogg’s Choco Pops – Vitamines, mineralen, ouderlijk advies en een blij poppetje ten spijt, het blijft een suikerbom.</li>
        <li>Lipton Matcha – In deze ijsthee van Lipton zit precies 0,007 procent matcha.</li>
      </ul>
      <p><a href="https://www.foodwatch.org/nl/poll">Klik hier </a>voor meer informatie en om te stemmen. De winnaar wordt in de week voor kerst bekendgemaakt.</p>
    </article>
  </body>
</html>