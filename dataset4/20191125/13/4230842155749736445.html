<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191125-na-chernigivshhyni-cholovik-porizav-5-richnogo-syna-i-vstromyv-sobi-nozha-u-grudy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T13:49:42+00:00"/>
    <meta property="og:title" content="На Чернігівщині чоловік порізав 5-річного сина і встромив собі ножа у груди"/>
    <meta property="og:description" content="У Ніжинському районі Чернігівської області батько завдав 5-річному сину декілька ножових поранень."/>
  </head>
  <body>
    <article>
      <h1>На Чернігівщині чоловік порізав 5-річного сина і встромив собі ножа у груди</h1>
      <address>
        <time datetime="2019-11-25T13:49:42+00:00">25 Nov 2019, 13:49</time>
      </address>
      <p>У Ніжинському районі Чернігівської області батько завдав 5-річному сину декілька ножових поранень.</p>
      <p>24 листопада до Ніжинського відділу поліції надійшло повідомлення про поранення п’ятирічного хлопчика батьком. Останній під час раптового спалаху агресії схопив ножа та кілька разів вдарив ним свого сина. А після цього завдав собі ножового поранення у груди.</p>
      <p>Дитину та чоловіка знайшла сусідка та викликала швидку. Обох постраждалих госпіталізували.</p>
      <p>У хлопчика діагностували проникаюче ножове поранення грудної клітини, а також поранення обличчя і шиї. У батька – проникаюче ножове поранення грудної клітки. Обох родичів прооперували.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191125-byv-bytoyu-i-palyv-gazovoyu-lampoyu-pid-kyyevom-revnyvets-katuvav-kohantsya-druzhyny/">Бив битою і палив газовою лампою: під Києвом ревнивець катував коханця дружини</a>
      </p>
      <p>Відкрито провадження за частиною 1 статті 121 Кримінального кодексу України (Умисне тяжке тілесне ушкодження), що карається позбавленням волі на строк від 5 до 8років.</p>
      <p>Триває досудове розслідування.</p>
      <figure>
        <iframe src="https://www.youtube.com/embed/xQ_e112Nykk" width="560" height="315" data-service="Youtube" scrolling="no"/>
      </figure>
      <p>Раніше ми писали, що в Одесі <a href="https://fakty.com.ua/ua/proisshestvija/20191125-v-odesi-vitchym-zgvaltuvav-15-richnu-divchynu-poky-materi-ne-bulo-vdoma/">53-річний вітчим напоїв 15-річну пасербицю</a>, після чого скористався ситуацією і зґвалтував її.</p>
    </article>
  </body>
</html>