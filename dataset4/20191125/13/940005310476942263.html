<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/politic/surse-intalnire-decisiva-intre-iohannis-orban-si-citu-pentru-rectificarea-bugetara.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-25T13:55:00+00:00"/>
    <meta property="og:title" content="Surse: Întâlnire decisivă între Iohannis, Orban și Cîțu pentru rectificarea bugetară"/>
    <meta property="og:description" content="Preşedintele Klaus Iohannis are, luni, o întâlnire cu premierul Ludovic Orban şi ministrul Finanţelor, Florin Cîţu, la Palatul Cotroceni, potrivit surselor Agerpres."/>
  </head>
  <body>
    <article>
      <h1>Surse: Întâlnire decisivă între Iohannis, Orban și Cîțu pentru rectificarea bugetară</h1>
      <h2>Preşedintele Klaus Iohannis are, luni, o întâlnire cu premierul Ludovic Orban şi ministrul Finanţelor, Florin Cîţu, la Palatul Cotroceni, potrivit surselor Agerpres.</h2>
      <address>
        <time datetime="2019-11-25T13:55:00+00:00">25 Nov 2019, 13:55</time>
      </address>
      <p>Întâlnirea are loc în contextul discuţiilor din Guvern privind rectificarea bugetară.</p>
      <p>Premierul Ludovic Orban a declarat că în cursul zilei de luni Ministerul de Finanţe finalizează proiectul privind rectificarea bugetară.</p>
      <p><i>„Mâine, Ministerul Finanţelor va finaliza proiectul (de rectificare bugetară - n.r.). Va avea loc o discuţie cu fiecare ministru. În mod evident, în urma acestor discuţii, voi avea eu o discuţie cu ministrul Finanţelor pentru a stabili forma care va fi înaintată spre adoptare Guvernului",</i> declara Orban, duminică, la sediul PNL.</p>
      <p>Luni, premierul a precizat că obiectivul său este ca, până la finalul zilei de marţi, să fie stabilită forma definitivă a ordonanţei de urgenţă privind rectificarea bugetară.</p>
      <p>Sursa: Agerpres</p>
    </article>
  </body>
</html>