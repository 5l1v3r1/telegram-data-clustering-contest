<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/teglas-zoltan-kilep-az-ignite-bol-25-ev-utan/twjdqtz"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T13:24:07+00:00"/>
    <meta property="og:title" content="25 év után vége: most jelentette be az amerikai zenekar magyar frontembere a döntését"/>
    <meta property="og:description" content="25 év után kiszáll a kaliforniai Ignite zenekarból a banda magyar származású frontembere."/>
  </head>
  <body>
    <article>
      <h1>25 év után vége: most jelentette be az amerikai zenekar magyar frontembere a döntését</h1>
      <address><time datetime="2019-11-25T13:24:07+00:00">25 Nov 2019, 13:24</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>25 év után kiszáll a kaliforniai Ignite zenekarból a banda magyar származású frontembere.</b>
        </i>
      </p>
      <p>Közösségi oldalán jelentette be Téglás Zoltán, hogy kilép az Ignite csapatából.</p>
      <p><i>"Azzal kezdeném, hogy szeretném megköszönni az Ignite rajongóknak az elmúlt 25 évet. Mindenkinek, aki beengedett az életébe azokon a dalokon keresztül, amiket énekeltem és azon a zenén keresztül, amit írtam. Megtiszteltetés és kitüntetés volt játszani mindannyiótoknak. Nehéz szívvvel jelentem be, hogy kilépek az Ignite zenekarból. </i><b><i>Mostantól a figyelmem az állatok mentésére, filmekre és egyéb zenei utazásokra összpontosul. </i></b><i>Remélem, hogy az Ignite továbbra is turnézni fog, és új lemezeket készíteni egy új énekessel, új energiával. A legjobbakat kívánom nekik. Köszönöm a szeretetek és kitartásotokat ennyi éven keresztül. Még találkozunk a jövőben. Csókolom Magyarország" </i>- írta az énekes.</p>
      <p>Az <a href="https://index.hu/kultur/zene/2019/11/25/teglas_zoli_kiszallt_az_ignite-bol/">Index</a> megkereste telefonon Téglást, aki a döntése kapcsán annyit mondott, a jövő év elejére lekötött koncerteket természetesen végigcsinálja a csapattal, és segít nekik új énekest találni, akit fel is készít majd. Úgy tervezi, az utolsó koncertjükön fogja átadni neki a mikrofont, ahol közösen el is énekelnek egy dalt. A portál információi szerint Téglás a másik zenekarával, a Zoli Band-del folytatja tovább, mely januárban új nevet kap. Ennek kapcsán még várhatóak újabb bejelentések.</p>
    </article>
  </body>
</html>