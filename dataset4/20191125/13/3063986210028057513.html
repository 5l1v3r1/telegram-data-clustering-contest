<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/25/843339"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T13:37:00+00:00"/>
    <meta property="og:title" content="বিপিএলে দল পেলেন এবাদত হোসেন"/>
    <meta property="og:description" content="গত ১৭ নভেম্বর অনুষ্ঠিত হয়ে গেছে বঙ্গবন্ধু বিপিএলের প্লেয়ার্স ড্রাফট। এই ড্রাফটে অবিক্রিত ছিলেন প্রথমবারের মতো বাংলাদেশ টেস্ট দলে ডাক পাওয়া এবাদত হোসেন। অবশেষে দল পেলেন তিনি। জানা গেছে, প্লেয়ার্স ড্রাফট থেকে এবাদতকে না কিনলেও পরবর্তীতে তাকে দলে নেওয়ার সুযোগ ছিল। সেই সুযোগ কাজে লাগিয়ে তাকে দলে নিল সিলেট অঞ্চলের প্রতিনিধিত্বকারী দল সিলেট থান্ডার। এর আগে প্লেয়ার্স ড্রাফট থেকে ১৩ জন ক্রিকেটারকে দলে নেয় সিলেট থান্ডার। এর মধ্যে প্রথম রাউন্ডেই জাতীয় দলের দুই তরুণ তারকা ক্রিকেটারকে দলে ভেড়ান তারা। এরা হলেন- মোসাদ্দেক হোসেন সৈকত ও মোহাম্মদ মিঠুন।  এ ছাড়াও জাতীয় দলের বর্তমান-সাবেক খেলোয়াড়দের মধ্যে স্পিনার নাঈম হাসান, নাজমুল ইসলাম অপু ও সোহাগ গাজীকে দলে নিয়েছে সিলেট থান্ডার। তাদের পাশাপাশি নিয়েছেন ঘরোয়া ক্রিকেট মাতানো রনি তালুকদার, দেলোয়ার হোসেন, মনির হোসেন খান ও রুবেল মিয়াকে। তা ছাড়াও বিদেশি ক্রিকেটারদের মধ্যে স্কোয়াডে অন্তর্ভুক্ত হয়েছেন ওয়েস্ট ইন্ডিজের শেরফান রাদারফোর্ড, আফগানিস্তানের শফিকউল্লাহ শাফাক ও নাভীন উল হক এবং শ্রীলঙ্কার জীবন মেন্ডিস।"/>
  </head>
  <body>
    <article>
      <h1>বিপিএলে দল পেলেন এবাদত হোসেন</h1>
      <address><time datetime="2019-11-25T13:37:00+00:00">25 Nov 2019, 13:37</time> by <a rel="author">কালের কণ্ঠ অনলাইন</a></address>
      <p>গত ১৭ নভেম্বর অনুষ্ঠিত হয়ে গেছে বঙ্গবন্ধু বিপিএলের প্লেয়ার্স ড্রাফট। এই ড্রাফটে অবিক্রিত ছিলেন প্রথমবারের মতো বাংলাদেশ টেস্ট দলে ডাক পাওয়া এবাদত হোসেন। অবশেষে দল পেলেন তিনি।</p>
      <p>জানা গেছে, প্লেয়ার্স ড্রাফট থেকে এবাদতকে না কিনলেও পরবর্তীতে তাকে দলে নেওয়ার সুযোগ ছিল। সেই সুযোগ কাজে লাগিয়ে তাকে দলে নিল সিলেট অঞ্চলের প্রতিনিধিত্বকারী দল সিলেট থান্ডার।</p>
      <p>এর আগে প্লেয়ার্স ড্রাফট থেকে ১৩ জন ক্রিকেটারকে দলে নেয় সিলেট থান্ডার। এর মধ্যে প্রথম রাউন্ডেই জাতীয় দলের দুই তরুণ তারকা ক্রিকেটারকে দলে ভেড়ান তারা। এরা হলেন- মোসাদ্দেক হোসেন সৈকত ও মোহাম্মদ মিঠুন। </p>
      <p>এ ছাড়াও জাতীয় দলের বর্তমান-সাবেক খেলোয়াড়দের মধ্যে স্পিনার নাঈম হাসান, নাজমুল ইসলাম অপু ও সোহাগ গাজীকে দলে নিয়েছে সিলেট থান্ডার। তাদের পাশাপাশি নিয়েছেন ঘরোয়া ক্রিকেট মাতানো রনি তালুকদার, দেলোয়ার হোসেন, মনির হোসেন খান ও রুবেল মিয়াকে।</p>
      <p>তা ছাড়াও বিদেশি ক্রিকেটারদের মধ্যে স্কোয়াডে অন্তর্ভুক্ত হয়েছেন ওয়েস্ট ইন্ডিজের শেরফান রাদারফোর্ড, আফগানিস্তানের শফিকউল্লাহ শাফাক ও নাভীন উল হক এবং শ্রীলঙ্কার জীবন মেন্ডিস।</p>
    </article>
  </body>
</html>