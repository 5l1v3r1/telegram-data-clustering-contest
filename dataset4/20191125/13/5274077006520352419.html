<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419181"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T13:59:00+00:00"/>
    <meta property="og:title" content="בלאגן בבירה: הכדורסל נגד הכדורגל"/>
    <meta property="og:description" content="רגע לפני משחק הגביע החשוב מול מכבי ת&quot;א, בהפועל י-ם שוב נאלצו להתעסק עם הזזת משחק. הפעם בשל השכנה - בית&quot;ר ירושלים ומנהלת הכדורגל"/>
  </head>
  <body>
    <article>
      <h1>בלאגן בבירה: הכדורסל נגד הכדורגל</h1>
      <address><time datetime="2019-11-25T13:59:00+00:00">25 Nov 2019, 13:59</time> by <a rel="author">נרי וייס</a></address>
      <p>היום בערב תעלה על הפרקט של היכל מנורה מבטחים שבתל אביב, מחזיקת הגביע הפועל ירושלים למשחק חשוב ויחיד על כל הקופה - משחק שהמנצחת בו עשויה להיות מחזיקת גביע המדינה לעונת 2019/20 כשתתארח אצל מכבי ת"א במסגרת שלב רבע גמר גביע המדינה בכדורסל.</p>
      <p>הופעתה של הקבוצה האדומה מהבירה, מחזיקת הגביע כאמור הערב על הפרקט בתל אביב לא מובן מאליו כשקיום משחק זה עמד בספק.</p>
      <p>כזכור, במועדון האדום מהבירה התעקשו שלא לקיים את משחק הגביע שיהווה את שחזור גמר גביע ווינר סל מתחילת העונה ביום שני, זאת בשל העובדה כי כעבור יומיים נקבע לה משחק ליגה מול הפועל חולון, חשוב לא פחות.</p>
      <p>מנגד, באיגוד הכדורסל בחרו לכבד את בקשת התל אביבים שחזרו ממסע משחקי החוץ שלה במסגרת מפעל היורוליג האירופי במוצאי השבת ויום שני זהו היום היחידי בו ניתן היה לקיים את משחק הגביע לפי לוח המשחקים שלה.</p>
      <p>לבסוף במנהלת הליגות בכדורסל ניאותו להזיז את משחק הליגה של ירושלים מול חולון למועד לא ידוע והמשחק הערב יתקיים כמתוכנן.</p>
      <p>עם זאת, נראה כי בירושלים של העונה כלום לא הולך קל, כשזו נאלצה כעת להזיז גם משחק כדורסל במפעלה האירופי, ליגת האלופות של פיב"א בשל חוסר התחשבות בה.</p>
      <p>הפעם האשמה היא מנהלת הליגות בכדורגל ששיבצה את משחק הליגה בין בית"ר ירושלים להפועל חדרה שיתקיים באצטדיון טדי שבבירה ליום רביעי הקרוב בשעה 20:00, שעה אחת לפני תחילת משחקה של קבוצת הכדורסל הירושלמית מול יריבתה הבלגית באולם הסמוך, היכל הפיס ארנה שבבירה.</p>
      <p>משמעות הדבר היא כי אוהדים רבים יתקשו להגיע לשני המשחקים המתקיימים בצמוד וכמעט במקביל כשגם כך סובל כל איזור קריית הספורט שבבירה מבעיות קשות של תחבורה וחניה.</p>
      <p>בהפועל ירושלים פנו למנהלת הליגות בכדורסל ואף עירבו את משטרת ישראל בכדי למצוא פיתרון למצוקה אשר נגרמה כתוצאה מקיום שני המשחקים בצמוד ובסמוך, אך במנהלת הליגות בכדורגל סירבו בכל תוקף להיענות לבקשה ולהזיז את מועד משחק הכדורגל, על אף שמועד משחק הכדורסל היה ידוע כבר לפני מספר חודשים.</p>
      <p>בצר לה פעלה הנהלת האדומים מהבירה להזיז את קיום משחקה האירופי מול אנטוורפן הבלגית במסגרת המחזור השביעי של ליגת האלופות של פיב"א לשעה 19:00 באותו היום, כשזו פעלה בהצלחה הן מול הגוף המשדר ערוץ הספורט, דבר שבמנהלת הליגות בכדורגל טוענים באופן תדיר כי הם מסרבים להזיז משחקים וכי הדבר אינו נתון לשיקולם שלהם אלא לשיקול הגוף המשדר, והן מול הנהלת ליגת האלופות שנתנה את אישורה להזזת המשחק.</p>
      <p>
        <a href="https://bit.ly/2Vezvc6">רוצים עוד חדשות ספורט? בואו לפייסבוק שלנו</a>
      </p>
    </article>
  </body>
</html>