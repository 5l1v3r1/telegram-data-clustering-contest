<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780831/%DB%B4%DB%B7-%D9%BE%D8%B1%D9%88%DA%98%D9%87-%D8%B2%DB%8C%D8%B1%D8%B3%D8%A7%D8%AE%D8%AA%DB%8C-%D8%AF%D8%B1-%D8%A8%D8%A7%D9%81%D8%AA-%D9%87%D8%A7%DB%8C-%D9%81%D8%B1%D8%B3%D9%88%D8%AF%D9%87-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D8%AC%D8%B1%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T13:16:46+00:00"/>
    <meta property="og:title" content="مدیرکل راه و شهرسازی خراسان جنوبی: ۴۷ پروژه زیرساختی در بافت های فرسوده خراسان جنوبی اجرایی می شود"/>
    <meta property="og:description" content="بیرجند- مدیرکل راه و شهرسازی خراسان جنوبی از اجرای ۴۷ پروژه زیرساختی در بافت های فرسوده استان طی سال جاری خبر داد."/>
  </head>
  <body>
    <article>
      <h1>مدیرکل راه و شهرسازی خراسان جنوبی: ۴۷ پروژه زیرساختی در بافت های فرسوده خراسان جنوبی اجرایی می شود</h1>
      <address>
        <time datetime="2019-11-25T13:16:46+00:00">25 Nov 2019, 13:16</time>
      </address>
      <p>به گزارش <a href="https://www.mehrnews.com/">خبرنگار مهر</a>، مهدی جعفری بعداز ظهر دوشنبه در دومین جلسه کارگروه اقتصادی، اشتغال و سرمایه گذاری استان بیان کرد: اعتبارات بند الف تبصره ۱۸ قانون بودجه در سال جاری در دو بخش پرداخت تسهیلات و پروژه های زیرساختی در بافت های فرسوده تعریف شده است.</p>
      <p>وی با بیان اینکه در بخش پرداخت تسهیلات، هزار و ۸۶۲ فقره تعریف شده اما استقبالی نداشته ایم، افزود: در سال جاری ۴۷ پروژه برای بافت های فرسوده با اعتباری بالغ بر ۲۳۸ میلیارد ریال تعریف شده و در مرحله مبادله موافقت نامه است.</p>
      <p>مدیرکل کمیته امداد امام خمینی(ره) خراسان جنوبی هم در این جلسه بیان کرد: تعهد اشتغال این نهاد در سال جاری دو هزار و ۲۸۷ نفر با اعتباری بالغ بر ۵۴ میلیارد تومان بوده است.</p>
      <p>رضا سلم آبادی با بیان اینکه تاکنون هزار و ۳۶۶ طرح با اعتباری بالغ بر ۵۹ میلیارد تومان به بانک ها معرفی شده است، افزود: از این میزان ۱۹ میلیارد تومان در دست بررسی بوده و ۳۰ میلیارد تومان پرداخت شده است.</p>
      <p>حسن رمضانی، مدیرکل میراث فرهنگی، صنایع دستی و گردشگری خراسان جنوبی هم در این جلسه بیان کرد: تاکنون از محل اعتبارات تبصره ۱۸ قانون به ۵۰ واحد اقامتگاه بوم گردی تسهیلات پرداخت شده است.</p>
    </article>
  </body>
</html>