<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/ci-produkti-pozitivno-vplivayut-na-intimne-zhittya_n170052"/>
    <meta property="og:site_name" content="Радіо Максимум"/>
    <meta property="article:published_time" content="2019-11-25T13:16:00+00:00"/>
    <meta property="og:title" content="Ці продукти позитивно впливають на інтимне життя - Радіо Максимум"/>
    <meta property="og:description" content="Британський дієтолог Аманда Урселл назвала 10 продуктів, які позитивно вплинуть на сексуальне здоров'я чоловіків і жінок. Зокрема, вона порадила пити каву з корицею. Про решту ж 'інгредієнтів' читайте далі!"/>
  </head>
  <body>
    <article>
      <h1>Ці продукти позитивно впливають на інтимне життя - Радіо Максимум</h1>
      <address><time datetime="2019-11-25T13:16:00+00:00">25 Nov 2019, 13:16</time> by <a rel="author">Лазур Назарій</a></address>
      <p>
        <b>Британський дієтолог Аманда Урселл назвала 10 продуктів, які позитивно вплинуть на сексуальне здоров'я чоловіків і жінок. Зокрема, вона порадила пити каву з корицею. Про решту ж "інгредієнтів" читайте далі!</b>
      </p>
      <p>Щоб оживити інтимне життя, варто переглянути свій раціон. Дієтологи рекомендують додати в нього продукти, які балансують рівень гормонів і підсилюють приплив крові до органів малого тазу, тим самим стимулюючи статевий потяг. Аманда Урселл називає 10 відмінних продуктів для поліпшення сексуального життя.</p>
      <related>
        <h4>І ще:</h4>
        <a href="https://maximum.fm/yak-pidvishchiti-riven-testosteronu-prosti-poradi_n162623"/>
      </related>
      <p><b>1. Устриці.</b> Дефіцит цинку в організмі чоловіків призводить до імпотенції. Устриці багаті цинком, а тому корисні для сексуального здоров'я. Дві устриці забезпечують денну норму цинку. Хорошою альтернативою устриць є пісне червоне м'ясо.</p>
      <p><b>2. Лосось.</b> Як і інша жирна риба, лосось містить Омега-3 жирні кислоти, які необхідні для хорошої циркуляції крові, а в результаті – для активного інтимного життя.</p>
      <p><b>3. Стейк.</b> Соковитий м'ясний стейк багатий залізом – найважливішим мікроелементом для підвищення рівня енергії. Нестача заліза робить вас млявими і вбиває бажання робити що-небудь. Також залізо містять вітамінізовані пластівці, горіхи, цільнозерновий хліб, яйця та броколі.</p>
      <p><b>4. Спаржа.</b> Вона багата на важливий для поліпшення кровотоку вітамін B (фолатом). Також спаржа містить корисний для здоров'я серця вітамін Е. Все це говорить про те, що цей овоч сприяє кращому сексу.</p>
      <figure>
        <img src="https://maximum.fm/uploads/640w_DIR/media_news/2019/11/5ddb97747426b925640130.jpeg"/>
        <figcaption>Додайте до раціону спаржу</figcaption>
      </figure>
      <p><b>5. Перець чилі.</b> Якщо ваш організм нормально сприймає гостру їжу, для поліпшення сексуального життя можна приправляти їжу перцем чилі. Ця пекуча спеція підвищує температуру їжі, прискорює обмін речовин і викликає прилив адреналіну. Також для пристрасті в ліжку їжу можна приправляти імбиром.</p>
      <p><b>6. Авокадо.</b> Цей зелений плід є потужним афродизіаком. Він містить безліч вітамінів, жирні кислоти, клітковину і білок, які важливі для інтимного здоров'я і чоловіків, і жінок. Авокадо також містить фолати і цинк, які стимулюють приплив крові до органів таза.</p>
      <p><b>7. Вода. </b>Гарне зволоження організму важливе не тільки для подолання стресу та втоми. Воно бореться з сухістю в інтимній зоні. Регулярно пийте воду, і ваше сексуальне життя стане яскравішим.</p>
      <figure>
        <img src="https://maximum.fm/uploads/640w_DIR/media_news/2019/11/5ddb9754cd0a5042838322.png"/>
        <figcaption>Пийте якомога більше води</figcaption>
      </figure>
      <p><b>8. Волоські горіхи.</b> Горіхи багаті Омега-3 жирними кислотами і вітаміном Е, які необхідні для здорового серця. А здорове серце відіграє вирішальну роль для підтримки рівня енергії та циркуляції крові.</p>
      <p><b>9. Ківі. </b>Поряд з перцем і темно-зеленими овочами, ківі є прекрасним джерелом вітаміну С, важливого для зміцнення стінок кровоносних судин і поліпшення кровообігу. А це вкрай необхідно для інтимної близькості без проблем.</p>
      <p><b>10. Кориця.</b> П'янкий аромат кориці використовувався в мистецтві спокушання в країнах Далекого Сходу. Кориця стимулює обмін речовин і кровообіг, знімає депресію і налаштовує на позитивний грайливий лад.</p>
      <figure>
        <img src="https://maximum.fm/uploads/640w_DIR/media_news/2019/11/5ddb971039c4e554391921.jpg"/>
        <figcaption>Додавайте до кави трішки кориці</figcaption>
      </figure>
      <p>Тепер ви знаєте, що потрібно їсти, аби ваше інтимне життя завжди було на висоті!</p>
      <related>
        <h4>Читайте також:</h4>
        <a href="https://maximum.fm/ci-produkti-suttyevo-znizhuyut-riven-testosteronu_n170000"/>
      </related>
      <p>Джерело: <a href="https://www.med2.ru/story.php?id=109755">Med2</a></p>
      <related>
        <h4>До теми</h4>
        <a href="https://maximum.fm/jogo-hotili-vsi-evolyuciya-motorola-razr--najpopulyarnishogo-telefona-desyatilittya_n170041"/>
        <a href="https://maximum.fm/alyona-alyona-v-hati-ma-sluhati-onlajn-novij-albom-reperki_n170051"/>
        <a href="https://maximum.fm/stalo-vidomo-koli-zyavlyatsya-elektronni-vodijski-prava_n170044"/>
      </related>
    </article>
  </body>
</html>