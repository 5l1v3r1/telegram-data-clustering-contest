<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/borzaszto-meszarlast-vegeztek-egy-nemzeti-parkban-a-satanistak/187319"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T13:30:00+00:00"/>
    <meta property="og:title" content="Borzasztó mészárlást végeztek egy nemzeti parkban a sátánisták"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Borzasztó mészárlást végeztek egy nemzeti parkban a sátánisták</mark>
      </h1>
      <address><time datetime="2019-11-25T13:30:00+00:00">25 Nov 2019, 13:30</time> by <a rel="author">Bors</a></address>
      <p>Sátánista rituálé keretei között végeztek ki állatokat ismeretlenek a New Foresti Nemzeti Parkban.</p>
      <p>Az elkövetők előbb megkínozták szegény jószágokat, sátánista szimbólumokat festettek rájuk, majd kivégezték őket. A tettesek a közeli templomot is összefirkálták hasonló jelekkel. Az egyik lemészárolt bárányra egy helyi asszony, Judy Rudd talált rá kutyasétáltatás közben.</p>
      <figure>
        <iframe data-src="https://twitter.com/BonnieHeather3/status/1198754209212051456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– Borzasztó volt. Szegény párát halálra szurkálták. Látszott rajta, hogy nagyon sokat szenvedett, valószínű hagyták kivérezni – mesélte elborzadva Rudd.</p>
      <p>A környékén egy másik bárányt, és három tehenet is találtak elpusztulva, amikre szintén sátánista szimbólumokat festettek. Az állatok gazdája a horrorfilmbe illő eset óra rettegésben él. Úgy gondolja, egy ember nem tudott volna elkövetni ilyen mészárlást. Attól tart, hogy egy sátánista csoport nézte ki magának az állatait és fél, hogy visszamennek majd.</p>
      <p>A helyi pap, David Bacon szerint ez nem egy egyszerű támadás volt a a farmer, vagy a templom ellen. Szerinte egy sátánimádó csoport meg akart idézni valakit vagy valamit, esetleg áldozatot bemutatni, hiszen az állatokat rituálisan mészárolták le.</p>
      <figure>
        <iframe data-src="https://twitter.com/AlKhatabi160/status/1198643672037961734?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– 15 éve itt élek, de még nem láttam ehhez fogható borzalmat. New Forest mindig is hírhedt volt a fekete mágiáról. Több száz évvel ezelőtt itt valóban voltak a boszorkányságban hívő emberek, akik gyakran mutattak be hasonló áldozatokat. Félek, hogy elkövetők kamaszok – mondta a pap.</p>
      <p>A rendőrség igyekszik kideríteni, hogy ki vagy kik vérezették halálra az állatokat, de egyelőre nem jártak sikerrel a bizarr bűntény felgöngyölítésében, így a lakosságot is bevonták a nyomozásba.</p>
      <p>(<a href="https://metro.co.uk/2019/11/24/sheep-cattle-stabbed-death-sprayed-satanic-symbols-11210327/">via</a>)</p>
    </article>
  </body>
</html>