<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/25/xiaomi-haylou-gt1-tam-kablosuz-kulaklik-incelemesi/"/>
    <meta property="og:site_name" content="TeknoBurada"/>
    <meta property="article:published_time" content="2019-11-25T13:00:28+00:00"/>
    <meta property="og:title" content="Xiaomi Haylou GT1 tam kablosuz kulaklık incelemesi"/>
    <meta property="og:description" content="Xiaomi ve Haylou işbirlikteliği ile üretilen GT1 isimli kulaklık,performansı ve fiyatı ile tam kablosuz kulaklık arayanlar için biçilmiş kaftan."/>
  </head>
  <body>
    <article>
      <h1>Xiaomi Haylou GT1 tam kablosuz kulaklık incelemesi</h1>
      <address><time datetime="2019-11-25T13:00:28+00:00">25 Nov 2019, 13:00</time> by <a rel="author">Rezan Çakmak</a></address>
      <p>
        <b>Xiaomi ve Haylou işbirliği ile üretilen Haylou GT1 isimli kulaklık, performansı ve fiyatı ile kablosuz kulaklık arayanlar için biçilmiş kaftan.</b>
      </p>
      <p>Yaklaşık 40 günü aşkın deneyimlerime istinaden üründen bahsedecek olursak, ilk etapta pil performansından son derece memnun kaldığımızı gönül rahatlığı ile söyleyebiliriz.</p>
      <p>Akabinde <b>Bluetooth 5.0</b> ile gelen kulaklık kararlı bir bağlantı sağladığı gibi oyunlarda ve çeşitli medya içeriklerinde de gecikmeyi en aza indirgemiş durumda. <b>PUBG Mobile</b> oynarken çok az da olsa zaman zaman gecikmeler yaşanabiliyor. Ama dert edecek kadar büyük ölçüde değil.</p>
      <h3>Ses Performansı</h3>
      <p><a href="http://oppoburada.net/"><b>Fiyatı</b></a> nazarında güzel tiz sesler ile gelen kulaklığın bass ve mikrofon performansı için aynı şeyi söyleyemeyeceğimiz. Bass konusunda yetersiz kaldığı gayet net. Fakat genel anlamda ses şiddeti ve sesin berraklığı konusunda son derece başarılı.</p>
      <p>Mikrofon tarafında ise en ufak bir gürültünün olması halinde rahatsız edici ses karşı tarafa gidiyor ve sağlıklı bir iletişimin önüne geçilmiş oluyor. Oda ortamında yaptığım testler dahilinde mikrofon iyi sonuç veriyor, lakin dışarıda işler değişiyor. Ayrıca başarılı yalıtımı sayesinde  dışarıya neredeyse hiç ses vermemesi de gayet güzel.</p>
      <figure>
        <img src="https://www.teknoburada.net/wp-content/uploads/2019/11/HAYLOU-GT1.-1.png"/>
      </figure>
      <h3>Malzeme Kalitesi</h3>
      <p>Malzeme kalitesine gelecek olursak,  küçümsenmeyecek güzel bir materyal ile geliyor. Ancak kapak kısmına metal bir klipsin yerleştirilmesi daha güzel olabilirdi. Kulaklıklarda  birer LED ışığının olduğunu da belirtmiş olalım. Eşleştirmeler de zaman zaman aksilikler yaşamış olsam da ürünün ses performansı bu durumu unutturuyor.</p>
      <p>IPX5 sertifikasına sahip kulaklık koşu ve yürüyüş gibi aktivitelerinizde tere ve su sıçramalarına karşı dayanıklılığı ile size eşlik edebilecek. Kulaktan düşmeyen yapısı ile hareket genişliği sağlaması da spor severlerin kulaklığı tercih edebilmesi için önemli bir etken.</p>
      <p>Kulaklığı kullandığımız süre boyunca bir kez dahi problem yaratmayan dokunsal yüzey bizi oldukça memnun etti. Dokunmatik kontrol sayesinde müzik değiştirebilir, müziği durdurabilirsiniz ancak ses seviyesini kulaklık üzerinden kontrol edemeyeceksiniz. Ses şiddetini düşürmek veya yükseltmek için telefona muhakkak erişmeniz gerekiyor.</p>
      <p>Özetleyecek olursak hem dokunmatik kontrol özelliği hem pil performansı ve en önemlisi fiyatı ile gerçekten başarılı bir ürün olan <a href="https://www.teknoburada.net/">Haylou</a> GT1 her bütçeye uygun olması ile güzel bir seçenek. Ürünü alternatif kanallarda 200 ila 230 TL’lik  fiyat aralığı ile temin edebilirsiniz.</p>
      <h3>Haylou GT1 teknik özellikleri</h3>
      <ul>
        <li>20 – 20000Hz frekans yanıt aralığı<br/>• Empedans 32<br/>• Hassasiyet 110dB<br/>• Bluetooth sürüm 5.0<br/>• Çoklu dokunuş, DSP gürültü azaltma, IPX5 su geçirmez<br/>• Hoparlör: 7.2mm hareketli bobin ünitesi<br/>• Kulaklıklar 3.5 saat pil ömrü, 12 saat pil ömrü, 1.5 saat şarj süresi, bekleme süresi 120 saat şarj süresi<br/>• Pil kapasitesi kulaklık 43mAh, şarj kutusu 310mAh</li>
      </ul>
      <related>
        <h4>Benzer Haberler</h4>
        <a href="https://www.teknoburada.net/2019/11/25/honor-yapti-ya-realme-yapmazsa-olmaz-iste-realme-x50-5g/"/>
        <a href="https://www.teknoburada.net/2019/11/25/oppo-veremedi-realme-verdi-realme-coloros-7-guncelleme-haritasi/"/>
        <a href="https://www.teknoburada.net/2019/11/25/vivo-x30-video-reklami-tanitimdan-once-sizdi-telefon-degil-kamera/"/>
      </related>
    </article>
  </body>
</html>