<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/aa786d28f4922bb7/sedinta-la-guvern-dedicata-sarbatorilor-de-iarna-unde-se-vor-desfasura-in-acest-an-evenimentele-de-craciun-si-revelion.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T13:41:17+00:00"/>
    <meta property="og:title" content="Ședință la Guvern dedicată sărbătorilor de iarnă; Unde se vor desfășura în acest an evenimentele de Crăciun și Revelion"/>
    <meta property="og:description" content="Prim-ministrul Ion Chicu a prezidat astăzi, la Guvern, o ședință dedicată organizării sărbătorilor de iarnă. La eveniment au participat primarul general al Chișinăului, Ion Ceban, ministrul Educației, Culturii și Cercetării, Corneliu Popovici, dar și secretarul general al Guvernului, Liliana Iaconi."/>
  </head>
  <body>
    <article>
      <h1>Ședință la Guvern dedicată sărbătorilor de iarnă; Unde se vor desfășura în acest an evenimentele de Crăciun și Revelion</h1>
      <address><time datetime="2019-11-25T13:41:17+00:00">25 Nov 2019, 13:41</time> by <a rel="author">Jurnal.md</a></address>
      <p>
        <b>Prim-ministrul Ion Chicu a prezidat astăzi, la Guvern, o ședință dedicată organizării sărbătorilor de iarnă.</b>
      </p>
      <p>
        <b>La eveniment au participat primarul general al Chișinăului, Ion Ceban, ministrul Educației, Culturii și Cercetării, Corneliu Popovici, dar și secretarul general al Guvernului, Liliana Iaconi.</b>
      </p>
      <p>„Toate acțiunile componente ale sărbătorilor de iarnă trebuie să fie integrate într-un singur eveniment. Practica deficitului de comunicare dintre autorități, care determina realizarea a două sărbători separate, e bine să rămână în trecut”, a declarat chicu.</p>
      <p>Primarul capitalei, Ion Ceban, a susținut abordarea premierului și a solicitat suport în organizarea unei sărbători atractive pentru copii.</p>
      <p>Evenimentele dedicate sărbătorilor de iarnă se vor desfășura în acest an în Piața Marii Adunări Naționale și în Scuarul Catedralei.</p>
      <p>Precizăm că, în Piața Marii Adunări Naționale, <a href="http://jurnal.md/ro/news/86a074b62fa57818/a-inceput-instalarea-traditionalului-pom-de-craciun-in-centrul-capitalei.html">a început deja instalarea pomului de Crăciun</a>. Este vorba de bradul artificial cumpărat anul trecut care a costat 200 de mii de lei și are 20 de metri.</p>
    </article>
  </body>
</html>