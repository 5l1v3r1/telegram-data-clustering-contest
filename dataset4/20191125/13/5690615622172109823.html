<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837664-legalizatsiyu-vidobutku-burshtinu-pidtrimuye-71-ukrayintsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:18:00+00:00"/>
    <meta property="og:title" content="Легалізацію видобутку бурштину підтримує 71% українців"/>
    <meta property="og:description" content="КИЇВ. 25 листопада. УНН. Легалізацію видобутку бурштину підтримує 71% українців. Про це свідчать дані опитування, проведеного фондом &quot;Демократичні …"/>
  </head>
  <body>
    <article>
      <h1>Легалізацію видобутку бурштину підтримує 71% українців</h1>
      <address><time datetime="2019-11-25T13:18:00+00:00">25 Nov 2019, 13:18</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Легалізацію видобутку бурштину підтримує 71% українців. Про це свідчать дані опитування, проведеного фондом <a href="https://dif.org.ua/">"Демократичні ініціативи"</a> імені Ілька Кучеріва, передає <b>УНН</b>.</p>
      <p>"Рішення легалізувати видобуток бурштину позитивно оцінюють 71% українців, а негативно – 13%", - йдеться у дослідженні.</p>
      <p>Дослідники також повідомляють, що аналіз громадської думки населення України було проведене спільно з Київським міжнародним інститутом соціології з 4 по 19 листопада 2019 року. Опитування проводилося в 110 населених пунктах у всіх областях України, окрім Автономної Республіки Крим. У Донецькій і Луганській областях опитування проводилися тільки на територіях, що контролюються Україною. Була зібрана 2041 анкета. Теоретична похибка вибірки не перевищує 2,3%.</p>
      <p>Нагадаємо, Верховна рада України ухвалила у першому читанні законопроект №2240 <a href="https://www.unn.com.ua/uk/news/1835316-rada-ukhvalila-za-osnovu-zakonoproekt-pro-vidobutok-burshtinu">щодо урегулювання питання видобутку бурштину</a>. Відповідне рішення підтримали 342 народних депутатів України.</p>
    </article>
  </body>
</html>