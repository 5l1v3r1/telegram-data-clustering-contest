<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654090/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T13:39:00+00:00"/>
    <meta property="og:title" content="Нефьодов: Рахунки ДФС щодня блокуються судовими позовами"/>
    <meta property="og:description" content="За останні 3 місяці було лише 2 дні, коли рахунки Державної фіскальної служби не блокувалися судовими позовами."/>
  </head>
  <body>
    <article>
      <h1>Нефьодов: Рахунки ДФС щодня блокуються судовими позовами</h1>
      <address>
        <time datetime="2019-11-25T13:39:00+00:00">25 Nov 2019, 13:39</time>
      </address>
      <p>За останні 3 місяці було лише 2 дні, коли рахунки Державної фіскальної служби не блокувалися судовими позовами.</p>
      <p>Про це повідомив голова Державної митної служби Максим Нефьодов у коментарі <a href="https://ua.interfax.com.ua/">Інтерфакс-Україна</a>.</p>
      <p>"За останні 3 місяці було лише 2 дні, коли ДФС могла за що-небудь заплатити, тому що її рахунки щодня блокуються різними судовими позовами. Тому у нас виникла проблема з оплатою останнього траншу, але лише з технічних причин. Ми щодня подаємо платежі до Держказначейства. Але все буде добре", — заявив голова митниці.</p>
      <p>За його словами, наразі тривають судові процеси, у яких держава прагне розблокувати рахунки ДФС, адже судова заборона не дозволяє здійснювати майже всі витрати, окрім тих, які захищені зокрема щодо виплати зарплат співробітникам.<br/><br/><b>Нагадаємо</b>, <i>що 15 листопада Державна митна служба зареєструвала юридичні особи усіх 16 митниць та призначило в.о. для кожної з них, </i><a href="https://www.epravda.com.ua/news/2019/11/15/653778/">повноціний запуск оновленої митниці готується у грудні.</a></p>
    </article>
  </body>
</html>