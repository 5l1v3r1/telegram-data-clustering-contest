<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/v-rosiyi-shhe-ne-znayut-chy-zustrinetsya-putin-iz-zelenskym/"/>
    <meta property="og:site_name" content="Рубрика"/>
    <meta property="article:published_time" content="2019-11-25T12:27:52+00:00"/>
    <meta property="og:title" content="В Росії ще не знають, чи зустрінеться Путін із Зеленським один на один"/>
    <meta property="og:description" content="Програма участі президента Росії Володимира Путіна в саміті в “нормандському форматі” поки знаходиться в стадії опрацювання, чи відбудеться двостороння зустріч українського та російського президентів невідомо. Про це повідомляє російський Інтерфакс з посиланням на Дмитра Пєскова – прес-секретаря російського президента. “Поки немає ніяких наміток за програмою. Це все в стадії підготовки. Природно – це підготовка між […]"/>
  </head>
  <body>
    <article>
      <h1>В Росії ще не знають, чи зустрінеться Путін із Зеленським один на один</h1>
      <address><time datetime="2019-11-25T12:27:52+00:00">25 Nov 2019, 12:27</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/95396481_kreml-860x580-c-1.jpg"/>
      </figure>
      <p>
        <b>
          <b>Програма участі президента Росії Володимира Путіна в саміті в “нормандському форматі” поки знаходиться в стадії опрацювання, чи відбудеться двостороння зустріч українського та російського президентів невідомо.</b>
        </b>
      </p>
      <p>Про це повідомляє російський<a href="https://www.interfax.ru/"> Інтерфакс</a> з посиланням на Дмитра Пєскова – прес-секретаря російського президента.</p>
      <p>“Поки немає ніяких наміток за програмою. Це все в стадії підготовки.</p>
      <p>Природно – це підготовка між чотирма столицями. Відповідні помічники президентів знаходяться в контакті, ведеться опрацювання”.</p>
      <p>Пєсков підтвердив тільки те, що в “нормандському форматі” зустрінуться всі чотири президенти. Що буде відбуватися “на полях” ще узгоджується.</p>
      <p>Зустріч “нормандської четвірки” багато разів відкладалася, хоча президент Володимир Зеленський квапив її з початку серпня. Передбачалося, що зустріч лідерів України, Росії Франції та Німеччини може відбутися 24 або 26 листопада, але призначили на 9 грудня у Парижі.</p>
      <p>Нагадаємо, що<a href="https://rubryka.com/2019/11/25/75-ukrayintsiv-hochut-peregovoriv-zelenskogo-iz-putinym-opytuvannya/"> 75% українців хочуть переговорів Зеленського із Путіним: опитування.</a></p>
    </article>
  </body>
</html>