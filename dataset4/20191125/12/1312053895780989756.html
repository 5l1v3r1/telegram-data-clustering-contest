<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/human-rights-watch-contro-robot-killer/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T12:27:32+00:00"/>
    <meta property="og:title" content="Human Rights Watch contro le armi robotiche: “Una delle minacce più urgenti per l’umanità. Vanno fermate”"/>
    <meta property="og:description" content="Human Rights Watch contro le armi robotiche: la lettera aperta di May Wareham sulla necessità di vietare l'uso dei robot killer"/>
  </head>
  <body>
    <article>
      <h1>Human Rights Watch contro le armi robotiche: “Una delle minacce più urgenti per l’umanità. Vanno fermate”</h1>
      <address><time datetime="2019-11-25T12:27:32+00:00">25 Nov 2019, 12:27</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Human-Rights-Watch-contro-le-armi-robotiche.jpg"/>
      </figure>
      <p>
        <b>Mary Wareham, Advocacy Director presso la Arms Division, ha puntato il dito contro i robot killer e le armi robotiche più in generale, sostenendo che siano le più pericolose e che vadano immediatamente fermate</b>
      </p>
      <p><b>Human Rights Watch continua la sua battaglia contro le armi robotizzate</b> che la tecnologia è oggi in grado di mettere al servizio degli <b>eserciti</b>. Ormai da anni <b>l’associazione non governativa porta avanti la sua campagna</b>, mettendo in luce <b>il grave pericolo</b> che esse rappresentano per tutta l’umanità: <b>Mary Wareham</b>, <b>il direttore della Divisione Armi</b> dell’associazione, ha ribadito il concetto. <b>Le armi robotiche sono pericolose</b> non solo perché <b>non sono in grado di fare distinzioni</b> tra militari e civili ma anche perché gli attacchi portati dalle armi robotiche potrebbero sollevare problemi sull’<b>attribuzione delle eventuali responsabilità</b>.</p>
      <h3>Human Rights Watch contro le armi robotiche,  la lettera aperta di Mary Wareham</h3>
      <p><b>In una lettera aperta pubblicata da Human Rights Watch</b>, <b>Mary Wareham</b>– direttore della Divisione Armi dell’associazione- <b>è tornata a ribadire l’importanza dell’eliminazione delle armi robotiche dagli armamenti militari degli eserciti</b>. Le armi robotiche sono pericolose per l’umanità perché agiscono <b>senza sostanziale controllo umano</b> e vanno quindi fermate.</p>
      <p><b>Scrive Mary Wareham</b>: “<i>Le maggiori potenze militari si stanno muovendo per utilizzare armi che selezionano e sparano su obiettivi senza un significativo controllo umano. Questo sta sollevando lo spettro che si diffondano di sistemi d’arma immorali, non spiegabili, in gran parte incontrollabili, i robot killer. Questo sta anche creando timori sulla diffusa proliferazione e la corsa agli armamenti, cose che portano all’instabilità globale e regionale. Vi è un crescente riconoscimento del fatto che sia tempo di far scattare l’allarme su questi sistemi di armi. Questo mese a Parigi, il segretario generale delle Nazioni Unite Antonio Guterres ha chiesto un nuovo trattato internazionale per vietare i robot killer, affermando che le macchine che hanno il potere e la discrezione uccidere senza intervento umano siano politicamente inaccettabili e moralmente spregevoli</i>“.</p>
      <h3>Human Rights Watch contro le armi robotiche, le parole pronunciate da Steve Goose nel 2013</h3>
      <p>Quella di HRW (il nome dell’associazione in sigla) non è una battaglia iniziata da poco tempo, ma sono anni che l’associazione si batte con forza contro l’utilizzo delle armi robotiche. <b>Nel 2013</b>, già sei anni fa, l’allora <b>direttore Divisioni Armi di Human Rights Watch</b>,<b> Steve Goose</b>, così si esprimeva in <b>una conferenza delle associazioni non governative</b> riunitesi a <b>Londra</b> per fermare l’utilizzo delle armi automatizzate: <i>”La capacità di armi completamente autonome nello di scegliere e sparare su bersagli in modo autonomo</i> <i>pone una sfida fondamentale per la protezione dei civili e per il rispetto del diritto internazionale. Le nazioni interessate a mantenere l’aspetto umano nel ciclo decisionale dovrebbero riconoscere  che delle norme internazionali in materia di sistemi di armi completamente autonome sono  urgenti e necessarie, e per questo è indispensabile lavorare per raggiungerle”  (</i>fonte: disarmo.org<i>).</i></p>
      <p>
        <i>Maria Mento</i>
      </p>
    </article>
  </body>
</html>