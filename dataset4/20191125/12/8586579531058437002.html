<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/faik-oztraktan-myk-sonrasi-aciklama-257836h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T12:40:00+00:00"/>
    <meta property="og:title" content="Faik Öztrak'tan MYK sonrası açıklama"/>
    <meta property="og:description" content="CHP MYK toplantısı ardından açıklamalarda bulunan Parti Sözcüsü Faik Öztrak, gündeme ilişkin açıklamalarda bulundu. Saray'a giden CHP'li tartışmalarına da değinen Öztrak, &quot;Saray tarafından hazırlanmış kumpas&quot; değerlendirmesinde bulundu."/>
  </head>
  <body>
    <article>
      <h1>Faik Öztrak'tan MYK sonrası açıklama</h1>
      <address><time datetime="2019-11-25T12:40:00+00:00">25 Nov 2019, 12:40</time> by <a rel="author">Yeni Çağ Gazetesi</a></address>
      <p>
        <b>CHP MYK toplantısı ardından açıklamalarda bulunan Parti Sözcüsü Faik Öztrak, gündeme ilişkin açıklamalarda bulundu. Saray'a giden CHP'li tartışmalarına da değinen Öztrak, "Saray tarafından hazırlanmış kumpas" değerlendirmesinde bulundu.</b>
      </p>
      <p>
        <b>Berkay BİGEÇ / ANKARA</b>
      </p>
      <p>CHP Sözcüsü Faik Öztrak, partisinin MYK toplantısı sonrası basın açıklamasında bulunuyor.</p>
      <p>
        <u>Öztrak'ın açıklamalarından satır başları şöyle:</u>
      </p>
      <p>"-MYK gündeminde ekonomik kriz ve sarayın partimize yönelik saray operasyonu vardı.</p>
      <p>-Hükümet öğretmenlerimize yönelik söz vermişti 3600 ek gösterge hala verilmedi.</p>
      <p>-Yurdun Dört bir yanında evini ısıtmak isteyen vatandaşların feryatlarını genel merkezimize ulaşıyor.</p>
      <p>-İşsizlik ülkemizin kanayan yarası gerçek işsiz sayısı 8.1 milyonu buldu. Bu sayı 95 ülkenin nüfusundan daha fazla. Saray sosyetesinden işsizlik konusunda tık yok."</p>
      <p>
        <b>"SARAY TARAFINDAN HAZIRLANMIŞ KUMPAS"</b>
      </p>
      <p>Saray'a giden CHP tartışmalarına ilişkin de açıklamalarda bulunan ve olayın Saray tarafından hazırlanmış bir kumpas olduğunu dile getiren Öztrak, sözlerine şöyle devam etti:</p>
      <p>"-Bu olay saray tarafından hazırlanmış bir komplodur. Matruşkalar teker teker açıldıkça oyun içinden oyun çıkıyor. Bu CHP'ye düzenlenmiş bir kumpastır.</p>
      <p>-Saray medyasının barış pınarına göstermediği ilgi bu kumpasa gösterilmiştir. Herkes kendine şu soruyu sormalıdır; "Bu kumpas kimin değirmenine su taşımıştır?"</p>
      <p>-Bu kumpasın iki amacı var; İşsizlik açlığı gizlemek ve milletin umudu haline gelen CHP'ye itibar suikastı düzenlemek. Bu kumpasa en güzel cevabı milletimiz ilk seçimde sandıkta verecektir. Milletimiz kendi bağrından çıkan Millet İttifakı'na büyük bir teveccüh göstermiştir.</p>
      <figure>
        <img src="https://www.yenicaggazetesi.com.tr/d/other/885a45ff-22de-4a4d-83b7-15588b9efd8c.jpg"/>
      </figure>
      <p>-Talat Atilla bu kumpasın bir unsuru, bu çerçevede konuşmaları sürdürüyor.</p>
      <p>AKP Sözcüsü Ömer Çelik'in özür talep etmesine ilişkin bir soruya da cevap veren Öztrak, "Ortada bir kumpas var bize karşı. Ne özrü dileyecekmişiz. Bu haberi yayan bu kumpasın parçası bu kumpasın bir unsuru ne olacak ne olacak bu kumpas çerçevesinde ne olacak göreceğiz."</p>
      <p>
        <b>MUHARREM İNCE DİSİPLİNE SEVK EDİLECEK Mİ?</b>
      </p>
      <p>Muharrem İnce'nin, tartışmaların ortaya çıkmasının ardından düzenlediği basın toplantısında CHP'yi eleştiren açıklamalarına ilişkin, "Disipline sevk edilecek mi?" sorusuna Öztrak <b>"İnce konusunda bir disiplin süreci başlaması bugün MYK'da gündeme gelmedi"</b> cevabını verdi.</p>
      <related>
        <a href="https://www.yenicaggazetesi.com.tr/muharrem-inceden-yeni-aciklamalar-257762h.htm"/>
        <a href="https://www.yenicaggazetesi.com.tr/kemal-kilicdaroglu-chpye-ciddi-kumpaslar-kuruluyor-257613h.htm"/>
        <a href="https://www.yenicaggazetesi.com.tr/talat-atilla-saraydaki-chpli-iddiasinin-detaylarini-acikladi-257574h.htm"/>
        <a href="https://www.yenicaggazetesi.com.tr/chpden-sert-tepki-operasyon-saray-menseilidir-257578h.htm"/>
      </related>
    </article>
  </body>
</html>