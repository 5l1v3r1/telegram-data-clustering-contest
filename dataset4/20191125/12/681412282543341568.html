<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/nova-facebook-opcija-odvaja-bliske-prijatelje-od-poznanika/"/>
    <meta property="og:site_name" content="PC Press"/>
    <meta property="article:published_time" content="2019-11-25T12:34:37+00:00"/>
    <meta property="og:title" content="Nova Facebook opcija odvaja bliske prijatelje od poznanika"/>
    <meta property="og:description" content="Facebook razvija novu opciju za Messenger, a radi se o funkciji koja će korisnicima omogućavati da određene sadržaje dele samo sa bliskim prijateljima. Opcija je ponela ime “Favorites,” i podseća n…"/>
  </head>
  <body>
    <article>
      <h1>Nova Facebook opcija odvaja bliske prijatelje od poznanika</h1>
      <address><time datetime="2019-11-25T12:34:37+00:00">25 Nov 2019, 12:34</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p><a href="https://pcpress.rs/tag/facebook/">Facebook</a> razvija novu opciju za <a href="https://pcpress.rs/tag/facebook-messenger/">Messenger</a>, a radi se o funkciji koja će korisnicima omogućavati da <b>određene sadržaje dele samo sa bliskim prijateljima</b>. Opcija je ponela ime “<b>Favorites</b>,” i podseća na <a href="https://pcpress.rs/tag/instagram/">Instagram</a> funkciju “Close Friends” koja se pojavila prošle godine.</p>
      <figure>
        <img src="https://i0.wp.com/pcpress.rs/wp-content/uploads/2019/11/facebook-1.jpg"/>
      </figure>
      <p>Tako će korisnici u okviru Favorites moći da izaberu one sa kojima žele da dele i privatne sadržaje, da bi svaki put kada naprave Story, te neki post koji dele preko Messenger-a, sadržaj mogli da podele sa listom koju su prethodno napravili. Opcija se opisuje kao srednje rešenje između deljenja nekog sadržaja sa svim prijateljima i privatnih poruka, i kao način da se dobije <b>veća kontrola nad deljenjem sadržaja</b>. Korisnici već neko vreme traže opciju koja bi im donela više privatnosti, budući da su retki oni koji na listi prijatelje nemaju i one sa kojima najradije ne bi delili informacije o privatnom životu, tako da bi Favorites mogla da donese potrebno olakšanje.</p>
      <figure>
        <iframe data-src="https://twitter.com/wongmjane/status/1197621307724029953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://pcpress.rs/vr-revolucija-ruke-umesto-kontrolera/"/>
      </related>
      <p>Istina je da <b>Facebook već ima Friend List</b> koja nudi mogućnost da se prijatelji podele na Close Friends, Acquaintances i Restricted, ali se očekuje da Favorites ponudi <b>jednostavnije rešenje</b>, i samo jednu listu prijatelja koja vremenom može da se širi, ili, pak, smanjuje.</p>
      <p>Izvor: <a href="https://pcpress.rs/PCout/?url=https://www.theverge.com/2019/11/25/20981501/facebook-favorite-friends-instagram-close-friends-privacy-stories-messenger-prototype">The Verge</a></p>
      <p>Tagovi: <a href="https://pcpress.rs/tag/close-friends/">Close Friends</a>, <a href="https://pcpress.rs/tag/facebook/">Facebook</a>, <a href="https://pcpress.rs/tag/facebook-messenger/">Facebook Messenger</a>, <a href="https://pcpress.rs/tag/favorites/">Favorites</a>, <a href="https://pcpress.rs/tag/instagram/">Instagram</a>, <a href="https://pcpress.rs/tag/stories/">Stories</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/whatsapp-testira-opciju-koja-prijavljuje-sumnjive-linkove/"/>
        <a href="https://pcpress.rs/napustate-facebook-ovo-su-najbolje-alternative/"/>
        <a href="https://pcpress.rs/stories-format-stize-i-na-google/"/>
      </related>
    </article>
  </body>
</html>