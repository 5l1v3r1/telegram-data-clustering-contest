<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/evropske-auto-roku-2020-coty-finaliste"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Toto jsou finalisté evropského Auta roku 2020. Hned dva z nich jsou do zásuvky"/>
    <meta property="og:description" content="Porota ankety evropské Auto roku dokončila druhé hlasování. Frank Janssen, prezident poroty, dnes oznámil sedmičku finalistů."/>
  </head>
  <body>
    <article>
      <h1>Toto jsou finalisté evropského Auta roku 2020. Hned dva z nich jsou do zásuvky</h1>
      <h2>Porota ankety evropské Auto roku dokončila druhé hlasování. Frank Janssen, prezident poroty, dnes oznámil sedmičku finalistů.</h2>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">Vladimír Kadera</a></address>
      <p>Složení finalistů ankety evropské Auto roku 2020 (Car of the Year) je velmi různorodé a zahrnujé i dva elektromobily. Z 35 vozů je vybralo šedesát novinářů. Českým zástupcem poroty je kolega Jiří Duchoň, který dříve psával i pro Autorevue.cz.</p>
      <related>
        <a href="https://www.autorevue.cz/auto-roku-2020-v-ceske-republice-finaliste"/>
      </related>
      <p>V loňském roce byla finální sedmička přeci jen o něco pestřejší. Letos například chybí pravověrný sportovní vůz, který v loňském roce zastupovala <a href="https://www.autorevue.cz/alpine-se-vraci-do-rallye-soutezni-a110-je-pecka-ze-stare-skoly-o-wrc-ji-nejde">Alpine A110</a>. Škoda tedy, že se do finálního výběru nedostalo například brilantní <a href="https://www.autorevue.cz/test-porsche-911-992-carrera-s-v-recku-kazdy-den-na-plny-plyn">Porsche 911</a>, či <a href="https://www.autorevue.cz/autosalon-frankfurt-2019-ferrari-f8-spider-je-lehci-silnejsi-a-v-kazdem-ohledu-lepsi-nez-488-spider">Ferrari F8 Tributo. </a>Letošním favoritem může být třeba <a href="https://www.autorevue.cz/elektricke-porsche-taycan-oficialne-cena-vybava-technicka-data-fotky">Porsche Taycan</a>, které je jedním ze dvou finálových elektromobilů. Zahraniční novináři nad ním chválou nešetří, šanci určitě má.</p>
      <table>
        <tr>
          <th>COTY 2020: Finálová sestava</th>
        </tr>
        <tr>
          <td>
            <b>BMW řady 1</b>
          </td>
        </tr>
        <tr>
          <td>
            <b>Ford Puma</b>
          </td>
        </tr>
        <tr>
          <td>
            <b>Peugeot 208</b>
          </td>
        </tr>
        <tr>
          <td>
            <b>Porsche Taycan</b>
          </td>
        </tr>
        <tr>
          <td>
            <b>Renault Clio</b>
          </td>
        </tr>
        <tr>
          <td>
            <b>Tesla Model 3</b>
          </td>
        </tr>
        <tr>
          <td>
            <b>Toyota Corolla</b>
          </td>
        </tr>
      </table>
      <p>Ostatně už v loňském roce vyhrál elektromobil <a href="https://www.autorevue.cz/test-jaguar-i-pace-stavte-rychlonabijecky-autoprumysl-je-pripraven">Jaguar I-Pace</a>. Konkurenti se spalovacím motorem však nespí. Do boje s elektromobily proto vyrazí třeba <a href="https://www.autorevue.cz/novy-renault-clio-2019-ceska-cena-vybava-priplatky-technicka-data">Renault Clio</a>, Peugeot 208 či <a href="https://www.autorevue.cz/minitest-toyota-corolla-hb-18-hybrid-vime-ze-ma-dusi">Toyota Corolla</a>. Vítěze se dozvíme v předvečer ženevského autosalonu. Pozornost na Švýcarsko tedy směřujte 2. března 2020 v 15:00.</p>
      <related>
        <a href="https://www.autorevue.cz/prvni-test-peugeot-208-2019-je-krasny-nejvetsi-zbran-vsak-budi-rozpaky"/>
      </related>
      <p>V příštím roce se dozvíme také vítěze české ankety <a href="https://www.autorevue.cz/auto-roku-2020-v-ceske-republice-finaliste">Auto roku 2020</a>. I k nám se do finále probojoval Peugeot 208. Fajnšmekry ale určitě zajímá i terénní <a href="https://www.autorevue.cz/prvni-test-suzuki-jimny-15-vvt-2019-seriozne-do-terenu-nikdy">Suzuki Jimny</a> nebo <a href="https://www.autorevue.cz/test-bmw-330i-g20-2019-umi-byt-zase-takove-jake-ho-chcete-mit">BMW řady 3</a>. Vítěze se dozvíme 8. ledna.</p>
      <h3>
        <a href="https://www.autorevue.cz/ford-puma">Speciál: Ford Puma</a>
      </h3>
      <p>Ford Puma první generace byl cenově dostupný sportovní vůz s předním pohonem, který byl vyráběn v Německu v letech 1997 až 2002. První generace skončila bez přímého nástupce, v roce 2019 však Ford známé jméno přivedl k životu. Druhá generace Pumy zcela změnila koncepci. Přijela jako stylový crossover do města s možností volby hybridního pohonu.</p>
      <p><a href="https://www.autorevue.cz/ford-puma-crossover-oficialne-fotky-motory-rozmery-technicka-data">Ford Puma druhé generace oficiálně</a> • <a href="https://www.autorevue.cz/novy-ford-puma-2019-crossover-mild-hybrid">První skica</a> • <a href="https://www.autorevue.cz/ford-puma-racing_1">První generace</a></p>
      <h4> </h4>
      <related>
        <h4>Určitě si přečtěte</h4>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.auto.cz/vrcholna-corvette-c8-zr1-ma-dostat-hybridni-twin-turbo-v8-s-vykonem-pres-900-koni-132199"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>