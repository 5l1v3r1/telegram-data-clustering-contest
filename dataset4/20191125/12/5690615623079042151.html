<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837649-u-tsentri-kharkova-vibukhnula-mashina"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:14:00+00:00"/>
    <meta property="og:title" content="У центрі Харкова вибухнула машина"/>
    <meta property="og:description" content="КИЇВ. 25 листопада. УНН. У Харкові, на вулиці Чайковського, вибухнув автомобіль “Toyota Camry”. Про це повідомляє УНН з посиланням на відділ …"/>
  </head>
  <body>
    <article>
      <h1>У центрі Харкова вибухнула машина</h1>
      <address><time datetime="2019-11-25T12:14:00+00:00">25 Nov 2019, 12:14</time> by <a rel="author">Наталія Рябцева</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/1f2f22cf2557f055aa3f08bd9bbcf474c6f4b70e.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/6b38755bb701fc006a0b8c9bc12d864b5ace396a.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/0dc88123f7de52c63a409b90aefc0614729a5e9e.jpg"/>
        </figure>
      </slideshow>
      <p><b>КИЇВ. 25 листопада. УНН.</b> У Харкові, на вулиці Чайковського, вибухнув автомобіль “Toyota Camry”. Про це повідомляє <b>УНН</b> з посиланням на відділ комунікації поліції Харківської області.</p>
      <p>“Інформація про подію надійшла до поліції 25 листопада близько 10:13. Заявник повідомив, що біля будинку по вулиці Чайковського вибухнув автомобіль „Toyota Camry“ . На місце події виїхала слідчо-оперативна група, керівництво ГУНП в Харківській області та відділу поліції, спеціалісти вибухотехнічного управління та співробітники ДСНС”, — йдеться у повідомленні.</p>
      <p>Зазначається, що ніхто з громадян не постраждав. Механічні ушкодження отримали автівки, що знаходилися в епіцентрі вибуху.</p>
      <p>“Зловмисники, ймовірно причетні до злочину, можуть пересуватись на автомобілі “Opel Vectra” синього кольору з державними знаками європейської реєстрації. Наказом начальника Головного управління ГУНП в Харківській області по Харкові та області введена поліцейська операція “Перехоплення”, — повідомили у поліції.</p>
      <p>Так, інформація внесена до Єдиного реєстру досудових розслідувань за ч. 2 ст.15 ч.1. ст.115 (замах на умисне вбивство) Кримінального кодексу України.</p>
      <p>На даний час встановлюються всі обставини події. Здійснюється комплекс заходів, направлений на виявлення та затримання причетних до злочину осіб.</p>
      <p>Нагадаємо, у Харкові <a href="https://www.unn.com.ua/uk/exclusive/1837641-u-kharkovi-stalasya-pozhezha-bilya-zooparku">сталася пожежа</a> біля зоопарку.</p>
    </article>
  </body>
</html>