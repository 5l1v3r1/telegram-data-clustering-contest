<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/25/penzt-lop-egy-veszelyes-androidos-virus"/>
    <meta property="og:site_name" content="infostart"/>
    <meta property="article:published_time" content="2019-11-25T12:26:00+00:00"/>
    <meta property="og:title" content="Pénzt lop egy veszélyes androidos vírus"/>
    <meta property="og:description" content="A kutatók hónapok óta nyomon követnek egy androidos trójait, amely gyorsan fejlődik, és egyre hatékonyabban szerzi meg a bankoló és egyéb alkalmazások bejelentkezési és kártyaadatait."/>
  </head>
  <body>
    <article>
      <h1>Pénzt lop egy veszélyes androidos vírus</h1>
      <address><time datetime="2019-11-25T12:26:00+00:00">25 Nov 2019, 12:26</time> by <a rel="author">Infostart</a></address>
      <h3>A kutatók hónapok óta nyomon követnek egy androidos trójait, amely gyorsan fejlődik, és egyre hatékonyabban szerzi meg a bankoló és egyéb alkalmazások bejelentkezési és kártyaadatait.</h3>
      <p>A magát Google Play Verificator nevű, ártalmatlan appnak kiadó Ginp júniusban jelent meg, írta a ThreatFabric biztonsági cég alapján a <a href="https://computerworld.hu/biztonsag/veszelyes-android-virus-csapolja-a-bankszamlakat-271069.html">computerworld.hu</a>.</p>
      <p>Kezdetben csak SMS-eket lopott az eszközökről, de mostanra továbbfejlődött: népszerű alkalmazások (Google Play, Facebook, WhatsApp, Chrome, Skype, Instagram, Twitter, Snapchat, Viber) megnyitásakor egy mindent elfedő ablakot jelenített meg, amely bankkártya-adatokat csalt ki a felhasználóból, a bankoló appok megnyitásakor pedig speciális ablakokat erőszakolt a kijelzőre.</p>
      <p>Bár jelenleg a spanyol bankok állnak a támadások központjában, igen valószínű, hogy ez csak "próba", és a kiberbűnözők más irányokba is nyitni fognak.</p>
      <p>
        <i>Nyitókép: Pxhere</i>
      </p>
    </article>
  </body>
</html>