<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/juve-atletico-sarri-conta-gli-assenti-le-ultime-su-de-ligt-e-ber-62016"/>
    <meta property="og:site_name" content="il BiancoNero"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Juve-Atletico: Sarri e Simeone contano gli assenti, le ultime su De Ligt e Bernardeschi"/>
    <meta property="og:description" content="La rosa extra large della Juventus non mette comunque al riparo da brutte sorprese in infermeria. I bianconeri, che oggi si allenano dalle 15.15 alla Continassa alla vigilia del match contro l'Atletico,"/>
  </head>
  <body>
    <article>
      <h1>Juve-Atletico: Sarri e Simeone contano gli assenti, le ultime su De Ligt e Bernardeschi</h1>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>La rosa extra large della Juventus non mette comunque al riparo da brutte sorprese in infermeria. I bianconeri, che oggi si allenano dalle 15.15 alla Continassa alla vigilia del match contro l'Atletico, fanno la conta degli infortunati prima del match contro i <i>Colchoneros. </i>Praticamente fuori Adrien Rabiot che anche ieri ha continuato ad allenarsi a parte assieme ad Alex Sandro, altro giocatore fortemente in dubbio per la partita di domani. Mancherà di certo anche Douglas Costa che Sarri cercherà di recuperare per la sfida contro il Bayer Leverkusen tra due settimane.</p>
      <p><b>ACCIACCATI -</b> Rientra invece Cristiano Ronaldo che ieri si è allenato assieme al gruppo che non ha giocato a Bergamo mentre in queste ore sono in corso nuovi accertamenti su Matthijs de Ligt (lussazione alla spalla) e Federico Bernardeschi ​alle prese con un ​trauma all’emitorace destro. C'è ottimismo per quanto riguarda l'olandese, meno per Bernardeschi. Anche l'Atletico di Simeone, però, si lecca le ferite visto che domani allo Stadium mancheranno Gimenez, Savic e Diego Costa.</p>
    </article>
  </body>
</html>