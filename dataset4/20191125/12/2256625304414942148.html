<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159404_1241.html"/>
    <meta property="og:site_name" content="Novsport"/>
    <meta property="article:published_time" content="2019-11-25T12:39:00+00:00"/>
    <meta property="og:title" content="Мбапе: Меси трябва да спечели &quot;Златната топка&quot;"/>
    <meta property="og:description" content="&quot;Той беше най-добър през тази година, няма съмнение в това&quot;"/>
  </head>
  <body>
    <article>
      <h1>Мбапе: Меси трябва да спечели "Златната топка"</h1>
      <address>
        <time datetime="2019-11-25T12:39:00+00:00">25 Nov 2019, 12:39</time>
      </address>
      <p>Нападателят на Пари Сен Жермен Килиан Мбапе смята, че носител на "Златната топка" за 2019 година трябва да бъде аржентинската звезда Лионел Меси.<br/><br/>'Кой трябва да получи наградата ли? Лео Меси. Той беше най-добър през тази година, няма съмнение в това. Да не говорим колко време играе на високо ниво и няма колебания във формата му. Това го отличава от останалите футболисти", заяви Мбапе.<br/><br/>'Понякога преживявам мачовете и се страхувам. Защото ако се провалиш, започват да се съмняват в тебе. А ако претърпиш загуба в някой голям мач, който се гледа от целия свят, веднага поставят въпроса - това ли е краят на всичко? Беше добре, но вече приключи! Но това не продължава много, за моя радост, защото във футбола няма толкова много време да му мислиш. След няколко дни идва следващата ти среща на терена и това е най-хубавото", казва 21-годишният нападател, цитиран от германското списание 'Кикер'.<br/><br/>Меси е носител на "Златната топка" пет пъти до момента- през 2009, 2010, 2011, 2012 и през 2015 година. Също пет пъти тя е ставала притежание на Кристиано Роналдо, който я е печелил през 2008, 2013, 2014, 2016 и 2017 година. Последният й притежател обаче е Лука Модрич- плеймейкърът на Реал (Мадрид), който през 2018-а заведе Хърватия на финал на Световното първенство в Русия.</p>
    </article>
  </body>
</html>