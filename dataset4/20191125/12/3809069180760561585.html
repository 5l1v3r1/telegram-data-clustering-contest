<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1418429/panathinaikos-prasini-trela-gia-mpaskonia-kai-olympiako"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T12:38:22+00:00"/>
    <meta property="og:title" content="Παναθηναϊκός: «Πράσινη» τρέλα για Μπασκόνια και Ολυμπιακό!"/>
    <meta property="og:description" content="«Παροξυσμός» επικρατεί στις τάξεις των φίλων του Παναθηναϊκού ΟΠΑΠ, τόσο για το μεγάλο ντέρμπι με τον Ολυμπιακό στις 6/12, όσο και για την αναμέτρηση της 11ης αγωνιστικής με την Μπασκόνια (28/11, 21:00)."/>
  </head>
  <body>
    <article>
      <h1>Παναθηναϊκός: «Πράσινη» τρέλα για Μπασκόνια και Ολυμπιακό!</h1>
      <h2>«Παροξυσμός» επικρατεί στις τάξεις των φίλων του Παναθηναϊκού ΟΠΑΠ, τόσο για το μεγάλο ντέρμπι με τον Ολυμπιακό στις 6/12, όσο και για την αναμέτρηση της 11ης αγωνιστικής με την Μπασκόνια (28/11, 21:00).</h2>
      <address><time datetime="2019-11-25T12:38:22+00:00">25 Nov 2019, 12:38</time> by <a rel="author" href="http://www.gazzetta.gr/dimosiografos/giorgos-kouvaris" target="_blank">Γιώργος Κούβαρης</a></address>
      <p>Την περασμένη Παρασκευή (22/11) η «πράσινη» ΚΑΕ προχώρησε σε μια διαφορετική και άκρως πρωτοποριακή κίνηση, καθώς ξεκίνησε τη διάθεση των εισιτηρίων για όλα τα εντός έδρας παιχνίδια  σε EuroLeague και EKO Basket League. </p>
      <p>Μετά το 2/2 της ομάδας σε Κάουνας και Μόναχο και την έλευση του Ρικ Πιτίνο, σήμανε... συναγερμός στις τάξεις των φιλάθλων, οι οποίοι άρχισαν να «εξαφανίζουν» τόσο τα εισιτήρια του ντέρμπι με τον Ολυμπιακό στις 6/12, όσο και αυτά του αγώνα με την Μπασκόνια (28/11). </p>
      <p>Όπως ανέφεραν στην ΚΑΕ, έχουν αρχίσει να «φεύγουν» και τα ακριβά «πακέτα» του «Six Stars Experience» με τα οποία ο κάθε φίλαθλος θα μπορεί να ζήσει μια διαφορετική εμπειρία, παρακολουθώντας ακόμα και την προπόνηση της ομάδας την παραμονή του αγώνα! </p>
    </article>
  </body>
</html>