<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/telefon-talimatiyla-tahliye-25111943.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T12:38:00+00:00"/>
    <meta property="og:title" content="&quot;Telefon Talimatıyla Tahliye&quot;"/>
    <meta property="og:description" content="CHP, Adalet Bakanlığı'nın bütçesine ilişkin görüşmeler devam ederken alternatif bütçe raporu hazırladı."/>
  </head>
  <body>
    <article>
      <h1>"Telefon Talimatıyla Tahliye"</h1>
      <h2>CHP, Adalet Bakanlığı'nın bütçesine ilişkin görüşmeler devam ederken alternatif bütçe raporu hazırladı.</h2>
      <address>
        <time datetime="2019-11-25T12:38:00+00:00">25 Nov 2019, 12:38</time>
      </address>
      <p>TBMM'de Bütçe tartışmaları Plan ve Bütçe Komisyonu'nda devam ediyor.</p>
      <p>CHP, Adalet Bakanlığı'nın bütçesine ilişkin görüşmeler devam ederken alternatif bütçe raporu hazırladı. CHP Hukuk Politikalarından Sorumlu Genel Başkan Yardımcısı Muharrem Erkek başkanlığında hukukçu milletvekilleri tarafından hazırlanan rapor, bugünkü Plan ve Bütçe Komisyonu görüşmesinde dağıtıldı.</p>
      <p>"Adaletin Kara Kaplı Defteri" başlıklı 222 sayfalık raporda, 11 bölüm ve 127 soru yer aldı.</p>
      <p>
        <b>BÜTÇEDEN FAZLA HARCAMA YAPTILAR</b>
      </p>
      <p>Raporda, Adalet Bakanlığı'nın geçen yılki ödeneklerinin birçok alt kaleminin yol ortasında yetmediği, 2020 yılında da ek ödenekler alacağı belirtildi.</p>
      <p>Raporda şu ifadeler yer aldı:</p>
      <p>
        <b>"2018 yılına 13 milyar 714 milyon TL ödenekle başlayan bakanlık, 2018 sonunda bu ödeneğin yaklaşık %124 fazlası bir harcama gerçekleştirmiş, yıl sonunda 17 milyar TL’nin üzerinde harcama gerçekleştirmiştir. Dolayısıyla, hem yargının mevcut sorunları, hem de yapısal, fiziki şartları bakımından öngörülen yeni bütçenin de yetersiz kalacağı, bu bütçenin hızlı, verimli, hukuka uygun ve etkili bir adalet politikasına yetmeyeceği açıktır."</b>
      </p>
      <p>
        <b>“3T’YE TESLİM OLDUNUZ… ‘TELEFON TALİMATIYLA TAHLİYE’”</b>
      </p>
      <p>CHP’nin hazırladığı raporda, yargıya ilişkin şu eleştiriler yer aldı:</p>
      <p>
        <b>“3Y ile geldiniz, 3T’ye teslim oldunuz… ‘Telefon Talimatıyla Tahliye’ denebilecek Rahip Brunson ve Deniz Yücel yargılamalarındaki rezaleti unutturmayacağız. Yargı bağımsızlığı yok edilirken susan siyasetçi ve yargıçlar ağır vebal altındadır.</b>
      </p>
      <p>FETÖ Borsasını, kurumların özerkliğinin yok edilmesini, yüzde 45’i tecrübesiz hakim savcıların sırtına yüklenen ağır yükleri, coğrafi teminat eksikliğini, yargı içi yeni tarikatlaşmayı, mezhepleşmeyi, memleketçiliği ve yol açtığı derin yaraları bu kitapla gözler önüne seriyoruz.</p>
      <p>İçinde adalet kalmamış ama içinde düğme aranan cüppeleri, Saray’da yapılan adli yıl açılışlarını, Saray ve Yazlık Sarayın inşaatlarını üstlenen firmayla Yargıtay binasını yapacak firmanın aynı olmasını, çay toplayanların ‘OHAL’de hukuksuzluk olmamıştır’ açıklamalarını hatırlatıyoruz.”</p>
      <p>
        <b>“BAŞKA BİR İNTİKAMI YİNE TARİKATLAR KOALİSYONUYLA ALMAKTADIR”</b>
      </p>
      <p>Raporda, davaların kamuoyu baskısı olmadığı sürece uzadığı, cezaların kısaldığı kaydedildi. Mahkeme kararlarının arka odalarda alındığının ileri sürüldüğü raporda, kararları duruşma salonundakilerden önce gazetelerde duyurulduğu kaydedildi.</p>
      <p>“Prangalı yargı” nitelemesinin yapıldığı raporda, <b>“FETÖ taktiklerini kopyalayanlar bugün başka bir intikamı yine tarikatlar koalisyonuyla almaktadır</b>” ifadeleri kullandı.</p>
      <p>
        <b>“RÜŞVET-SİYASİ PAZARLIK-KAYIRMA ÜÇGENİNİN…”</b>
      </p>
      <p>Raporda ayrıca, “<b>parası olanın dışarıda, haklı olup güçlü olmayanın içeride tutulduğu”</b> belirtildi ve <b>“Rüşvet-siyasi pazarlık-kayırma üçgeninin kurulduğu bir mevsimde adalet büsbütün buz tuttu</b>” denildi.</p>
      <figure>
        <a href="https://odatv.com/images2/2019_11/2019_11_25/1-2020_adalet_butcesi-birlesmis_metin.pdf">
          <img src="https://odatv.com/images2/2019_11/2019_11_25/ra.jpg"/>
        </a>
      </figure>
      <p>
        <b>Sami Menteş</b>
      </p>
      <p>
        <b>Odatv.com</b>
      </p>
      <figure>
        <a href="https://www.odakitap.com/metastaz-kitabi-baris-pehlivan">
          <img src="https://odatv.com/images2/2019_02/2019_02_05/metastaz-banner.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>40,059 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/butcedeki-kara-delik-20-milyar-tlyi-boyle-yuttu-16081928.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/ve-turkiye-18-kisiyi-istedi-26101854.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
        <a href="https://odatv.com/chpde-kurultay-cagrisi-27061835.html"/>
        <a href="https://odatv.com/kim-bu-chpnin-zubukleri-05061835.html"/>
        <a href="https://odatv.com/adliye-calisanlarinda-surgun-korkusu-27051842.html"/>
      </related>
    </article>
  </body>
</html>