<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/incident-v-zavod-arsenal-ima-raneni-6102516"/>
    <meta property="og:site_name" content="Vesti"/>
    <meta property="article:published_time" content="2019-11-25T12:54:00+00:00"/>
    <meta property="og:title" content="Инцидент в завод „Арсенал”, има ранени"/>
    <meta property="og:description" content="Полиция и линейки са на мястото на инцидента"/>
  </head>
  <body>
    <article>
      <h1>Инцидент в завод „Арсенал”, има ранени</h1>
      <h2>Полиция и линейки са на мястото на инцидента</h2>
      <address>
        <time datetime="2019-11-25T12:54:00+00:00">25 Nov 2019, 12:54</time>
      </address>
      <aside>
        <a href="https://vbox7.com/emb/external.php?vid=c519530439&amp;autoplay=1">Видео</a>
      </aside>
      <p>Инцидент е станал в оръжейния завод "Арсенал" в Казанлък. Според <a href="https://nova.bg/news/view/2019/11/25/269684/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B7%D0%B0%D0%B2%D0%BE%D0%B4-%D0%B0%D1%80%D1%81%D0%B5%D0%BD%D0%B0%D0%BB-%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0/">NOVA</a> трима служители на оръжейницата са пострадали.</p>
      <p>Запалило се е вещество, което е обгорило ръцете на две служителки, третата има изгаряния и по лицето, съобщава БГНЕС.</p>
      <p>
        <a href="https://www.vesti.bg/bulgaria/zapali-se-smetishte-v-arsenal-6098967">Запали се сметище в "Арсенал"</a>
      </p>
      <p>Пострадалите са откарани в болницата в Казанлък, където им е оказана помощ.</p>
      <p><b>Две от жените са с изгаряния по ръцете, а третата е с по-тежки изгаряния и по лицето</b>.</p>
      <p>Това съобщи кореспондент на Радио "Фокус".</p>
      <p>"В цех 130 в Завод 3 на фирма "Арсенал", който е предназначен за производство на пиротехнически изделия е възникнала трудова злополука", потвърди първоначалната информация Районният прокурор на Казанлък Таня Димитрова.</p>
      <p>Димитрова уточни, че инцидентът е станал при обработка на изделие - електровъзпламенител за неуправляема ракета. При обработка на барута в корпуса на изделието, който е бил в количество от 16 грама, при самото му пресоване е възникнало възпламеняване, което е предизвикало изгарянията по лицата и ръката на пострадалите три лица - работнички от завод "Арсенал", на 33, 34 и 44 години. И трите са контактни, в добро общо състояние, без пряка опасност за живота.</p>
      <p>
        <b>Няма нанесени материални щети, няма въздействие върху околната среда.</b>
      </p>
      <p>"На този етап от разследването не може с категоричност да се твърди каква е пряката причина за настъпването на инцидента. Извършен е оглед на местопроизшествието с участието на специалисти – технически помощници, които са иззели самото изделие, което ще бъде обект на експертното становище. В хода на образуваното досъдебно производство ще бъде назначена взривотехническа експертиза, която ще установи конкретната причина за възникване на инцидента", каза още Районният прокурор на Казанлък Таня Димитрова.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>