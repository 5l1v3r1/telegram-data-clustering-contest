<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/deti-utek-ddu-sourozenci-patrani-pcr-policie251119-hk.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T12:10:00+00:00"/>
    <meta property="og:title" content="Policisté pátrají po nezletilých sourozencích. Už pět dní jsou nezvěstní"/>
    <meta property="og:description" content="Už pět dní pátrají policisté po dvanáctileté dívce a čtrnáctiletém chlapci, kteří byli umístěni v dětském domově v Nechanicích v Královéhradeckém kraji. Ve středu oba sourozenci šli společně na vycházku, ze které se nevrátili zpět do domova."/>
  </head>
  <body>
    <article>
      <h1>Policisté pátrají po nezletilých sourozencích. Už pět dní jsou nezvěstní</h1>
      <address><time datetime="2019-11-25T12:10:00+00:00">25 Nov 2019, 12:10</time> by <a rel="author">Tomáš Kulhánek</a></address>
      <p>Policisté po nahlášení vyhlásili okamžitě pátrání. Prověřili bydliště matky, zdravotnická zařízení a další místa, kde by se mohly děti nacházet. "Jelikož se je bohužel nepodařilo do současné doby najít, obracíme se na veřejnost s žádostí o pomoc. Pokud je někdo spatří, zavolejte na linku 158 nebo informaci sdělte na jakékoliv služebně," žádá mluvčí hradeckých policistů Iva Kormošová.</p>
      <p>Dvanáctiletá Markéta Janků je vysoká 140 až 145 centimetrů, hubené postavy, má rovné hnědé vlasy a hnědé oči. Na sobě by mohla mít modrozelenou bundu a modré rifle. Poznávacím znamením může být její zhoršená výslovnost.</p>
      <p>Čtrnáctiletý Patrik Palouček je vysoký 150 až 160 centimetrů, hubené postavy, má krátké rovné hnědé vlasy a hnědé oči. Oblečený byl do červenožluté bundy, modrých riflí a černého kulichu. I u něj může být poznávacím znamením zhoršená výslovnost.</p>
      <figure>
        <img src="https://g.denik.cz/17/b2/tragicka-smrtelna-dopravni-nehoda-auto-2oa-sveti-pcr-policie251119-hk5_denik-150-3x2.jpg"/>
      </figure>
      <aside>
        <a href="https://hradecky.denik.cz/nehody/dopravni-nehoda-stret-srazka-kolize-auto-2oa-hradec-jicin251119-hk.html">FOTO: Řidič nedal přednost, nehodu nepřežil Přečíst článek ›</a>
      </aside>
    </article>
  </body>
</html>