<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/british-asawang-pinay-na-dinukot-ng-asg-sinagip.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-25T12:03:52+00:00"/>
    <meta property="og:title" content="British, asawang Pinay na dinukot ng ASG sinagip"/>
    <meta property="og:description" content="HAWAK na ng mga awtoridad ang negosyanteng British national at asawa nitong Pinay na dinukot ng mga miyembro ng Abu Sayyaf Group (ASG) sa Zamboanga Del Sur."/>
  </head>
  <body>
    <article>
      <h1>British, asawang Pinay na dinukot ng ASG sinagip</h1>
      <address>
        <time datetime="2019-11-25T12:03:52+00:00">25 Nov 2019, 12:03</time>
      </address>
      <p>HAWAK na ng mga awtoridad ang negosyanteng British national at asawa nitong Pinay na dinukot ng mga miyembro ng Abu Sayyaf Group (ASG) sa Zamboanga Del Sur.</p>
      <p>Sa panayam kay Lt. General Cirilito Sobejana, commander ng Armed Forces of the Phi­lippines-Western Min­danao Command (AFP-Wesmincom), sinagip umano ang mag-asawan­g sina Allan at Wilma Hyrons, bago mag-alas-9:00 nang umaga kahapon sa boundary ng Brgy. Silangkan at Brgy. Taha, Parang, Sulu.</p>
      <p>Dinukot ang mga ito noong Oktubre 4 sa beach resort na pag-aari ng mga biktima sa Tukuran, Zamboanga Del Sur.</p>
      <related>
        <h4>Related Posts</h4>
        <a href="https://www.abante.com.ph/atimonan-one-ecc-bawiin.htm"/>
        <a href="https://www.abante.com.ph/cellphone-ng-mambabatas-pambabae-ang-ringtone.htm"/>
        <a href="https://www.abante.com.ph/asset-na-tanod-niresbakan.htm"/>
      </related>
      <p>Napag-alaman na nagkaroon ng engkwentro ang mga sundalo at mga miyembro ng ASG na may bitbit sa mag-asawan­g Hyrons sa lugar na umabot sa may 10 minuto.</p>
      <p>Matapos na makitang dehado sila ay nagkanya-kanya umanong takas ang mga terorista at iniwan na nila ang mag-asawang bihag kaya na-rescue ito ng tropa ng pamahalaan.</p>
      <p>Dinala na ang mag-asawang biktima sa pagamutan upang sumailalim sa medical exa­mination para masiguro na wala silang anumang karamdaman sa kalusugan at pagkatapos ay sasailalim sila sa custodial debriefing ayon naman kay Sobejana.(Edwin Balasa)</p>
      <related>
        <a href="https://www.abante.com.ph/pnp-may-facial-sketch-ng-suspek-sa-dinukot-na-briton-pinay.htm"/>
        <a href="https://www.abante.com.ph/cctv-footages-sa-pagdukot-sa-briton-misis-hawak-na-ng-pulisya.htm"/>
        <a href="https://www.abante.com.ph/mga-bisitang-dayuhan-pinag-iingat-ng-palasyo.htm"/>
      </related>
    </article>
  </body>
</html>