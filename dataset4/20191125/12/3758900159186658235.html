<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-koreanka-kim-sei-young-z-najwyzsza-premia-w-kobiecym-golfie,nId,3354022"/>
    <meta property="og:site_name" content="RMF24"/>
    <meta property="article:published_time" content="2019-11-25T12:51:08+00:00"/>
    <meta property="og:title" content="Koreanka Kim Sei Young z najwyższą premią w kobiecym golfie"/>
    <meta property="og:description" content="26-letnia Kim Sei Young z Korei Południowej otrzymała najwyższą premię w kobiecym golfie - 1,5 mln dol. za zwycięstwo w turnieju CME Group Tour Championship w Naples na Florydzie."/>
  </head>
  <body>
    <article>
      <h1>Koreanka Kim Sei Young z najwyższą premią w kobiecym golfie</h1>
      <address><time datetime="2019-11-25T12:51:08+00:00">25 Nov 2019, 12:51</time> by <a rel="author" href="https://www.rmf24.pl/tylko-w-rmf24/urszula-gwiazda" target="_blank">Urszula Gwiazda</a></address>
      <p>
        <b>26-letnia Kim Sei Young z Korei Południowej otrzymała najwyższą premię w kobiecym golfie - 1,5 mln dol. za zwycięstwo w turnieju CME Group Tour Championship w Naples na Florydzie.</b>
      </p>
      <figure>
        <img src="https://i.iplsc.com/koreanka-kim-sei-young-z-najwyzsza-premia-w-kobiecym-golfie/0009EU4TXYY03I8N-C123-F4.png"/>
        <figcaption>Koreanka Kim Sei Young z najwyższą premią w kobiecym golfie<cite>/RITCHIE B. TONGO /PAP/EPA</cite></figcaption>
      </figure>
      <p><b>W klasyfikacji końcowej Azjatka wyprzedziła Brytyjkę Charley Hull.</b> Na trzeciej pozycji ex aequo uplasowały się reprezentantki Stanów Zjednoczonych Danielle Kang i Nelly Korda.<br/><br/>Z kolei szóste miejsce zajęła starsza siostra Nelly, Jessica Korda. To córki znanego przed laty czeskiego tenisisty Petra Kordy, zwycięzcy wielkoszlemowego Australian Open w 1998 roku w grze pojedynczej i dwa lata wcześniej w podwójnej.<br/><br/><b>Kim Sei Young odniosła na Florydzie dziesiąte w karierze zwycięstwo w imprezie cyklu LPGA Tour.</b><br/><br/>To był kolejny rok dominacji południowokoreańskich golfistek, które triumfowały w niemal połowie turniejów rangi LPGA Tour. Zawodniczki z tego kraju zanotowały 15 wygranych, a najwięcej Ko Jin Young cztery, Kim Sei Young trzy.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Fsport%2Fnews-skandal-w-holandii-marco-van-basten-krzyknal-sieg-heil%2CnId%2C3353933%3Fparametr%3Dembed_tyt">Skandal w Holandii. Marco van Basten krzyknął „sieg heil”!</a>
      </p>
    </article>
  </body>
</html>