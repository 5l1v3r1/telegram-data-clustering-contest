<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402560/%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%A7%D9%86%D8%A7%D8%B1-%D8%B5%D8%AF-%D8%AF%D8%A7%D9%86%D9%87-%DB%8C%D8%A7%D9%82%D9%88%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T12:03:01+00:00"/>
    <meta property="og:title" content="برگزاری جشنواره «انار؛ صد دانه یاقوت»"/>
    <meta property="og:description" content="نهمین جشنواره «انار؛ صد دانه یاقوت» از ۱ تا ۱۸ آذرماه در فرهنگسرای اشراق برگزار می‌شود."/>
  </head>
  <body>
    <article>
      <h1>برگزاری جشنواره «انار؛ صد دانه یاقوت»</h1>
      <address><time datetime="2019-11-25T12:03:01+00:00">25 Nov 2019, 12:03</time> by <a rel="author">لیلا امیدی</a></address>
      <p>نهمین جشنواره «انار؛ صد دانه یاقوت» از ۱ تا ۱۸ آذرماه در فرهنگسرای اشراق برگزار می‌شود.</p>
      <p>به گزارش ایسنا، به نقل از مراکز فرهنگی هنری منطقه چهار ، رضا دوستعلی - مدیر فرهنگی هنری منطقه چهار و رییس فرهنگسرای اشراق -<b> </b>با اعلام این خبر بیان کرد: این جشنواره با هدف گسترش و تقویت خوداتکایی، خودباوری و عزت ملی با شعار «سلامت خانواده و رونق تولید» در سال رونق تولید به منظور معرفی و آشنایی مخاطبان با میوه انار، مشتقات، مشخصات، مزایا و خواص آن و حمایت از باغداران و تولیدکنندگان انار و ایجاد فرصت ارتباط مستقیم به منظور رونق‌بخشی به کسب و کار آنان و ایجاد فضا و بستری سالم، متنوع و بانشاط، آرام و امن برای غنی‌سازی اوقات فراغت و دانش‌افزایی و ارتقای شناخت خانواده‌ها از موضوعات فرهنگی و اجتماعی با مشارکت شهرداری منطقه ۴ و بخش خصوصی اجرا می‌شود.</p>
      <p>او افزود: این جشنواره در بخش‌های متنوع شامل انار و مشتقات آن، نمایشگاه سوغات  استان‌ها و صنایع دستی اقوام، نمایشگاه فرش و برنامه‌های فرهنگی هنری تدارک دیده شده است، که به منظور آشنایی شهروندان با میراث فرهنگی هنری اقوام مختلف، تولیدات هنری و صنایع دستی، هنرهای خانگی و فرهنگی هنری نقاط مختلف ایران به مدت ۱۸ روز در فرهنگسرای اشراق برگزار خواهد شد.</p>
      <p>دوستعلی با اشاره به برگزاری هشت دوره این جشنواره یادآور شد: پیشینه اجرا، این جشنواره را به عنوان برنامه‌ شاخص و متمایزی تبدیل کرده است که همواره مشارکت خوب تولید و عرضه‌کنندگان انار و نیز محصولات فرهنگی هنری و از سوی دیگر استقبال شایان شهروندان را به همراه داشته است و لذا در برنامه امسال هم اهتمام و تلاش‌مان این خواهد بود تا جشنواره در فضایی بانشاط، آرام و امن نسبت به عرضه محصولات باکیفیت با استانداردهای قابل قبول به مخاطبان اجرا شود.</p>
      <p>فرهنگسرای اشراق در فلکه دوم تهرانپارس، انتهای خیابان جشنواره قرار دارد. علاقه‌مندان برای کسب اطلاعات بیشتر با شماره تلفن ۷۷۳۲۶۷۷۷ و ۷۷۳۲۳۷۷۷ تماس بگیرند و یا به نشانی eshragh.farhangsara.ir مراجعه کنند.</p>
      <p>انتهای پیام</p>
    </article>
  </body>
</html>