<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359586"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-25T12:56:00+00:00"/>
    <meta property="og:title" content="У Равницама служен парастос цивилима убјеним 1943."/>
    <meta property="og:description" content="Представници општинске Борачке организације, СУБНОР-а и мјештани положили су данас вијенце на мјесном гробљу у Равницама код Новог Града гдје су спомен-обиљежја погинулим у Другом свјетском рату и протеклом одбрамбено-отаџбинском рату."/>
  </head>
  <body>
    <article>
      <h1>У Равницама служен парастос цивилима убјеним 1943.</h1>
      <address>
        <time datetime="2019-11-25T12:56:00+00:00">25 Nov 2019, 12:56</time>
      </address>
      <p>
        <i>Представници општинске Борачке организације, СУБНОР-а и мјештани положили су данас вијенце на мјесном гробљу у Равницама код Новог Града гдје су спомен-обиљежја погинулим у Другом свјетском рату и протеклом одбрамбено-отаџбинском рату.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1520/152026.jpg"/>
        <figcaption>Полагање вијенаца на мјесном гробљу у Равницама код Новог Града<br/>Фото: СРНА</figcaption>
      </figure>
      <p>Код спомен-обиљежја за 168 цивила које су усташе убиле на данашњи дан 1943. године парастос је служио свештеник Небојша Њежић.</p>
      <p>Члан Борачке организације из овог мјеста Љубиша Павковић рекао је да до данас није утврђен тачан број жртава, с обзиром на то да су у том погрому неке породице затрте.</p>
      <p>- СУБНОР и Борачка организација Нови Град сваке године 25. новембра одају почаст жртвама - дјеци, женама и старцима - навео је Павковић.</p>
      <p>У Другом свјетском рату страдало је 205 мјештана Равница, а у протеклом рату 11 бораца Војске Републике Српске и пет цивила.</p>
    </article>
  </body>
</html>