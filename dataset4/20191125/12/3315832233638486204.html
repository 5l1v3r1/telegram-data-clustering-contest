<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/162df01a237fd86c/preturile-locuintelor-noi-din-chisinau-la-final-de-an.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T12:21:19+00:00"/>
    <meta property="og:title" content="Prețurile locuințelor noi din Chișinău, la final de an"/>
    <meta property="og:description" content="Locuințele noi din Moldova sunt concentrate cu precădere în Chișinău și în preajma acestuia. Cele mai multe ansambluri rezidențiale noi au fost construite în sectorul Centru din Chișinău. Conform site-ului de imobiliare Korter.md, în prezent sunt 60 de complexe rezidențiale care au locuințe de vânzare în Centru Chișinău. Potrivit aceleiași surse, în capitala Moldovei sunt peste 150 de ansambluri rezidențiale noi."/>
  </head>
  <body>
    <article>
      <h1>Prețurile locuințelor noi din Chișinău, la final de an</h1>
      <address><time datetime="2019-11-25T12:21:19+00:00">25 Nov 2019, 12:21</time> by <a rel="author">Jurnal.md</a></address>
      <p>
        <b>Locuințele noi din Moldova sunt concentrate cu precădere în Chișinău și în preajma acestuia. Cele mai multe ansambluri rezidențiale noi au fost construite în sectorul Centru din Chișinău. Conform <a href="https://korter.md/">site</a>-ului de imobiliare Korter.md, în prezent sunt 60 de complexe rezidențiale care au locuințe de vânzare în Centru Chișinău. Potrivit aceleiași surse, în capitala Moldovei sunt peste 150 de ansambluri rezidențiale noi.</b>
      </p>
      <p>Prețul locuințelor noi începe de la 350 de euro/mp și ajunge chiar și până la 1.300 euro/mp. Cele mai mici prețuri se înregistrează în sectorul Poșta Veche, iar cele mai mari în Centru.</p>
      <p>
        <b>Complexe locative date în folosință în 2019</b>
      </p>
      <p>Piața imobiliară din Chișinău s-a îmbogățit cu 74 de ansambluri rezidențiale în acest an. 29 dintre noile construcții se află în sector Centru Chișinău.</p>
      <p>Dintre noile ansambluri date în folosință în 2019, cele mai mici prețuri se înregistrează în Complex Nicons Residence și Bloc Locativ Dimo 26. Conform datelor Korter.md, prețurile în cele două ansambluri pornesc de la 350 euro/mp, respectiv 390 euro/mp. Din cele 74 complexe locative, 8 au prețuri de minim 1.000 euro/mp. Cel mai exclusivist complex locativ dat în folosință în acest an este Complex Ambasador Residence. Acesta este format din 87 de apartamente cu 2,3 sau 4 camere. „Arhitectura întregului ansamblu de locuințe este concepută estetic, cu ambianțe spectaculoase gândite pentru viitorii locatari. Rezultatul este o locuință elegantă, plină de stil și personalitate, cu acces direct în parcul Dendrarium”, transmite constructorul complexului locativ. Mai mult acesta transmite că clienții au posibilitatea individualizării apartamentelor.</p>
      <p>Unul dintre cele mai populare ansambluri locative inaugurate în acest an este Complex Old Town Residence. <a href="https://korter.md/complex-locativ-old-town-chisinau">Acesta</a> este format din 88 apartamente spațioase și luminoase cu 1, 2, 3 sau 4 camere. „Blocul Old Town Residence Columna este proiectat în vecinătatea proiectului Old Town din str. Alexandru cel Bun și ține să păstreze aceleași procedee sigure și de calitate în construcție cu utilizarea materialelor doar din clasa premium. Prin aspectul său architectural, îmbogățit cu elemente business modern, blocul dat tinde să înfrumusețeze străzile orașului și să bucure privirile locuitorilor și ale oaspeților capitalei”, precizează AlimConstruct Grup, dezvoltatorul imobiliar al ansamblului. Locuințele din cadrul complexului au suprafețe cuprinse între 48 și 183 mp, iar prețul pornește de la 999 euro/mp. Astfel, prețul unui apartament cu două camere pornește de la 78.000 de euro și poate trece de pragul de 100.000 de euro, în funcție de suprafața totală.</p>
      <p>Un alt instrument foarte util pe care Korter.md îl pune la dispoziția vizitatorilor este graficul de prețuri. Astfel vom putea afla care a fost prețul/mp în fiecare lună din acest an, dar și evoluția acestuia.</p>
      <p>Din portofoliul Korter.md face parte și site-ul de anunțuri de vânzare locuințe Flatfy.ro. <a href="https://flatfy.ro/">Acesta</a> reunește pe propria platformă toate anunțurile de vânzare apartamente, case și terenuri din România, dar și anunțurile cu oferte de chirie. Anunțurile sunt listate pe categorii, iar vizitatorii pot selecta doar anunțurile din orașul dorit.</p>
    </article>
  </body>
</html>