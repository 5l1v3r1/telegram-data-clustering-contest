<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/un-barbat-din-iasi-a-ajuns-in-coma-dupa-ce-a-mancat-o-conserva-de-peste-facuta-in-casa-18614602"/>
    <meta property="og:site_name" content="Gândul"/>
    <meta property="article:published_time" content="2019-11-25T12:22:49+00:00"/>
    <meta property="og:title" content="Un bărbat din Iaşi a ajuns în comă, după ce a mâncat o conservă de peşte făcută în casă"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Un bărbat din Iaşi a ajuns în comă, după ce a mâncat o conservă de peşte făcută în casă</h1>
      <h2>Un bărbat din Iaşi este internat la Spitalul de Boli Infecţioase, fiind diagnosticat cu botulism, după ce a mâncat o conservă de peşte preparată în casă. Acesta este în comă, internat în secţia de Anestezie Terapie Intensivă.</h2>
      <address><time datetime="2019-11-25T12:22:49+00:00">25 Nov 2019, 12:22</time> by <a rel="author" href="https://www.gandul.info/autor/ilinca-nazarie" target="_blank">Ilinca Nazarie</a></address>
      <p>Bărbatul a ajuns la Spitalul de Boli Infecţioase din Iaşi pentru că se simţea rău. Starea lui s-a agravat, astfel că acum este internat în secţia de Anestezie Terapie Intensivă şi este în comă.</p>
      <p>„Este vorba despre un pacient în vârstă de 68 de ani, din judeţul Iaşi, care se internează pentru tot ceea ce înseamnă tablou clinic caracteristic pentru botulism, după ce a consumat o conservă de peşte preparată în casă. Peştele este cel care, menţinut în condiţii de anaerobioză, adică fără oxigen, deci în astfel de conserve, poate transmite această infecţie", a declarat Carmen Dorobăţ, managerul Spitalului de Boli Infecţioase din Iaşi.</p>
      <p>Medicul susţine că, în această perioadă, mai ales că se ţine post şi sunt şi dezlegări la peşte, oamenii trebuie să fie atenţi la calitatea cărnii de peşte pe care o consumă.</p>
      <p>„Botulismul poate avea şi forme grave, chiar poate pune problema unei internări la spital. Poate duce şi la deces, prin manifestări de insuficienţă respiratorie acută sau suprainfecţii, dacă este vorba despre o stază pulmonară care se prelungeşte pentru o perioadă mai mare de timp", a declarat Dorobăţ.</p>
      <related>
        <h4>Citeşte şi</h4>
        <a href="https://www.gandul.info/stiri/orban-despre-psd-ne-au-lasat-astia-un-buget-facut-praf-18614446?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/veste-incredibila-s-ar-putea-schimba-varsta-de-obtinere-a-permisului-auto-18614411?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>