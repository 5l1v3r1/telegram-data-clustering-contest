<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/fenovete-na-junajted-skochiha-na-uuduard-zaradi-sar-aleks-fargjusan.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Феновете на &quot;Юнайтед&quot; скочиха на Уудуърд заради сър Алекс Фъргюсън"/>
    <meta property="og:description" content="Камерите уловиха разгорещен спор между легендарния мениджър и изпълнителния директор на клуба"/>
  </head>
  <body>
    <article>
      <h1>Феновете на "Юнайтед" скочиха на Уудуърд заради сър Алекс Фъргюсън</h1>
      <h2>Камерите уловиха разгорещен спор между легендарния мениджър и изпълнителния директор на клуба</h2>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>Привържениците на "Манчестър Юнайтед" реагираха остро в социалните мрежи, след като се появиха кадри от разгорещен спор между легендарния мениджър на тима сър Алекс Фъргюсън и изпълнителния директор Ед Уудуърд от равенството 3:3 срещу "Шефилд Юнайтед".</p>
      <p>"Червените дяволи" стигнаха до точката, след като първоначално изоставаха с 0:2, но в рамките на осем минути успяха да обърнат за 3:2, преди в крайна сметка срещата да завърши наравно.</p>
      <figure>
        <iframe data-src="https://twitter.com/DeGeaFacts/status/1198655363307851777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Фъргюсън и бившият изпълнителен директор Дейвид Гил бяха на "Брамал Лейн" в компанията на Уудуърд. По време на двубоя обаче имаше напрежение между шотландеца и Уудуърд. Двамата са забелязани как спорят ожесточено, а изпълнителният директор крещи и жестикулира към бившия мениджър.</p>
      <figure>
        <iframe data-src="https://twitter.com/EiFSoccer/status/1198660717211275269?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>След като феновете на "червените дяволи" се запознаха с кадрите, излъчени по телевизията, те изразиха недоволството си в "Туитър". Запалянковците се обединяват около мнението, че е време Ед Уудуърд да си ходи.</p>
      <p>"Манчестър Юнайтед" записа най-лошия си старт във Висшата лига от сезон 1988/89. Тимът на Оле Гунар Солскяер е на 9-ото място в класирането, на 20 точки зад лидера "Ливърпул". </p>
    </article>
  </body>
</html>