<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_gazovi-peregovori-nazvali-datu-nastupnoyi-zustrichi-ukrayini-rosiyi-ta-es/939749"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T12:52:00+00:00"/>
    <meta property="og:title" content="Газові переговори: назвали дату наступної зустрічі України, Росії та ЄС"/>
    <meta property="og:description" content="Тристоронні переговори між Україною, Росію та ЄС про транзит газу можуть відбутися 29 листопада. &quot;Зустріч потенційно заплановано на п'ятницю 29 листопада. Але вона може відбутися у різному режимі: відеоконференції чи очному. Це ми у середу вирішимо&quot;, - заявив заступник міністра енергетики ..."/>
  </head>
  <body>
    <article>
      <h1>Газові переговори: назвали дату наступної зустрічі України, Росії та ЄС</h1>
      <address><time datetime="2019-11-25T12:52:00+00:00">25 Nov 2019, 12:52</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939749_w_300.jpg?v=0"/>
        <figcaption>Попередні переговори про транзит газу пройшли у Брюсселі 28 жовтня. Фото: Depositphotos</figcaption>
      </figure>
      <p>Тристоронні переговори між Україною, Росію та ЄС про транзит газу можуть відбутися 29 листопада.</p>
      <p>"Зустріч потенційно заплановано на п'ятницю 29 листопада. Але вона може відбутися у різному режимі: відеоконференції чи очному. Це ми у середу вирішимо", - заявив заступник міністра енергетики РФ <b>Анатолій Яневський</b>, передає "<a href="https://www.kommersant.ru/">Коммерсантъ</a>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_gaz-zi-znizhkami-u-naftogazi-poyasnili-chim-manipulyuye-putin/938341"/>
      </related>
      <p>Попередні переговори про транзит газу пройшли у Брюсселі 28 жовтня. Після тристоронньої зустрічі віце-президент Єврокомісії <b>Марош Шефчович</b> висловив розчарування. Зазначив, що не вдалося домовитись щодо тривалості контракту, обсягів і тарифів. За його словами, параметри, які він представив, прийнятні для українських партнерів, але росіяни на них не погоджувалися.</p>
      <p>Україна готова укласти з Росією довгостроковий контракт на транзит газу терміном на 10 років з фіксованими обсягами транзиту. Також відповідальністю сторін за порушення угоди. Новий контракт планують укласти за європейськими правилами. Для цього в Україні ухвалили закон про анбандлінг Нафтогазу. Він передбачає створення незалежного від Нафтогазу оператора ГТС.</p>
      <blockquote>Контракт на транзит російського газу закінчується 31 грудня 2019 року. Щороку транзит газу приносить Україні $3 млрд доходів.</blockquote>
    </article>
  </body>
</html>