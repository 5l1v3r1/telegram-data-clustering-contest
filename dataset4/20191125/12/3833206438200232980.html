<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Dovedoha-v-suda-moldoveca-koito-ubi-mlad-muzh-vuv-Varna-916538"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T12:36:00+00:00"/>
    <meta property="og:title" content="Доведоха в съда молдовеца, който уби млад мъж във Варна"/>
    <meta property="og:description" content="Окръжната прокуратура във Варна внесе искане във Варненския окръжен съд за вземане мярка за неотклон..."/>
  </head>
  <body>
    <article>
      <h1>Доведоха в съда молдовеца, който уби млад мъж във Варна</h1>
      <address>
        <time datetime="2019-11-25T12:36:00+00:00">25 Nov 2019, 12:36</time>
      </address>
      <p>Окръжната прокуратура във Варна внесе искане във Варненския окръжен съд за вземане мярка за неотклонение "задържане под стража“ на 33-годишния Анатоли от Молдова, който уби млад мъж във Варна. Преди малко той бе докаран в съда, предаде репортер на <b>Varna24.bg</b>.</p>
      <p>Припомняме, че 33-годишният гражданин на Молдова Анатоли М. е задържан до 72 часа с постановление на прокурор в Окръжната прокуратура във Варна, след като е бил привлечен като обвиняем за умишлено убийство по член 115 от НК.</p>
      <p>Досъдебното производство по случая е образувано в петък, 22 ноември. Тогава около 8 часа сутринта във Варна възникнал скандал между 30-годишния Николай Н. и свидетели. Пострадалият отишъл на адреса рано сутринта с приятелката си. В жилището на неговия познат се намирали още трима мъже, един от които молдовският гражданин Анатоли М., постоянно пребиваващ в България от 2002 г. </p>
      <p>Николай се държал агресивно с останалите мъже. На излизане от дома Анатоли намушкал с нож Николай, като успял да му пререже артерия. Малко по-късно в болницата пострадалият починал.</p>
    </article>
  </body>
</html>