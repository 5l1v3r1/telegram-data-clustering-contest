<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807421/%D8%A7%D8%AB%D8%B1%D8%A7%D8%AA-%D9%85%D9%88%D8%A7%D8%AC%D9%87%D9%87-%DA%A9%D9%88%D8%AA%D8%A7%D9%87%E2%80%8C%D9%85%D8%AF%D8%AA-%D8%A8%D8%A7-%D8%B0%D8%B1%D8%A7%D8%AA-%D9%85%D8%B9%D9%84%D9%82-pm-%D8%A7%D8%B2-%D8%B3%D9%88%DB%8C-%D9%85%D8%AD%D9%82%D9%82%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%AD%DA%A9%DB%8C%D9%85-%D8%B3%D8%A8%D8%B2%D9%88%D8%A7%D8%B1%DB%8C-%D8%A8%D8%B1%D8%B1%D8%B3%DB%8C-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:56:00+00:00"/>
    <meta property="og:title" content="با همکاری پژوهشگران بین‌المللی؛ اثرات مواجهه کوتاه‌مدت با ذرات معلق «PM» از سوی محققان دانشگاه حکیم سبزواری بررسی شد"/>
    <meta property="og:description" content="در پژوهش مشترک محققان دانشگاه حکیم سبزواری با پژوهشگران بین‌المللی اثرات مواجهه کوتاه مدت با ذرات معلق (PM) در روز‌های همراه با گردوغبار و بدون گردوغبار با مرگ و میر در ایران بررسی شد."/>
  </head>
  <body>
    <article>
      <h1>با همکاری پژوهشگران بین‌المللی؛ اثرات مواجهه کوتاه‌مدت با ذرات معلق «PM» از سوی محققان دانشگاه حکیم سبزواری بررسی شد</h1>
      <h2>در پژوهش مشترک محققان دانشگاه حکیم سبزواری با پژوهشگران بین‌المللی اثرات مواجهه کوتاه مدت با ذرات معلق (PM) در روز‌های همراه با گردوغبار و بدون گردوغبار با مرگ و میر در ایران بررسی شد.</h2>
      <address>
        <time datetime="2019-11-25T12:56:00+00:00">25 Nov 2019, 12:56</time>
      </address>
      <p>به گزارش خبرنگار دانشجو، در پژوهش مشترک محققان دانشگاه حکیم سبزواری با پژوهشگران اسپانیایی، ایتالیایی، استرالیایی و دانشگاه شهید بهشتی، <b>اثرات مواجهه کوتاه مدت با ذرات معلق(PM) در روزهای همراه با گردوغبار و بدون گردوغبار با مرگ و میر در ایران</b> بررسی شد.</p>
      <p>فاطمه میوانه دانشجوی دکترای<b> دانشگاه حکیم سبزواری</b> با اشاره به اینکه وجود <b>غلظت بالای ذرات معلق</b> در طوفان‌های گردو غباری و هوای آلوده تاثیر مخربی بر سلامت شهروندان می‌گذارد، گفت: در این پژوهش به بررسی اثر این ذرات بر سلامت شهرندان ساکن شهر‌های بزرگ ایران از جمله کلان شهر تهران و شهر اهواز پرداخته شد.<br/><br/>وی ادامه داد: در همین راستا پس از شناسایی روز‌های دارای PM ۱۰ (ذرات معلق با قطر کمتر از ۱۰) با غلظت بیشتر از ۱۵۰ میکروگرم بر متر مکعب و بررسی نسبت بین PM ۱۰ و) PM ۲.۵ ذرات معلق با قطر کمتر از ۲.۵) در طی سال‌های ۲۰۱۴ تا ۲۰۱۷ ارتباط مرگ و میر روزانه با این ذرات در دو شهر تهران و اهواز با استفاده از مدل (Case-Crossover) مبتنی بر رگرسیون پواسون مشروط مورد تجزیه و تحلیل قرار گرفت.<br/><br/>دانشجوی دکتری آب و هواشناسی دانشگاه حکیم سبزواری گفت: نتایج جالب توجه این مطالعه گویای این مطلب است که اثرگزاری PM ۱۰ در شهر اهواز بدون تاخیر زمانی وجود ارتباط معنی دار آن با افزایش مرگ و میر روزانه بوده است در حالی که در شهر تهران PM ۲.۵ بیشترین معنی داری این ارتباط را با تاخیر زمانی ۲ و ۳ روزه نشان داده است.<br/><br/>وی ادامه داد: همچنین ذرات معلق با قطر کمتر از ۲.۵ ارتباط معنی داری با مرگ و میر‌های روزانه در اهواز نداشته اند.<br/><br/>میوانه یادآورشد: این پژوهش بصورت مشترک بین پژوهشگران دانشگاه‌های حکیم سبزواری، علوم پزشکی شهید بهشتی، موسسه ارزیابی محیط زیست و تحقیقات آب بارسلونا اسپانیا، گروه اپیدمیولوژی لاتزیو ایتالیا، گروه بهداشت عمومی و پیشگیری پزشکی دانشگاه موناش استرالیا انجام پذیرفت.<br/><br/>وی خاطرنشان کرد: نتایج حاصل از این پژوهشی در مقاله‌ای با عنوان https://doi.org/ ۱۰.۱۰۱۶ /j.envint. ۲۰۱۹.۱۰۵۲۹۹ در نشریه Environment International با IF: ۷.۹۴۳ که جزو ده درصد برتر نشریات ENVIROMENTAL SCIENCES می‌باشد، منتشر شده است.</p>
    </article>
  </body>
</html>