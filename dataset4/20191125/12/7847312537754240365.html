<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474553-safjan-wydal-wyrok-w-tsue-a-teraz-straszy"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T12:32:22+00:00"/>
    <meta property="og:title" content="Wydał wyrok, a teraz straszy? Safjan po orzeczeniu TSUE: &quot;Istnieje ryzyko powstania ogromnego chaosu prawnego&quot;"/>
    <meta property="og:description" content="&quot;Nie mam ochoty na interpretację takich wypowiedzi. Odbiegają od standardu, którym się posługuję, nie będę więc wchodził w takie polemiki. Ale twierdzenie, że Trybunał potwierdził stanowisko prezentowane przez polski..."/>
  </head>
  <body>
    <article>
      <h1>Wydał wyrok, a teraz straszy? Safjan po orzeczeniu TSUE: "Istnieje ryzyko powstania ogromnego chaosu prawnego"</h1>
      <address><time datetime="2019-11-25T12:32:22+00:00">25 Nov 2019, 12:32</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Najpierw uzasadnienie, które każda ze stron może sobie tłumaczyć w dowolny sposób, a teraz wywiad, który wprowadza jeszcze więcej chaosu. Prof. Marek Safjan, który odczytywał wyrok TSUE z 19 listopada, udzielił teraz wywiadu „Rzeczpospolitej”. Twierdzi w nim, że wszystko jest jasne, ale oprócz tego wprowadza w kwestię interpretacji orzeczenia Trybunału jeszcze więcej chaosu.</b>
      </p>
      <p>CZYTAJ TAKŻE:<a href="https://wpolityce.pl/polityka/474538-znamy-taktyke-kasty-sedziowskiej-po-wyroku-tsue">Znamy taktykę „kasty” sędziowskiej po wyroku TSUE! Ponownie wzywa sędziów opiniowanych przez KRS do powstrzymania się od orzekania</a></p>
      <p>CZYTAJ RÓWNIEŻ:<a href="https://wpolityce.pl/polityka/474346-so-zazadal-listy-poparcia-kandydatow-do-nowej-krs">W co gra SO w Olsztynie? Po wyroku TSUE sąd nakazał przedstawienie list poparcia kandydatów do nowej KRS. CIS odpowiada</a></p>
      <blockquote>Wyroki TSUE są wiążące dla wszystkich sądów państw Unii. One decydują, jak stosować interpretacje w danych okolicznościach i stanach faktycznych.(…). Nasz wyrok jest bardzo wyraźną wskazówką i przesłaniem dla SN. Otrzymał instrukcję, w jaki sposób i według jakich kryteriów ma dokonać własnej oceny. Te kryteria są jednoznaczne i wiążące.</blockquote>
      <p>– stwierdził prof. Marek Safjan w rozmowie z „Rzeczpospolitą”.</p>
      <p>Co do „wyraźnej wskazówki”, to jest kwestia wielce polemiczna, nad którą głowią się dzisiaj polscy prawnicy i to po obu stronach politycznej barykady. Co do polityki, to Marek Safjan odniósł się także do wypowiedzi Zbigniewa Ziobry, który po wyroku TSUE stwierdził, że był on porażką „kasty” sędziowskiej.</p>
      <blockquote>Nie mam ochoty na interpretację takich wypowiedzi. Odbiegają od standardu, którym się posługuję, nie będę więc wchodził w takie polemiki. Ale twierdzenie, że Trybunał potwierdził stanowisko prezentowane przez polski rząd, opiera się na głębokim nieporozumieniu. Polski rząd używał podstawowego argumentu, że te kwestie nie należą do kompetencji TSUE. Słyszałem też z ust ważnych polskich polityków, że same pytania mają charakter polityczny i taka też jest nasza odpowiedź</blockquote>
      <p>– powiedział Safjan w wywiadzie dla „Rzeczpospolitej”.</p>
      <p>CZYTAJ RÓWNIEŻ:<a href="https://wpolityce.pl/polityka/473630-wiceminister-sprawiedliwosci-ten-wyrok-jest-porazka-kasty">TYLKO U NAS. TOP 6 najważniejszych punktów orzeczenia TSUE! Wiceminister sprawiedliwości: To porażka „nadzwyczajnej kasty”</a></p>
      <p>Dla sędziego Safjana wszystko w czytanym przez niego wyroku TSUE jest jasne i oczywiste. Nie kryje on jednak, że „oczywistym” jest chaos prawny, który grozi nam po wyroku Trybunału. Sam sędzia Marek Safjan nie ma w tej sprawie żadnych wątpliwości.</p>
      <blockquote>
        <b>Istnieje ryzyko powstania ogromnego chaosu prawnego</b>
      </blockquote>
      <p>– konkluduje prof. Marek Safjan.</p>
      <p>To ostatnie zdanie wywiadu, z „Rzeczpospolitej” jest symboliczne dla wyroku TSUE z 19 listopada i rzeczywistych intencji sędziów Trybunału. Tylko kto weźmie odpowiedzialność za ten chaos?</p>
      <p>„Rzeczpospolita”, WB</p>
    </article>
  </body>
</html>