<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Biznis/a546788/Er-Srbija-pobedila-na-tenderu-za-letove-sa-aerodroma-Morava.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T12:05:00+00:00"/>
    <meta property="og:title" content="Er Srbija &quot;pobedila&quot; na tenderu za letove sa aerodroma Morava"/>
    <meta property="og:description" content="Er Srbija započeće letove sa kraljevačkog aerodroma &quot;Morava&quot;, pošto je pobedila na tenderu za obavljanje usluga..."/>
  </head>
  <body>
    <article>
      <h1>Er Srbija "pobedila" na tenderu za letove sa aerodroma Morava</h1>
      <address>
        <time datetime="2019-11-25T12:05:00+00:00">25 Nov 2019, 12:05</time>
      </address>
      <p>Er Srbija započeće letove sa kraljevačkog aerodroma "Morava", pošto je pobedila na tenderu za obavljanje usluga redovnog vazdušnog prevoza "na linijama od javnog interesa".</p>
      <p>Srpska avio-kompanija je bila jedini ponuđač na tenderu i dobiće 5,63 miliona evra u naredne tri godine kako bi održavala letove tokom cele godine do Beča i sezonske letove do Soluna, izveštava portal Ex-YU Aviation.</p>
      <p>Tokom trajanja ugovora o subvenciji, Er Srbija će obaviti ukupno 300 povratnih letova do Beča. Za tu rutu je izdvojeno 3,32 miliona evra.</p>
      <p>Od Kraljeva do drugog Soluna imaće 184 povratna leta, a za to će srpski avio-prevoznik dobiti 2,25 miliona evra.</p>
      <p>Preostalih 50.174 evra, navodi se, Er Srbija će dobiti za pokrivanje operativnih troškova za pokretanje poslovanja sa aerodroma "Morava".</p>
      <p>Prve linije za Beč će funkcionisati tokom cele godine, počevši od 1. decembra 2019, dok će linija za Solun biti sezonska i trebalo bi da krene od sredine marta 2020. Obe avio-linije, ka Beču i Solunu, saobraćaće tri puta nedeljno.</p>
      <p>Svi letovi iz Kraljeva biće održavani regionalnim ATR72 turboprop avionom.</p>
    </article>
  </body>
</html>