<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_477284228_Mesi_tryabva_da_specheli_Zlatnata_topka"/>
    <meta property="og:site_name" content="webcafé"/>
    <meta property="article:published_time" content="2019-11-25T12:52:00+00:00"/>
    <meta property="og:title" content="&quot;Меси трябва да спечели &quot;Златната топка&quot;"/>
    <meta property="og:description" content="Мбапе вярва, че аржентинецът заслужава трофея"/>
  </head>
  <body>
    <article>
      <h1>"Меси трябва да спечели "Златната топка"</h1>
      <address><time datetime="2019-11-25T12:52:00+00:00">25 Nov 2019, 12:52</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2018/07/01/mbappe/1170x780.jpg"/>
        <figcaption>Мбапе смята, че Меси е най-достоен за "Златната топка".<cite>Снимка: © Getty Images</cite></figcaption>
      </figure>
      <p>
        <b>Звездата на ПСЖ и френския национален отбор Килиан Мбапе сподели мнението си, че Лионел Меси трябва да спечели "Златната топка" за 2019-а. Бранителят на Ливърпул Върджил ван Дайк е смятан за основния фаворит за най-престижната индивидуална награда във футбола, но Мбапе е на мнение, че Меси е направил достатъчно през изминалите месеци, за да получи приза за шести път в кариерата си.</b>
      </p>
      <p>"Като индивидуално представяне Меси беше най-добрият през изминалата година", заяви Мбапе в интервю за Der Spiegel.</p>
      <p>Награждаването е на 2 декември, понеделник, в парижкия театър "Шатле".</p>
      <p>30 са номинираните футболни звезди, а разбивката по клубове изглежда така:</p>
      <p>Арсенал (1): Пиер-Емерик Обамеянг</p>
      <p>Аякс (2): Душан Тадич и Дони ван де Бек</p>
      <p>Атлетико Мадрид (1): Жоао Феликс</p>
      <p>
        <b>Барселона (4): Френки де Йонг, Марк-Андре тер Щеген, Лионел Меси и Антоан Гризман</b>
      </p>
      <p>Байерн Мюнхен (1): Роберт Левандовски</p>
      <p>Ювентус (2): Матайс де Лихт и Кристиано Роналдо</p>
      <p>
        <b>Ливърпул (7): Върджил ван Дайк, Роберто Фирмино, Алисон, Джорджиньо Вийналдум, Трент Александър-Арнолд, Садио Мане и Мохамед Салах</b>
      </p>
      <p>Манчестър Сити (5): Бернардо Силва, Серхио Агуеро, Рияд Марез, Кевин де Бройне и Рахийм Стърлинг</p>
      <p>Наполи (1): Калиду Кулибали.</p>
      <p>Пари Сен Жермен (2): Килиан Мбапе и Маркиньос</p>
      <p>Реал Мадрид (2): Карим Бензема и Еден Азар</p>
      <p>Тотнъм (2): Хьон-Мин Сон и Юго Лорис</p>
      <related>
        <a href="https://www.webcafe.bg/sportcafe/futbol-svyat/id_2038183912_Vsichko_koeto_tryabva_da_znaete_za_Zlatnata_topka_2019"/>
      </related>
    </article>
  </body>
</html>