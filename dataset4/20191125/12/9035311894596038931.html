<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/ispanya-da-uyusturucu-tasidigi-suphesiyle-denizaltina-operasyon"/>
    <meta property="og:site_name" content="euronews"/>
    <meta property="article:published_time" content="2019-11-25T12:25:05+00:00"/>
    <meta property="og:title" content="İspanya'da uyuşturucu taşıdığı şüphesiyle denizaltına operasyon"/>
    <meta property="og:description" content="İspanya polisi, Pontevedra kenti açıklarında uyuşturucu taşıdığından şüphe edilen bir denizaltına müdahale etti. Operasyon kapsamında, Güney Amerikalı iki kişi gözaltına alındı, bir şüphelinin ise arandığı açıklandı. Zanlıların Kolombiya'dan yola çıktığı sanılıyor."/>
  </head>
  <body>
    <article>
      <h1>İspanya'da uyuşturucu taşıdığı şüphesiyle denizaltına operasyon</h1>
      <address><time datetime="2019-11-25T12:25:05+00:00">25 Nov 2019, 12:25</time> by <a rel="author">Tuba Altunkaya</a></address>
      <p>İspanya polisi, Pontevedra kenti açıklarında uyuşturucu taşıdığından şüphe edilen bir denizaltına müdahale etti.</p>
      <p>Hükümet kaynaklarına dayandırılan habere göre Hoi sahiline yakın bir mesafedeki 20 metrelik denizaltına uluslararası operasyon düzenlendi. Yerel medya araçta 3 ton kokain bulunduğunu öne sürdü ancak bu bilgi henüz resmi makamlarca teyit edilmedi.</p>
      <p>Operasyon kapsamında, Güney Amerikalı iki kişi gözaltına alındı, bir şüphelinin ise arandığı açıklandı. Zanlıların Kolombiya'dan yola çıktığı sanılıyor.</p>
      <p>Denizaltının pazartesi günü su yüzüne çıkarılması bekleniyor.</p>
      <p>Son yıllarda uyuşturucu kaçakçılığında kullanımı artan deniz araçlarının silah ticaretinde de kullanılmasından endişe ediliyor.</p>
      <ul>
        <li>
          <a href="https://tr.euronews.com/2019/07/12/video-abd-sahil-guvenliginden-kokain-yuklu-denizaltiya-su-ustunde-baskin">Video | ABD sahil güvenliğinden kokain yüklü denizaltıya su üstünde baskın</a>
        </li>
        <li>
          <a href="https://tr.euronews.com/2019/11/12/fransa-da-sahile-kokain-vurmaya-devam-ediyor-uyusturucu-avcisi-bir-genc-gozaltinda">Fransa'da sahile kokain vurmaya devam ediyor: Uyuşturucu avcısı bir genç gözaltında</a>
        </li>
        <li>
          <a href="https://tr.euronews.com/2019/10/03/tekneleri-batan-kacakcilar-pasifikte-kokain-balyalarina-sarilarak-kopek-baliklarindan-kurt">Tekneleri batan kaçakçılar Pasifik'te kokain balyalarına sarılarak köpek balıklarından kurtuldu</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>