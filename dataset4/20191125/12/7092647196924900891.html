<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39838/%D8%AE%D8%B1%DB%8C%D8%AF-%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D8%A8%D8%B1%D9%82%DB%8C-%D8%AA%D8%A7-%DB%8C%DA%A9-%D8%AF%D9%87%D9%87-%D8%A8%D9%87-%D8%B5%D8%B1%D9%81%D9%87-%D9%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-25T12:03:00+00:00"/>
    <meta property="og:title" content="خرید خودرو‌های برقی تا یک دهه به صرفه نیست"/>
    <meta property="og:description" content="بررسی‌های دانشگاه ام آی تی نشان می‌دهد خرید خودرو‌های برقی تا یک دهه آینده بر خلاف آنچه تبلیغ می‌شود، مقرون به صرفه نخواهد بود."/>
  </head>
  <body>
    <article>
      <h1>خرید خودرو‌های برقی تا یک دهه به صرفه نیست</h1>
      <address><time datetime="2019-11-25T12:03:00+00:00">25 Nov 2019, 12:03</time> by <a rel="author">پایگاه خبری صنعت برق - برق نیوز BarghNews</a></address>
      <p><i>بررسی‌های دانشگاه ام آی تی نشان می‌دهد خرید خودرو‌های برقی تا یک دهه آینده بر خلاف آنچه تبلیغ می‌شود، مقرون به صرفه نخواهد بود. </i>به گزارش <a href="https://barghnews.com/">برق نیوز</a>، بر اساس این بررسی ادعا‌های مطرح شده در مورد کاهش قیمت تمام شده خودرو‌های برقی ظرف پنج سال آینده و برابر شدن قیمت آن‌ها با قیمت خودرو‌های باکیفیت بنزین سوز اشتباه است.<br/>محاسبات دانشگاه ام آی تی نشان می‌دهد قیمت هیچ یک از انواع خودرو‌های برقی، اعم از برقی – بنزینی، برقی و خودرو‌های مجهز به پیل‌های هیدروژنی به اندازه‌ای کاهش نمی‌یابد که رقابت آن‌ها با خودرو‌های عادی بنزین سوز را منطقی کند و علت این مساله عدم کاهش مناسب قیمت باتری‌های مورد استفاده در خودرو‌های برقی است.<br/><br/>از همین رو قیمت یک خودروی برقی با باتری متوسط که با یک بار شارژ بتواند حداقل ۳۰۰ کیلومتر را طی کند تا دهه آینده میلادی به طور قطع بیش از ۵۰۰۰ دلار خواهد ماند و در این شرایط مردم ترجیح می‌دهند خودرو‌های بنزین سوزی را خریداری کنند که با یک بار بنزین زدن می‌توان با آن‌ها با راحتی بیش از ۵۰۰ کیلومتر را طی کرد.<br/><br/>بررسی‌ها حاکیست یک سوم هزینه تولید خودرو‌های برقی مربوط به طراحی و نصب باتری‌های لیتیومی آنهاست که تا سال ۲۰۳۰ چشم انداز کاهش مناسب این هزینه به چشم نمی‌خورد. تولید هر کیلووات ساعت برق ازطریق یک باتری ۶۰ کیلوواتی در حال حاضر بین ۱۷۵ تا ۳۰۰ دلار هزینه دارد و تا وقتی این رقم به حدود ۱۰۰ دلار کاهش نیابد، خرید خودروی برقی برای مردم مقرون به صرفه نخواهد شد. منبع: <a href="http://barghnews.com/">مهر</a></p>
    </article>
  </body>
</html>