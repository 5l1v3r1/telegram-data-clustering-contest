<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a315625-Salihamidzic-Zvezda-ima-vrhunske-navijace.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T12:43:00+00:00"/>
    <meta property="og:title" content="Salihamidžić: Zvezda ima vrhunske navijače"/>
    <meta property="og:description" content="Sportski direktor Bajerna Hasan Salihamidžić istakao je da će nemački klub uraditi sve što je potrebno kako bi pobedio Crvenu zvezdu u Beogradu."/>
  </head>
  <body>
    <article>
      <h1>Salihamidžić: Zvezda ima vrhunske navijače</h1>
      <h2>Sportski direktor Bajerna Hasan Salihamidžić istakao je da će nemački klub uraditi sve što je potrebno kako bi pobedio Crvenu zvezdu u Beogradu.</h2>
      <address><time datetime="2019-11-25T12:43:00+00:00">25 Nov 2019, 12:43</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/148036/jpeg/Hasan-Salihamidzic.jpg"/>
        <figcaption>
          <cite>Getty images/ Alexander Hassenstein</cite>
        </figcaption>
      </figure>
      <p>Bavarci su u ponedeljak oko podneva krenuli na megdan Crvenoj zvezdi u okviru petog kola Lige šampiona.</p>
      <p><i>"Tamo je atmosfera fantastična i navijači su vrhunski. Radujemo se igranju takvih utakmica",</i> dodao je Salihamidžić.</p>
      <related>
        <a href="http://sportklub.rs/Fudbal/Champions-League/a315617-Bajern-krenuo-za-Beograd-Alaba-ostao-u-Minhenu.html"/>
      </related>
      <p>Trener Hans Flik poveo je najjači sastav - u Minhenu je ostao samo David Alaba koji očekuje prinovu.</p>
      <p>
        <i>"Fokusirani smo na sutrašnju utakmicu i želimo da pobedimo. Spremili smo se dobro i hoćemo da odigramo dobar meč, kao i pre par nedelja".</i>
      </p>
      <p>Dva tima sastala su se prethodno u prvom kolu elitnog takmičenja, a Bajern je slavio sa 3:0.</p>
      <p>Bavarci su trenutno prvi u grupi B i već su obezbedili plasman u narednu rundu. Srpski šampion je na trećem mestu.</p>
      <p>Meč na stadionu 'Rajko Mitić' na programu je u utorak od 21 čas.</p>
    </article>
  </body>
</html>