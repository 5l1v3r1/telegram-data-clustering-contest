<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185324/%E0%A6%B9%E0%A6%82%E0%A6%95%E0%A6%82%E0%A7%9F%E0%A7%87-%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%80%E0%A7%9F-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%A6%E0%A7%87%E0%A6%96%E0%A6%BF%E0%A7%9F%E0%A7%87-%E0%A6%A6%E0%A6%BF%E0%A6%B2-%E0%A6%97%E0%A6%A3%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%AA%E0%A6%A8%E0%A7%8D%E0%A6%A5%E0%A7%80%E0%A6%B0%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T12:26:00+00:00"/>
    <meta property="og:title" content="হংকংয়ে স্থানীয় নির্বাচনে দেখিয়ে দিল গণতন্ত্রপন্থীরা"/>
    <meta property="og:description" content="হংকংয়ের স্থানীয় নির্বাচনে প্রায় ৯০ শতাংশ আসনে বিজয় ছিনিয়ে নিয়েছে গণতন্ত্র"/>
  </head>
  <body>
    <article>
      <h1>হংকংয়ে স্থানীয় নির্বাচনে দেখিয়ে দিল গণতন্ত্রপন্থীরা</h1>
      <address><time datetime="2019-11-25T12:26:00+00:00">25 Nov 2019, 12:26</time> by <a rel="author">সময় সংবাদ</a></address>
      <p><b>হংকংয়ের স্থানীয় নির্বাচনে প্রায় ৯০ শতাংশ আসনে বিজয় ছিনিয়ে নিয়েছে গণতন্ত্রপন্থীরা। বিপরীতে ভরাডুবি হয়েছে চীনপন্থীদের। আনুষ্ঠানিক ফল ঘোষণা করা না হলেও প্রাথমিক ফলাফলে ১৮টি পৌরসভার ১৭টিতেই বিজয়ী হয়েছে গণতন্ত্রপন্থীরা।</b><br/><br/>আন্তর্জাতিক সংবাদ মাধ্যম আলজাজিরা জানায়, ৪৫৩টি কাউন্সিলর পদের মধ্যে এখন পর্যন্ত ২৭৮টিতে জয় পেয়েছে গণতন্ত্রপন্থীরা। চীনপন্থীরা জয় পেয়েছে ৪২টিতে। হংকংয়ের স্থানীয় নির্বাচন হলেও এবারের নির্বাচনে ব্যাপক ভোটার উপস্থিতি ছিল। সকালের মধ্যেই হংকংজুড়ে বিভিন্ন ভোটকেন্দ্রে হাজির হয় ১০ লাখেরও বেশি ভোটার।  <br/><br/>এবারের নির্বাচনে ৪৫৩টি আসনে কাউন্সিলর পদে প্রতিদ্বন্দ্বিতা করেন এক হাজার ১০৪ প্রার্থী। মোট ভোটার সংখ্যা ছিল ৪১ লাখ ৩২ হাজার ৯৭৭ জন। ছয় মাস ধরে চলা বিক্ষোভের মধ্যেই রোববার ভোটগ্রহণ অনুষ্ঠিত হয়। এ নির্বাচনে বিজয়ী হওয়ার মাধ্যমে চীনকে একটি বার্তা দিতে চেয়েছিল অঞ্চলটির গণতন্ত্রপন্থীরা। ভোটগ্রহণ কার্যক্রমে কোনও ধরনের প্রতিবন্ধকতা সৃষ্টি না করতে তাই সবার প্রতি আহ্বান জানিয়েছিল তারা।</p>
    </article>
  </body>
</html>