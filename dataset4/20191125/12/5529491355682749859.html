<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/roma-fingono-poliziotti-rapina-euro-3121305/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T12:34:39+00:00"/>
    <meta property="og:title" content="Roma, si fingono poliziotti: rapina da 50mila euro"/>
    <meta property="og:description" content="ROMA – Rapina a mano armata in un’abitazione in via Castel di Iudica, in zona Valle Fiorita, alla periferia di Roma. Tutto è avvenuto nella mattinata di lunedì 25 novembre. Tre uomini a bordo di un’auto con lampeggianti, con volto travisato e fratini, sono entrati in casa fingendosi poliziotti. Dopo essere entrati, hanno bloccato il marito e immobilizzato con delle fascette la moglie e la figlia.ArcelorMittal, Michele Emiliano: “Raggiunto accordo pagamento indotto”Firenze, cosparge la moglie di alcol e tenta di darle fuoco: “Moriremo insieme” Rubati Rolex e gioielli per un valore di circa 50 mila euro. I rapinatori hanno anche portato via il videoregistratore delle telecamere interne all’appartamento. Nessun ferito. Sul posto i poliziotti del Reparto Volanti, commissariato Casilino e Squadra Mobile. Sono in corso indagini per risalire ai responsabili. Fonte: Ansa. Solo venerdì è avvenuta un’altra rapina in corso Trieste. Vittima della rapina un farmacista di 49 anni. Il farmacista, minacciato dai rapinatori,…"/>
  </head>
  <body>
    <article>
      <h1>Roma, si fingono poliziotti: rapina da 50mila euro</h1>
      <address><time datetime="2019-11-25T12:34:39+00:00">25 Nov 2019, 12:34</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/polizia_ansa-4.jpg"/>
        <figcaption>Una volante della Polizia (foto d’archivio Ansa)</figcaption>
      </figure>
      <p>ROMA – <a href="https://www.blitzquotidiano.it/cronaca-italia/aversa-rapina-banca-fast-furious-3120228/">Rapina</a> a mano armata in un’abitazione in via Castel di Iudica, in zona Valle Fiorita, alla periferia di Roma. Tutto è avvenuto nella mattinata di lunedì 25 novembre.</p>
      <p>Tre uomini a bordo di un’auto con lampeggianti, con volto travisato e fratini, sono entrati in casa fingendosi poliziotti. Dopo essere entrati, hanno bloccato il marito e immobilizzato con delle fascette la moglie e la figlia.</p>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/wp/wp-content/uploads/2019/11/polizia-ansa-6-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">Firenze, cosparge la moglie di alcol e tenta di darle fuoco: “Moriremo insieme”</a>
      </h3>
      <p>Rubati Rolex e gioielli per un valore di circa 50 mila euro. I rapinatori hanno anche portato via il videoregistratore delle telecamere interne all’appartamento. Nessun ferito. Sul posto i poliziotti del Reparto Volanti, commissariato Casilino e Squadra Mobile. Sono in corso indagini per risalire ai responsabili.</p>
      <p>Fonte: Ansa.</p>
      <p>Solo venerdì è avvenuta un’altra rapina in corso Trieste.</p>
      <p>Vittima della rapina un farmacista di 49 anni. Il farmacista, minacciato dai rapinatori, è stato costretto ad aprire la cassaforte di casa<b> e</b> a consegnare orologi e gioielli ai banditi. Alla fine il farmacista è stato legato al letto con delle fascette da elettricista e chiuso in camera.</p>
      <p>Fuggiti con un bottino di circa 8mila euro fra orologi e gioielli, secondo il racconto della vittima la banda era composta da quattro persone, due delle quali armate. Fra loro un uomo italiano, armato di pistola, e tre complici con accento dell’Est Europa.</p>
    </article>
  </body>
</html>