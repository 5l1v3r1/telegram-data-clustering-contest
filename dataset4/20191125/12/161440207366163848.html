<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/25/sciopero-del-trasporto-aereo-saltano-14-voli-sui-cieli-della-sard-2-956915.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T12:16:43+00:00"/>
    <meta property="og:title" content="Sciopero del trasporto aereo, saltano 14 voli sui cieli della Sardegna"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">trasporti</h6>
      <h1>Sciopero del trasporto aereo, saltano 14 voli sui cieli della Sardegna</h1>
      <h2>Cancellati otto voli Alitalia, quattro Volotea e due Ryanair</h2>
      <address>
        <time datetime="2019-11-25T12:16:43+00:00">25 Nov 2019, 12:16</time>
      </address>
      <p>Luned√¨ di passione per chi viaggia in aereo. Anche per i sardi.</p>
      <p>Lo sciopero dei controllori di volo proclamato dalle 13 alle 17 di oggi da alcune sigle sindacali ha fatto saltare 14 collegamenti da e per la Sardegna.</p>
      <p>Otto i voli cancellati da Alitalia, quattro da Volotea e due da Ryanair. Ecco, nel dettaglio, tutti gli aerei che restano a terra: quanto ad Alitalia, i due che avrebbero dovuto collegare Roma e Cagliari alle 12 e alle 13.55, il Milano-Cagliari delle 13.15, il Cagliari-Milano delle 15.25, il Roma-Alghero delle 13.40, i Cagliari-Roma delle 14.35 e delle 15.45, e l'Alghero-Milano delle 15.30.</p>
      <p>Volotea ha cancellato quattro voli: il Cagliari-Torino delle 14, il Cagliari-Verona delle 15.55, il Napoli-Cagliari delle 13.05 e il Palermo-Cagliari delle 15.30. Infine, i due Ryanair: quello delle 10.25 da Cagliari a Karlsruhe/Baden-Baden e il ritorno dello stesso volo previsto per le 14.35.</p>
      <p>(Unioneonline/L)</p>
    </article>
  </body>
</html>