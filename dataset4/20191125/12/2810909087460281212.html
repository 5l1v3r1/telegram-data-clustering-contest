<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359581"/>
    <meta property="og:site_name" content="СРБИЈА - РТРС"/>
    <meta property="article:published_time" content="2019-11-25T12:38:00+00:00"/>
    <meta property="og:title" content="Наредба о спровођењу истраге против Османовића"/>
    <meta property="og:description" content="Тужилаштво Србије за ратне злочине донијело је наредбу о спровођењу истраге против Османа Османовић због основа сумње да је извршио ратни злочин над српским цивилима и ратним заробљеницима у љето 1992. године у Горњем Рахићу на подручју Брчког, изјавио је Срни замјеник тужиоца за ратне злочине Василије Сератлић."/>
  </head>
  <body>
    <article>
      <h1>Наредба о спровођењу истраге против Османовића</h1>
      <address>
        <time datetime="2019-11-25T12:38:00+00:00">25 Nov 2019, 12:38</time>
      </address>
      <p>
        <i>Тужилаштво Србије за ратне злочине донијело је наредбу о спровођењу истраге против Османа Османовић због основа сумње да је извршио ратни злочин над српским цивилима и ратним заробљеницима у љето 1992. године у Горњем Рахићу на подручју Брчког, изјавио је Срни замјеник тужиоца за ратне злочине Василије Сератлић.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1318/131827.jpg"/>
        <figcaption>Тужилаштво за ратне злочине Србије (фото: Србија Данас)</figcaption>
      </figure>
      <p>Он је рекао да је та наредба донесена јуче на основу кривичне пријаве Министарства унутрашњих послова Србије.</p>
      <p>Сератлић, који је и портпарол Тужилаштва за ратне злочине, додао је и да ће у току дана бити познато да ли ће Османовићу, који је тренутно код надлежног судије, бити одређена мјера притвора.</p>
      <p>На граничном прелазу Сремска Рача између Србије и БиХ у суботу, 23. новембра, српска полиција је ухапсила Османовића којем је одређено задржавање до 48 часова.</p>
      <p>Београдски медији раније су пренијели да је Османовић ухапшен по полицијској потрази, пошто су против њега поднесене кривичне пријаве због сумње да је починио кривична дјела ратни злочин над цивилима и ратни злочин над ратним заробљеницима српске националности.</p>
    </article>
  </body>
</html>