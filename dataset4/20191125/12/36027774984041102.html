<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/25/andijon-viloyatiga-abdugofur-ahmedov-bosh-imom-xatib-etib-tayinlandi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-25T12:44:00+00:00"/>
    <meta property="og:title" content="Andijon viloyatiga yangi bosh imom-xatib tayinlandi"/>
    <meta property="og:description" content="Andijon viloyatining avvalgi bosh imom-xatibi Nuriddin domla Xoliqnazarov Toshkent shahri bosh imom-xatibi etib tayinlangan"/>
  </head>
  <body>
    <article>
      <h1>Andijon viloyatiga yangi bosh imom-xatib tayinlandi</h1>
      <address>
        <time datetime="2019-11-25T12:44:00+00:00">25 Nov 2019, 12:44</time>
      </address>
      <p>Joriy yilning 24-noyabr kuni Vazirlar Mahkamasi huzuridagi Din ishlari bo‘yicha qo‘mita raisi Abdug‘ofur Ahmedov, O‘zbekiston musulmonlari idorasi raisi, muftiy Usmonxon Alimov ishtirokida Andijonda yig‘ilish o‘tkazildi.</p>
      <figure>
        <img src="https://s.daryo.uz/wp-content/uploads/2019/11/Mirzamaqsud-Alimov.jpg"/>
        <figcaption>Foto: Musulmonlar idorasi matbuot xizmati</figcaption>
      </figure>
      <p>Musulmonlar idorasi matbuot xizmati <a href="http://muslim.uz/index.php/yangiliklar-2016/uzbekistan/item/17697-andizhon-viloyatiga-yangi-bosh-imom-khatib-tajinlandi">xabariga ko‘ra</a>, yig‘ilishda viloyat bosh imom-xatibi lavozimiga Andijon viloyatidagi “Sayyid Muhyiddin maxdum” o‘rta maxsus islom bilim yurti mudiri Mirzamaqsud Alimovni Andijon viloyat bosh imom-xatibi lavozimiga tayinlangani e’lon qilindi.</p>
      <figure>
        <img src="https://s.daryo.uz/wp-content/uploads/2019/11/Andijon-m.jpg"/>
        <figcaption>Foto: Musulmonlar idorasi matbuot xizmat</figcaption>
      </figure>
      <p>Andijon viloyatining avvalgi bosh imom-xatibi Nuriddin domla Xoliqnazarov joriy yilning avgust oyida Toshkent shahri bosh imom-xatibi etib <a href="https://daryo.uz/2019/08/25/nuriddin-domla-xoliqnazarov-toshkent-shahrb-bosh-imom-xatibi-etib-tayinlandi/">tayinlangandi</a>.</p>
      <p>Mirzamaqsud Alimov 1973-yil Andijon viloyati Jalaquduq tumanida ziyoli oilada tavallud topgan. 1996-yilda “Imom Buxoriy” Toshkent islom institutini tamomlagan.</p>
      <p>Ish faoliyati davomida Mirzamaqsud Alimov Jalaquduq tumanidagi “So‘fi qishloq” jome’ masjidi imom-xatibi, tuman bosh imom-xatibi, Andijon viloyat bosh imom-xatibi o‘rinbosari hamda “Sayyid Muhyiddin maxdum” o‘rta maxsus islom bilim yurti mudiri vazifalarida mehnat qilgan.</p>
    </article>
  </body>
</html>