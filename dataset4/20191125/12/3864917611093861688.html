<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2824883-v-rajadministraciah-zaporizza-gotuutsa-do-masstabnogo-skorocenna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="В райадміністраціях Запоріжжя готуються до масштабного скорочення"/>
    <meta property="og:description" content="Протягом двох місяців районні державні адміністрації Запорізької області мають скоротити 680 працівників."/>
  </head>
  <body>
    <article>
      <h1>В райадміністраціях Запоріжжя готуються до масштабного скорочення</h1>
      <h2>Протягом двох місяців районні державні адміністрації Запорізької області мають скоротити 680 працівників.</h2>
      <address>
        <time datetime="2019-11-25T12:08:00+00:00">25 Nov 2019, 12:08</time>
      </address>
      <p>Відповідна інформація міститься в <a href="https://www.zoda.gov.ua/article/85/rozporyadzhennya-golovi-oblderzhadministratsiji.html">розпорядженні</a> голови Запорізької ОДА.</p>
      <p>"З метою оптимізації структури та штатних розписів районних державних адміністрацій області зобов’язую зменшити з 01.02.2020 граничну штатну чисельність працівників районних державних адміністрацій Запорізької області", - йдеться у розпорядженні.</p>
      <p>В додатку до цього пункту зазначається, що гранична штатна чисельність працівників зменшується на 680 людей.</p>
      <p>На першому місці за кількістю працівників, яких необхідно скоротити, — Запорізька РДА. Вона "схудне" на 55 осіб. На останньому — Великобілозерська, де нарахували лише 8 "зайвих" співробітників.</p>
      <p>Департаменту фінансів обласної державної адміністрації доручено враховувати зміни, що відбудуться найближчим часом, при визначенні обсягів фондів оплати праці працівників і видатків на утримання районних державних адміністрацій.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2806082-zelenskij-doruciv-nastupnogo-roku-urizati-zarplati-cinovnikam.html">Зеленський доручив наступного року урізати витрати на чиновників</a>
      </blockquote>
      <p>Як повідомлялося, Президент<a href="https://www.ukrinform.ua/tag-zelenskij"> Володимир Зеленський</a> закликав знизити витрати на утримання чиновників на 10%. У червні Кабінет міністрів схвалив скорочення з 1 січня 2020 року штату обласних державних адміністрацій (ОДА) та районних державних адміністрацій (РДА) на 50%.</p>
      <p>Міністр Кабміну Дмитро Дубілет анонсував скорочення державних службовців на 8% до кінця року. Звільнити повинні 18 тис. 449 чиновників, в основному в районних державних адміністраціях. Це пов’язано з тим, що представники сформованих Об’єднаних територіальних громад перебрали на себе більшість функцій райадміністрацій.</p>
    </article>
  </body>
</html>