<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/ert-vomva-me-pasignosto-dimosiografo-sto-kanali/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T12:32:56+00:00"/>
    <meta property="og:title" content="ΕΡΤ: «Βόμβα» με πασίγνωστο δημοσιογράφο στο κανάλι"/>
    <meta property="og:description" content="Τη στελέχωσή της σε καίριες θέσεις συνεχίζει η ΕΡΤ, αφού στο κανάλι γίνονται προσθήκες δημοσιογράφων και προσώπων της τηλεόρασης, ευρέως γνωστών."/>
  </head>
  <body>
    <article>
      <h1>ΕΡΤ: «Βόμβα» με πασίγνωστο δημοσιογράφο στο κανάλι</h1>
      <address>
        <time datetime="2019-11-25T12:32:56+00:00">25 Nov 2019, 12:32</time>
      </address>
      <p>Τη στελέχωσή της σε καίριες θέσεις συνεχίζει η <a href="https://neaselida.gr/tag/ert/"><b>ΕΡΤ</b></a>, αφού στο <a href="https://neaselida.gr/tag/kanali/"><b>κανάλι</b></a> γίνονται προσθήκες <a href="https://neaselida.gr/tag/dimosiografos/"><b>δημοσιογράφων</b></a> και προσώπων της τηλεόρασης, ευρέως γνωστών.</p>
      <p>Σύμφωνα με τις typologies.gr, ο <a href="https://neaselida.gr/tag/antonis-panoytsos/"><b>Αντώνης Πανούτσος</b></a> επιστρέφει στο κανάλι της Αγίας Παρασκευής ως <b>ειδικός σύμβουλος</b>, στη Γενική Διεύθυνση Ενημέρωσης. Η απόφαση δημοσιεύεται στη «Διαύγεια» και την οποία υπογράφει ο διευθύνων σύμβουλος Γιώργος Γαμπρίτσος.</p>
      <figure>
        <img src="https://neaselida.gr/nsmedia/uploads/2019/05/panoutsos.jpg"/>
      </figure>
      <p>Σύμφωνα με πληροφορίες, ο <b>δημοσιογράφος</b> γυρίζει στην <b>ΕΡΤ</b>, ως μετακλητός υπάλληλος, ενώ θα έχει ρόλο και στην <b>«Αθλητική Κυριακή»</b>, την οποία παρουσίαζε και στον παρελθόν με τον Αντώνη Καρπετόπουλο.</p>
      <p>Θυμίζουμε ότι ο <b>Αντώνης Πανούτσος</b> ήταν υποψήφιος με τη Νέα Δημοκρατία στις βουλευτικές εκλογές του Ιουλίου, στη Δυτική Ελλάδα, χωρίς όμως να μπορέσει να εκλεγεί.</p>
      <h3>Όλγα Τρέμη: Τηλεθέαση – σοκ για την παρουσιάστρια της ΕΡΤ</h3>
      <figure>
        <img src="https://neaselida.gr/nsmedia/uploads/2019/11/tremi.jpg"/>
      </figure>
      <p>Στις 22:00 το βράδυ της <b>Δευτέρας 18 Νοεμβρίου</b> έκανε πρεμιέρα η<b> νέα ενημερωτική εκπομπή </b>της <a href="https://neaselida.gr/tag/ert/"><b>ΕΡΤ1</b> </a>με την <a href="https://neaselida.gr/tag/olga-tremi/"><b>Όλγα Τρέμη</b></a>.</p>
      <p>Σύμφωνα με την ανακοίνωση της <b>ΕΡΤ</b>, κάθε βράδυ από <b>Δευτέρα έως Πέμπτη</b> στις <b>22:00</b>, αμέσως μετά το <b>κεντρικό δελτίο ειδήσεων</b> της <b>ΕΡΤ1 </b>με την <b>Αντριάνα Παρασκευοπούλου</b>, η εκπομπή θα επιχειρεί μια διαφορετική, ουσιαστική και πολύπλευρη προσέγγιση της επικαιρότητας, με το κύρος, την πολυφωνία, την αξιοπιστία και την αμεροληψία που αρμόζουν στη <b>δημόσια τηλεόραση</b>.</p>
      <p>Η <b>Όλγα Τρέμη</b> θα υποδέχεται καθημερινά στο στούντιο προσκεκλημένους από όλους τους χώρους της δημόσιας σκηνής – πολιτικούς, δημοσιογράφους, ακαδημαϊκούς, αναλυτές και γνωστά πρόσωπα της κοινωνίας των πολιτών.</p>
      <p>Μαζί της, ο <b>Αντώνης Δελλατόλας</b> και ο <b>Ηλίας Κανέλλης</b> θα παρουσιάζουν, θα αναλύουν και θα σχολιάζουν τα γεγονότα, με στόχο την ανάδειξη όλων των πτυχών τους και των προεκτάσεών τους.</p>
      <p>Στην πρεμιέρα της η <b>Όλγα Τρέμη</b> είχε καλεσμένο τον <b>Γιάννη Στουρνάρα</b>, όμως φαίνεται πως δεν κατάφερε να προσελκύσει το ενδιαφέρον των τηλεθεατών στη Δημόσια Τηλεόραση. Χαρακτηριστικό είναι ότι τα νούμερά της δεν ξεπέρασαν το <b>1% στο δυναμικό κοινό</b> και το <b>2,2%</b> στο γενικό σύνολο.</p>
      <figure>
        <img src="https://neaselida.gr/nsmedia/uploads/2019/11/tremi-stoyrnaras-1068x551.jpg"/>
      </figure>
      <p>Βέβαια, δεν θα μπορούσαν να είναι και υψηλότερα τα νούμερα, αν αναλογιστεί κανείς ότι την ίδια ώρα στα <b>υπόλοιπα κανάλια</b> προβάλλονταν το <b>GNTM</b> στο <b>Star</b>, οι <b>«Άγριες Μέλισσες»</b> στον <b>ΑΝΤ1</b>, αλλά και το ματς της <b>Εθνικής Ελλάδας</b> με τη <b>Φινλανδία</b> στο <b>Open</b>.</p>
      <related>
        <a href="https://neaselida.gr/h-alli-selida/mega-etoimazetai-dynato-comeback-gia-to-kanali/"/>
      </related>
    </article>
  </body>
</html>