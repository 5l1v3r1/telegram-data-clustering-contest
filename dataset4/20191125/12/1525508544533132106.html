<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780811/%D8%A7%D8%B3%D8%A8%D9%82%DB%8C%D8%A7%D9%86-%D9%87%DB%8C%DA%86-%D8%AF%D9%84%DB%8C%D9%84%DB%8C-%D8%A8%D8%B1%D8%A7%DB%8C-%D8%AA%D8%B9%D9%88%DB%8C%D9%82-%D8%AC%D8%A7%D9%85-%D8%AC%D9%87%D8%A7%D9%86%DB%8C-%DA%A9%D8%B4%D8%AA%DB%8C-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:40:23+00:00"/>
    <meta property="og:title" content="این تصمیم یک توطئه علیه ورزش ایران است؛ اسبقیان: هیچ دلیلی برای تعویق جام جهانی کشتی وجود ندارد"/>
    <meta property="og:description" content="مدیر کل امور مشترک فدراسیون های ورزشی گفت: لغو شدن مسابقات جام جهانی کشتی فرنگی بیشتر شبیه یک توطئه علیه ورزش کشور است."/>
  </head>
  <body>
    <article>
      <h1>این تصمیم یک توطئه علیه ورزش ایران است؛ اسبقیان: هیچ دلیلی برای تعویق جام جهانی کشتی وجود ندارد</h1>
      <address>
        <time datetime="2019-11-25T12:40:23+00:00">25 Nov 2019, 12:40</time>
      </address>
      <p>به گزارش <a href="https://www.mehrnews.com/">خبرگزاری مهر</a>، سید محمد شروین اسبقیان گفت: در سال های گذشته و امسال رویدادهای بین المللی ورزشی مهمی را در اوج امنیت و اقتدار و بدون کوچکترین مشکلی برگزار کردیم.</p>
      <p>مدیر کل امور مشترک فدراسیون های ورزشی ادامه داد: نماینده فدراسیون جهانی کشتی دو روز است که مهمان فدراسیون کشتی ایران است و تمامی موارد امنیتی و سایر امور مربوط به برگزاری مسابقات را تایید کرده است. همه پیش بینی ها انجام شده و حتی دوربین های صدا و سیما در محل مستقر شده است. در چنین شرایطی از تصمیم خنده دار فدراسیون جهانی شوکه شدیم.</p>
      <p>وی افزود: البته به نظر می رسد این تصمیم بیشتر شبیه یک توطئه علیه کشور و نظام است و جنبه ورزشی ندارد. رییس فدراسیون کشتی پیگیر این موضوع است و شخص وزیر ورزش و جوانان و کمیته ملی المپیک ضمن انجام پیگیری ها اعتراض خود را به این موضوع اعلام کرده اند.</p>
      <p>اسبقیان در پایان گفت: امسال مسابقات دوچرخه سواری تور آذربایجان را در نقطه صفر مرزی در اوج امنیت و اقتدار برگزار کردیم. مسابقات کبدی جوانان جهان در کیش برگزار شد و هم اکنون جام جهانی شمشیربازی را در تهران داریم. برگزاری این همه رویداد بین المللی بدون کوچکترین مشکلی کاملا نشان می دهد که به تعویق انداختن مسابقات جام جهانی کشتی در ایران هیچ توجیه منطقی ندارد.</p>
    </article>
  </body>
</html>