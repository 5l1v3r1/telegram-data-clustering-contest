<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/asset-na-tanod-niresbakan.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-25T12:36:20+00:00"/>
    <meta property="og:title" content="Asset na tanod niresbakan"/>
    <meta property="og:description" content="Malubhang nasuga­tan ang isang barangay tanod na asset ng pulisya matapos pagbabarilin sa Lipa City, Batangas, Linggo nang umaga."/>
  </head>
  <body>
    <article>
      <h1>Asset na tanod niresbakan</h1>
      <address>
        <time datetime="2019-11-25T12:36:20+00:00">25 Nov 2019, 12:36</time>
      </address>
      <p>Malubhang nasuga­tan ang isang barangay tanod na asset ng pulisya matapos pagbabarilin sa Lipa City, Batangas, Linggo nang umaga.</p>
      <p>Apat na tama ng 9mm na baril ang tumagos sa katawan ng biktimang si Eduardo Sibla, 55, ng Brgy. Inusluban, Lipa, nang barilin ng isang suspek sa terminal ng tricycle sa nasabing barangay.</p>
      <p>Batay sa report ina­bangan ng suspek ang biktima habang ipini­pila ang kanyang tricycle sa terminal at saka pinagbabaril.</p>
      <p>Mabilis na tumakas ang salarin na sumakay sa naghihintay na motorsiklo na minamaneho ng kasabwat nito.</p>
      <related>
        <h4>Related Posts</h4>
        <a href="https://www.abante.com.ph/british-asawang-pinay-na-dinukot-ng-asg-sinagip.htm"/>
        <a href="https://www.abante.com.ph/atimonan-one-ecc-bawiin.htm"/>
        <a href="https://www.abante.com.ph/cellphone-ng-mambabatas-pambabae-ang-ringtone.htm"/>
      </related>
      <p>Ayon kay PLtCol. Antonio Rotol Jr., hepe ng Lipa City police, ang biktima ay kanilang asset at personal na tumutulong sa pulisya sa paghuli ng mga sangkot sa iligal na droga sa kanilang lugar.</p>
      <p>May lead na aniya sila sa mga suspek matapos na ang mga ito ay mamukhaan ng mga nakasaksi.</p>
      <p>Matagal na ring uma­nong nakakatanggap ng pagbabanta ang biktima mula sa mga tulak ng drtoga na ipinahuli nito. (Ronilo Dagos)</p>
      <related>
        <a href="https://www.abante.com.ph/tanod-tinumba-ng-hitman.htm"/>
        <a href="https://www.abante.com.ph/real-estate-broker-pinasabog-ang-bungo-sa-batangas.htm"/>
        <a href="https://www.abante.com.ph/motornapper-timbuwang-sa-batangas-shootout.htm"/>
      </related>
    </article>
  </body>
</html>