<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/pasaule/neatjauno-uber-darbibas-licenci-londona.d?id=51666123"/>
    <meta property="og:site_name" content="DELFI"/>
    <meta property="article:published_time" content="2019-11-25T12:20:35+00:00"/>
    <meta property="og:title" content="Neatjauno 'Uber' darbības licenci Londonā "/>
    <meta property="og:description" content="Londonas transporta sistēmas operators &quot;Transport for London&quot; pirmdien, 25. novembrī, atteicās atjaunot ASV kopbraukšanas pakalpojumu kompānijas &quot;Uber&quot; darbības licenci Lielbritānijas galvaspilsētā, ņemot vērā bažas par drošību."/>
  </head>
  <body>
    <article>
      <h1>Neatjauno 'Uber' darbības licenci Londonā </h1>
      <address><time datetime="2019-11-25T12:20:35+00:00">25 Nov 2019, 12:20</time> by <a rel="author">LETA</a></address>
      <p>
        <b><a href="https://www.delfi.lv/temas/londona">Londonas</a> transporta sistēmas operators "Transport for London" pirmdien, 25. novembrī, atteicās atjaunot ASV kopbraukšanas pakalpojumu kompānijas "<a href="https://www.delfi.lv/temas/uber">Uber</a>" darbības licenci Lielbritānijas galvaspilsētā, ņemot vērā bažas par drošību.</b>
      </p>
      <p>Septembrī "Uber" tika piešķirts licences pagarinājums uz diviem mēnešiem pēc tam, kad noslēdzās iepriekšējais 15 mēnešu termiņš. Taču šis pagarinājums tika piešķirts ar nosacījumu, ka tiks uzlabota pasažieru drošība.</p>
      <p>Taču "Transport for London" pirmdien norādīja, ka novērota šīs prasības neievērošana, tostarp gadījumi, kad neapstiprināti autovadītāji izmanto citu šoferu kontus.</p>
      <p>Operators skaidro, ka šādi gadījumi notikuši vismaz 14 000 reižu, apdraudot lietotājus.</p>
      <p>Likumdošana paredz, ka "Uber" ir laiks 21 diena, lai iesniegtu apelāciju pret jaunāko "Transport for London" lēmumu, un šajā laikā uzņēmums var turpināt darbību.</p>
      <related>
        <h4>Lasi vēl</h4>
        <a href="https://www.delfi.lv/bizness/pasaule/google-facebook-amazon-uc-tiessaistes-platformam-bus-japarskata-savi-lietosanas-nosacijumi-eiropa.d?id=51279451"/>
        <a href="https://www.delfi.lv/bizness/pasaule/libra-digitalajai-valutai-eiropa-var-but-sistemiska-ietekme-bridina-dombrovskis.d?id=51528633"/>
        <a href="https://www.delfi.lv/bizness/pasaule/tramps-kritize-kriptovalutas-un-iesaka-tas-paklaut-banku-regulejumam.d?id=51272671"/>
      </related>
    </article>
  </body>
</html>