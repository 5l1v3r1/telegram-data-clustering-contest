<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013442/%D8%B3%D8%B1%D9%84%D8%B4%DA%A9%D8%B1-%D9%85%D9%88%D8%B3%D9%88%DB%8C-%D8%AD%D8%B6%D9%88%D8%B1-%D9%85%D8%B1%D8%AF%D9%85-%D9%86%D8%B4%D8%A7%D9%86-%D8%AA%D9%86%D9%81%D8%B1-%D8%A7%D8%B2-%D9%86%D8%A7%D8%A7%D9%85%D9%86%DB%8C-%D9%88-%D9%86%D8%A7%D8%A7%D9%85%D9%86-%DA%A9%D9%86%D9%86%D8%AF%DA%AF%D8%A7%D9%86-%D8%A7%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T12:05:11+00:00"/>
    <meta property="og:title" content="سرلشکر موسوی: حضور مردم نشان تنفر از ناامنی و ناامن کنندگان است"/>
    <meta property="og:description" content="فرمانده کل ارتش گفت: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور میشوند و امنیت را خدشه دار می کنند سکوت نمی کنند"/>
  </head>
  <body>
    <article>
      <h1>سرلشکر موسوی: حضور مردم نشان تنفر از ناامنی و ناامن کنندگان است</h1>
      <address>
        <time datetime="2019-11-25T12:05:11+00:00">25 Nov 2019, 12:05</time>
      </address>
      <p>
        <i>فرمانده کل ارتش گفت: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور میشوند و امنیت را خدشه دار می کنند سکوت نمی کنند</i>
      </p>
      <p>به گزارش مشرق، امیر سرلشکر سید عبدالرحیم موسوی فرمانده کل ارتش امروز با حضور در جمع راهپیمایان تهرانی در خصوص حضور پرشور مردم در راهپیمایی حمایت ازاقتدار و امنیت کشور، گفت: ملت ما این احساس و باور را دارند که باید مقابل ناامنی بایستند.</p>
      <blockquote>بیشتر بخوانید:<br/><a href="https://www.mashreghnews.ir/news/1013443/%D9%85%D8%AD%D8%B3%D9%86-%D8%B1%D8%B6%D8%A7%DB%8C%DB%8C-%D9%85%D8%B1%D8%AF%D9%85-%D8%A7%D8%B2-%D8%AF%D9%88%D9%84%D8%AA-%D9%85%DB%8C-%D8%AE%D9%88%D8%A7%D9%87%D9%86%D8%AF-%D8%A8%D8%A7-%D8%AA%D8%AF%D8%A8%DB%8C%D8%B1-%D8%B9%D9%85%D9%84-%DA%A9%D9%86%D8%AF">محسن رضایی: مردم از دولت می‌خواهند با تدبیر عمل کند<br/></a><a href="https://www.mashreghnews.ir/news/1013441/%D8%AA%D8%B5%D8%A7%D9%88%DB%8C%D8%B1-%D9%87%D9%88%D8%A7%DB%8C%DB%8C-%D8%A7%D8%B2-%D8%AD%D8%B6%D9%88%D8%B1-%D9%BE%D8%B1%D8%B4%D9%88%D8%B1-%D9%85%D8%B1%D8%AF%D9%85-%D9%BE%D8%A7%DB%8C%D8%AA%D8%AE%D8%AA">تصاویر هوایی از حضور پرشور مردم پایتخت</a></blockquote>
      <p>وی افزود: ملت بزرگ ایران در این سال‌ها که از پیروزی انقلاب گذشته تاکنون نشان داده اند که راه اصلی و اهداف و ارزش‌های اصلی انقلاب را به خوبی تشخیص می دهند و با وجود اینکه مشکلاتی دارند، هنگامی که آرمان های انقلاب اسلامی در خطر باشد، برای پاسداری با تمام وجود به میدان می آیند و توطئه آمریکا و رژیم صهیونیستی و ایادی آنان و منافقان را خنثی میکنند.<br/><br/>فرمانده کل ارتش تصریح کرد: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور میشوند و امنیت را خدشه دار می کنند سکوت نمی کنند و با احساس ملی، انقلابی و دینی وارد میدان می شوند و تنفر خود را از ناامنی و ناامن کنندگان نشان می دهند.</p>
      <p>سرلشکر موسوی گفت: این حضور بیانگر اعلام درک صحیح مردم از امنیت و تنفر از ناامنی و ناامن کنندگان است.</p>
      <p>منبع: مهر</p>
    </article>
  </body>
</html>