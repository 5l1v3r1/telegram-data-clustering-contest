<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736463"/>
    <meta property="og:site_name" content="De Standaard"/>
    <meta property="article:published_time" content="2019-11-25T12:28:00+00:00"/>
    <meta property="og:title" content="A12 richting Brussel even volledig afgesloten na gaslek"/>
    <meta property="og:description" content="De A12 Antwerpen-Brussel was maandagochtend omstreeks 10.45 uur even volledig afgesloten richting Brussel ter hoogte van Aartselaar."/>
  </head>
  <body>
    <article>
      <h1>A12 richting Brussel even volledig afgesloten na gaslek</h1>
      <address>
        <time datetime="2019-11-25T12:28:00+00:00">25 Nov 2019, 12:28</time>
      </address>
      <p>De A12 Antwerpen-Brussel was maandagochtend omstreeks 10.45 uur even volledig afgesloten richting Brussel ter hoogte van Aartselaar.</p>
      <p>De A12 en de parallelle Boomsesteenweg (N177) zijn maandagmiddag om 12 uur weer vrijgegeven nadat een gaslek ertoe had geleid dat de hele rijbaan richting Brussel moest worden afgesloten ter hoogte van Aartselaar. Dat zegt het Vlaams Verkeerscentrum.</p>
      <p>Omrijden via de E19 was niet langer nodig, al stond erÂ wel nog een file vanaf Wilrijk. Het incident heeft uiteindelijk minder dan een uur geduurd.</p>
      <p>Het gaslek was ontstaan door werkzaamheden aan een kruispunt, waarbij extra opstelstroken worden aangelegd om de verkeersdrukte op de A12 en de zijstraten te doen afnemen. Daarbij werd een gasleiding geraakt, maar die kon dus snel worden hersteld.</p>
    </article>
  </body>
</html>