<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/prizupineno-finansuvannya-ryadu-miscevih-socialnih-proektiv-u-kremenchuci"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T12:15:00+00:00"/>
    <meta property="og:title" content="Призупинено фінансування ряду місцевих соціальних проектів у Кременчуці"/>
    <meta property="og:description" content="Місцеві чиновники лише констатують факт.  Призупинено фінансування ряду місцевих соціальних проектів."/>
  </head>
  <body>
    <article>
      <h1>Призупинено фінансування ряду місцевих соціальних проектів у Кременчуці</h1>
      <address>
        <time datetime="2019-11-25T12:15:00+00:00">25 Nov 2019, 12:15</time>
      </address>
      <p>
        <b>Місцеві чиновники лише констатують факт. </b>
      </p>
      <p>Призупинено фінансування ряду місцевих соціальних проектів.</p>
      <p>Про це повідомили на сторінці <b><a href="https://www.facebook.com/ec.kremen/?__tn__=kC-R&amp;eid=ARD4SW4bYUYQZFxc5vk3zlE50KivLRx8PJFBnk4ZDSIjvvPXI_rzLxXEluo8kBiMeGkGYjjbBEYqT9p4&amp;hc_ref=ART_lQFue70Vcpxrred0ygHZn1rEsd4xXKXqKRxwDsvMSk84YMPHfRPDA0Tp9TYTGk0&amp;fref=nf&amp;__xts__%5B0%5D=68.ARDIUT5CtL1tQe41MS_oKFPN5UD-6WGXkmf5DQYv60Q71aj_hXy-5v7ZZ4hL1WPGxmMBBox10IK8SM8pAv78jfq3Mvao6ZMYpkalb8YFX5kTUfVSgSH1Lj7byfPWwjZq47DDFSOdY_o7Ja5EFWYr43YLVnZt0fh_O788jEcn503dlPg-NfRQoD_3-IQHaMgCTa9brq5-PKH1KGPzuDf34mOOtEK82VVvBtenOHYv4H3pLlTLQ1jacU--e3VJ24WI9wvso_wlFJfNpesi2eyO5mBhBTySCio_h-gHM_85qEqt8MttDP6K1CMYFG9RlU6kR4bM0daDJuHncdDDTQCmVg">Європейська Солідарність Кременчук</a></b></p>
      <p>У повідомленні йдеться, що відповідно до прийнятого закону «Про Державний бюджет України на 2020 рік», а також змін до «Бюджетного кодексу України» було суттєво зменшено забезпечення місцевих бюджетів.</p>
      <p>Прийняті рішення спричинять замороження фінансування місцевих соціальних проектів на суму у понад 150 млрд гривень.</p>
      <p>Називають і перелік місцевих соціальних проектів, які підпадають під призупинення фінансування у Кременчуці.</p>
      <p>1. Закупівля апарату УЗД з комплектом датчиків для КНМП «Кременчуцька міська дитяча лікарня». Аукціон відбувся 15 липня 2019 року. Договір № 11-Т від 29.07.2019 оприлюднено в системі закупівель. Проведення платежів тимчасово призупинено УДКСУ у м.Кременчуці.</p>
      <p>2. Медичне обладнання та апаратура для КНМП «Кременчуцька міська дитяча лікарня» для відділення анетезіології та інтенсивної терапії. Для відділення анестезіології та інтенсивної терапії були оголошені закупівлі 23 серпня 2019 року. Аукціон відбувся 9 вересня 2019 року, але був скасований у зв’язку з скороченням видатків на здійснення закупівлі товарів. Проведення платежів тимчасово призупинено УДКСУ у м. Кременчуці.</p>
      <p>3. Реконструкція приміщень для створення кардіологічної служби комунального некомерціного медичного підприємства «Лікарня інтенсивного лікування «Кременчуцька». Проведено тендерну процедуру закупівлі. Заключено договір 7 жовтня 2019 року. Проведення платежів тимчасово призупинено УДКСУ у м. Кременчуці.</p>
      <p>4. Придбання медичного обладнання, апаратури для кардіологічної служби «Комунального некомерційного медичного підприємства «Лікарня інтесивного лікування «Кременчуцька». 24 липня 2019 року розпочато процедуру закупівлі. 2.09.2019 було укладено договір на закупівлю товару – Апаратура для радіотерапії, механотерапії, електротерапії та фізичної терапії (Апарат штучної вентиляції легенів стаціонарний високочастотний з пневмоприводом). 30 липня 2019 року розпочато процедуру закупівлі Напівавтоматичного зовнішнього дефібрилятора. За результатами торгів 03.09.2019 було укладено договір на закупівлю товару 5 – Апаратура для підтримування фізіологічних функцій організму .</p>
      <p>3. 10 вересня 2019 року розпочато процедуру закупівлі моніторів пацієнта. 30 вересня 2019 відбувся аукціон, за результатами якого 15 жовтня 2019 року укладено договір. Проведення платежів тимчасово призупинено УДКСУ у м. Кременчуці.</p>
      <blockquote><i>«Місцеві соціальні проекти, фінансування яких призупиняється, мають надзвичайно велике значення для кременчуцької громади»,</i> - зазначено в повідомленні.</blockquote>
      <p>Та тут варто нагадати, що перший віце-мер Кременчука Володимир Пелипенко, який є керівником місцевої організації «Європейська Солідарність».</p>
      <p>Тобто він є представником місцевої влади, тож має не лише просто констатувати факти, а терміново вживати заходів, аби місто не залишилось без фінансування ряду соціальних проектів. Тим більше, що важелі впливу зосереджено в його руках.</p>
      <p>Доки видно лише констатацію фактів.</p>
      <p> </p>
      <p> </p>
      <p>Марина Соловей</p>
    </article>
  </body>
</html>