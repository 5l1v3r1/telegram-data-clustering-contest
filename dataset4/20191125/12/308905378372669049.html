<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/de-windows-10-update-voor-november-is-weer-33229"/>
    <meta property="og:site_name" content="Apparata"/>
    <meta property="article:published_time" content="2019-11-25T12:30:00+00:00"/>
    <meta property="og:title" content="De Windows 10 update voor november is weer …."/>
    <meta property="og:description" content="Hopelijk weet men hier snel iets aan te doen voor men Windows 7 afschrijft."/>
  </head>
  <body>
    <article>
      <h1>De Windows 10 update voor november is weer ….</h1>
      <h2>Hopelijk weet men hier snel iets aan te doen voor men Windows 7 afschrijft.</h2>
      <address><time datetime="2019-11-25T12:30:00+00:00">25 Nov 2019, 12:30</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Zoals bekend zal Microsoft per 14 januari 2020 de support voor Windows 7 afschaffen. We deelden eerder al een mogelijkheid om nog snel <a href="https://www.apparata.nl/nieuws/scoor-jij-nog-snel-gratis-windows-10-33136">gratis Windows 10</a> te scoren, zodat je toch gratis veiligheidsupdates blijft scoren. Helaas blijkt er met die updates nog wel flink wat werk aan de winkel voor Microsoft. De Windows 10 update van november illustreert weer dat men de zaken nog niet onder controle heeft.</p>
      <p>Hoewel de release was aangekondigd als betrekkelijk kleine update met weinig wijzigingen bleek het toch te veel gevraagd om een vlekkeloze uitrol te garanderen. Deze keer zorgt de update ervoor dat de File Explorer (bestandsverkenner) kan crashen.</p>
      <p>De update had juist als een van de grootste verbeteringen de optie moeten brengen om makkelijker te zoeken in de verkenner. De bedoeling was dat je met de zoekfunctie in de taakbalk makkelijk bestanden (ook op Onedrive) zou kunnen vinden. Helaas blijkt die indexering niet goed uit te pakken waardoor de verkenner crasht. Voor zo’n belangrijke toepassing natuurlijk erg vervelend en onwenselijk, maar helaas blijkt het niet anders.</p>
      <p>Hoewel de Microsoft-fora overstroomd worden met klachten hierover heeft Microsoft het probleem nog niet officieel erkend en dus ook nog geen fix voorgesteld. Wel is duidelijk dat dit na de teleurstellende oktober-update (die <a href="https://www.apparata.nl/nieuws/windows-10-october-update-weer-gepauzeerd-29098">zelfs gepauzeerd</a> moest worden) weer een update is die meer hinder veroorzaakt dan verbeteringen brengt. Het is dan ook te hopen dat Microsoft haar klanten serieuzer gaat nemen en de kwaliteit van de updates gaat verbeteren. Wellicht kunnen zij het voorbeeld van Apple volgen en <a href="https://www.apparata.nl/nieuws/apple-neemt-maatregelen-en-kondigt-ios-14-informeel-aan-33196">maatregelen nemen</a>.</p>
    </article>
  </body>
</html>