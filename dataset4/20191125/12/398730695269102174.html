<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/museum-koper-bara-konst-av-kvinnor-under-2020/"/>
    <meta property="og:site_name" content="DN.SE"/>
    <meta property="article:published_time" content="2019-11-25T12:38:00+00:00"/>
    <meta property="og:title" content="Museum köper bara konst av kvinnor under 2020"/>
    <meta property="og:description" content="Det amerikanska museet The Baltimore Museum of Art kommer under nästa år att bara köpa in konst gjord av kvinnliga konstnärer."/>
  </head>
  <body>
    <article>
      <h1>Museum köper bara konst av kvinnor under 2020</h1>
      <address><time datetime="2019-11-25T12:38:00+00:00">25 Nov 2019, 12:38</time> by <a rel="author" href="https://www.dn.se/av/nichlas-alsing-pettersson/" target="_blank">Nichlas Alsing Pettersson</a></address>
      <p>
        <b>The Baltimore Museum of Art kommer under nästa år endast köpa konst gjord av kvinnliga konstnärer, rapporterar CNN.</b>
      </p>
      <p>För tillfället är fyra procent av konsten på The Baltimore Museum of Art gjord av kvinnor. Något det amerikanska museet nu vill ändra på.</p>
      <p>Under 2020 ska konstmuseet endast köpa in konst av kvinnliga konstnärer, <a href="https://edition.cnn.com/style/article/baltimore-museum-of-art-women-style/index.html">skriver CNN</a>.</p>
      <p>Satsningen är en del av ett initiativ kallat ”2020 vision initiative”. Förutom att köpa in konst av kvinnor så ska museet under året visa tjugo utställningar med verk av kvinnliga konstnärer med olika ursprung. Bland dessa Elissa Blount Moorhead, Grace Hartigan och Georgia O'Keeffe.   </p>
      <p>– Vi ser det här som en möjlighet att belysa hur kvinnliga konstnärer fortfarande är underrepresenterade i konstvärlden och bland museers utställningar. Vi hoppas att det här kan bli ett första steg mot att få en bättre representation, säger en talesperson för The Baltimore Museum of Art <a href="https://www.forbes.com/sites/elanagross/2019/11/18/in-2020-the-baltimore-museum-of-art-will-only-collect-works-by-women/#47a5f2446108">till Forbes. </a> </p>
    </article>
  </body>
</html>