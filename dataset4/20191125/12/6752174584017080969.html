<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-meghalt-schwarz-sandor-az-elso-ujszives-beteg-magyarorszagon/"/>
    <meta property="og:site_name" content="lokál"/>
    <meta property="article:published_time" content="2019-11-25T12:04:20+00:00"/>
    <meta property="og:title" content="Meghalt Magyarország első újszívese"/>
    <meta property="og:description" content="Elhunyt Schwarz Sándor, aki 1992-ben elsőként esett át Magyarországon szívátültetésen - közölte Facebook-oldalán hétfőn a kispesti Kós Károly Általános Iskola."/>
  </head>
  <body>
    <article>
      <h1>Meghalt Magyarország első újszívese</h1>
      <address><time datetime="2019-11-25T12:04:20+00:00">25 Nov 2019, 12:04</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/03/Gyertya-1280x852.jpg"/>
      </figure>
      <p>
        <b>Elhunyt Schwarz Sándor, aki 1992-ben elsőként esett át Magyarországon szívátültetésen – közölte Facebook-oldalán hétfőn a kispesti Kós Károly Általános Iskola.</b>
      </p>
      <p>Az intézmény, ahol a férfi gondnokként dolgozott, egy fekete keretes fotóval emlékezik meg az 56 éves korában elhunyt férfiról.</p>
      <p>Magyarországon az első szívátültetést 1992. január 3-án hajtották végre a budapesti Ér- és Szívsebészeti Klinikán.</p>
      <p>A Szabó Zoltán professzor vezette orvoscsoport egy 24 éves elhunyt férfi szívét operálta a vele született szívrendellenességben szenvedő, 9 évvel azelőtt leszázalékolt és már hónapok óta ágyhoz kötött, akkor 28 éves Schwarz Sándor testébe.</p>
    </article>
  </body>
</html>