<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/score-hero-android-ios-futbol-oyunlari-h80295.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T12:42:52+00:00"/>
    <meta property="og:title" content="Score Hero Benzeri 10 Sürükleyici Futbol Oyunu (Android - iO"/>
    <meta property="og:description" content="Score! Hero APK dosyasını indirmek ve Score! Hero benzeri en iyi mobil futbol oyunlarına ulaşmak için buraya tıklayabilirsiniz."/>
  </head>
  <body>
    <article>
      <h1>Score Hero Benzeri 10 Sürükleyici Futbol Oyunu (Android - iO</h1>
      <h2>Score! Hero, bir futbolcu olarak kariyerinizi en başarılı şekilde yönlendirmeye çalıştığınız bir mobil oyundu. Birçok kişi tarafından çok sevildiği için kendine benzeyen farklı oyunlara da yol açtı. Biz de Score Hero benzeri oyunları sizin için derledik.</h2>
      <address><time datetime="2019-11-25T12:42:52+00:00">25 Nov 2019, 12:42</time> by <a rel="author" href="https://www.webtekno.com/yazar/atacankaracali" target="_blank">Atacan Karacalı</a></address>
      <p>Akıllı telefonlardan oyun oynamak günümüzün vazgeçilmezlerinden biri. Çünkü çok sayıda alternatif var. Alternatifler arasında hem kısa hem de <b>uzun süreli </b>vakitler geçirten yapımlar var. İşte uzun süreli vakit geçirmeyi sağlayan oyunlardan birisi de bugün benzerlerini sıralayacağımız <i><b>Score Hero</b></i> oyunu.</p>
      <p>Aslına bakarsanız <b>Score! Hero</b> zaten çok başarılı olan bir seriye ait. Elde ettiği başarıyı da sonuna kadar hakettiğini iç rahatlığıyla söylemek mümkün. Kültleşmiş oynanışı sayesinde başında saatler geçirilebiliyor. Dilerseniz lafı fazla uzatmadan önce Score! Hero indirme bağlantılarını verip listemize geçelim.</p>
      <figure>
        <iframe src="https://www.youtube.com/embed/GqUj1mDE9kg" width="700" height="500" data-service="Youtube" scrolling="no"/>
      </figure>
      <h4>Score! Hero indir:</h4>
      <ul>
        <li>
          <a href="https://play.google.com/store/apps/details?id=com.firsttouchgames.story&amp;gl=TR">Score! Hero<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/score-hero/id847492141">Score! Hero<i></i>İNDİR</a>
        </li>
      </ul>
      <h4>Score! Hero APK indir:</h4>
      <ul>
        <li>
          <a href="https://apkpure.com/tr/score-hero/com.firsttouchgames.story">Score! Hero APK<i></i>İNDİR</a>
        </li>
      </ul>
      <h3>Score Hero benzeri oyunlar (Özet liste):</h3>
      <ul>
        <li>Score! Match</li>
        <li>Football Strike</li>
        <li>Flick Shoot 2</li>
        <li>Mobile Soccer League (Android)</li>
        <li>SkillTwins</li>
        <li>Soccer Star 2022</li>
        <li>Tiki Taka Soccer</li>
        <li>Soccer Stars</li>
        <li>Flick Kick Football Legends</li>
        <li>New Star Soccer</li>
      </ul>
      <p>Seçtiğimiz oyunlar arasına Score! serisine ait bir oyun daha koymak istedik. Çünkü Score! Hero oyununa hem benziyor hem de <b>bambaşka </b>bir oynanış sunuyor. Şimdi Score! Match oyunuyla başlamak üzere listede yer verdiğimiz oyunlara yakından bakalım.</p>
      <h3>Score Hero benzeri oyunlar:</h3>
      <h4>Score! Match:</h4>
      <figure>
        <iframe src="https://www.youtube.com/embed/nt0fM6-niwk" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: First Touch Games Ltd.</li>
        <li>Boyut: 85 MB</li>
        <li>Oyunun Puanı: 4,1 yıldız</li>
      </ul>
      <p>Eğer Score oyunlarına aşinaysanız, Score! Match’e alışmak fazla vaktinizi almayacak. Çünkü neredeyse tüm mekanikler Score! Hero oynanışı ile aynı. Tabii ki Score! Match çevrimiçi bir oyun olduğu, aynı zamanda <b>bütün takımı </b>kontrol ettiğiniz için temel farklar mevcut.</p>
      <p>Bahsettiğimiz farklardan ilki, takımınızın oyuncularıyla rakip takım oyuncularına müdahale etme şansınız olması. Eğer müdahalenizi doğru zamana denk getirebilirseniz topu çalıyorsunuz ve hızlı bir <b>kontra atağa </b>kalkabiliyorsunuz.</p>
      <p>Oyuna başladığınız zaman bir takım kaptanı belirlemeniz gerekiyor. İlerleyen zamanlarda takımınızın formasını ve kadrosunu değiştirebiliyorsunuz. Kadroyu değiştirmek için paketler açarak yeni oyuncular çıkarmanız gerekiyor. Daha sonra dilerseniz yeni oyuncuları kadronuza ekliyor, dilerseniz de eski oyuncularınızı <b>geliştirerek </b>maçlara çıkıyorsunuz.</p>
      <h4>Score! Match indir:</h4>
      <ul>
        <li>
          <a href="https://play.google.com/store/apps/details?id=com.firsttouchgames.smp&amp;gl=TR">Score! Match<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/tr/app/score-match/id1145420529?l=tr">Score! Match<i></i>İNDİR</a>
        </li>
      </ul>
      <h4>Football Strike:</h4>
      <figure>
        <iframe src="https://www.youtube.com/embed/KlkKPKa0H0Q" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: Miniclip</li>
        <li>Boyut: 52 MB </li>
        <li>Oyunun Puanı: 4,4 yıldız</li>
      </ul>
      <p>Football Strike üç adet farklı oyun moduna sahip. Tüm modların ortak noktada birleştiği yer, şut çekmek. Oyunun esas amacı, parmağınızı kaleye doğru çekerek gol atmak. Parmağınızı hızlı kaydırırsanız <b>kuvvetli</b>, kavisli kaydırırsanız da <b>falsolu </b>şut çekebiliyorsunuz.</p>
      <p>Yukarıda bahsettiğimiz oyun modları arasında “Atış yarışı”, “Serbest atışlar” ve “Kariyer” bulunuyor. Atış yarışı ve serbest atışlar tamamıyla çevrimiçi, kariyer modu ise yer yer <b>çevrimiçi </b>oluyor.</p>
      <p>Atış yarısı modu hedef vurmaca üzerine kurulu. Rakibinizle eş zamanlı olarak şutlar çekerek daha fazla puan kazanmaya çalışıyorsunuz. Bu modun en güzel yanı, süre bittikten sonra havada duran son şutunuza yön verebiliyorsunuz. Yani basketbolda “<b>buzzer beater</b>” adı verilen puanları burada da kazanmak mümkün.</p>
      <figure>
        <img src="https://www.webtekno.com/images/editor/default/0002/30/79c4cf0895d5c7785d12c986b4f3b00e58b1aceb.jpeg"/>
      </figure>
      <p>Serbest atış moduna bir siz kaleye geçiyorsunuz, bir rakibiniz. Sırayla birbirinize şut çekiyorsunuz. Kaleci kontrolleri de futbolcu kontrolleri gibi <b>kolay</b>. Tek yapmanız gereken parmağınızı topa doğru kaydırmak.</p>
      <p>Kariyer modu ikinci seviyede açılıyor. Burada oyunda bulunan diğer modların üstüne eklenmiş bazı meydan okumalar yer alıyor. Meydan okumalar <b>çevrimışı </b>olarak oynanıyor. Oyunda yer alan özelleştirmeler arasında karakter görünüşü ve forma seçenekleri yer alıyor.</p>
      <h4>Football Strike indir:</h4>
      <ul>
        <li>
          <a href="https://play.google.com/store/apps/details?id=com.miniclip.footballstrike&amp;gl=TR">Football Strike - Multiplayer Soccer<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/tr/app/football-strike/id1240162700?l=tr">Football Strike<i></i>İNDİR</a>
        </li>
      </ul>
      <h4>Flick Shoot 2:</h4>
      <figure>
        <iframe src="https://www.youtube.com/embed/OcAwjJZ32YY" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: MobileCraft</li>
        <li>Boyut: 49 MB</li>
        <li>Oyunun Puanı: 4,6 yıldız</li>
      </ul>
      <p>Flick Shoot 2, tek başına oyun oynamayı sevenlerin sevebileceği bir oyun. Oyunun içinde çok sayıda <b>tek kişilik </b>mod bulunuyor. Bu modlar arasında “Meydan okuma”, “Zamana karşı”, “Tek top”, “Top sürme” ve “Antrenman” bulunuyor.</p>
      <p>Top sürme ve Antrenman modlarının satın alınması gerekiyor. Eğer satın alırsanız oyunun reklamları da kalkıyor. Bu arada oyunun kullanıcıyı reklamlara boğmak gibi bir huyu yok. Biz oynarken karşılaştığımız reklam sayısı <b>ideal </b>seviyedeydi.</p>
      <figure>
        <img src="https://www.webtekno.com/images/editor/default/0002/30/d0d208ea4b684a33d8ddf9240006df5f9f2e8ab1.jpeg"/>
      </figure>
      <p>Oyunda bir de <b>çevrimiçi </b>bir mod bulunuyor. Bu modda amaç rakibinizden daha fazla gol atarak daha fazla puan kazanmak. Çoğu çok oyunculu oyunda olduğu gibi burada da bahis ile oyuna girme durumu var. </p>
      <p>Bahis arttıkça oyuncu bulma süresi de artıyor. Biz 5.000 MP bahisli bir oyun ararken saniyeler içinde eşleştik., 50.000 MP ile oyuna girerken ise <b>yaklaşık 3 dakika </b>boyunca bekledik.</p>
      <h4>Flick Shoot 2 indir:</h4>
      <ul>
        <li>
          <a href="https://play.google.com/store/apps/details?id=net.mobilecraft.flickshoot2&amp;gl=TR">Flick Shoot 2<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/flick-shoot-2/id924476912">Flick Shoot 2<i></i>İNDİR</a>
        </li>
      </ul>
      <h4>Mobile Soccer League (Android):</h4>
      <figure>
        <iframe src="https://www.youtube.com/embed/rLfrzT2TljM" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: Rasu Games</li>
        <li>Boyut: 48 MB</li>
        <li>Oyunun Puanı: 4,0 yıldız</li>
      </ul>
      <p>Mobile Soccer League, tek başınıza oynayabileceğiniz <b>sevimli </b>bir oyun. Oyun animasyon bakımından tatmin edici seviyede. Oynanışına alışmak biraz zaman alsa da eliniz ısındıktan sonra seri goller atabiliyorsunuz.</p>
      <p>Oyuna başlarken 6 tane lig arasından seçim yapıyorsunuz. Güzel haber, bu liglerin arasında Türkiye ligi de olması. Sonrasında eğer uzun bir maraton olmasını istemiyorsanız <b>yarı sezon </b>oynamayı seçebiliyorsunuz. Oyunda bulunan ligler arasında, liglerin büyük takımları hariç çoğu takımın lisansı bulunuyor.</p>
      <p>Oyunda üç farklı kamera açısı var. Eğer isterseniz bu kamera açılarından kuş bakışı olanı seçip, kontrolü de yapay zekaya devrederek az da olsa 2000’li yılların efsane <b>CM </b>ve <b>FM </b>serilerini yâd edebiliyorsunuz.</p>
      <h4>Mobile Soccer League indir:</h4>
      <ul>
        <li>
          <a href="https://play.google.com/store/apps/details?id=com.rasugames.msl&amp;gl=TR">Mobile Soccer League<i></i>İNDİR</a>
        </li>
      </ul>
      <h4>SkillTwins:</h4>
      <figure>
        <iframe src="https://www.youtube.com/embed/iqwy2oVv1B4" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: Hello There Games</li>
        <li>Boyut: 138 MB</li>
        <li>Oyunun Puanı: 4,0 yıldız</li>
      </ul>
      <p>SkillTwins 2 tamamıyla <b>sokak futbolu </b>temasına ait. Hatta bu hissi damarlarınıza kadar hissettirebiliyor. Oyunda İtalya’dan tutun Meksika’ya kadar futbol kültürü gelişmiş bir sürü ülke yer alıyor. Amacınız ise bu ülkelerde bulunan parkurları rakiplerinizi çalıma boğarak, en sonda da gol atarak tamamlamak.</p>
      <p>Oyunda birçok özel hareket bulunuyor. Ekranın sağ kısmında bulunan analogvâri tuşu kaydırarak bu özel hareketleri kolayca yapabiliyorsunuz. Sadece <b>zamanlamasını </b>öğrenmeniz gerekiyor. Eğer topu kaptırırsanız parkura yeniden başlamanız gerekiyor ancak oyun hızlı bir yapıda olduğu için bu durum oyuncuyu yormuyor.</p>
      <p>Oyunda ilerledikçe yeni özel hareketler açılıyor. Yeni hareketleri denemek oldukça keyifli. Çünkü oyunun çalım atarken verdiği hissiyat oldukça başarılı. En güzel tarafıda oyunu öğrenmesi o kadar kolay ki, daha ilk dakikalarda kendinizi <b>sokakların efendisi </b>gibi hissedebiliyorsunuz.</p>
      <h4>SkillTwins indir:</h4>
      <ul>
        <li>
          <a href="https://play.google.com/store/apps/details?id=se.hellothere.skilltwinsfootballgame2&amp;gl=TR">SkillTwins: Futbol Oyunu - Muhteşem Yetenekler<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/skilltwins-soccer-game/id1233676270">Skilltwins Soccer Game<i></i>İNDİR</a>
        </li>
      </ul>
      <h4>Soccer Star 2022:</h4>
      <figure>
        <img src="https://www.webtekno.com/images/editor/default/0002/30/7554f5cb6b055afb8e8732576b90097b6e8907b8.jpeg"/>
      </figure>
      <ul>
        <li>Yapımcı: Genera Games</li>
        <li>Boyut: 98 MB</li>
        <li>Oyunun Puanı: 4,2 yıldız</li>
      </ul>
      <p>Soccer Star 2022, 2022 yılında düzenlenecek olan <b>Dünya Kupası </b>temasını benimsemiş. Eğer Score ve New Star Soccer serilerine aşinaysanız, bu oyunun oynanışını çözmeniz de hiç zaman almayacak. Çünkü oyunun oynanışı Score ve NSS serilerinin <b>karışımı </b>gibi.</p>
      <p>Oyunun arayüzü New Star Soccer oyununa benziyor. Maç sırasında topun size gelmesini beklerken <b>çalışkanlık </b>düzeyinizi ayarlayabiliyorsunuz. Maç sırasında yapabildiğiniz şeyler arasında bir antrenör kiralama ve alışveriş yapma seçenekleriniz mevcut.</p>
      <p>Score serisini anımsatan mekanikler ise maça başladığınız zaman kendisini gösteriyor. Şut çekme ve pas verme mekanikleri Score serisi ile neredeyse aynı. Bunun yanı sıra bir pozisyonda hata yaparsanız, pozisyonu <b>başa alma </b>şansınız da var.</p>
      <h4>Soccer Star 2022 indir:</h4>
      <ul>
        <li>
          <a href="https://play.google.com/store/apps/details?id=com.generamobile.soccerlegend&amp;gl=TR">Soccer Star 2022 World Cup Legend: Dünya Kupası<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/tr/app/soccer-star-2019-top-leagues/id1172213338">Soccer Star 2020 Top Leagues<i></i>İNDİR</a>
        </li>
      </ul>
      <h4>Tiki Taka Soccer:</h4>
      <figure>
        <iframe src="https://www.youtube.com/embed/r_uCD3QTIB4" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: Panic Barn</li>
        <li>Boyut: 35 MB</li>
        <li>Oyunun Puanı: 3,9 yıldız</li>
      </ul>
      <p>Eğer rahat ve sakin bir oyun deneyimi arıyorsanız, Tiki Taka Soccer’dan uzak durmanız gerekiyor. Çünkü oyun oldukça <b>yüksek tempolu</b>. Zaten adından da anlaşılabileceği üzere oyunun asıl amacı <b>Barcelona </b>ile özdeşleşmiş tek pas futbolunu yansıtmak.</p>
      <p>Oyun basit bir oynanışa sahip ancak adeta bir <b>strateji oyunu gibi</b>. Top sürmek için sahaya dokunmanız, pas vermek için, pas vermek istediğiniz oyuncunun üstüne basmanız, şut çekmek için parmağınızı ekranda kaleye doğru kaydırmanız, müdahale etmek için de müdahale etmek istediğiniz oyuncunun üstüne basmanız gerekiyor.</p>
      <p>Oyun dokunma üzerine kurulu olduğu için yeterince hızlıysanız tek pas futbolu oynamak sizin için zor olmuyor. Fakat oyuncularınız için aynı şey geçerli değil. Eğer tek pasın <b>dozunu kaçırırsanız</b>, oyuncularınız bir yerden sonra hata yaparak topu kaybetmeye başlıyorlar. Oyunun iOS üzerinde kulüpler bazında oynanılan bir sürümü mevcut.</p>
      <h4>Tiki Taka Soccer indir:</h4>
      <ul>
        <li>
          <a href="https://play.google.com/store/apps/details?id=com.timconstant.tikitakasoccer&amp;gl=TR">Tiki Taka Soccer<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/tiki-taka-soccer/id866690975">Tiki Taka Soccer<i></i>İNDİR</a>
        </li>
      </ul>
      <h4>Soccer Stars:</h4>
      <figure>
        <iframe src="https://www.youtube.com/embed/JDqCI2cqgD4" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: Miniclip</li>
        <li>Boyut: 52 MB</li>
        <li>Oyunun Puanı: 4,3 yıldız</li>
      </ul>
      <p>Soccer Stars, <b>bilardo </b>ve <b>futbolun </b>birbirine karıştırılması sonucu ortaya çıkan bir oyun. Oyunun asıl amacı çevrimiçi maçlar yaparak rakiplerinizi alt etmek. Oyunun oynanışı, aynı bilardodaki gibi sıra bazlı.</p>
      <p>Oyunun bilardoya benzediği noktalar saymakla bitmiyor. Maç sırasında sahada yer alan tüm karakterler adeta birer <b>isteka </b>görevi görüyorlar. Karakterinizi tutuyorsunuz, hedefliyorsunuz, sonra da fırlatıyorsunuz. Bunun sonucu olarak da tabii ki fırlattığınız karakteri topa denk getirerek topu kaleye sokmak.</p>
      <p>Soccer Stars’ın bir de oyun içi mağazası bulunuyor. Bu mağazada maç sırasında santra yapıldıktan sonra takımınızın benimsemesini istediğiniz <b>dizilişleri </b>satın alabiliyorsunuz. Mağazadan alabildiğiniz şeyler arasında, daha kuvvetli karakterler de bulunuyor.</p>
      <h4>Soccer Stars indir:</h4>
      <ul>
        <li>
          <a href="https://play.google.com/store/apps/details?id=com.newstargames.newstarsoccer&amp;gl=TR">New Star Futbol<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/soccer-stars/id826523703">Soccer Stars™<i></i>İNDİR</a>
        </li>
      </ul>
      <h4>New Star Soccer:</h4>
      <figure>
        <img src="https://www.webtekno.com/images/editor/default/0002/30/3936f984110bb1d75ceeb3aa1661e968cb152e36.jpeg"/>
      </figure>
      <ul>
        <li>Yapımcı: Five Aces Publishing Ltd.</li>
        <li>Boyut: 60 MB</li>
        <li>Oyunun Puanı: 4,7 yıldız</li>
      </ul>
      <p>New Star Soccer, çıktığı günden bu yana birden fazla neslin vagzeçilmezi, <b>efsanesi </b>oldu. Bugün birçok mobil futbol oyununda gördüğümüz mekanikler, ilk olarak NSS tarafından kullanıldı.</p>
      <p>Kız arkadaşımızın <b>helikopterimizle </b>kaza yapması, hayranlara imza dağıtırken bileğimizin burkulması sonucu çevikliğimizin düşmesi gibi birçok ekstrem örnek, New Star Soccer ile hayatımıza girdi.</p>
      <p>Bilmeyenler için, oyunda futbol hayatına <b>yeni başlayan</b>, genç bir futbolcuyu yönetiyoruz. Zamanla başarımızla doğru orantılı olarak aldığımız maaş, oynadığımız takım ve yeteneklerimiz gelişiyor.</p>
      <h4>New Star Soccer indir:</h4>
      <ul>
        <li>
          <a href="http://tr.fobito.com/android/new-star-soccer">New Star Soccer<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/tr/app/new-star-soccer/id498973162">New Star Soccer<i></i>İNDİR</a>
        </li>
      </ul>
      <h4>Flick Kick Football Legends:</h4>
      <figure>
        <iframe src="https://www.youtube.com/embed/DBFcB-QwLCk" width="700" height="500" data-service="Youtube" scrolling="no"/>
      </figure>
      <ul>
        <li>Yapımcı: PIKPOK</li>
        <li>Boyut: 74 MB</li>
        <li>Oyunun Puanı: 4,6 yıldız</li>
      </ul>
      <p>Akıcı bir oynanışı fantastik öğelerle ve nostaljik esintilerle birleştiren bir oyuna geldi sıra. Fantastik kelimesi yanlış anlaşılmasın, maç sırasında <b>uzaylıların </b>gelip oyuncuları kaçırması gibi bir fantastiklik yok. Bahsettiğimiz şeyler oyuncuların çok güçlü veya çok falsolu şutlar çekmesi gibi ayrıntılar.</p>
      <p>Oyunun başında, çok güçlü çekilen şutlardan biri yüzünden çıkan yangında hayatını kaybetmiş bir teknik direktörün yerine geçiyoruz. Başına geçtiğimiz takım yıllar içinde en alt lige düşmüş. Bizim görevimiz ise takımı <b>eski günlerine </b>kavuşturmak.</p>
      <figure>
        <img src="https://www.webtekno.com/images/editor/default/0002/30/46a3c4797d9e712f7691f58e70d4154bdf11e9b7.jpeg"/>
      </figure>
      <p>Oynanış oldukça renkli ve hoş animasyonlara sahip. Pozisyon geçişleri <b>hızlı</b>. Bu sebeple oyuncunun da bazen hızlı kararlar vererek hamle yapması gerekiyor. İnternet olmayan ortamlarda oynanabilecek, güzel vakit geçirtebilecek bir oyun.</p>
      <h4>Flick Kick Football Legends indir:</h4>
      <ul>
        <li>
          <a href="https://play.google.com/store/apps/details?id=com.pikpok.fkf2.play&amp;gl=TR">Flick Kick Football Legends<i></i>İNDİR</a>
        </li>
      </ul>
      <ul>
        <li>
          <a href="https://apps.apple.com/us/app/flick-kick-football-legends/id697996579">Flick Kick Football Legends<i></i>İNDİR</a>
        </li>
      </ul>
      <p>Akıllı telefonlarınızdan oynayabileceğiniz çok sayıda futbol temalı oyun var. Özellikle <b>Google Play Store</b> bu konuda dipsiz bir okyanus gibi. Biz de bu yüzden aradan en popüler ve en çok sevilenleri seçtik. Siz de çok severek oynadığınız oyunları yorumlar kısmından paylaşabilirsiniz.</p>
      <p> </p>
    </article>
  </body>
</html>