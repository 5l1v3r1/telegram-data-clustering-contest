<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/ko-bynka-inte-mattfullt-5459334.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T12:59:47+00:00"/>
    <meta property="og:title" content="KO: &quot;Bynka&quot; inte måttfullt"/>
    <meta property="og:description" content="Ekonomi Konsumentombudsmannen (KO) stämmer kreditmarknadsbolaget Bynk. KO bedömer att bolagets reklam strider mot måttfullhetskravet som gäller för marknadsföring av krediter."/>
  </head>
  <body>
    <article>
      <h1>KO: "Bynka" inte måttfullt</h1>
      <address><time datetime="2019-11-25T12:59:47+00:00">25 Nov 2019, 12:59</time> by <a rel="author">TT</a></address>
      <figure>
        <img src="https://img8.ntm.eu/unt/public/img/5459335/1125140002/konsumentverket-stammer-bynk?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Patrik Lundin / SvD / TT | Konsumentverket stämmer Bynk. Arkivbild.</figcaption>
      </figure>
      <p>Ekonomi Konsumentombudsmannen (KO) stämmer kreditmarknadsbolaget Bynk. KO bedömer att bolagets reklam strider mot måttfullhetskravet som gäller för marknadsföring av krediter.</p>
      <p>I fyra reklamfilmer använder bolaget uttrycket "bynka", bland annat sägs att det är något som sker i stor omfattning i Sverige.</p>
      <p>"I den filmen påstår bolaget också att hela Sverige bynkar, vilket medverkar till det intrycket. KO anser också att just det påståendet även kan vara vilseledande – om nu Bynk inte kan visa att alla i Sverige bynkar", skriver KO i ett pressmeddelande.</p>
      <p>Bynk skriver i en kommentar att man rättat sig efter Konsumentverkets tidigare synpunkter och tagit bort de aktuella filmerna samt erkänner att filmerna inte mött myndighetens syn på kraven på marknadsföring.</p>
      <p>Rättad: I en tidigare version av texten angavs fel instans som stämt bolaget.</p>
    </article>
  </body>
</html>