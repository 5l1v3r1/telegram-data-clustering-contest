<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359580"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="Аустралија: &quot;Фукнционално истребљење&quot; коала"/>
    <meta property="og:description" content="У Аустралији владају рекордни пожари и суша, а популација коала се смањује као и њихово станиште, због чега се сматрају &quot;функционално истријебљеним&quot;."/>
  </head>
  <body>
    <article>
      <h1>Аустралија: "Фукнционално истребљење" коала</h1>
      <address>
        <time datetime="2019-11-25T12:29:00+00:00">25 Nov 2019, 12:29</time>
      </address>
      <p>
        <i>У Аустралији владају рекордни пожари и суша, а популација коала се смањује као и њихово станиште, због чега се сматрају "функционално истријебљеним".</i>
      </p>
      <figure>
        <img src="https://www.rtrs.tv/vijesti/../_FOTO/nwz/1116/111693.jpg"/>
        <figcaption>Коале (Фото: thinglink.com)</figcaption>
      </figure>
      <p>Предсједница Аустралске фондације за коале Деборах Табарт процјењује да је у пожарима страдало више од 1.000 коала те да је око 80 одсто њиховог станишта уништено.</p>
      <p>Недавни пожари у комбинацији са сушом и уништавањем шума је довело до "функционалног истребљења" коала, тврде експерти.</p>
      <p>Овај термин се користи када популација постане толико ограничена да више нема значајну улогу у екосистему и када више није одржива. Иако се коале размножавају, њихов ограничени број их чини дугорочно неодрживим, а овакве врсте су веома подложне болестима.</p>
      <p>Уништавање шума и пожари уништавају главни извор хране за коале, а то је еукалиптус. Одрасла коала дневно поједе око килограм лишћа еукалиптуса. Иако еукалиптус поново нарасте након пожара, за то су потребни мјесеци, а коале остају без извора хране, гладују и угину.</p>
      <p>Многи од аустралских власти траже увођење закона који је написан 2016. године, а који никад није усвојен. Тај закон је осмишљен да штити станиште коала и заштити их од лова.</p>
      <p>У посљедње вријеме су повећане донације за помоћ при хоспитализацији коала повријеђених у пожарима. Port Macquarie болница за коале је путем Го Фунд Ме сервиса прикупила 1,33 милиона долара од 30.000 донатора. Један од циљева је da se направe станице с питком водом за коале у предјелима који су уништени током пожара. </p>
    </article>
  </body>
</html>