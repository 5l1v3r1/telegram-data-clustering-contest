<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/chernobyl-il-national-security-archive-pubblica-documenti-top-secret-629402"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T12:40:16+00:00"/>
    <meta property="og:title" content="Chernobyl, il National Security Archive pubblica documenti top secret"/>
    <meta property="og:description" content="Il disastro di Chernobyl continua a ripresentarsi anche dopo trent'anni, rivelando con alcuni documenti dettagli ancor più agghiaccianti"/>
  </head>
  <body>
    <article>
      <h1>Chernobyl, il National Security Archive pubblica documenti top secret</h1>
      <h2>Il disastro di Chernobyl continua a ripresentarsi anche dopo trent'anni, rivelando con alcuni documenti dettagli ancor più agghiaccianti</h2>
      <address><time datetime="2019-11-25T12:40:16+00:00">25 Nov 2019, 12:40</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/chernobyl.png"/>
      </figure>
      <p>Nuovi scenari si aprono su uno dei più grandi disastri nella storia dell’umanità. Sicuramente l’attenzione mediatica rinnovata dopo il boom della serie <b>Chernobyl,</b> prodotta da HBO, ha influenzato gli sviluppi degli ultimi giorni. Ma non ci si poteva aspettare che una circostanza di tale portata si andasse a verificare<b> per opera di uno degli enti più autorevoli in ambito di sicurezza nazionale.</b></p>
      <p>Dopo oltre trent’anni dall’incidente che portò <b>all’esplosione del reattore 4 della centrale ucraina</b>, alcuni passaggi relativi al processo e alle <a href="https://www.tecnoandroid.it/2019/09/20/chernobyl-droni-riprendono-la-citta-radioattiva-dopo-30-anni-le-ultime-news-593313">misure messe in atto dalle autorità russe</a> risultano ad oggi ancora oscuri.</p>
      <p>Ma lo saranno decisamente meno, ora che il<b> National Security Archive</b> americano ha scoperchiato il vaso di Pandora, rivelando e pubblicando <b>centinaia di documenti relativi alla gestione del disastro</b> da parte del governo allora in carica.</p>
      <p>E le rivelazioni sono <b>agghiaccianti.</b></p>
      <h3>Chernobyl, dopo 33 anni accesso ad informazioni top secret sul disastro</h3>
      <p>I documenti pubblicati raccolgono soprattutto<b> gli atti governativi </b>che le autorità russe decisero di<b> promulgare per fronteggiare il disastro</b>. Alcuni di questi hanno dell’incredibile, e dimostrano il <b>disperato e perpetrato tentativo di insabbiare il più possibile le conseguenze dell’esplosione</b> – ossia, la diffusione delle radiazioni e i danni causati dalle stesse.</p>
      <p>Tra le responsabilità più pesanti che pendono sul capo dell’allora governo, vi è l’atto di <b>modificare</b>, all’indomani dell’incidente, <b>i parametri di tollerabilità del livello di radiazioni</b>. Come si evince da un documento datato <b>8 maggio 1986</b>:<i> “Classificato. Minuta numero nove. 8 maggio, 1986. Il ministero della Salute dell’Unione Sovietica ha approvato nuovi livelli accettabili di radiazione ai quali il pubblico può essere esposto, e che sono 10 volte superiori ai livelli precedenti. In casi speciali, sono accettabili livelli superiori 50 volte a quelli precedenti”.</i></p>
      <p>Il che rivela che Mosca aveva preparato in pochissimo tempo una <b>determina</b> che consentiva la <b>tolleranza di livelli di radiazioni notevolmente superiori alla norma</b>, modificando i limiti di esposizione alle radiazioni nucleari. Tutto ciò <b>mise in grossa difficoltà anche i centri ospedalieri</b>, che furono costretti a non poter trattare anche situazioni che presentavano<b> sintomi chiari di malattia da radiazioni.</b></p>
    </article>
  </body>
</html>