<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzon-buyuksehir-belediye-meclisinden-anlamli-davranis-h699223.html"/>
    <meta property="og:site_name" content="61 SAAT"/>
    <meta property="article:published_time" content="2019-11-25T12:57:16+00:00"/>
    <meta property="og:title" content="Trabzon Büyükşehir Belediye Meclisinden anlamlı davranış"/>
    <meta property="og:description" content="Trabzon Büyükşehir Belediye Meclisi huzur haklarını Mehmetçik Vakfına Bağışladı. Toplanan paranın 12 bin TL olduğu kaydedildi. "/>
  </head>
  <body>
    <article>
      <h1>Trabzon Büyükşehir Belediye Meclisinden anlamlı davranış</h1>
      <h2>Trabzon Büyükşehir Belediye Meclisi huzur haklarını Mehmetçik Vakfına Bağışladı. Toplanan paranın 12 bin TL olduğu kaydedildi.  </h2>
      <address>
        <time datetime="2019-11-25T12:57:16+00:00">25 Nov 2019, 12:57</time>
      </address>
      <p>
        <b>61SAAT HABER SERVİSİ</b>
      </p>
      <p>Trabzon Büyükşehir Belediyesinin Barış Pınarı Harekatıyla ilgili Ekim ayında yaptığı özel toplantıda meclis üyelerinin hak kazandığı ‘Huzur Hakkını’ Mehmetçik Vakfına bağışlanması önerisi hayata geçiyor.  Toplantıda alınan öneri kararı sonrasında meclis üyeleri o gün hak kazandıkları huzur hakkını Mehmetçik Vakfına bağışlanması için Trabzon Büyükşehir Belediye Başkanı Murat Zorluoğlu’na emanet edecek. O gün toplantıya katılanların elde ettiği huzur hakkının toplamda 12 bin TL’yi bulduğu ifada edilirken AK Parti Grup Başkan Vekili Erhan Nadir, mecliste ki üye sayısına göre toplanan huzur hakkının partilere göre dağılımını açıkladı. </p>
      <p>Nadir, AK Parti Grubundan 9 bin 400 TL, MHP ve İYİ Parti Grubundan biner TL ve CHP grubundan da 600 TL para toplandığını açıkladı. Parayı Trabzon Büyükşehir Belediye Başkanı Murat Zorluoğlu’na teslim edeceklerini kaydeden Nadir, “Sizin (Başkan Murat Zorluoğlu) nezdinizde de Mehmetçik Vakfına bağış yapılmasını temenni ediyorum. Bütün meclis üyesi arkadaşlarıma şükranlarımı sunuyorum” dedi. </p>
      <p>Toplantıya katılamadığı için huzur hakkı elde edemeyen Beşikdüzü Belediye Başkanı Ramiz Uzun ise söz alarak kendisinin bu şerefli görevi ayrıca yerine getireceğini ifade etti.</p>
    </article>
  </body>
</html>