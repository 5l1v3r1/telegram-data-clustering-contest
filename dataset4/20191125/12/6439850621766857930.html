<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463116/%E0%A6%87%E0%A6%B0%E0%A6%BE%E0%A6%95%E0%A7%87-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%86%E0%A6%B0%E0%A6%93-%E0%A7%AC-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="ইরাকে বিক্ষোভ-সংঘর্ষে আরও ৬ জনের মৃত্যু"/>
    <meta property="og:description" content="অনলাইন ডেস্ক ॥ সরকারবিরোধী বিক্ষোভে উত্তাল হয়ে উঠেছে ইরাক। নিরাপত্তা বাহিনীর সঙ্গে বিক্ষোভকারীদের সংঘর্ষে নতুন করে ছয়জনের মৃত্যু হয়েছে। আহত হয়েছে আরও বহু মানুষ। ইরাকের দক্ষিণাঞ্চলীয় বসরা এবং নাসিরিয়া শহরে সংঘর্ষে এই হতাহতের ঘটনা ঘটেছে। দেশটির মানবাধিকার কাউন্সিল এ তথ্য নিশ্চিত করেছে। অপরদিকে, বাগদাদের রাজপথে নিরাপত্তা ..."/>
  </head>
  <body>
    <article>
      <h1>ইরাকে বিক্ষোভ-সংঘর্ষে আরও ৬ জনের মৃত্যু</h1>
      <address>
        <time datetime="2019-11-25T12:35:00+00:00">25 Nov 2019, 12:35</time>
      </address>
      <figure>
        <img src="http://www.dailyjanakantha.com/files/201911/1574688922_12.jpg"/>
      </figure>
      <p>অনলাইন ডেস্ক ॥ সরকারবিরোধী বিক্ষোভে উত্তাল হয়ে উঠেছে ইরাক। নিরাপত্তা বাহিনীর সঙ্গে বিক্ষোভকারীদের সংঘর্ষে নতুন করে ছয়জনের মৃত্যু হয়েছে। আহত হয়েছে আরও বহু মানুষ। ইরাকের দক্ষিণাঞ্চলীয় বসরা এবং নাসিরিয়া শহরে সংঘর্ষে এই হতাহতের ঘটনা ঘটেছে। দেশটির মানবাধিকার কাউন্সিল এ তথ্য নিশ্চিত করেছে।</p>
      <p>অপরদিকে, বাগদাদের রাজপথে নিরাপত্তা বাহিনী এবং বিক্ষোভকারীদের মধ্যে সংঘর্ষ চলছেই। নিত্য প্রয়োজনীয় সেবা, চাকরির সুযোগ এবং দুর্নীতির বিরুদ্ধে রোববারও তাহরির স্কয়ারে জড়ো হয় বিক্ষোভকারীরা।</p>
      <p>বসরার দক্ষিণে উম্মে কাসর এলাকায় নিরাপত্তা বাহিনীর সঙ্গে সংঘর্ষে তিন বিক্ষোভকারী নিহত হয়। এছাড়া আরও ৭৪ জন আহত হয়েছে। অপরদিকে নাসিরিয়ায় আরও তিন বিক্ষোভকারী নিহত হয়েছে এবং আহত হয়েছে আরও ৭১ জন।</p>
      <p>বাগদাদ এবং ইরাকের দক্ষিণাঞ্চলে অক্টোবরের শুরু থেকে চলা এই বিক্ষোভে এখন পর্যন্ত কমপক্ষে ৩৩০ জন নিহত হয়েছে। গত কয়েক দশকে এটাই সবচেয়ে বড় সরকারবিরোধী বিক্ষোভ।</p>
    </article>
  </body>
</html>