<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42988_Naruha-nad-mohiloyu-U-Rivnomu-vidirvali-holovu-na-pamyatniku-Oleku-Dindichu-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Наруга над могилою. У Рівному відірвали голову на пам`ятнику Олеку Диндичу (ФОТО)"/>
    <meta property="og:description" content="Слідчі Рівненського відділу поліції у рамках кримінального провадження, розпочатого за частиною 1 статті 297 Кримінального кодексу Укра"/>
  </head>
  <body>
    <article>
      <h1>Наруга над могилою. У Рівному відірвали голову на пам`ятнику Олеку Диндичу (ФОТО)</h1>
      <address>
        <time datetime="2019-11-25T12:11:00+00:00">25 Nov 2019, 12:11</time>
      </address>
      <p>
        <b>Слідчі Рівненського відділу поліції у рамках кримінального провадження, розпочатого за частиною 1 статті 297 Кримінального кодексу України, встановлюють обставини вчинення наруги над могилою.</b>
      </p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B4%D1%83%D0%BD%D0%B4%D0%B8%D1%87.jpg"/>
      </figure>
      <p>Вчора, 24 листопада, за оприлюдненою інформацією щодо пошкодженого у центральному парку Рівного погруддя на місце події скерували слідчо-оперативну групу.</p>
      <p>Під час огляду місця злочину правоохоронці виявили відсутність голови погруддя пам’ятника Олекові Дундичу, розташованого на вулиці Паркова.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B4%D1%83%D0%BD%D0%B4%D0%B8%D1%87%203.jpg"/>
      </figure>
      <p>Поліцейські проводять слідчі дії та з’ясовують зокрема час скоєного злочину та причетну до нього особу. Санкція статті передбачає покарання у виді штрафу в розмірі до 3400 гривень, або арешт до шести місяців, або обмеження волі на строк до трьох років, або позбавлення волі на той самий строк.</p>
      <p>Про це повідомляє відділ комунікації поліції Рівненської області</p>
    </article>
  </body>
</html>