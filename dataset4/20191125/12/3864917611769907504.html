<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824886-mediagramotnist-dodadut-v-osvitni-programi-dla-59-klasiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="Медіаграмотність додадуть в освітні програми для 5-9 класів"/>
    <meta property="og:description" content="В освітніх програмах, які будуть створені за новим державним стандартом, з'явиться як елемент медіаграмотність."/>
  </head>
  <body>
    <article>
      <h1>Медіаграмотність додадуть в освітні програми для 5-9 класів</h1>
      <h2>В освітніх програмах, які будуть створені за новим державним стандартом, з'явиться як елемент медіаграмотність.</h2>
      <address>
        <time datetime="2019-11-25T12:08:00+00:00">25 Nov 2019, 12:08</time>
      </address>
      <p>Про це журналістам сказала міністр освіти та науки Ганна Новосад, повідомляє кореспондент Укрінформу.</p>
      <p>“Певна інформгігієна є надважливою компетенцією, якою має оволодіти кожен. Працювати над медіаграмотністю важливо починаючи зі школи. І ми зараз це враховуємо під час розробки державного стандарту і виписуємо це через освітні програми. Я розраховую, що ми презентуємо держстандарт громадськості у вересні 2020 року”, - зазначила <a href="https://www.ukrinform.ua/tag-novosad">Новосад</a>.</p>
      <p>Вона зауважила, що за держстандартом нової української школи діти розпочнуть навчатися з 2022 року, коли учні нинішніх початкових класів перейдуть у середню школу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2824566-borodanskij-za-mediaosvitu-v-skolah.html">Бородянський — за медіаосвіту в школах</a>
      </blockquote>
      <p>Як повідомляв Укрінформ, раніше перший заступник міністра культури, молоді та спорту Анатолій Максимчук повідомив, що міністерство має намір розробити програму з підвищення медіаграмотності населення.</p>
      <p>
        <i>Фото: пресслужба МОН</i>
      </p>
    </article>
  </body>
</html>