<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/oslo-un-munch-da-3-milioni-di-euro-esposto-per-un-giorno-alla-stazione-centrale/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T12:51:05+00:00"/>
    <meta property="og:title" content="Oslo, un Munch da 3 milioni di euro esposto per un giorno alla Stazione Centrale"/>
    <meta property="og:description" content="La 'Madonna' di Edward Munch, un quadro del pittore norvegese rubato nel 2004 e successivamente ritrovato, è stato esposto per un'intera giornata in uno dei luoghi più affollati della capitale norvegese per una campagna pubblicitaria: il piazzale antistante la Stazione Centrale di Oslo, dove ogni giorno passano migliaia di persone."/>
  </head>
  <body>
    <article>
      <h1>Oslo, un Munch da 3 milioni di euro esposto per un giorno alla Stazione Centrale</h1>
      <h2>La “Madonna” di Edward Munch, un quadro del pittore norvegese rubato nel 2004 e successivamente ritrovato, è stato esposto per un’intera giornata in uno dei luoghi più affollati della capitale norvegese per una campagna pubblicitaria: il piazzale antistante la Stazione Centrale di Oslo, dove ogni giorno passano migliaia di persone.</h2>
      <address><time datetime="2019-11-25T12:51:05+00:00">25 Nov 2019, 12:51</time> by <a rel="author" href="https://www.fanpage.it/author/redazione-cultura/" target="_blank">Redazione Cultura</a></address>
      <p>Un'opera di <b>Edward Munch</b> del valore di <b>3 milioni di euro</b>, la "<b>Madonna</b>" dipinta dal celebre artista norvegese, è stata esposto per un'intera giornata alla<b> Stazione Centrale</b> di <b>Oslo</b>. Il principale scalo ferroviario della capitale norvegese è stato teatro nei giorni scorsi di un’iniziativa pubblicitaria innovativa e molto poco convenzionale. Di fronte a una delle aree più affollate della città di Oslo, infatti, la "Madonna" di Munch è stato inserita in un classico <b>mupi pubblicitario</b> protetto solamente da un sistema di allarme a cura delle Verisure, multinazionale leader in Europa nel settore degli allarmi monitorati per residenze e attività commerciali.</p>
      <p>Divertente è il claim dell'iniziativa: “Se è sicuro per un Munch, è sicuro per te” . Sul mupi sono stati posizionati la telecamera di sicurezza Verisure e i cartelli dissuasori che avvertono della presenza di un allarme connesso a Centrale Operativa h24, monitorata da Guardie Giurate che verificano ogni scatto d’allarme in sessanta secondi ed intervengono allertando le Forze dell’Ordine e inviando le Guardie Giurate sul luogo.</p>
      <p>La scelta di quel particolare dipinto di Munch non è stata casuale, il dipinto appartiene al <b>Munch Museum di Ekely – Oslo</b> che, nell’agosto del 2004, era stato derubato insieme a una versione del famoso “L’Urlo”. I dipinti erano stati ritrovati e restituiti nell’agosto 2006. La campagna ha riscosso notevole buzz social e ha attirato l’attenzione anche oltre i confini Norvegesi.</p>
    </article>
  </body>
</html>