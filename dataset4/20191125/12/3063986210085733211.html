<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/25/843330"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="‘আমি ঘুষখোর নই’ নোটিশ টানিয়ে ভাইরাল"/>
    <meta property="og:description" content="এক ব্যতিক্রমী এক কাজ করলেন অ্যাডিশনাল ডিভিশনাল ইঞ্জিনিয়ার অশোক। তিনি অফিসে নোটিশ টাঙিয়েছেন, ‘আমি ঘুষখোর নই’! তার লেখা এই নোটিশ ইতিমধ্যে সামাজিকমাধ্যমে ভাইরাল হয়েছে। ভারতের তেলেঙ্গানার করিমনগরের এক সরকারি অফিসে এমন অভূতপূর্ব দৃশ্যের দেখা মিলেছে। ইঞ্জিনিয়ার অশোক ডিস্ট্রিবিউশন কর্পোরেশন লিমিটেড সংস্থায় কর্মরত। কাজ আদায়ের জন্য লোকে তাকে নিয়মিতই ঘুষ সাধেন। আর তাতেই বিরক্ত হয়ে নিজেকে বাঁচাতে ওই নোটিশ টাঙাতে বাধ্য হয়েছেন তিনি। নোটিশ যেন কারোর চোখ না এড়ায় সেজন্য অশোক তার চেয়ারের পেছনের দেওয়ালে ঝকঝকে লাল রঙের বোর্ডে সাদা রঙে তেলুগু ভাষায় এই নোটিশ লিখেছেন। প্রায় ৪০ দিন আগে লাগানো এই বোর্ড সম্প্রতি সোশ্যাল মিডিয়ায় ভাইরাল হয়েছে। জানা গেছে, গত ১৪ বছর ধরে বিদ্যুৎ বিভাগের এই দফতরে কাজ করছেন অশোক। তার ভাষ্য, ভয়ানক অভিজ্ঞতার শিকার তিনি। সবাই এখানে এসে ঘুষ দিয়ে আগে কাজ করাতে চায়। ১৪ বছর ধরে বলতে বলতে তিনি হয়রান। তাই আর না থাকতে পেরে এই বোর্ড লাগিয়েছেন।"/>
  </head>
  <body>
    <article>
      <h1>‘আমি ঘুষখোর নই’ নোটিশ টানিয়ে ভাইরাল</h1>
      <address><time datetime="2019-11-25T12:35:00+00:00">25 Nov 2019, 12:35</time> by <a rel="author">কালের কণ্ঠ অনলাইন</a></address>
      <p>এক ব্যতিক্রমী এক কাজ করলেন অ্যাডিশনাল ডিভিশনাল ইঞ্জিনিয়ার অশোক। তিনি অফিসে নোটিশ টাঙিয়েছেন, ‘আমি ঘুষখোর নই’! তার লেখা এই নোটিশ ইতিমধ্যে সামাজিকমাধ্যমে ভাইরাল হয়েছে।</p>
      <p>ভারতের তেলেঙ্গানার করিমনগরের এক সরকারি অফিসে এমন অভূতপূর্ব দৃশ্যের দেখা মিলেছে।</p>
      <p>ইঞ্জিনিয়ার অশোক ডিস্ট্রিবিউশন কর্পোরেশন লিমিটেড সংস্থায় কর্মরত। কাজ আদায়ের জন্য লোকে তাকে নিয়মিতই ঘুষ সাধেন। আর তাতেই বিরক্ত হয়ে নিজেকে বাঁচাতে ওই নোটিশ টাঙাতে বাধ্য হয়েছেন তিনি।</p>
      <p>নোটিশ যেন কারোর চোখ না এড়ায় সেজন্য অশোক তার চেয়ারের পেছনের দেওয়ালে ঝকঝকে লাল রঙের বোর্ডে সাদা রঙে তেলুগু ভাষায় এই নোটিশ লিখেছেন। প্রায় ৪০ দিন আগে লাগানো এই বোর্ড সম্প্রতি সোশ্যাল মিডিয়ায় ভাইরাল হয়েছে।</p>
      <p>জানা গেছে, গত ১৪ বছর ধরে বিদ্যুৎ বিভাগের এই দফতরে কাজ করছেন অশোক। তার ভাষ্য, ভয়ানক অভিজ্ঞতার শিকার তিনি। সবাই এখানে এসে ঘুষ দিয়ে আগে কাজ করাতে চায়। ১৪ বছর ধরে বলতে বলতে তিনি হয়রান। তাই আর না থাকতে পেরে এই বোর্ড লাগিয়েছেন।</p>
    </article>
  </body>
</html>