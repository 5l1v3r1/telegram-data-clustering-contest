<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2824915-kriklij-povidomiv-koli-ukraina-gotova-liberalizuvati-avtoperevezenna-iz-tureccinou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T12:50:00+00:00"/>
    <meta property="og:title" content="Криклій повідомив, коли Україна готова лібералізувати автоперевезення із Туреччиною"/>
    <meta property="og:description" content="Україна готова лібералізувати автомобільні перевезення з Туреччиною вже на початку 2020 року."/>
  </head>
  <body>
    <article>
      <h1>Криклій повідомив, коли Україна готова лібералізувати автоперевезення із Туреччиною</h1>
      <h2>Україна готова лібералізувати автомобільні перевезення з Туреччиною вже на початку 2020 року.</h2>
      <address>
        <time datetime="2019-11-25T12:50:00+00:00">25 Nov 2019, 12:50</time>
      </address>
      <p>Про це заявив міністр інфраструктури України Владислав Криклій під час зустрічі з міністром транспорту та інфраструктури Турецької Республіки Джахит Тураном, повідомляє <a href="https://mtu.gov.ua/news/31325.html">пресслужба відомства.</a></p>
      <p>“Українська сторона готова внести зміни до Угоди про міжнародні автомобільні перевезення та лібералізувати автомобільні перевезення між Україною та <a href="https://www.ukrinform.ua/tag-tureccina">Туреччиною</a> вже на початку 2020 року”, - зазначив Криклій.</p>
      <p>Під час зустрічі сторони також відзначили українсько-турецький діалог з питань співробітництва у сфері морського пошуку і рятування, обговорили перспективи розвитку комбінованих перевезень двома країнами, конструктивну співпрацю сторін у сфері авіаційного сполучення, результатом якого є стабільне зростання обсягів пасажирських перевезень між Україною і Туреччиною.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2822202-urad-shvaliv-proekt-zakonu-pro-multimodalni-perevezenna.html">Уряд схвалив проєкт закону про мультимодальні перевезення</a>
      </blockquote>
      <p>Криклій також зазначив, що Україна відкрита для інвесторів і зацікавлена в їх залученні у транспортну галузь, зокрема, найближчим часом запланована концесія портів, аеропортів, залізничних вокзалів та доріг.</p>
    </article>
  </body>
</html>