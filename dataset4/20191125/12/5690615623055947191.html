<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837653-pekin-prokomentuvav-vpevnenu-peremogu-opozitsiyi-na-viborakh-u-gonkonzi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:41:00+00:00"/>
    <meta property="og:title" content="Пекін прокоментував впевнену перемогу опозиції на виборах у Гонконзі"/>
    <meta property="og:description" content="КИЇВ. 25 листопада. УНН. Центральна влада КНР висловлює підтримку главі адміністрації Гонконгу Керрі Лам в керівництві містом і наведенні порядку. Так …"/>
  </head>
  <body>
    <article>
      <h1>Пекін прокоментував впевнену перемогу опозиції на виборах у Гонконзі</h1>
      <address><time datetime="2019-11-25T12:41:00+00:00">25 Nov 2019, 12:41</time> by <a rel="author">Олексій Супрун</a></address>
      <p><b>КИЇВ. 25 листопада. УНН.</b> Центральна влада КНР висловлює підтримку главі адміністрації Гонконгу Керрі Лам в керівництві містом і наведенні порядку. Так офіційний представник МЗС КНР Ген Шуан в понеділок прокоментував підсумки виборів депутатів районних рад, на яких упевнену перемогу здобули представники опозиції, пише <b>УНН</b>.</p>
      <p>“Центральний уряд Китаю рішуче підтримує главу цього спеціального адміністративного району КНР Керрі Лам в керівництві містом згідно із законодавством”, — сказав він у відповідь на відповідне питання.</p>
      <p>“Ми також висловлюємо рішучу підтримку заходам поліції щодо зупинки насильства і відновлення порядку, а також судовим органам міста в залученні до юридичної відповідальності винних в актах насильства та інших злочинах”, — додав дипломат.</p>
      <p>На виборах переконливу перемогу <a href="https://www.unn.com.ua/uk/news/1837583-u-gonkonzi-opozitsiya-vpevneno-peremagaye-na-mistsevikh-viborakh">здобули кандидати від опозиції</a>. Вони отримали майже 90% місць в районні ради в 18 округах Гонконгу. Проурядовий блок, що раніше контролював 75% місць в райрадах, вперше зазнав нищівної поразки.</p>
      <p>Голосування відобразило настрої в суспільстві на тлі триваючих тут з початку літа масових протестів, викликаних спробою просування владою законопроекту про екстрадицію правопорушників в материковий Китай. Хоча нинішні вибори не можуть змінити політичну систему Гонконгу в цілому, вони стали серйозною перевіркою підтримки населенням протестного руху.</p>
    </article>
  </body>
</html>