<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ilfattoalimentare.it/mozione-obesita-malattia.html"/>
    <meta property="og:site_name" content="Il Fatto Alimentare"/>
    <meta property="article:published_time" content="2019-11-25T12:13:42+00:00"/>
    <meta property="og:title" content="“L’obesità è una malattia”: la Camera approva all’unanimità la mozione per riconoscerla. Un aiuto nella lotta allo stigma"/>
    <meta property="og:description" content="L'obesità è una malattia e come tale deve essere riconosciuta dallo stato. È quanto chiedono da temp"/>
  </head>
  <body>
    <article>
      <h1>“L’obesità è una malattia”: la Camera approva all’unanimità la mozione per riconoscerla. Un aiuto nella lotta allo stigma</h1>
      <address><time datetime="2019-11-25T12:13:42+00:00">25 Nov 2019, 12:13</time> by <a rel="author" href="https://ilfattoalimentare.it/author/redazione" target="_blank">Redazione Il Fatto Alimentare</a></address>
      <figure>
        <img src="https://ilfattoalimentare.it/wp-content/uploads/2018/10/oesita-donna-obesa-Fotolia_202033879_Subscription_Monthly_M.jpg"/>
      </figure>
      <p><b>L’obesità è una malattia</b> e come tale deve essere riconosciuta dallo stato. È quanto chiedono da tempo l’Associazione italiana di dietetica e nutrizione (Adi), l’Obesity Policy Engagement Network (Open) e l’Italian Obesity Network (IO-Net), per combattere lo stigma sociale e gli atti di bullismo che molte persone obese subiscono a causa della loro condizione. Ma finalmente qualcosa si sta muovendo: il 13 novembre la Camera dei Deputati ha approvato una mozione per riconoscere ufficialmente l’obesità come malattia.</p>
      <p><b>“Gli interventi</b> di prevenzione portati avanti fino ad ora si sono dimostrati inefficaci perché basati sul paradigma della responsabilità personale quindi sul fatto che il soggetto ingrassa perché non rispetta le regole –spiegano gli esperti di Adi – La disapprovazione sociale, è una delle cause che, attraverso stereotipi, linguaggi e immagini inadatte, ha finito per ritrarre l’obesità in modo impreciso e negativo con conseguenti fenomeni di esclusione sociale e isolamento”.</p>
      <p><b>È necessario,</b> quindi, riconoscere l’obesità per quello che è, una patologia complessa, e dare vita a un piano nazionale multidisciplinare per la prevenzione e la cura di questa malattia, investendo sulla formazione del personale e sul coordinamento del sistema sanitario, affinché le persone affette da obesità possano ricevere trattamenti omogenei in tutto il territorio. “Non tutte le strutture sanitarie sono ancora dotate di centri di dietetica e nutrizione clinica, mentre tra quelle esistenti sono rari i casi di reale interdisciplinarità degli ambiti medici” spiegano gli esperti.</p>
      <p><b>Ma affinché</b> si arrivi davvero a riconoscere l’obesità come malattia, c’è ancora tanta strada da fare…</p>
      <p> </p>
      <related>
        <h4>Articoli collegati</h4>
        <a href="https://ilfattoalimentare.it/legumi-malattie-cardiovascolari.html"/>
        <a href="https://ilfattoalimentare.it/saltare-pasti-diarrea-in-bianco.html"/>
        <a href="https://ilfattoalimentare.it/dieta-senza-glutine-no-benefici.html"/>
      </related>
    </article>
  </body>
</html>