<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/chaos-napoli-voorzitter-megaboetes-spelers-advocaten/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T12:21:20+00:00"/>
    <meta property="og:title" content="Chaos bij Napoli! Voorzitter komt met megaboetes en spelers schakelen advocaten in"/>
    <meta property="og:description" content="Het is weer eens onrustig in Napels. De voorzitter van Napoli – Aurelio De Laurentiis – maakt de chaos binnen zijn club alleen maar groter door gigantische boetes uit te delen en delen van salarissen in te houden. Daarop volgend schakelen spelers weer een legertje aan advocaten in, zo melden Italiaanse media. De boetes worden uitgedeeld…"/>
  </head>
  <body>
    <article>
      <h1>Chaos bij Napoli! Voorzitter komt met megaboetes en spelers schakelen advocaten in</h1>
      <address>
        <time datetime="2019-11-25T12:21:20+00:00">25 Nov 2019, 12:21</time>
      </address>
      <p>
        <b>Het is weer eens onrustig in Napels. De voorzitter van Napoli - Aurelio De Laurentiis - maakt de chaos binnen zijn club alleen maar groter door gigantische boetes uit te delen en delen van salarissen in te houden. Daarop volgend schakelen spelers weer een legertje aan advocaten in, zo melden Italiaanse media.</b>
      </p>
      <p>De boetes worden uitgedeeld nadat spelers weigerden om na het Champions League-duel tegen Red Bull Salzburg (2-3 winst) op trainingskamp te gaan. Dat pikte De Laurentiis niet en komt hij met torenhoge sancties. Zo wil hij boetes geven die bij elkaar zo'n 2,5 miljoen euro zijn. Dit wil hij doen door een kwart van de maandsalarissen in te houden. Die zijn over de maand oktober ook nog eens niet betaald.<br/><br/><b>Vechten met de zoon van de baas</b><br/>Vooral de Braziliaan Allan kan op een hoge straf rekenen. De middenvelder wilde bijna vechten met de zoon van de voorzitter (Edo) waardoor hij waarschijnlijk de helft van zijn maandstrookje kan vergeten. Dat komt voor hem neer op ongeveer 2 ton.<br/><br/>Daarnaast zouden spelers van Napoli ook al advocaten hebben ingeschakeld om hier iets tegen te doen. Met andere woorden: het is - zoals gewoonlijk - geen seconde saai bij Napoli. Tel daar ook nog eens de slechte resultaten in de Serie A bij op en de chaos is compleet.</p>
    </article>
  </body>
</html>