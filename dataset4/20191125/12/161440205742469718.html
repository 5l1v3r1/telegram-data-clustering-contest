<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/25/favorisca-i-documenti-olbia-il-controllo-sfocia-in-arresto-136-956922.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T12:50:49+00:00"/>
    <meta property="og:title" content="&quot;Favorisca i documenti&quot;: Olbia, il controllo sfocia in arresto"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">polizia in azione</h6>
      <h1>"Favorisca i documenti": Olbia, il controllo sfocia in arresto</h1>
      <h2>Gli agenti hanno fermato un 30enne rumeno su cui pendeva un mandato internazionale</h2>
      <address>
        <time datetime="2019-11-25T12:50:49+00:00">25 Nov 2019, 12:50</time>
      </address>
      <p>Nazionalità rumena, ricercato in Austria, rintracciato a Olbia.</p>
      <p>Si tratta di un uomo di trent'anni, sui pendeva un mandato di cattura internazionale per reati contro il patrimonio e associazione a delinquere emesso dalle autorità della città austriaca di Graz.</p>
      <p>La Polizia di Stato della città gallurese lo ha fermato durante un normale controllo sul territorio.</p>
      <p>Una volta avuti in mano i suoi documenti, gli agenti hanno effettuato alcune verifiche. E dai database delle persone sospette e ricercate è saltato fuori il suo nominativo.</p>
      <p>Inevitabile lo scatto di manette e il trasferimento nel carcere di Sassari, a disposizione dell'autorità giudiziaria.</p>
      <p>L'uomo deve scontare una pena residua di cinque anni.</p>
      <p>(Unioneonline/l.f.)</p>
    </article>
  </body>
</html>