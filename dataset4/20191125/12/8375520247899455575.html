<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-zapustili-sayt-dlya-vimiryuvannya-shvidkosti-internetu--642266.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T12:45:14+00:00"/>
    <meta property="og:title" content="В Україні запустили сайт для вимірювання швидкості інтернету"/>
    <meta property="og:description" content="Міністерство цифрової трансформації запустило сайт для вимірювання швидкості інтернету в Україні. Про це відомство повідомляє на своїй сторінці Facebook."/>
  </head>
  <body>
    <article>
      <h1>В Україні запустили сайт для вимірювання швидкості інтернету</h1>
      <address>
        <time datetime="2019-11-25T12:45:14+00:00">25 Nov 2019, 12:45</time>
      </address>
      <p>Міністерство цифрової трансформації запустило сайт для вимірювання швидкості інтернету в Україні. Про це відомство повідомляє на своїй сторінці <a href="https://www.facebook.com/eGovernanceUkraine/">Facebook</a>.</p>
      <p>Повідомляється, що для забезпечення України високошвидкісним інтернетом міністерству необхідна інформація про реальнн покриття інтернету.</p>
      <p>«Сьогодні ми запускаємо сайт <a href="https://broadband.gov.ua/">broadband.gov.ua</a>, який дозволить жителям України приєднатися до цієї справи. Сайт є прототипом майбутньої карти інтернету України», - відзначили в Мінцифри.</p>
      <p>На даному сайті можна повідомити, чи є інтернет і з якою швидкістю він працює. При цьому швидкість з'єднання визначається автоматично через speedtest. Дані можна анонімно залишити.</p>
      <p>Раніше міністр цифрової трансформації Михайло Федоров заявив, що в Україні рівень покриття інтернетом доходить до 70%.</p>
      <p>«Регулятор дає нам дані, що на 62% покрита країна. Але це не про мобільний, а про швидкісний інтернет. Але ми вже бачимо, коли почали занурюватися і шукати додаткові джерела досліджень, то ми приходимо вже десь до 70%... Наша мета - на 90-100%», - заявив міністр.</p>
    </article>
  </body>
</html>