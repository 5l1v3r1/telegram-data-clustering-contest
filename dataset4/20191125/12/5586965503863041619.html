<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/uniforme-ca-in-lagarele-de-concentrare-din-timpul-holocaustului-vandute-de-o-casa-de-moda-de-lux-foto-18614641"/>
    <meta property="og:site_name" content="Gândul"/>
    <meta property="article:published_time" content="2019-11-25T12:32:52+00:00"/>
    <meta property="og:title" content="Uniforme ca în lagărele de concentrare din timpul Holocaustului, vândute de o casă de modă de lux. FOTO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Uniforme ca în lagărele de concentrare din timpul Holocaustului, vândute de o casă de modă de lux. FOTO</h1>
      <h2>O casă de modă de lux şi-a cerut iertare, după ce a fost criticată pentru că a scos la vânzare o linie vestimentară care semăna izbitor de mult cu uniformele din lagărele de concentrare din timpul Holocaustului, scrie CNN.</h2>
      <address><time datetime="2019-11-25T12:32:52+00:00">25 Nov 2019, 12:32</time> by <a rel="author" href="https://www.gandul.info/autor/ioana-scholler" target="_blank">Ioana Scholler</a></address>
      <p>Loewe, o casă de modă de lux din Spania, a scos la vânzare piesele vestimentare în cadrul unei colecţii care a fost lansată pe 14 noiembrie. Colecţia a fost inspirată de artisul William De Morgan. Preţurile articolelor vestimentare ajung până la 5.000 de dolari.</p>
      <p>Majoritatea celor care au criticat piesele vestimentare, precum Diet Prada, o organizaţie care monitorizează abuzurile din industria modei, au susţinut că există similarităţi între îmbrăcămintea casei de modă şi uniformele purtate de oamenii din lagărele de concentrare.</p>
      <figure>
        <embed-post data-src="https://www.instagram.com/p/B5LH3bJnsD6" data-service="Instagram"/>
      </figure>
      <p>Reprezentanţii Loewe şi-au cerut iertare pe contul de Instagram al brand-ului şi au retras produsele de pe site-ul official al companiei,<b><a href="https://edition.cnn.com/style/article/loewe-holocaust-outfit-trnd/index.html?utm_medium=social&amp;utm_content=2019-11-25T02%3A00%3A07&amp;utm_source=fbCNNi&amp;utm_term=link&amp;fbclid=IwAR1dn2zA7aIEPWGWEZYJxClNoq_-U1_P6P8G7ddKuErIe8E0tNj_UCyVdI4">transmite CNN.</a></b></p>
      <p>„Nu a fost intenţia noastră să jignim şi ne cerem iertare dacă am fost insensibili cu privire la aceste momente istorice sacre. Produsele oferite au fost retrase de la vânzare”, a scris compania pe Instagram.</p>
      <p>Totuşi, aceasta nu este prima data când o companie este aspru criticată pentru vânzarea unor produse care amintesc de Holocaust.</p>
      <figure>
        <img src="http://storage0.dms.mpinteractiv.ro/media/1/186/15786/18614641/1/http-cdn-cnn-com-cnnnext-dam-assets-191123125756-01-loewe-concen.jpg?height=340&amp;width=605"/>
      </figure>
      <p>Zara, o altă companie din Spania, şi-a cerut iertare în 2014 după ce a vândut un tricou care avea imprimată o stea galbenă, similară cu a celor care apăreau pe uniformele folosite în lagărele de concentrare.</p>
      <p>Compania a declarat ulterior că articolul vestimentar a fost de fapt inspirat din filmele western.</p>
    </article>
  </body>
</html>