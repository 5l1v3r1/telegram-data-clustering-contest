<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463118/%E0%A6%95%E0%A7%8D%E0%A6%AF%E0%A6%BE%E0%A6%B2%E0%A6%BF%E0%A6%AB%E0%A7%8B%E0%A6%B0%E0%A7%8D%E0%A6%A8%E0%A6%BF%E0%A7%9F%E0%A6%BE%E0%A7%9F-%E0%A6%B8%E0%A7%8D%E0%A6%95%E0%A7%81%E0%A6%B2%E0%A7%87-%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A7%A8-%E0%A6%B6%E0%A6%BF%E0%A6%B6%E0%A7%81-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T12:37:00+00:00"/>
    <meta property="og:title" content="ক্যালিফোর্নিয়ায় স্কুলে গোলাগুলিতে ২ শিশু নিহত"/>
    <meta property="og:description" content="অনলাইন ডেস্ক ॥ যুক্তরাষ্ট্রের ক্যালিফোর্নিয়া অঙ্গরাজ্যের সান ফ্রান্সিসকোর একটি স্কুলে গোলাগুলির ঘটনায় দুই শিশু নিহত হয়েছে। কর্তৃপক্ষ জানিয়েছে, স্থানীয় সময় শনিবার স্কুলের পার্কিয়ে ওই গোলাগুলির ঘটনা ঘটেছে। সেখানে এ ধরনের হত্যাকাণ্ডের ঘটনা খুবই বিরল। শনিবার বেশ কয়েকজন বাসিন্দা ৯১১-য়ে ফোন দিয়ে সাহায্য চাইলে এই ঘটনা সামনে ..."/>
  </head>
  <body>
    <article>
      <h1>ক্যালিফোর্নিয়ায় স্কুলে গোলাগুলিতে ২ শিশু নিহত</h1>
      <address>
        <time datetime="2019-11-25T12:37:00+00:00">25 Nov 2019, 12:37</time>
      </address>
      <figure>
        <img src="http://www.dailyjanakantha.com/files/201911/1574688922_14.jpg"/>
      </figure>
      <p>অনলাইন ডেস্ক ॥ যুক্তরাষ্ট্রের ক্যালিফোর্নিয়া অঙ্গরাজ্যের সান ফ্রান্সিসকোর একটি স্কুলে গোলাগুলির ঘটনায় দুই শিশু নিহত হয়েছে। কর্তৃপক্ষ জানিয়েছে, স্থানীয় সময় শনিবার স্কুলের পার্কিয়ে ওই গোলাগুলির ঘটনা ঘটেছে। সেখানে এ ধরনের হত্যাকাণ্ডের ঘটনা খুবই বিরল।</p>
      <p>শনিবার বেশ কয়েকজন বাসিন্দা ৯১১-য়ে ফোন দিয়ে সাহায্য চাইলে এই ঘটনা সামনে আসে। একটি স্কুলের কাছ থেকে গোলাগুলির শব্দ শোনা গেছে।</p>
      <p>পুলিশ ঘটনাস্থল থেকে ১১ ও ১৪ বছর বয়সী দুই শিশুকে একটি ভ্যানের মধ্যে পেয়েছে। তারা দু'জনেই গুলিবিদ্ধ ছিল। ঘটনাস্থলেই ১৪ বছর বয়সী শিশুটির মৃত্যু হয়। অপর শিশুটিকে হাসপাতালে নেয়া হলে সেখানেই তার মৃত্যু হয়।</p>
      <p>শনিবার মধ্যরাতে এই হত্যাকাণ্ডের ঘটনা ঘটেছে। তবে এত রাতে পার্কিয়ে ওই দুই শিশু কেন ছিল বা তাদের সঙ্গে অন্য কেউ ছিল কি-না তা এখনও পরিষ্কার নয়।</p>
      <p>পুলিশ নিহতদের নাম প্রকাশ করেনি। এই ঘটনার তদন্ত চলছে। প্রতিবেশীরা ১৫ থেকে ২০ রাউন্ড গুলির শব্দ শুনতে পেয়েছে বলে জানিয়েছে।</p>
    </article>
  </body>
</html>