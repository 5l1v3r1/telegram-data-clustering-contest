<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2824896-u-vinnici-pokazut-vistavu-pro-deportaciu-krimskih-tatar-ta-aneksiu-pivostrova.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T12:23:00+00:00"/>
    <meta property="og:title" content="У Вінниці покажуть виставу про депортацію кримських татар та анексію півострова"/>
    <meta property="og:description" content="У Вінниці молодіжний документальний театр покаже виставу &quot;Кримські татари: коли ми повернемось...&quot; про депортацію кримських татар, їхнє повернення та анексію Криму російським агресором."/>
  </head>
  <body>
    <article>
      <h1>У Вінниці покажуть виставу про депортацію кримських татар та анексію півострова</h1>
      <h2>У Вінниці молодіжний документальний театр покаже виставу "Кримські татари: коли ми повернемось..." про депортацію кримських татар, їхнє повернення та анексію Криму російським агресором.</h2>
      <address>
        <time datetime="2019-11-25T12:23:00+00:00">25 Nov 2019, 12:23</time>
      </address>
      <p>Про це на прес-конференції у понеділок заявила керівниця проєкту – заступниця голови ГО «Ветан» Юлія Піскунова.</p>
      <p>«Молоді люди зібрали інтерв’ю <a href="https://www.ukrinform.ua/tag-krimski-tatari">кримських татар</a> – спогади тих, хто пережив депортацію 1944 році, хто повернувся до Криму в 1990-х, і знову змушений був емігрувати після анексії півострова. Ці спогади лягли в основу документальної вистави «Коли ми повернемося». Молодь отримала унікальну можливість відтворити спогади своїх співбесідників на сцені. Так народився наш молодіжний документальний театр «Реальних людей», – каже Піскунова.</p>
      <p>За її словами, учасники молодіжного документального театру – це студенти Вінницького державного педагогічного університету ім. М.Коцюбинського та Донецького національного університету ім. В.Стуса. Протягом 5 місяців вони збирали історії кримських татар з числа внутрішньо переміщених осіб, які після анексії Криму переїхали на материкову частину України. До вистави увійшло 20 наративів кримських татар. Вони тематично поділені за періодами: про депортацію, повернення в Крим та переїзд через анексію Криму.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2823678-krimskotatarska-gromada-hoce-pobuduvati-u-kievi-mecet.html">Кримськотатарська громада хоче побудувати у Києві мечеть</a>
      </blockquote>
      <p>Прем’єрний показ пройде відбудеться 30 листопада у Вінниці, в молодіжному центрі «Квадрат». Після вистави відбудеться зустріч з кримськими татарами, які після переїзду з Криму оселилися у селі Нова Гребля Калинівського району.</p>
      <p>
        <i>Фото: vn.depo.ua</i>
      </p>
    </article>
  </body>
</html>