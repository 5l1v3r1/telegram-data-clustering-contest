<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/orenda_parkovky_bilya_ofisu_pryvatbanku_zavodom_kolomoyskogo_komisiya_znayshla_porushennya_v_tenderi"/>
    <meta property="og:site_name" content="espreso.tv"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="Оренда парковки біля офісу ПриватБанку заводом Коломойського: комісія знайшла порушення в тендері"/>
    <meta property="og:description" content="Аукціонна комісія КП &quot;Міськавтопарк&quot; скасувала результати тендеру з оренди парковки перед головним офісом ПриватБанку у Дніпрі через порушення в документах"/>
  </head>
  <body>
    <article>
      <h1>Оренда парковки біля офісу ПриватБанку заводом Коломойського: комісія знайшла порушення в тендері</h1>
      <address>
        <time datetime="2019-11-25T12:08:00+00:00">25 Nov 2019, 12:08</time>
      </address>
      <p>Аукціонна комісія КП "Міськавтопарк" скасувала результати тендеру з оренди парковки перед головним офісом ПриватБанку у Дніпрі через порушення в документах</p>
      <p>Про це свідчать дані <a href="https://prozorro.sale/auction/UA-PS-2019-11-12-000002-2?fbclid=IwAR0cFTm0txzOHJyYwiUESH4VnLzpvOSz0ynmgog3DuOfxzpmz0M10fBq7OA">в системі Prozorro.</a></p>
      <p>Зазначається, що комісія виявила невідповідність вимогам аукціону у документах переможця тендера Нікопольського заводу феросплавів.</p>
      <p>Зокрема, в деяких документах немає дати; у довідці про відсутність заборгованості по сплаті обов'язкових податків і зборів стоїть підпис неуповноваженої особи, а також зазначено відсутність заборгованості перед Українською енергетичною біржею замість Міськавтопарку.</p>
      <p>Крім цього, НЗФ подав довідку про наявність у його статуті пункту, що передбачає надання послуг паркування, який відсутній в офіційно опублікованому статуті. У зв'язку з невиконанням вимог заявку НЗФ дискваліфікували.</p>
      <p>Також була дискваліфікована заявка "Дніпроазоту", який був другим претендентом на оренду парковки ПриватБанку.</p>
      <p>У поданих на тендер документах також були виявлені невідповідність підписів уповноважених осіб, відсутність даних про штатних співробітників і право надавати послуги парковки, яке також відсутнє і в статуті компанії.</p>
      <ul>
        <li>Нагадаємо, раніше повідомлялося, що <a href="https://espreso.tv/news/2019/11/21/zavod_kolomoyskogo_na_rik_vykupyv_parkovku_bilya_golovnogo_ofisu_pryvatbanku_v_dnipri">Нікопольський завод феросплавів на аукціоні у ProZorro купив на рік право на експлуатацію парковки</a> біля головного офісу ПриватБанку в Дніпрі.</li>
      </ul>
      <p> </p>
    </article>
  </body>
</html>