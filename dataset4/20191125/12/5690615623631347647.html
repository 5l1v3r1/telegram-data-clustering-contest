<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837654-na-mikolayivschini-cherez-neoberezhnist-pid-chas-kurinnya-zaginuli-tri-lyudini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:43:00+00:00"/>
    <meta property="og:title" content="На Миколаївщині через куріння в ліжку загинули три людини"/>
    <meta property="og:description" content="КИЇВ. 25 листопада. УНН. В Новобузькому та Снігурівському районах Миколаївщини через необережність під час куріння в ліжку загинуло три людини. Про це …"/>
  </head>
  <body>
    <article>
      <h1>На Миколаївщині через куріння в ліжку загинули три людини</h1>
      <address><time datetime="2019-11-25T12:43:00+00:00">25 Nov 2019, 12:43</time> by <a rel="author">Валерія Гуржий</a></address>
      <p><b>КИЇВ. 25 листопада. УНН</b>. В Новобузькому та Снігурівському районах Миколаївщини через необережність під час куріння в ліжку загинуло три людини. Про це повідомляє <b>УНН</b> із посиланням на ГУ ДСНС у Миколаївській області.</p>
      <p>"Від співробітників поліції до оперативно-координаційного центру Головного управління ДСНС України у Миколаївській області надійшло повідомлення про те, що 22 листопада на вул. Грушевського м. Новий Буг сталась пожежа в житловому будинку на незначній площі. Під час неї загинув власник помешкання - інвалід 1 групи 1971 р.н.", - йдеться у повідомленні.</p>
      <p>У ДСНС підмітили, що 24 листопада ідентичний випадок трапився у селі Вавилове Снігурівського району Миколаївщини.</p>
      <p>"Пожежа на площі 3 м кв призвела до загибелі власника 1968 р.н. та його матері 1946 р.н. В обох випадках займання спричинила необережність під час куріння в ліжку", - додається у повідомленні.</p>
      <p>Нагадаємо, у Києві за добу загинули <a href="https://www.unn.com.ua/uk/news/1837471-u-kiyevi-za-dobu-zaginuli-dvoye-lyudey-pid-chas-pozhezh">двоє людей під час пожеж</a>. </p>
    </article>
  </body>
</html>