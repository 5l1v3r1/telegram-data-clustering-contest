<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ctp-atac-dur-la-adresa-lui-iohannis-mai-arogant-decat-adrian-nastase-18614520"/>
    <meta property="og:site_name" content="Gândul"/>
    <meta property="article:published_time" content="2019-11-25T12:04:14+00:00"/>
    <meta property="og:title" content="CTP, atac dur la adresa lui Iohannis: Mai arogant decât Adrian Năstase!"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>CTP, atac dur la adresa lui Iohannis: Mai arogant decât Adrian Năstase!</h1>
      <h2>Gazetarul Cristian Tudor Popescu l-a criticat dur pe preşedintele reales în funcţie Klaus Iohannis, despre care spune că a reuşit să-l depăşească în aroganţă chiar şi pe Adrian Năstase.</h2>
      <address><time datetime="2019-11-25T12:04:14+00:00">25 Nov 2019, 12:04</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>”A mai spus ceva domnul preşedinte: primesc acest rezultat cu modestie. Şi nu a clipit! Că m-am uitat să văd dacă clipeşte. Nimic. N-a clipit când a spus asta. Formidabil!<br/><br/>Deci domnul Iohannis a reuşit să-l depăşească în aroganţă până şi pe Adrian Năstase, campionul naţional de până acum în materie de aroganţă. Şi spune acum că primeşte cu modestie, că îi este cunoscut acest sentiment domnului Iohannis.<br/>Mă rog.<br/><br/>Mie îmi rămân foarte clare în cap paltonul, ghinion şi microfonul.<br/><br/>Paltonul aruncat pe capotă, ghinionul cunoscut, aruncat profesorilor, şi modul în care a refuzat microfoanele jurnaliştilor, ălora care stătuseră în frig, când a ieşit de acolo de la Biblioteca Centrală Universitară.<br/><br/>Stăteau jurnaliştii de ore în frig acolo, ei nu fuseseră primiţi, nu erau acolo la sufragerie, erau p-afară. Daţi-ne şi nouă, domnul preşedinte, vă rugăm, două vorbe, că stăm şi noi pe aici.<br/><br/>O seară bună! Şi s-a suit în maşină. Deci poate că va mai scădea din această atitudine, domnul Iohannis, în cel de-al doilea mandat al său.”, a spus Cristian Tudor Popescu la Pro TV, potrivit <a href="https://www.stiripesurse.ro/ctp-ii-lipeste-o-noua-eticheta-lui-klaus-iohannis-a-fost-mai-arogant-decat-adrian-nastase_1406337.html">ştiripesurse.ro</a>.</p>
    </article>
  </body>
</html>