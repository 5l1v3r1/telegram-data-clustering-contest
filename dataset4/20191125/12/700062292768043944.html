<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/715112-agries-melisses-h-papathoma-meta-th-diapompeysh-chorismos-ths-myrsinhs-me-ton-kypraio.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T12:02:00+00:00"/>
    <meta property="og:title" content="Άγριες Μέλισσες: Η Παπαθωμά μετά τη διαπόμπευση. Χωρισμός της Μυρσίνης με τον Κυπραίο"/>
    <meta property="og:description" content="Η προηγούμενη βδομάδα στις Άγριες Μέλισσες έκλεισε με ένα συγκλονιστικό επεισόδιο με πρωταγωνίστρια την Βιολέτα, η οποία έπεσε θύμα του Κωνσταντή, όταν εκείνος της έκλεψε"/>
  </head>
  <body>
    <article>
      <h1>Άγριες Μέλισσες: Η Παπαθωμά μετά τη διαπόμπευση. Χωρισμός της Μυρσίνης με τον Κυπραίο</h1>
      <address>
        <time datetime="2019-11-25T12:02:00+00:00">25 Nov 2019, 12:02</time>
      </address>
      <p>Η προηγούμενη βδομάδα στις Άγριες Μέλισσες έκλεισε με ένα συγκλονιστικό επεισόδιο με πρωταγωνίστρια την Βιολέτα, η οποία έπεσε θύμα του Κωνσταντή, όταν εκείνος της έκλεψε τα ρούχα μετά τις ερωτικές τους περιπτύξεις και την άφησε με τα εσώρουχα.</p>
      <p>Συγκεκριμένα, ο Κωνσταντής της είπε "Αφού ήθελες να δείξεις τα κάλλη σου στον έναν και στον άλλο, θα τα δείξεις και σε όλο το χωριό να σε καμαρώσει", την έριξε στο έδαφος και την εγκατέλειψε, αφήνοντάς την να κλαίει.<br/><br/>Απόψε, Δευτέρα, θα δούμε στον ΑΝΤ1 στις 22:45 τον πλήρη εξευτελισμό της Βιολέτας, η οποία θα τριγυρνά εκτεθειμένη στο χωριό και θα την κοιτούν όλοι, αλλά και την απόφασή της να δώσει τέλος στη ζωή της, μετά το ρεζίλεμα που πέρασε. Επίσης, θα δούμε τον χωρισμό της Μυρσίνης με τον Κυπραίο, αλλά και τα συναισθήματα της μικρής Δρόσως που αρχίζουν να ξυπνούν για κάποιον που δεν πρέπει, στην δεξίωση προς τιμήν του ζευγαριού Νικηφόρου-Ασημίνας.<br/><br/><b>Δευτέρα 25 Νοεμβρίου - Επεισόδιο 34</b><br/><br/>Η Θεοδοσία προσεγγίζει φιλικά την Ελένη, γεμίζοντας περισσότερες ενοχές τον Λάμπρο και την Ελένη.</p>
      <p>Παράλληλα, ο Νέστορας κάνει την πρώτη επίσημη γνωριμία με τον εγγονό του. Θα μπορέσει αυτή τη φορά να έρθει πιο κοντά με την οικογένεια του γιου του;</p>
      <p>Το σχέδιο του Κωνσταντή στέφεται με επιτυχία όταν κλέβει τα ρούχα της Βιολέτας και εκείνη ρεζιλεύεται καθώς τριγυρνά στο χωριό με τα εσώρουχα. Οι γυναίκες του χωριού απαγορεύουν στους άντρες τους να ξαναπάνε στο καφενείο. Την ίδια ώρα, ο Κυπραίος συγκρούεται με την Μυρσίνη και διαλύει τον παράνομο δεσμό τους. Το ίδιο βράδυ, η Βιολέτα καταρρακωμένη παίρνει μια παράτολμη απόφαση για τη ζωή της, ενώ στο σπίτι των Σεβαστών γίνεται η επίσημη δεξίωση προς τιμήν του Νικηφόρου και της Ασημίνας.</p>
      <p>Η Ανέτ βρίσκει την ευκαιρία να τρυπώσει στο γραφείο του Δούκα και να βρει αποδείξεις για την απάτη που έκανε ο αδερφός της με τη διαθήκη του πατέρα τους, ενώ ένας χορός της Δρόσως και του Νικηφόρου θα ξυπνήσει στη μικρή αδερφή Σταμίρη απαγορευμένα πάθη.</p>
      <figure>
        <iframe src="https://www.youtube.com/embed/0UeDHLN_gVw" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/O87J4zVaRCQ" width="560" height="315" data-service="Youtube" scrolling="no"/>
      </figure>
    </article>
  </body>
</html>