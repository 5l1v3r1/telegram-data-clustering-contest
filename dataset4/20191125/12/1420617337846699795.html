<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-rapina-choc-famiglia-sequestrata-in-casa-da-finti-poliziotti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-25T12:21:44+00:00"/>
    <meta property="og:title" content="Roma, rapina choc: famiglia sequestrata in casa da finti poliziotti"/>
    <meta property="og:description" content="Una banda di finti poliziotti ha rapinato e sequestrato un’intera famiglia in casa: padre, madre e figlia sono state le vittime di quanto accaduto.  Il fatto è avvenuto in zona Valle Fiorita- Due Leoni, intorno alle 7,30 di questa mattina, lunedì 25 novembre quando una fantomatica auto civetta ha parcheggiato davanti l’ingresso dell’abitazione in via […]"/>
  </head>
  <body>
    <article>
      <h1>Roma, rapina choc: famiglia sequestrata in casa da finti poliziotti</h1>
      <address><time datetime="2019-11-25T12:21:44+00:00">25 Nov 2019, 12:21</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/06/polizia-notte-238x178.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Una banda di finti poliziotti ha rapinato e sequestrato un’intera famiglia in casa: padre, madre e figlia sono state le vittime di quanto accaduto. </b> Il fatto è avvenuto in zona <b>Valle Fiorita- Due Leoni</b>, intorno alle 7,30 di questa mattina, lunedì 25 novembre quando una fantomatica auto civetta ha parcheggiato davanti l’ingresso dell’abitazione in <b>via Castel di Iudica</b>, nel territorio del VI Municipio delle Torri. I quattro finti poliziotti hanno bussato alla porta e da lì è iniziato l’incubo per padre, madre e figlia che erano in casa. I banditi si sono fatti aprire la cassaforte e hanno rapinato Rolex e preziosi per un valore di circa <b>50mila euro</b>. Hanno minacciato con armi i tre che sono stati legati con delle fascette da elettricista e sono stati rinchiusi in una camera dell’abitazione. I malviventi si sono poi dileguati e hanno fatto perdere le tracce solo dopo aver portato via anche il videoregistratore delle telecamere interne della villa. </p>
      <p>A lanciare l’allarme la madre e la figlia, riuscite a liberarsi dopo circa un’ora dalla rapina. Sul posto sono intervenuti gli agenti delle Volanti e del commissariato Casilino: a questi si sono poi aggiunti gli uomini della polizia scientifica e gli investigatori della Squadra Mobile. La famiglia è tutta sotto choc, ma fortunatamente nessuno è rimasto ferito. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/pomezia-rapina-al-supermercato-armato-di-coltello-terrorizza-clienti-e-personale-e-svuota-la-cassa.html"/>
        <a href="https://www.ilcorrieredellacitta.com/ultime-notizie/ostia-scippa-unanziana-donna-e-poi-rapina-unassociazione-culturale-arrestato-39enne.html"/>
        <a href="https://www.ilcorrieredellacitta.com/news/nettuno-rapina-al-supermercato-i-malviventi-sparano-con-la-scacciacani-ma-i-clienti-li-picchiano-e-fanno-intervenire-i-carabinieri.html"/>
        <a href="https://www.ilcorrieredellacitta.com/news/pomezia-vorremmo-ordinare-quattro-pizze-a-domicilio-ma-poi-rapinano-il-fattorino.html"/>
        <a href="https://www.ilcorrieredellacitta.com/news-aprilia/aprilia-il-commissario-ater-di-latina-sul-sequestro-di-appartamenti-plauso-per-loperazione-di-via-londra.html"/>
        <a href="https://www.ilcorrieredellacitta.com/comunicati-stampa/ostiense-polizia-cattura-ladro-che-aveva-compiuto-10-rapine-nel-quartiere.html"/>
      </related>
    </article>
  </body>
</html>