<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/25/le-sardine-arrivano-a-cagliari-la-manifestazione-al-bastione-di-s-136-956919.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T12:33:59+00:00"/>
    <meta property="og:title" content="Le Sardine arrivano a Cagliari, la manifestazione al Bastione di Saint Remy"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'iniziativa</h6>
      <h1>Le Sardine arrivano a Cagliari, la manifestazione al Bastione di Saint Remy</h1>
      <h2>Obiettivo del movimento anti-Lega: portare seimila persone in piazza</h2>
      <address>
        <time datetime="2019-11-25T12:33:59+00:00">25 Nov 2019, 12:33</time>
      </address>
      <p>Oltre alla mobilitazione in programma alla <a href="https://www.unionesarda.it/articolo/politica/2019/11/20/le-sardine-arrivano-in-sardegna-flash-mob-anti-lega-a-la-maddalen-1-954851.html">Maddalena</a> sabato, le Sardine - il movimento sontaneo che <a href="https://www.unionesarda.it/video/video/cronaca-italia/2019/11/19/le-sardine-a-modena-contro-salvini-oltre-6mila-in-piazza-52-954444.html">ha riempito le piazze dell'Emilia Romagna</a> e <a href="https://www.unionesarda.it/fotogallery/fotogallery/cronaca-italia/2019/11/22/migliaia-di-sardine-anche-a-palermo-populisti-la-pacchia-e-finita-18-955880.html">Palermo</a>, con migliaia di persone per contestare Matteo Salvini e la Lega - preparano una grande manifestazione a Cagliari.</p>
      <p>L'appuntamento, con lo slogan "Usciamo dalla rete: Cagliari si sLega", è al Bastione di Saint Remy, giovedì 5 dicembre alle 19.</p>
      <p>Obiettivo: arrivare a seimila persone in piazza.</p>
      <p>"Non è la paura di un pericolo imminente che ci porta in piazza a stare stretti come sardine. È la necessità di ritrovarci per riconoscerci nei valori della pace, dell'ambiente, dell'accoglienza, della solidarietà, dei diritti, della libertà e della giustizia sociale - spiegano in un post su Facebook gli organizzatori - Usciamo dalla rete! Ci vediamo con tante sardine con cui colorare la marea nera che attraversa l'Italia e la Sardegna".</p>
      <p>(Unioneonline/F)</p>
    </article>
  </body>
</html>