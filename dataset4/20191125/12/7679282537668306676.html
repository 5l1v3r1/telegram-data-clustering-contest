<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-shiv-sena-ncp-congress-combine-to-parade-162-mlas-in-mumbai-hyatt-hotel-tweet-by-sanjay-raut-2867498.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T12:17:46+00:00"/>
    <meta property="og:title" content="महाराष्ट्र में कांग्रेस-NCP-शिवसेना का शक्ति प्रदर्शन, मुंबई में 162 MLAs की शाम सात बजे परेड"/>
    <meta property="og:description" content="शिवसेना नेता संजय राउत ने कहा कि राज्यपाल को सोमवार शाम को मुंबई के होटल में आकर शिवसेना, राकांपा, कांग्रेस के 162 विधायकों को देखना चाहिए। उन्होंने एक ट्वीट के जरिए अपनी बात कही। राउत ने लिखा,..."/>
  </head>
  <body>
    <article>
      <h1>महाराष्ट्र में कांग्रेस-NCP-शिवसेना का शक्ति प्रदर्शन, मुंबई में 162 MLAs की शाम सात बजे परेड</h1>
      <address><time datetime="2019-11-25T12:17:46+00:00">25 Nov 2019, 12:17</time> by <a rel="author">लाइव हिंदुस्तान टीम,नई दिल्ली</a></address>
      <p>शिवसेना नेता संजय राउत ने कहा कि राज्यपाल को सोमवार शाम को मुंबई के होटल में आकर शिवसेना, राकांपा, कांग्रेस के 162 विधायकों को देखना चाहिए। उन्होंने एक ट्वीट के जरिए अपनी बात कही। राउत ने लिखा, "हम सभी एक है और साथ हैं। हमारे सभी 162 विधायकों को पहली बार देखिए होटल हयात में शाम सात बजे।" </p>
      <p>उल्लेखनीय है कि भाजपा और शिवसेना ने पिछले महीने गठबंधन में चुनाव लड़ा और क्रमश: 105 और 56 सीटों के साथ स्पष्ट बहुमत हासिल किया था। हालांकि, शिवसेना के मुख्यमंत्री पद की मांग को भाजपा द्वारा ठुकराए जाने के बाद यह गठबंधन टूट गया। राकांपा और कांग्रेस ने 21 अक्टूबर को हुए चुनाव में क्रमश: 54 और 44 सीटों पर जीत दर्ज की थी। </p>
      <figure>
        <iframe data-src="https://twitter.com/rautsanjay61/status/1198925015883878401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इससे पहले राउत ने एक बयान में कहा कि उनकी पार्टी, राकांपा और कांग्रेस के पास जरूरी बहुमत है और वे राज्यपाल भगत सिंह कोश्यारी के समक्ष साबित कर देंगे कि महाराष्ट्र में सरकार बनाने के लिए जरूरी संख्या उनके पास है। राउत ने कहा कि सदन में बहुमत साबित करने के लिए शिवसेना, राकांपा और कांग्रेस के पास अपने विधायकों के हस्ताक्षर हैं।</p>
    </article>
  </body>
</html>