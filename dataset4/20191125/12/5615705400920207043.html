<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204857-prioritetami-gazorozpodilnih-kompanij-v-2020-roci-stanut-redizajn-ta-smartizaciya"/>
    <meta property="og:site_name" content="Mind UA"/>
    <meta property="article:published_time" content="2019-11-25T12:20:00+00:00"/>
    <meta property="og:title" content="Пріоритетами газорозподільних компаній в 2020 році стануть редизайн та смартизація"/>
    <meta property="og:description" content="Всі учасники ринку відзначають, що потреба мереж та систем в інвестиціях зростає з кожним днем"/>
  </head>
  <body>
    <article>
      <h1>Пріоритетами газорозподільних компаній в 2020 році стануть редизайн та смартизація</h1>
      <h2>Всі учасники ринку відзначають, що потреба мереж та систем в інвестиціях зростає з кожним днем</h2>
      <address>
        <time datetime="2019-11-25T12:20:00+00:00">25 Nov 2019, 12:20</time>
      </address>
      <p>Пріоритетами інвестиційної політики в 2020 році стануть оптимізація мереж під потреби споживача і смартиизація лічильників газу. Про це йдеться у прес-релізі Регіональної Газової Компанії (РГК).</p>
      <p>В Києві відбулася всеукраїнська технічна рада газорозподільних підприємств. Газорозподільні компанії, які працюють під брендом РГК, зосередяться на реконструкціях мереж.</p>
      <p>«Зараз система розрахована на вчетверо більші обсяги споживання, тому необхідно здійснити редизайн мереж, виходячи із сучасних потреб споживачів», – йдеться у повідомленні.</p>
      <p>Йдеться про демонтаж надлишкового обладнання, заміну застарілого надто потужного обладнання на більш сучасне. Це дозволить операторам ГРМ суттєво зменшити витрати на експлуатацію та обслуговування мереж.</p>
      <p>Ще одна важлива тенденція наступного року – це обладнання лічильників газу «розумними» пристроями для дистанційної передачі показань. Ці заходи дозволять точніше прогнозувати щоденні обсяги споживання газу в умовах добового балансування ринку. В першу, чергу кількість таких пристроїв буде збільшено серед споживачів контрольних груп, а комплексне рішення  – 104 Smart стане доступним всім споживачам газу. </p>
      <p>«Всі учасники ринку відзначають, що потреба мереж та систем в інвестиціях зростає з кожним днем. Тоді як в діючому тарифі фінансування інвестицій складає лише 10-15% від необхідного», -повідомляє РГК.</p>
      <p> Нагадаємо: Регіональна газова компанія <a href="https://mind.ua/news/20203063-regionalna-gazova-kompaniya-vvazhae-pozitivnoyu-novu-model-nkrekp-rozrahunku-vartosti-dostavki-gazu">повідомила</a>, що вважає позитивним впровадження Нацкомісією, що здійснює регулювання у сферах енергетики і комунальних послуг прозорої методики розрахунку вартості доставки газу.</p>
      <related>
        <h4>Також читайте</h4>
        <a href="https://mind.ua/publications/20204854-gas-foresight-yak-zminyuetsya-energetichna-mapa-evropi-ta-svitu"/>
        <a href="https://mind.ua/news/20204619-evropa-zbiraetsya-vidmovitisya-vid-usih-gazovih-proektiv-z-2022-roku"/>
        <a href="https://mind.ua/news/20204615-ukrayinskij-gazovij-hab-pokazav-najbilshij-progres-v-rejtingu-energotrejderiv-efet"/>
      </related>
    </article>
  </body>
</html>