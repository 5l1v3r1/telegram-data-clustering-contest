<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191125-novyj-rik-2020-ideyi-podarunkiv-dlya-batkiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T12:00:39+00:00"/>
    <meta property="og:title" content="Новий рік 2020: ідеї подарунків для батьків"/>
    <meta property="og:description" content="Як здивувати найрідніших людей на Новий рік 2020? Факти ICTV пропонують ідеї подарунків для батьків."/>
  </head>
  <body>
    <article>
      <h1>Новий рік 2020: ідеї подарунків для батьків</h1>
      <address>
        <time datetime="2019-11-25T12:00:39+00:00">25 Nov 2019, 12:00</time>
      </address>
      <p>Як здивувати найрідніших людей на Новий рік 2020? Факти ICTV пропонують ідеї подарунків для батьків.</p>
      <p>Що подарувати батькам на Новий рік 2020, щоб сюрприз вийшов і приємним, і незабутнім.</p>
      <p>Насправді, все просто. Батьки будуть щасливі, якщо вся родина збереться і зустріне це свято разом, особливо, якщо ви живете далеко і рідко зустрічаєтеся.</p>
      <p>А будь-який матеріальний подарунок стане лише маленьким додатком до основного і найціннішого дару – вашої любові, прихильності та уваги, які ви готові дарувати мамі і татові щодня, а не раз на рік.</p>
      <p><b>Читайте:</b> <a href="https://fakty.com.ua/ua/ukraine/20191110-vyhidni-na-novyj-rik-2020-skilky-vidpochyvatymut-ukrayintsi/">Вихідні на Новий рік 2020: скільки відпочиватимуть українці</a></p>
      <figure>
        <img src="https://fakty.com.ua/wp-content/uploads/2018/11/24/christmas-2558906_960_720-768x512.jpg?1543092162"/>
      </figure>
      <p>
        <i>Фото: pixabay.com</i>
      </p>
      <p>Поки вони є, ми залишаємося дітьми. Хочеться, щоб батьки прожили якомога довше. Саме у цьому підказка, що можна подарувати. Подумайте, <b>як ще полегшити їм побут, зміцнити здоров’я та урізноманітніти дозвілля</b>.</p>
      <p>У місті з побутом простіше, але якщо ваші батьки живуть в сільській місцевості або на дачі – варіантів для подарунку значно більше. Можливо, вони давно мріяли про сучасну пральну машину, пилосос, або, скажімо, про <b>електричну снігоприбиральну машину</b>. Так, махати лопатою, коли снігу по самі вікна, в їхньому віці вже важко.</p>
      <figure>
        <img src="https://fakty.com.ua/wp-content/uploads/2018/11/24/dreamstime_s_18129863-768x510.jpg?1543091874"/>
      </figure>
      <p>
        <i> Фото: Ekaterina Sheredeko/Dreamstime.com</i>
      </p>
      <p>Якщо ви хочете подбати про здоров’я найрідніших людей, придбайте <b>путівку до санаторію, у будинок відпочинку чи подорож</b>. Але пам’ятайте – чим старші батьки, тим складніше їм відриватися від рідних місць.</p>
      <p><b>Ноутбук у пакеті з інтернетом</b>. Навчитися користуватися всесвітньою павутиною ніколи не пізно. Спочатку страшно, а потім дуже цікаво. І корисно – більше спілкування з вами і не тільки, і рахунки можна оплатити, не виходячи з дому.</p>
      <p>Якщо йдеться про дозвілля, запропонуйте батькам <b>квитки у театр, на концерт улюбленого співака або ж на кінопрем’єру.</b></p>
      <p>Ми також зробили добірку <a href="https://fakty.com.ua/ua/uncategory/20191123-shho-podaruvaty-divchyni-na-novyj-rik-5-variantiv/">подарунків для мами на Новий рік</a>.</p>
    </article>
  </body>
</html>