<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/115-kremenchuzhan-cogo-roku-otrimali-travmi-na-virobnictvi"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="115 кременчужан цього року отримали травми на виробництві"/>
    <meta property="og:description" content="Санаторно-курортне лікування в реабілітаційних відділеннях отримало лише 13 чоловік з інвалідністю. "/>
  </head>
  <body>
    <article>
      <h1>115 кременчужан цього року отримали травми на виробництві</h1>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>
        <b>Санаторно-курортне лікування в реабілітаційних відділеннях</b>
        <b> отримало лише 13 чоловік з інвалідністю. </b>
      </p>
      <p>Станом на 1 листопада 2019 року на обліку в Кременчуцькому  відділенні управління виконавчої дирекції Фонду соціального страхування України у Полтавській області перебувало 1 316 потерпілих внаслідок нещасних випадків на виробництві та професійних захворювань, серед них 559 потерпілих – це особи, яким встановлено групу інвалідності: І група – 16 осіб, ІІ група – 107 осіб, ІІІ група – 436 осіб.</p>
      <p>Про це повідомила прес-служба міськвиконкому.</p>
      <p>За 10 місяців поточного року Кременчуцьким відділенням було надано 115 потерпілим на виробництві медико-соціальні послуги, передбачені законодавством України про загальнообов'язкове державне соціальне страхування, за такими напрямами:</p>
      <p>- 30 особам відшкодовано витрати на лікування за прямими наслідками травм та професійних захворювань;</p>
      <p>- 32 осіб з інвалідністю забезпечено путівками для санаторно-курортного лікування, у тому числі видано 1 путівку для супроводжуючої особи;</p>
      <p>- 32 осіб з інвалідністю забезпечено технічними та іншими засобами реабілітації;</p>
      <p>- 2 осіб з інвалідністю внаслідок професійного захворювання відповідно до медичних висновків забезпечено слуховими апаратами;</p>
      <p>- 27 особам щомісячно надаються гарантійні листи та проводиться фінансування для забезпечення лікарськими засобами, виробами медичного призначення та гігієнічними виробами;</p>
      <p>- 4 особи з інвалідністю щомісячно отримують фінансування витрат на спеціальний медичний догляд, 16 особам відшкодовуються витрати на постійний сторонній догляд, 11 особам – витрати на побутове обслуговування;</p>
      <p>- 33 особам з інвалідністю двічі на рік проводиться компенсація витрат на бензин, ремонт і технічне обслуговування автомобілів, а також на транспортне обслуговування.</p>
      <p>Найбільш ефективним є індивідуальний підхід до потерпілих на виробництві під час забезпечення їх санаторно-курортним лікуванням. На сьогодні особи з інвалідністю внаслідок нещасного випадку на виробництві та професійного захворювання самостійно вибирають санаторно-курортний заклад, у якому будуть проходити лікування відповідно до медичних показань та за профілем лікування, за умови, що цей заклад розташований на території України, на якій органи державної влади в повному обсязі здійснюють свої повноваження.</p>
      <p>Одним із статутних напрямів роботи Кременчуцького відділення є надання послуги з лікування застрахованих осіб у реабілітаційних відділеннях санаторно-курортних закладів після перенесених захворювань і травм. Слід зазначити, що в 2019 році із 156 застрахованих осіб, які отримали таке лікування, 13 – особи з інвалідністю.</p>
      <p> </p>
      <p>За матеріалами джерела</p>
    </article>
  </body>
</html>