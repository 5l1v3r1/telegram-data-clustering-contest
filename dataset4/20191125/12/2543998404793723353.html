<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171100/cedomorka-leskovca-ide-zatvor-krvnicki-bacila-tromesecnu-bebu-sprata-evo-kako-kaznjena-uzasan-zlocin"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T12:47:00+00:00"/>
    <meta property="og:title" content="Čedomorka iz Leskovca ne ide u zatvor! Krvnički bacila tromesečnu bebu sa 4. sprata, a evo kako je kažnjena za užasan zločin"/>
    <meta property="og:description" content="Ivana M. (30), koja je pre tačno godinu dana bacila svoju tromesečnu bebu sa četvrtog sprata stana u Leskovcu, osuđena je na meru obaveznog lečenja, nakon što je utvrđeno da nije bila uračunljiva u trenutku kada je izvršila ovaj užasan zločin."/>
  </head>
  <body>
    <article>
      <h1>Čedomorka iz Leskovca ne ide u zatvor! Krvnički bacila tromesečnu bebu sa 4. sprata, a evo kako je kažnjena za užasan zločin</h1>
      <h2>Ivana M. (30), koja je pre tačno godinu dana bacila svoju tromesečnu bebu sa četvrtog sprata stana u Leskovcu, osuđena je na meru obaveznog lečenja, nakon što je utvrđeno da nije bila uračunljiva u trenutku kada je izvršila ovaj užasan zločin.</h2>
      <address><time datetime="2019-11-25T12:47:00+00:00">25 Nov 2019, 12:47</time> by <a rel="author">Kurir, Republika</a></address>
      <p>Podsetimo, jeziva porodična tragedija dogodila se krajem novembra prošle godine. Ivana, koja je bolovala od postporođajne depresije, iskoristila je trenutak kada je njen suprug otišao do toaleta i bacila sina sa sprata. Nakon toga je stajala i vrištala na prozoru, pa su komšije to čule i pomislile da i ona želi da skoči.</p>
      <p>Žena je uhapšena, a bebi, nažalost, nije bilo pomoći.</p>
      <p>- Ona je bila na veštačenju neuropsihijatara, koje je pokazalo da nije bila uračunljiva u momentu kada je bacila bebu, pa do suđenja nije ni došlo. Zbog toga joj je izrečena mera obaveznog lečenja i čuvanja samo nekoliko meseci od momenta hapšenja - kazao je dobro obavešteni izvor.</p>
      <h3>Veštačenje</h3>
      <p>On je dodao da je majka ubica potom prebačena u zatvorsku bolnicu.</p>
      <p>- Tamo će biti sve dok lekari ne utvrde da je ozdravila. Nezahvalno je govoriti o tome kada bi ona mogla da izađe, pošto ova mera može trajati godinu dana, a nekada i više desetina godina, do momenta kada lekari to procene - objasnio je izvor i dodao da se ona u bolnici ponaša dobro i da je veoma mirna.</p>
      <p>Komšije ove porodice ispričale su da su Ivana i suprug bili veoma fini i kulturni, ali da su čuli da se ona lečila od postporođajne depresije.</p>
      <h3>Sumanute misli</h3>
      <p>- Navodno se lečila mesec i po dana i lekar je savetovao porodici da je ni sekund ne ostavljaju samu, pošto je imala sumanute misli. Ona je kod lekara i otišla na nagovor supruga, uzimala je lekove i išla na kontrole, imala je punu podršku porodice. Međutim, šta se kobnog dana dogodilo, niko ne zna. Iskoristila je momenat kada je suprug otišao u toalet, uzela bebu u naručje, izašla na terasu i bacila mališana - kazale su posle tragedije komšije i dodale da je u stanu u tom trenutku bila i njihova petogodišnja ćerkica.</p>
      <figure>
        <img src="https://www.republika.rs/data/images/2019-01-13/83778_beba_f.jpg?1574682549"/>
        <figcaption>
          <cite>pixabay.com</cite>
        </figcaption>
      </figure>
      <p>Psihijatar Ivica Mladenović pojašnjava da je postporođajna depresija vid psihotične reakcije u kojoj majka nije sigurna da li želi ili ne želi da bude majka.</p>
      <p>- Depresija počinje nekoliko nedelja nakon porođaja, kada je stepen napetosti veliki. Manifestuje se mislima koje su u normalnoj situaciji strane, a usmerene su ka novorođenčetu, koje majci postaje teret i napor. Uglavnom pogađa osetljive žene koje imaju prevelika očekivanja od sebe i okoline - objašnjava psihijatar.</p>
      <related>
        <h4>Pročitajte još:</h4>
        <a href="http://republika.rs/hronika/hronika/168925/HOROR-kod-Cajetine-porodicnoj-kuci-pronadjena-dva-tela-prerezanim-vratom"/>
        <a href="http://republika.rs/hronika/hronika/168718/Tanja-ubila-svoje-dve-cerke-dve-nedelje-Niko-nije-sumnjao-nju-dok-doktor-koji-radio-obdukciju-nije-primetio-jedan-detalj-izgradio-ceo-slucaj"/>
        <a href="http://republika.rs/hronika/hronika/165172/Gordana-bila-trudna-Novi-detalj-krvave-tragedije-Cukarici"/>
        <a href="http://republika.rs/hronika/hronika/69576/ISKAZOM-SOKIRALA-SUD-Majka-monstrum-DJakovice-DAVILA-KAMENOVALA-tek-rodjenu-cerku"/>
      </related>
    </article>
  </body>
</html>