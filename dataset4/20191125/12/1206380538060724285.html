<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/pet-tisic-zen-a-potratove-komise-uplynulo-5-let-od-umrti-proutnika-petra-hapky"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T12:15:00+00:00"/>
    <meta property="og:title" content="Pět tisíc žen a potratové komise: Uplynulo 5 let od úmrtí proutníka Petra Hapky"/>
    <meta property="og:description" content="25. listopadu 2014 navždy odešel geniální hudební skladatel Petr Hapka (†70). Ten v branži proslul nejen svými nesmrtelnými melodiemi a procítěným zpěvem, ale také neutuchající touhou po ženském těle. Ložnicí mu za život prošlo takové množství dam a dívek, že je až zázrak, že má pouze sedm potomků."/>
  </head>
  <body>
    <article>
      <h6 class="kicker">VÝROČÍ</h6>
      <h1>Pět tisíc žen a potratové komise: Uplynulo 5 let od úmrtí proutníka Petra Hapky</h1>
      <address><time datetime="2019-11-25T12:15:00+00:00">25 Nov 2019, 12:15</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/19/57/1957701-189926-pet2-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Petr Hapka<cite>facebook.com</cite></figcaption>
        </figure>
        <figure>
          <img src="https://www.extra.cz/images/thumbs/1e/24/1e24e40-189927-snimek-obrazovky-2018-05-12-v-19-2560x0-shrink.png"/>
          <figcaption>Malý Hapka se učil hrát na klavír a na violu.<cite>reprofoto Česká televize</cite></figcaption>
        </figure>
        <figure>
          <img src="https://www.extra.cz/images/thumbs/da/9f/da9f4ae-189928-snimek-obrazovky-2018-05-12-v-19-2560x0-shrink.png"/>
          <figcaption>Pocházel z hudební rodiny a podědil nesporný talent.<cite>reprofoto Česká televize</cite></figcaption>
        </figure>
        <figure>
          <img src="https://www.extra.cz/images/thumbs/ce/1c/ce1ccb9-189929-snimek-obrazovky-2018-05-12-v-19-2560x0-shrink.png"/>
          <figcaption>V sedmdesátých letech se pak začal prosazovat jako autor filmové hudby.<cite>reprofoto Česká televize</cite></figcaption>
        </figure>
        <figcaption>
          <a href="https://www.extra.cz/pet-tisic-zen-a-potratove-komise-uplynulo-5-let-od-umrti-proutnika-petra-hapky/galerie/4">+ Dalších 5 fotografií</a>
        </figcaption>
      </slideshow>
      <p>
        <b>25. listopadu 2014 navždy odešel geniální hudební skladatel Petr Hapka (†70). Ten v branži proslul nejen svými nesmrtelnými melodiemi a procítěným zpěvem, ale také neutuchající touhou po ženském těle. Ložnicí mu za život prošlo takové množství dam a dívek, že je až zázrak, že má pouze sedm potomků.</b>
      </p>
      <p>Dvě manželky, sedm dětí a řada milenek, které doprovázel před potratovou komisi. Takový je stručný výčet z Hapkova soukromí, které bylo hodně divoké. Však se proslýchá, že <b>postelí mu prošlo pět tisíc žen, z toho tisícovka z nich měla být jeho milenkami</b>, tedy nestrávili spolu jen jednu noc.</p>
      <h3>Nevěra</h3>
      <p>„Svým družkám jsem byl dost nevěrný. A co já jsem těm ženským lhal,“ napsal skladatel ve své knize <a href="https://www.extra.cz/tema/petr-hapka">Váš Petr Hapka</a>.</p>
      <p>K oltáři ho jako první dostala Zuzana Řihošková, druhou jeho ženou byla <a href="https://www.extra.cz/tema/zorra-ulla-kesslerova">Zora Ulla Keslerová</a>, známá jako skladnice z filmu Vítr v kapse, která se stala <a href="https://www.extra.cz/tofi-a-vaculik-po-28-letech-zase-ve-filmu-jak-sagvan-vzpomina-na-nataceni-a-co-ho-dojalo">nedostižným erotickým symbolem pro postavu Sagvana Tofiho</a>. Se Zorou má Hapka dceru Petru (37).</p>
      <h3>Potraty</h3>
      <p>Jeho nejstarší dceři Markétě je ale 41 let, její matkou je podnikatelka Zuzana Rohanová. Se Slovenkou Martinou má pak Kamilu a Ferdinanda, s krásnou operní umělkyní Ingeborg Radok Žádnou žil celých 14 let a mají spolu syny Mikuláše (28) a Haštala (22). Olga Michálková má ze vztahu se skladatelem zase syna Kašpara (18). Poslední láskou stárnoucího umělce byla o 48 let mladší studentka Kateřina, s níž žil tři roky.</p>
      <p>Dětí mohl mít mnohem víc, ale ani on coby už za socialismu vytížený skladatel by nejspíš neutáhl všechny alimenty, a tak s milenkami chodil před soudruhy, kteří každé přerušení těhotenství schvalovali.</p>
      <h3>Bičování</h3>
      <p><b>„V jednom roce se mu na Praze 1 sešlo dokonce tolik potratů, že mu bylo žinantní se znovu objevit před potratovou komisí, takže za sebe poslal náhradníka, svého přítele,“</b> píše se v jeho knize.</p>
      <p>„<a href="https://www.extra.cz/tema/petr-hapka">Petr Hapka</a> byl zvláštní chlap, ale s ženskýma to uměl. Měly ho rády, choval se k nim galantně. Nedokázal jim být ale věrný. Jinak to byl zábavný člověk. Scházívali jsme se v pět odpoledne v hotelu, já si dával večeři, on snídani. A ještě si na první dobrou vybavím, že <b>měl bič a tím pravidelně mlátil jednoho souseda na Okoři, kterého nesnášel, protože pořád udával na radnici. Petr pořád něco přestavoval, měl trochu úchylku na renovace, stále byl od malty a když něco postavil, za dva roky to zboural a udělal jinak.</b> A sousedovi se to asi nelíbilo,‘ řekl eXtra.cz Hapkův téměř celoživotní kamarád <a href="https://www.extra.cz/tema/jiri-krampol">Jiří Krampol</a>.</p>
    </article>
  </body>
</html>