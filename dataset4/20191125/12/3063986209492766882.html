<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/25/843329"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T12:26:00+00:00"/>
    <meta property="og:title" content="মারধরের অভিযোগ তুলে ক্যাম্প ছাড়লেন নারী বাস্কেটবল খেলোয়াড়"/>
    <meta property="og:description" content="কোচের বিরুদ্ধে মারধরের অভিযোগ তুলে এসএ গেমসের ঠিক আগ মুহূর্তে ক্যাম্প ত্যাগ করলেন তাসফিয়া চৌধুরী নামের এক নারী বাস্কেটবল খেলোয়াড়। তার অভিযোগ, ক্যাম্পের কোচ সবুজ মিয়া কলকাতা সফরকালে তাকে থাপ্পড় মেরেছেন। যে কারণে তিনি এসএ গেমসের ক্যাম্প ত্যাগ করে বাসায় ফিরে গেছেন। তবে মেয়েটি আনুষ্ঠানিকভাবে বাংলাদেশ বাস্কেটবল ফেডারেশনকে বিষয়টি না জানালেও তার অভিভাবক ফেডারেশনকে জানিয়েছে। ১৯ বছর বয়সী নারী ক্রীড়াবিদ গণমাধ্যমকে জানান, সে আর ক্যাম্পে ফিরবেন না। এ অবস্থায় তার পক্ষে আর ক্যাম্পে যোগ দেয়া সম্ভব নয়। কেবল তাসফিয়াকে নন, কোচ অন্য মেয়েদেরকেও মারধর করেছেন। এদিকে এই অভিযোগ অস্বীকার করেছেন কোচ সবুজ মিয়া। তিনি বলেন, ‘আমি থাকে থাপ্পড় দেইনি। তবে এটা ঠিক যখন অনুশীলনে কেউ একই ভুল বারবার করে আমি খুব রেগে যাই। কিন্তু বিদেশের মাটিতে কেন তাকে আমি মারব?’ এ ব্যাপারে বাংলাদেশ অলিম্পিক ফেডারেশনের (বিওএ) সহ-সভাপতি শেখ বশির আহমেদ মামুন জানিয়েছেন, অভিযোগের সত্যতা পেলে তারা ব্যবস্থা নেবেন।"/>
  </head>
  <body>
    <article>
      <h1>মারধরের অভিযোগ তুলে ক্যাম্প ছাড়লেন নারী বাস্কেটবল খেলোয়াড়</h1>
      <address><time datetime="2019-11-25T12:26:00+00:00">25 Nov 2019, 12:26</time> by <a rel="author">কালের কণ্ঠ অনলাইন</a></address>
      <p>কোচের বিরুদ্ধে মারধরের অভিযোগ তুলে এসএ গেমসের ঠিক আগ মুহূর্তে ক্যাম্প ত্যাগ করলেন তাসফিয়া চৌধুরী নামের এক নারী বাস্কেটবল খেলোয়াড়। তার অভিযোগ, ক্যাম্পের কোচ সবুজ মিয়া কলকাতা সফরকালে তাকে থাপ্পড় মেরেছেন। যে কারণে তিনি এসএ গেমসের ক্যাম্প ত্যাগ করে বাসায় ফিরে গেছেন। তবে মেয়েটি আনুষ্ঠানিকভাবে বাংলাদেশ বাস্কেটবল ফেডারেশনকে বিষয়টি না জানালেও তার অভিভাবক ফেডারেশনকে জানিয়েছে।</p>
      <p>১৯ বছর বয়সী নারী ক্রীড়াবিদ গণমাধ্যমকে জানান, সে আর ক্যাম্পে ফিরবেন না। এ অবস্থায় তার পক্ষে আর ক্যাম্পে যোগ দেয়া সম্ভব নয়। কেবল তাসফিয়াকে নন, কোচ অন্য মেয়েদেরকেও মারধর করেছেন।</p>
      <p>এদিকে এই অভিযোগ অস্বীকার করেছেন কোচ সবুজ মিয়া। তিনি বলেন, ‘আমি থাকে থাপ্পড় দেইনি। তবে এটা ঠিক যখন অনুশীলনে কেউ একই ভুল বারবার করে আমি খুব রেগে যাই। কিন্তু বিদেশের মাটিতে কেন তাকে আমি মারব?’</p>
      <p>এ ব্যাপারে বাংলাদেশ অলিম্পিক ফেডারেশনের (বিওএ) সহ-সভাপতি শেখ বশির আহমেদ মামুন জানিয়েছেন, অভিযোগের সত্যতা পেলে তারা ব্যবস্থা নেবেন।</p>
    </article>
  </body>
</html>