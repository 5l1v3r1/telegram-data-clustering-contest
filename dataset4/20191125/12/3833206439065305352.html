<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Veche-ima-i-oranzhev-kod-nad-1200-metra-snyag-916547"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T12:48:00+00:00"/>
    <meta property="og:title" content="Вече има и &quot;оранжев&quot; код, над 1200 метра - сняг!"/>
    <meta property="og:description" content="През следващото денонощие ще се задържи облачно, с валежи от дъжд. Значителни количества ще има през..."/>
  </head>
  <body>
    <article>
      <h1>Вече има и "оранжев" код, над 1200 метра - сняг!</h1>
      <address>
        <time datetime="2019-11-25T12:48:00+00:00">25 Nov 2019, 12:48</time>
      </address>
      <p>През следващото денонощие ще се задържи облачно, с валежи от дъжд. Значителни количества ще има през нощта на много места в Южна България и Централния Предбалкан, а през деня - в югоизточните райони. В районите с надморска височина над 1200 метра дъждът ще се примесва със сняг. В Дунавската равнина ще продължи да преръмява.</p>
      <p>Около обяд от югозапад валежите ще спират и облачността ще се разкъсва. Ще духа до умерен, в Източна България временно силен североизточен вятър, който след обяд ще се ориентира от север-северозапад. Преобладаващите температури ще са: минимални - между 7° и 12°, максимални в по-голямата част от страната - между 8° и 13°, на места в Северна България - по-ниски. </p>
      <p>В планините ще е облачно, с валежи от сняг, под 1200 метра - от дъжд. Ще духа умерен вятър от изток-североизток. Максималната температура на височина 1200 метра ще е около 5°, на 2000 метра – около 0°.</p>
      <p>Над Черноморието ще е облачно с валежи от дъжд. По южното крайбрежие количествата ще са значителни. Ще духа умерен, временно до силен североизточен вятър, който след обяд ще се ориентира от север-северозапад. Максималните температури ще са между 11° и 14°. Температура на морската вода е 15°-16°. Вълнението на морето ще бъде 3-4 бала.</p>
    </article>
  </body>
</html>