<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/egy-rosszul-rogzitett-letra-csapodott-egyenesen-bele-egy-fiat-szelvedojebe/vvbtt5r"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T12:32:25+00:00"/>
    <meta property="og:title" content="Borzalmas baleset: rosszul rögzített létra csapódott egy autó szélvédőjébe a 87-es főúton - videó"/>
    <meta property="og:description" content="A magyarországi Tanakajd község közelében a 87-es főúton történt a szörnyű baleset."/>
  </head>
  <body>
    <article>
      <h1>Borzalmas baleset: rosszul rögzített létra csapódott egy autó szélvédőjébe a 87-es főúton - videó</h1>
      <address><time datetime="2019-11-25T12:32:25+00:00">25 Nov 2019, 12:32</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A magyarországi Tanakajd község közelében a 87-es főúton történt a szörnyű baleset.</b>
        </i>
      </p>
      <p>A Kám irányába tartó, Nissan típusú kisárusszállító tetejére rosszul lett rögzítve egy alumínium létra, ami ennek következtében elszabadult.<b> A lecsúszott eszköz pedig egyenesen a szemből érkező Fiat szélvédőjébe csapódott</b>, megsebesítve annak sofőrjét és kárt téve a jármű oldalablakában is - számolt be róla <a href="https://112press.hu/hirek/reszletek/letra_csapodott_fiat_szelvedojebe_87_esen_tanakajd/">a 112press.hu.</a></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A Nissan sofőrje időközben észlelete az incidenst, azonnal visszafordult és a bajba jutott sofőr segítségére sietett.</p>
      <p><b>A mentősöket is riasztani kellett a Fiat megsérült vezetőjéhez, akinek az arcát a szétrepülő apró üvegszilánkok teljesen beterítették és nagy valószínűleg a szeme is megsérült.</b> A mentősök a szombathelyi Markusovszky kórházba szállították a férfit.</p>
      <figure>
        <iframe src="https://www.youtube.com/embed/OQtN23il8vw" width="640" height="360" data-service="Youtube" scrolling="no"/>
      </figure>
    </article>
  </body>
</html>