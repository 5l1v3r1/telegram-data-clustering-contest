<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/bm-atmosfere-yayilan-sera-gaz-salinimi-yogunlugu-2018-de-rekor-seviyeye-ulasti"/>
    <meta property="og:site_name" content="euronews"/>
    <meta property="article:published_time" content="2019-11-25T12:22:16+00:00"/>
    <meta property="og:title" content="BM: Sera gazı salınımı yoğunluğu rekor seviyede"/>
    <meta property="og:description" content="Dünya Meteoroloji Örgütü (DMÖ), atmosfere yayılan ve küresel ısınmaya yol açan sera gazı salınımı yoğunluğunun 2018 yılında rekor seviyeye ulaştığı uyarısında bulundu."/>
  </head>
  <body>
    <article>
      <h1>BM: Sera gazı salınımı yoğunluğu rekor seviyede</h1>
      <address><time datetime="2019-11-25T12:22:16+00:00">25 Nov 2019, 12:22</time> by <a rel="author">Rahmi Gunduz</a></address>
      <p>Dünya Meteoroloji Örgütü (DMÖ), atmosfere yayılan ve küresel ısınmaya yol açan sera gazı salınımı yoğunluğunun 2018 yılında rekor seviyeye ulaştığı uyarısında bulundu.</p>
      <p>Birleşmiş Milletler (BM) bünyesinde faaliyet gösteren DMÖ, sera gazı salınımıyla ilgili raporunu bugün yayınladı.</p>
      <p>Madrid’de gelecek hafta düzenlenecek BM iklim zirvesi öncesi yayınlanan raporda, atmosfere sera gazı salınım oranının, geçen 10 yıl ortalamasından daha hızlı bir şekilde gerçekleştiği uyarısı yapıldı.</p>
      <figure>
        <iframe data-src="https://twitter.com/euronewses/status/1197829041153302528" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>DMÖ'den uyarılar: Gelecek nesiller büyük sorunlar yaşayacak</h3>
      <p>DMÖ, yıllık sera gazı bülteninde, atmosferdeki karbondioksit (CO2) yoğunluğunun 2018 yılında milyonda 407,8 birime ulaştığını duyurdu. Bu oran 2017 yılında, 405,5 birimdi.</p>
      <p>Raporun yayınlanması dolayısıyla bir açıklama yapan DTÖ Genel Sekreteri Petteri Taalas, “Paris İklim Sözleşmesi’nin ardından verilen sözlere rağmen, atmosfere sera gazı salınımında hiçbir düşüş gözlenmedi. Bu da uzun dönemde, gelecek nesillerin, iklim değişikliğinin yol açacağı hava sıcaklığının artması, deniz su seviyesinin yükselmesi, deniz ve kara ekolojik sistemlerinin bozulması ve olağanüstü hava koşulları gibi ciddi etkileriyle karşılaşacağını gösteriyor.” dedi.</p>
      <ul>
        <li>
          <a href="https://tr.euronews.com/2019/11/06/ab-iklim-krizi-ile-mucadele-icin-fosil-yakit-projelerine-maddi-destegi-sonlandirmay-hedefl">AB, iklim krizi ile mücadele için fosil yakıt projelerine maddi desteği sonlandırmayı hedefliyor</a>
        </li>
        <li>
          <a href="https://tr.euronews.com/2019/11/04/abd-paris-iklim-sozlesmesinden-ciktigini-bm-ye-resmen-bildirdi">ABD, Paris iklim sözleşmesinden çıktığını BM'ye resmen bildirdi</a>
        </li>
        <li>
          <a href="https://tr.euronews.com/2019/09/24/turkiye-paris-iklim-anlasmasini-onaylamayan-dunyadaki-10-ulkeden-biri">Türkiye, Paris İklim Anlaşması’nı onaylamayan dünyadaki 10 ülkeden biri</a>
        </li>
        <li>
          <a href="https://tr.euronews.com/2019/03/14/bm-paris-iklim-sozlesmesi-nin-maliyeti-22-trilyon-dolar">BM: Paris İklim Sözleşmesi’nin maliyeti 22 trilyon dolar</a>
        </li>
      </ul>
    </article>
  </body>
</html>