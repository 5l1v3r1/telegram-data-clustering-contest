<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546798/Zemlje-clanice-EU-odobrile-spisak-od-27-komesara-za-buducu-EK.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T12:44:00+00:00"/>
    <meta property="og:title" content="Zemlje članice EU odobrile spisak od 27 komesara za buduću EK"/>
    <meta property="og:description" content="Zemlje članice EU odobrile su spisak od 27 kandidata za komesare buduće Evropske komisije, bez britanskog..."/>
  </head>
  <body>
    <article>
      <h1>Zemlje članice EU odobrile spisak od 27 komesara za buduću EK</h1>
      <address>
        <time datetime="2019-11-25T12:44:00+00:00">25 Nov 2019, 12:44</time>
      </address>
      <p>Zemlje članice EU odobrile su spisak od 27 kandidata za komesare buduće Evropske komisije, bez britanskog predstavnika, koji će u sredu biti podnet Evropskom parlamentu na usvajanje, saopštio je Savet EU.</p>
      <p>Spisak su jusvojili ministri EU, u trenutku kada se postavlja pitanje legitimnosti buduće Komisije predvodjene Nemicom Ursulom fon der Lajen zbog odlaganja Bregzita za kraj januara.</p>
      <p>Pošto je Velika Britanija i dalje članica EU, Komisija je ukazala Londonu da je deo njegovih obaveza imenovanje svog kandidata za komesara. Britanska vlada je to odbila obrazlažući taj stav domaćim propisom prema kome u periodu pred izbore ne treba da se vrše imenovanja na takvu vrstu pozicija. Izbori u Velikoj Britaniji održavaju se 12. decembra.</p>
      <p>Savet EU (zemlje članice) primio je k znanju da neće biti britanskog kandidata, ali je naveo u tekstu usvojenom danas da to ne može da naruši redovno funkcionisanje Unije i njenih institucija i prema tome ne treba da predstavlja prepreku za imenovanje nove Komisije.</p>
      <p>Da bi pravno zaštitili odluke nove Komisije, Evropska komisija je pokrenula proceduru za kršenje propisa protiv Velike Britanije.</p>
    </article>
  </body>
</html>