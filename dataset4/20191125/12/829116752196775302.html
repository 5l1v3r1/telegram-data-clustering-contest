<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/utazas/20191125-elszaporodtak-a-nyulak-a-dublini-repteren-veszelyeztetik-a-felszallo-gepeket.html"/>
    <meta property="og:site_name" content="Origo"/>
    <meta property="article:published_time" content="2019-11-25T12:39:00+00:00"/>
    <meta property="og:title" content="Elszaporodtak a vadnyulak a dublini reptéren, veszélyeztetik a felszálló gépeket"/>
    <meta property="og:description" content="A repülőtér vezetése felbérelt egy vadásztársaságot a környékbeli vadállomány megtizedelésére."/>
  </head>
  <body>
    <article>
      <h1>Elszaporodtak a vadnyulak a dublini reptéren, veszélyeztetik a felszálló gépeket</h1>
      <address><time datetime="2019-11-25T12:39:00+00:00">25 Nov 2019, 12:39</time> by <a rel="author">Kassai József</a></address>
      <p>
        <b>Írországban idén már 50-nél is több esetet jelentettek, amikor felszállás közben madár, vagy ami teljesen szokatlan, hogy vadnyúl került a felszálló repülő motorjába, és emiatt visszakellett térnie a gépnek a leszállópályára - számolt be a nem éppen szokványos műszaki hiba okozta kényszerleszállásokról a <a href="https://www.foxnews.com/">Fox News</a> hírcsatorna.</b>
      </p>
      <p>Az a hírekben már-már megszokott, hogy a világban havonta több olyan kényszerleszállás történik, amikor madár csapódik a levegőben a repülőgép ablakába, vagy motorjába, de ami az utóbbi pár hónapban a dublini repülőtéren történik, az elég rémisztő a szakemberek szerint.</p>
      <p> "A repülőterünkön idén nagyon megszaporodtak a vadállatok okozta műszaki hibák. Konkrétan eddig 54 esetben kellett megszakítani a felszállást a motorba került, valamilyen állat miatt. Ebből 44-szer madár "volt az elkövető", viszont</p>
      <blockquote>az utóbbi hónapokban 11 vadnyúl okozott komoly pánikot</blockquote>
      <p>- nyilatkozta a dublini repülőtér irányítótornyának egyik műszaki szolgálatvezetője. </p>
      <figure>
        <img src="https://cdn.nwmgroups.hu/s/img/i/1707/20170726vadnyul-vad-nyul.jpg?w=644&amp;h=429"/>
        <figcaption>A dublini repülőtéren elszaporodtak a vadnyulak, és komoly veszélyt jelentenek a felszálló gépekre (illusztráció).<cite>Forrás: Picture-Alliance/AFP/Verwendung weltweit, usage worldwide/Reiner Bernhardt</cite></figcaption>
      </figure>
      <p>Az ír szakember szerint az utóbbi időben ugyanis egyre többször fordult elő, hogy felszállás közben a keletkező turbolencia miatt "beszippantódott egy-egy nagyfülű négylábú is" a motorba, ami</p>
      <aside>a nagyobb test miatt jóval veszélyesebb, mint egy becsapódó galamb, vagy sólyom. </aside>
      <figure>
        <img src="https://cdn.nwmgroups.hu/s/img/i/1911/20191125a-dublini-repteren-levadasszak-a.jpg?w=644&amp;h=452"/>
        <figcaption>A dublini reptéren levadásszák a vadnyulakat (illusztráció).<cite>Forrás: Youtube</cite></figcaption>
      </figure>
      <p>A komoly balesetek elkerülése érdekében a Dublini Nemzetközi Repülőtér (DDA) vezetése bejelentette, hogy engedélyt kaptak a környékükön élő vadnyulak megtizedelésére.</p>
      <aside>Felbéreltek egy vadásztársaságot,</aside>
      <p>amely egyrészt több tucat nyúlcsapdát helyezett el a kifutópályák közelében, másrészt arra is engedélyük van, hogy szükség esetén a fegyverüket is használhassák, azaz levadásszák a vadnyulakat.</p>
    </article>
  </body>
</html>