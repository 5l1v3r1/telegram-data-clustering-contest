<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/ridic-kamionu-kde-bylo-39-mrtvych-vietnamcu-se-priznal-k-pas/r~86bb51360f8111eaa24cac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-25T12:46:22+00:00"/>
    <meta property="og:title" content="Řidič kamionu, kde bylo 39 mrtvých Vietnamců, se přiznal k pašování lidí"/>
    <meta property="og:description" content="Řidič kamionu je obviněn také ze zabití Vietnamců."/>
  </head>
  <body>
    <article>
      <h1>Řidič kamionu, kde bylo 39 mrtvých Vietnamců, se přiznal k pašování lidí</h1>
      <address>
        <time datetime="2019-11-25T12:46:22+00:00">25 Nov 2019, 12:46</time>
      </address>
      <p>Termín procesu dosud stanoven nebyl. Pětadvacetiletý Robinson před soud opět předstoupí 13. prosince. Pondělní zasedání se řidič účastnil přes videomost z vazební věznice. Obviněn je ze zabití a podílu na pašování lidí ve 39 případech.</p>
      <p>Související</p>
      <h3>Reality show o pašování je neuctivá vůči mrtvým z kamionu v Anglii, kritizují diváci</h3>
      <figure>
        <img src="https://cdn.xsd.cz/resize/70a29752ebc631a082f2988c7de7437a_resize=240,135_.jpg?hash=99ebe7c461289e1b0df4c0732343e28b"/>
      </figure>
      <p>Kamion s mrtvými Vietnamci byl objeven 23. října ve městě Grays poblíž Londýna. Chladírenský kontejner s těly se do Británie dostal na trajektu z belgického přístavu Zeebrugge. Mezi oběťmi byli také dva patnáctiletí chlapci.</p>
      <p>V souvislosti s tragickým případem zadržela policie minulý týden v pátek dalšího muže ze Severního Irska, který byl z podílu na pašování lidí do Británie a na nezákonné migraci obviněn v neděli. Také tento muž, 23letý Christopher Kennedy, dnes stanul před soudem a i jeho případ byl odročen na 13. prosince.</p>
      <p>V Irsku čeká na vydání do Británie 22letý Eamonn Harrison, který podle britských úřadů řídil kamion cestou do belgického přístavu Zeebrugge. Dalších 11 lidí bylo zatčeno také ve Vietnamu.</p>
    </article>
  </body>
</html>