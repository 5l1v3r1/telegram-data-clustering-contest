<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1418422/tselsi-kathisyhazoyn-xana-oi-anthropoi-toy-ampramovits"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T12:14:50+00:00"/>
    <meta property="og:title" content="Τσέλσι: Καθησυχάζουν ξανά οι άνθρωποι του Αμπράμοβιτς"/>
    <meta property="og:description" content="Ο πρόεδρος της Τσέλσι, Μπρους Μπακ, μίλησε γι' ακόμα μια φορά εκ μέρους του Ρομάν Αμπράμοβιτς και ανέφερε πως ο Ρώσος μεγιστάνας δεν ασχολείται με ενδιαφερόμενους αγοραστές και παραμένει απόλυτα ενεργός στα κοινά του συλλόγου."/>
  </head>
  <body>
    <article>
      <h1>Τσέλσι: Καθησυχάζουν ξανά οι άνθρωποι του Αμπράμοβιτς</h1>
      <h2>Ο πρόεδρος της Τσέλσι, Μπρους Μπακ, μίλησε γι' ακόμα μια φορά εκ μέρους του Ρομάν Αμπράμοβιτς και ανέφερε πως ο Ρώσος μεγιστάνας δεν ασχολείται με ενδιαφερόμενους αγοραστές και παραμένει απόλυτα ενεργός στα κοινά του συλλόγου.</h2>
      <address><time datetime="2019-11-25T12:14:50+00:00">25 Nov 2019, 12:14</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Μπορεί ν' απουσιάζει από την σουίτα του στο «Στάμφορντ Μπριτζ» από το 2018 λόγω της απόφασης να μην ανανεώσει τη visa του έπειτα από τις γραφειοκρατικές δυσκολίες που αντιμετώπισε, παρ' όλα αυτά, έστω κι από απόσταση, ο Αμπράμοβιτς φροντίζει να έχει συχνή επικοινωνία με το Λονδίνο και το «Στάμφορντ Μπριτζ».</p>
      <p>Ο Μπρους Μπακ, πρόεδρος των «μπλε», θέλησε να καθησυχάσει γι' ακόμα μια φορά τον κόσμο του κλαμπ μέσα στα πολλά σενάρια που κατά καιρούς κυκλοφορούν και ανέφερε πως το μεγάλο αφεντικό της ομάδας παραμένει απόλυτα ενεργό στις υποχρεώσεις του.</p>
      <p><i>«Λόγω και της γενικότερης πολιτικής κατάστασης, υπάρχουν ενδιαφερόμενοι που σκέφτονται ότι θα μπορούσαν να πετύχουν ένα καλό deal για να πάρουν την Τσέλσι, όμως, πραγματικά δεν ασχολούμαστε και δεν έχουμε πρόθεση να μιλήσουμε με αυτούς τους τύπους»</i> ανέφερε ο Μπακ.</p>
      <p>Φωτογραφίες: Getty Images / Ideal Image.</p>
    </article>
  </body>
</html>