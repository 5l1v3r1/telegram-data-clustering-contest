<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Baka-bodibilderka-pretukla-lopova-stolom-i-metlom/570393?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:20:35+00:00"/>
    <meta property="og:title" content="Baka bodibilderka pretukla lopova stolom i metlom"/>
    <meta property="og:description" content="ROČESTER - Muškarac u Ročesteru, u američkoj državi Njujork, provalio je u dom 82-godišnje žene. Nije se završilo dobro - za njega."/>
  </head>
  <body>
    <article>
      <h1>Baka bodibilderka pretukla lopova stolom i metlom</h1>
      <address><time datetime="2019-11-25T12:20:35+00:00">25 Nov 2019, 12:20</time> by <a rel="author">N.N.</a></address>
      <p>ROČESTER - Muškarac u Ročesteru, u američkoj državi Njujork, provalio je u dom 82-godišnje žene. Nije se završilo dobro - za njega.</p>
      <p>Vili Marfi je američkim medijima rekla da se spremala za spavanje u četvrtak uveče kad joj je neko počeo da lupa po vratima i moli da zove hitnu pomoć za njega. Ispričala je da je pozvala policiju i nije pustila muškarca u kuću, ali se on potom naljutio i provalio kroz vrata.</p>
      <p>"Polumračno je, sama sam i stara. Ali, znate šta - jaka sam. Izabrao je pogrešnu kuću u koju će da provali", rekla je ona, pokazujući mišiće.</p>
      <p>Ipak, ova superbaka nije obična žena - ona je višestruko nagrađivana bodibilderka, koja i u devetoj deceniji vježba u lokalnoj teretani.</p>
      <p>To je iskusio na svojoj koži 28-godišnji muškarac, koji je dobio batine. Najprije ga je udarila stolom, kako kaže "razbila sam sto o njega", a onda ga je tukla nogarama. Nakon što je nekoliko puta skočila na njega, otrčala je po flašu dječjeg šampona i poprskala muškarca po licu dok je pokušavao da ustane.</p>
      <p>Tu nije bio kraj - potom je uzela metlu i njome ga udarala.</p>
      <figure>
        <iframe data-src="https://twitter.com/sethpalmer3/status/1197994160768180224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>(Mondo.rs)</p>
      <p> </p>
    </article>
  </body>
</html>