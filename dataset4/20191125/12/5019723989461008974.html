<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/kerala/2019/11/25/athira-is-alive-man-wrote-fb-post-against-fake-news.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T12:05:37+00:00"/>
    <meta property="og:title" content="ആതിരയല്ല മരിച്ചത്; അവൾ ജീവനോടെയുണ്ട്; അപേക്ഷിച്ച് ഭർത്താവ്; പ്രചാരണം തെറ്റ്"/>
    <meta property="og:description" content="കോട്ടയം തലയോലപ്പറമ്പിൽ കഴിഞ്ഞ ദിവസം ഉണ്ടായ വാഹനാപകടത്തിൽ മരിച്ചുവെന്ന പേരിൽ പ്രചരിപ്പിക്കുന്ന ചിത്രം തന്റെ ഭാര്യ ആതിരയുടേതാണെന്നും തെറ്റായ വിവരങ്ങളാണ് പ്രചരിക്കപ്പെടുന്നതെന്നും ഭർത്താവ് ജിജിമോഹൻ. നീലിമ എന്ന യുവതിയാണ് അപകടത്തിൽ മരിച്ചത്. എന്നാൽ നീലിമയുടെ ചിത്രത്തോടൊപ്പം ആതിരയുടെ ചിത്രവും ചേർത്ത്. Athira. Fake Post. Manorama News."/>
  </head>
  <body>
    <article>
      <h1>ആതിരയല്ല മരിച്ചത്; അവൾ ജീവനോടെയുണ്ട്; അപേക്ഷിച്ച് ഭർത്താവ്; പ്രചാരണം തെറ്റ്</h1>
      <address><time datetime="2019-11-25T12:05:37+00:00">25 Nov 2019, 12:05</time> by <a rel="author">സ്വന്തം ലേഖകൻ</a></address>
      <p>കോട്ടയം തലയോലപ്പറമ്പിൽ കഴിഞ്ഞ ദിവസം ഉണ്ടായ വാഹനാപകടത്തിൽ മരിച്ചുവെന്ന പേരിൽ പ്രചരിപ്പിക്കുന്ന ചിത്രം തന്റെ ഭാര്യ ആതിരയുടേതാണെന്നും തെറ്റായ വിവരങ്ങളാണ് പ്രചരിക്കപ്പെടുന്നതെന്നും ഭർത്താവ് ജിജിമോഹൻ. നീലിമ എന്ന യുവതിയാണ് അപകടത്തിൽ മരിച്ചത്. എന്നാൽ നീലിമയുടെ ചിത്രത്തോടൊപ്പം ആതിരയുടെ ചിത്രവും ചേർത്ത് വച്ച് സമൂഹ മാധ്യമങ്ങളിൽ വാർത്ത അതിവേഗം പരക്കുകയായിരുന്നു.</p>
      <figure>
        <img src="https://img.manoramanews.com/content/dam/mm/mnews/news/kerala/images/2019/11/25/athi-25.jpg"/>
      </figure>
      <p>വനിതാ മതിലിന് അഭിവാദ്യം അർപ്പിച്ച് കൈക്കുഞ്ഞുമായി മുദ്രാവാക്യം വിളിച്ച് നീങ്ങിയ ആതിര നേരത്തെ മാധ്യമശ്രദ്ധ പിടിച്ചുപറ്റിയിരുന്നു. ഊഹാപോഹങ്ങൾ പ്രചരിപ്പിക്കാനുള്ളതല്ല നവമാധ്യമമെന്നും അദ്ദേഹം ഫെയ്സ്ബുക്കിൽ കുറിച്ചു. ഡിവൈഎഫ്ഐ മലപ്പുറം ജില്ലാ കമ്മിറ്റി അംഗമാണ് ആതിര.</p>
      <p>ശനിയാഴ്ച തലയോലപ്പറമ്പിലുണ്ടായ അപകടത്തിലാണ് ചിത്രത്തിലുള്ള നീലിമ മരിച്ചത്. പിക്കപ്പ് വാൻ നിയന്ത്രണം വിട്ട് ബൈക്കിലിടിച്ചായിരുന്നു അപകടം. ബൈക്കോടിച്ചിരുന്ന ഭർത്താവ് സന്തോഷ് പരുക്കുകളോടെ ചികിത്സയിലാണ്.</p>
    </article>
  </body>
</html>