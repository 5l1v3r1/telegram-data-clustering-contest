<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39839/%D8%AE%D8%A7%D9%85%D9%88%D8%B4%DB%8C%E2%80%8C%D9%87%D8%A7-%D8%AF%D8%B1-%D8%A7%D8%B5%D9%81%D9%87%D8%A7%D9%86-%D8%A7%D8%B2-%D8%B7%D8%B1%DB%8C%D9%82-%D9%86%D8%B1%D9%85-%D8%A7%D9%81%D8%B2%D8%A7%D8%B1-%D8%B3%D9%BE%D8%A7%D9%85-%D8%A7%D8%B9%D9%84%D8%A7%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-25T12:58:00+00:00"/>
    <meta property="og:title" content="خاموشی‌ها در اصفهان از طریق نرم افزار &quot;سپام &quot; اعلام می‌شود"/>
    <meta property="og:description" content="نرم‌افزار سپام برق به‌منظور پاسخگویی، اطلاع‌رسانی مشترکان برق و اعلام نقطه‌به‌نقطه خاموشی در شرکت توزیع برق اصفهان آغاز به‌کار کرد."/>
  </head>
  <body>
    <article>
      <h1>خاموشی‌ها در اصفهان از طریق نرم افزار "سپام " اعلام می‌شود</h1>
      <address><time datetime="2019-11-25T12:58:00+00:00">25 Nov 2019, 12:58</time> by <a rel="author">پایگاه خبری صنعت برق - برق نیوز BarghNews</a></address>
      <p><i>نرم‌افزار سپام برق به‌منظور پاسخگویی، اطلاع‌رسانی مشترکان برق و اعلام نقطه‌به‌نقطه خاموشی در شرکت توزیع برق اصفهان آغاز به‌کار کرد. </i>به‌گزارش <a href="https://barghnews.com/">برق نیوز</a>، این نرم‌افزار که در بستر GIS پیاده‌سازی شده، به‌صورت آنلاین اطلاعات خاموشی را به دو صورت خواسته و ناخواسته (حوادث) در اختیارمشترکان قرار می‌دهد. بنابر این گزارش، از طریق این نرم‌افزار انواع خاموشی‌ها و رویداد‌های برق با نماد‌های رنگی روی نقشه قابل مشاهده بوده و با کلیک روی هر یک از نقاط راهنما، اطلاعات مختلفی از جمله خاموشی‌های جاری و خاموشی‌های آتی به‌منظور انجام تعمیرات و توسعه شبکه برق را حداقل به مدت یک هفته تا ۱۰ روز آینده اطلاع‌رسانی می‌کند. شهروندان اصفهانی می‌توانند این نرم‌افزار را از طریق تارنمای شرکت توزیع برق اصفهان دریافت کنند. پیشنهاد اولیه این نرم‌افزار توسط دفتر روابط عمومی توزیع برق اصفهان مطرح شد و گروه GIS، امور دیسپاچینگ و فوریت‌های برق و دفتر فن‌آوری ارتباطات و اطلاعات این شرکت پشتیبانی آن را بر عهده دارند.</p>
    </article>
  </body>
</html>