<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189057/"/>
    <meta property="og:site_name" content="Janam TV"/>
    <meta property="article:published_time" content="2019-11-25T12:48:39+00:00"/>
    <meta property="og:title" content="സാഹസിക പ്രകടനം; സര്‍ക്കസ് ജീവനക്കാരി 30 അടി മുകളില്‍ നിന്ന് കാണികള്‍ക്കിടയില്‍ വീണു"/>
    <meta property="og:description" content="ലണ്ടന്‍: സാഹസിക പ്രകടനത്തിനിടെ മുപ്പതടി ഉയരത്തില്‍ നിന്നു സര്‍ക്കസ് കലാകാരി താഴേക്ക് വീണു. സാഹസികത കണ്ട് അലറി വിളിച്ച കാണികള്‍ക്കിടയിലാണ് സര്‍ക്കസ്"/>
  </head>
  <body>
    <article>
      <h1>സാഹസിക പ്രകടനം; സര്‍ക്കസ് ജീവനക്കാരി 30 അടി മുകളില്‍ നിന്ന് കാണികള്‍ക്കിടയില്‍ വീണു</h1>
      <address><time datetime="2019-11-25T12:48:39+00:00">25 Nov 2019, 12:48</time> by <a rel="author">Janam TV Web Desk</a></address>
      <p>ലണ്ടന്‍: സാഹസിക പ്രകടനത്തിനിടെ മുപ്പതടി ഉയരത്തില്‍ നിന്നു സര്‍ക്കസ് കലാകാരി താഴേക്ക് വീണു. സാഹസികത കണ്ട് അലറി വിളിച്ച കാണികള്‍ക്കിടയിലാണ് സര്‍ക്കസ് ജീവനക്കാരി വീണത്. ലണ്ടനിലെ ഹൈഡ് പാര്‍ക്കില്‍ നടക്കുന്ന വിന്റര്‍ വണ്ടര്‍ലാന്റെ എന്ന പരിപാടിക്കിടെയായിരുന്നു അപകടം.</p>
      <p>ജാക്കി ആംസ്‌ട്രോങ് എന്ന കലാകാരിയാണ് കാണികള്‍ക്കിടയിലേക്ക് വീണത്. സാഹസിക പ്രകടനത്തിനിടെ കാല്‍ വഴുതിയായിരുന്നു അപകടം. തുടര്‍ന്ന് സഹപ്രവര്‍ത്തകര്‍ ജാക്കിയെ ഉടന്‍ ആശുപത്രിയിലെത്തിച്ചു.</p>
      <p>പ്രകടനത്തിന്റെ ഭാഗമാണെന്ന് കരുതി ആരും തന്നെ ജാക്കിയുടെ വീഴ്ച കാര്യമാക്കിയിരുന്നില്ല. എന്നാല്‍ കിടന്നിടുത്തു നിന്നും അവര്‍ എഴുന്നേല്‍ക്കാതായതോടെയാണ് അപകടമാണെന്ന് മനസിലായതെന്ന് ദൃക്‌സാക്ഷി പറഞ്ഞു.</p>
      <p>ജാക്കിയുടെ ആരോഗ്യനിലയെക്കുറിച്ച് വിവരമൊന്നും അധികൃതര്‍ പുറത്ത് വിട്ടിട്ടില്ല. പത്തുവര്‍ഷത്തെ അനുഭവ പരിചയമുള്ള സര്‍ക്കസുകാരിയാണ് ജാക്കി ആംസ്‌ട്രോങ് എന്ന് സഹപ്രവര്‍ത്തകര്‍ പറഞ്ഞു.</p>
    </article>
  </body>
</html>