<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/rare-bogdan-profe-e-te-i-anun-alegeri-anticipate-da-vom-avea-anticipate-1322792"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="Rareș Bogdan profețește și anunță alegeri anticipate: Da, vom avea anticipate!"/>
    <meta property="og:description" content="Prim-vicepreședintele PNL, Rareș Bogdan, susține că în urma rezultatului de la prezidențiale este foarte posibil să se genereze o majoritate în Parlament care să respingă două Guverne la rând și să provoace alegerile anticipate."/>
  </head>
  <body>
    <article>
      <h1>Rareș Bogdan profețește și anunță alegeri anticipate: Da, vom avea anticipate!</h1>
      <address><time datetime="2019-11-25T12:35:00+00:00">25 Nov 2019, 12:35</time> by <a rel="author">ZIUA NEWS</a></address>
      <p>
        <b>Prim-vicepreședintele PNL, Rareș Bogdan, susține că în urma rezultatului de la prezidențiale este foarte posibil să se genereze o majoritate în Parlament care să respingă două Guverne la rând și să provoace alegerile anticipate.</b>
      </p>
      <p>Întrebat, la RFI, dacă acesta este momentul cel mai potrivit pentru organizarea de alegeri parlamentare anticipate, Bogdan a răspuns: „Absolut de acord și răspund un DA mare. Vom avea alegeri anticipate, sunt convins de asta, în următoarele șase luni de zile, cu cât mai repede, cu atât mai bine".</p>
      <p>„Este o strategie a noastră, o strategie atât a președintelui, cât și a PNL. Este și o dorință a mea, dar este o strategie bine pusă la punct a PNL în această idee, strategie pe care o vor susține și partenerii noștri până mai ieri în Opoziție, care susțin formula guvernamentală în frunte cu Ludovic Orban", a explicat europarlamentarul PNL.</p>
    </article>
  </body>
</html>