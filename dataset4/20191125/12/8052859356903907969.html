<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/life/artikel/4933346/bonden-oproep-tot-nieuwe-onderwijsstaking"/>
    <meta property="og:site_name" content="RTLZ"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="Onderwijsbond roept op tot tweedaagse lerarenstaking eind januari"/>
    <meta property="og:description" content="De Algemene Onderwijsbond roept haar leden op tot een nieuwe staking op donderdag 30 en vrijdag 31 januari. Ze willen dat leraren uit het basis- en voortgezet onderwijs twee dagen gaan staken."/>
  </head>
  <body>
    <article>
      <h1>Onderwijsbond roept op tot tweedaagse lerarenstaking eind januari</h1>
      <address>
        <time datetime="2019-11-25T12:08:00+00:00">25 Nov 2019, 12:08</time>
      </address>
      <p>De Algemene Onderwijsbond roept haar leden op tot een nieuwe staking op donderdag 30 en vrijdag 31 januari. Ze willen dat leraren uit het basis- en voortgezet onderwijs twee dagen gaan staken.</p>
      <p>De oproep volgt op de eendaagse onderwijsstaking begin deze maand, toen ruim 3500 scholen hun deuren sloten.</p>
      <p>"Na alle demonstraties heeft het kabinet nog steeds niet gezorgd voor structureel extra geld voor het onderwijs," zegt AOb-voorzitter Eugenie Stolk. Volgens de grootste onderwijsbond van Nederland staat 90 procent van de leden achter vervolgacties.</p>
      <h3>Een uitleg waarom de leraren staken:</h3>
      <p><a href="https://www.rtlxl.nl/video/296c8fce-d87d-4424-a2d8-593f2e03b53a">Bekijk deze video op RTL XL </a>Ze kregen 460 miljoen, maar dat is niet genoeg.</p>
      <p>"We trappen 2020 daarom af met een tweedaagse staking. Er moet structureel geld bij voor het onderwijs. Zolang dat geld er niet komt, blijven wij actievoeren", zegt Stolk.</p>
      <h3>WerkdrukÂ </h3>
      <p>Door het grote lerarentekort op basisscholen is de werkdruk voor onderwijzend personeel volgens de bond enorm gestegen. Maar ook op middelbare scholen vallen lessen uit en komen steeds meer onbevoegde docenten voor de klas te staan.</p>
      <p>Hoe de acties er in januari precies uit gaan zien is nog niet bekend. Op 6 november staakten leraren ook al massaal.</p>
      <figure>
        <img src="https://www.rtlz.nl/sites/default/files/styles/block_image/public/content/images/2018/11/23/ANP-LOON-LERAREN.jpg?h=8d76114a&amp;itok=hQm0pUes"/>
      </figure>
      <p>
        <a href="https://www.rtlnieuws.nl/nieuws/politiek/artikel/4909191/stakende-leraren-dit-heeft-het-tot-nu-toe-opgeleverd">Lees ook: Leraren nog niet tevreden met 460 miljoen: wat willen ze eigenlijk?</a>
      </p>
    </article>
  </body>
</html>