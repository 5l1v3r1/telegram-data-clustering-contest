<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cinci-persoane-au-fost-arestate-dupa-ce-s-au-gasit-27-de-kilograme-de-cannabis-drogurile-fiind-aduse-din-spania-18614620"/>
    <meta property="og:site_name" content="Gândul"/>
    <meta property="article:published_time" content="2019-11-25T12:30:06+00:00"/>
    <meta property="og:title" content="Cinci persoane au fost arestate, după ce s-au găsit 27 de kilograme de cannabis, drogurile fiind aduse din Spania"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Cinci persoane au fost arestate, după ce s-au găsit 27 de kilograme de cannabis, drogurile fiind aduse din Spania</h1>
      <h2>Doi bărbaţi care au adus din Spania 27 de kilograme de cannabis au fost prinşi în flagrant când încercau să comercializeze 15 kilograme către alte persoane. Valoarea de piaţă a drogurilor este de aproximativ 280.000 de euro, potrivit DIICOT. Cinci persoane au fost arestate preventiv în acest caz.</h2>
      <address>
        <time datetime="2019-11-25T12:30:06+00:00">25 Nov 2019, 12:30</time>
      </address>
      <p>Potrivit unui comunicat transmis luni de DIICOT, procurorii din cadrul Structurii Centrale au reţinut cinci persoane, acuzate de trafic internaţional de droguri de mare risc şi trafic intern de droguri de mare risc.</p>
      <p>Procurorii au reţinut că în perioada 22 – 23 noiembrie, doi dintre inculpaţi, împreună cu alte persoane, au transportat din Spania şi au introdus pe teritoriul României cantitatea de aproximativ 27 de kilograme de cannabis, pentru comercializare.</p>
      <p>Oamenii legii aveau informaţii că doi dintre ei urmează să introducă în ţară droguri de risc, astfel că procurorii DIICOT – Structura Centrală, împreună cu ofiţerii de poliţie judiciară din cadrul Brigăzii de Combatere a Criminalităţii Organizate Bucureşti - Serviciul Antidrog au organizat o acţiune de prindere în flagrant.</p>
      <p>Astfel, sâmbătă, au fost prinşi în flagrant doi dintre inculpaţi, în timp ce încercau să comercializeze altor doi, cantitatea de aproximativ 15 kg de cannabis.</p>
      <p>Tot sâmbătă, procurorii DIICOT, împreună cu ofiţerii de poliţie judiciară din cadrul Brigăzii de Combatere a Criminalităţii Organizate Bucureşti - Serviciul Antidrog au făcut o percheziţie în Bucureşti, de unde au confiscăat alte 12 kg de cannabis.</p>
      <p>„În urma acţiunilor au mai fost ridicate şi sumele 40.150 de lei şi 12.220 de euro, 6 telefoane mobile şi 6 cartele SIM. Valoarea de piaţă a drogurilor este de aproximativ 280.000 de euro”, spun procurorii DIICOT în comunicatul citat.</p>
      <p>Magistraţii Tribunalului Bucureşti au dispus, duminică, arestarea preventivă a celor cinci inculpaţi, pentru o perioadă de 30 de zile.</p>
      <related>
        <h4>Citeşte şi</h4>
        <a href="https://www.gandul.info/stiri/un-barbat-din-iasi-a-ajuns-in-coma-dupa-ce-a-mancat-o-conserva-de-peste-facuta-in-casa-18614602?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ctp-atac-dur-la-adresa-lui-iohannis-mai-arogant-decat-adrian-nastase-18614520?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/orban-despre-psd-ne-au-lasat-astia-un-buget-facut-praf-18614446?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>