<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402581/%D9%86%D9%87%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%A7%D8%B3%D8%AA%D8%A7%D9%86%DB%8C-%D8%AA%D8%A6%D8%A7%D8%AA%D8%B1-%D8%A7%D9%84%D8%A8%D8%B1%D8%B2-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T12:23:07+00:00"/>
    <meta property="og:title" content="نهمین جشنواره استانی تئاتر البرز آغاز شد"/>
    <meta property="og:description" content="ایسنا/البرز سرپرست معاونت هنری سینمایی و سمعی بصری اداره کل فرهنگ و ارشاد اسلامی البرز از رقابت ۱۱ اثر نمایشی در نهمین جشنواره تئاتر این استان خبر داد."/>
  </head>
  <body>
    <article>
      <h1>نهمین جشنواره استانی تئاتر البرز آغاز شد</h1>
      <address><time datetime="2019-11-25T12:23:07+00:00">25 Nov 2019, 12:23</time> by <a rel="author">المیرا دادمهر (اگیر)</a></address>
      <p>ایسنا/البرز سرپرست معاونت هنری سینمایی و سمعی بصری اداره کل فرهنگ و ارشاد اسلامی البرز از رقابت ۱۱ اثر نمایشی در نهمین جشنواره تئاتر این استان خبر داد.</p>
      <p>محمود دهقانی در گفت‌و گو با ایسنا اظهار کرد: این جشنواره از امروز (چهارم آذر) آغاز و تا هفتم همین ماه ادامه دارد.</p>
      <p>وی ادامه داد: در طول مدت برگزاری این جشنواره ۱۱ اثر نمایشی با عناوین "با من حرف بزن "به کارگردانی سینا شفیعی، "آدم خوار" به کارگردانی محمدرضا مرتضوی،" پلاس پلاس به توان ۲" به کارگردانی محمدرضا محمدپور، "مثل خاراندن یک زخم" به کارگردانی فرانک فروتن، "سوته دلان" به کارگردانی سپیده توکلی ، "مضحکه خشکسالی" به کارگردانی عبدالرضا یعقوبی، " آواز بهار" به کارگردانی سید رضا رباط جزی، "زیبا" به کارگردانی مسعود هاشمی نژاد، "کمپانی مرگ" به کارگردانی امیررضا ملکی، "یه حبه قند" به کارگردانی اسماعیل آقامحمدی و ناهید حق شناس و "شکم" به کارگردانی علی‌رضا معروفی  با هم رقابت می کنند.</p>
      <p>وی با اشاره به اینکه اختتامیه این جشنواره پنج شنبه (هفتم آذرماه) برگزار می شود، توضیح داد: در این روز در سالن سیروس صابر اداره کل فرهنگ و ارشاد اسلامی البرز شاهد معرفی آثار برگزیده خواهیم بود.</p>
      <p>گفتنی است این جشنواره با همکاری اداره کل فرهنگ و ارشاد اسلامی البرز و با همکاری سازمان فرهنگی، اجتماعی و ورزشی شهرداری کرج، کمیسیون هنر و ارتباطات شورای اسلامی شهر کرج و انجمن هنرهای نمایشی استان برگزار شده است.</p>
      <p>انتهای پیام</p>
    </article>
  </body>
</html>