<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sievietem/359945-auklite-atklaj-neglaimojosas-detalas-par-australu-gimeni-kuras-meitinas-nomira-sakarsusa-automasina"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T12:46:00+00:00"/>
    <meta property="og:title" content="Auklīte atklāj neglaimojošas detaļas par austrāļu ģimeni, kuras meitiņas nomira sakarsušā automašīnā"/>
    <meta property="og:description" content="Jauns.lv jau ziņoja par sestdien, 23. novembrī, Brisbenā, Austrālijā, uzkarsušā automašīnā aizmirstām meitenītēm, kuras gāja bojā. Nu ar neglaimojošiem faktiem par nelaimes skarot ģimeni nākusi klajā abu meiteņu auklīte. "/>
  </head>
  <body>
    <article>
      <h1>Auklīte atklāj neglaimojošas detaļas par austrāļu ģimeni, kuras meitiņas nomira sakarsušā automašīnā</h1>
      <address><time datetime="2019-11-25T12:46:00+00:00">25 Nov 2019, 12:46</time> by <a rel="author">Jauns.lv</a></address>
      <p>
        <b>Jauns.lv jau ziņoja par sestdien, 23. novembrī, Brisbenā, Austrālijā, uzkarsušā automašīnā aizmirstām meitenītēm, kuras gāja bojā. Nu ar neglaimojošiem faktiem par nelaimes skarot ģimeni nākusi klajā abu meiteņu auklīte. </b>
      </p>
      <p>Džīna Makenzija, kura regulāri pieskatīja gadu un divus gadus vecās meitenes medijos atzinusi, ka jau iepriekš bijušas vairākas sūdzības par bērnu labklājību šajā ģimenē. </p>
      <p>Džīna ir pārliecināta, ka bērnu tiesību uzraugošajām iestādēm vajadzēja kaut ko darīt vēl pirms nelaime notika, proti, nopietnāk reaģēt uz iepriekšējām sūdzībām. “Es vairākkārt pati personīgi informēju varas iestādes par savām bažām, tāpat es zinu vēl četrus cilvēkus, kuri vērsās ar sūdzībām par bērnu tiesību pārkāpumiem, taču neviena no tām netika uztverta nopietni,” atzina Makenzija. </p>
      <p>Premjers atzina, ka ģimene patiešām bijusi Bērnu drošības departamenta redzeslokā. Bērnu drošības aizstāvju grupas dibinātāja Hetija Džonstone atklāja, ka šīs iestādes tiek nepietiekami finansētas no valdības puses, tāpēc milzīgais bērnu aizsardzību lietu skaits netiek pietiekoši izskatīts. </p>
      <figure>
        <img src="https://i.jauns.lv/t/2019/11/25/1844913/950x0.jpg?v=1574685956"/>
        <figcaption>Foto: Ekrānuzņēmums no Twitter.com</figcaption>
      </figure>
      <p>Jau ziņojām, ka Sestdien, 23. novembrī, Brisbenā, Austrālijā, aizmirstas uzkarsušā automašīnā, bojā gājušas divas mazas meitenītes – gadu un divus gadus vecas.</p>
      <p>Divus gadus vecās Dērsijas-Helēnas un gadu vecās Hlojas-Annas māte tiek apsūdzēta slepkavībā. </p>
      <p>Kaimiņi apstiprināja, ka redzējuši, kā policija no mājas iznes abu mazo meiteņu ķermeņus. Pēc mediķu izmisīgiem centieniem meitenītes atdzīvināt, abu dzīvības tomēr zaudētas. Gaisa temperatūra automašīnā bijusi augstāka par 31 grādu pēc celsija. </p>
      <p>Meiteņu māte, 27 gadus vecā Kerija Anna Konelija, pirmdien stāsies Brisbenas tiesas priekšā, kā apsūdzētā divās slepkavībās.</p>
    </article>
  </body>
</html>