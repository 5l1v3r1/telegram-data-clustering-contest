<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/antirrio-anatropi-stin-tragodia-oi-dyo-nekroi-sto-vythismeno-istioforo-einai-ellines-video/2922933/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T12:59:02+00:00"/>
    <meta property="og:title" content="Αντίρριο: Ανατροπή στην τραγωδία – Οι δύο νεκροί στο βυθισμένο ιστιοφόρο είναι Έλληνες – video"/>
    <meta property="og:description" content="Τα πάνω - κάτω στην τραγωδία με το βυθισμένο γαλλικό ιστιοφόρο στο Αντίρριο. Αντίθετα με τις αρχικές πληροφορίες που ήθελαν τους δύο νεκρούς να είναι Γάλλοι, αποδεικνύεται, τελικά, πως ήταν Έλληνες. Πρόκειται για άνδρες, ηλικίας 59 και 57 ετών αντίστοιχα, οι οποίοι κατοικούσαν στον Πειραιά. Επιχείρηση ανέλκυσης του μοιραίου σκάφους που &quot;χτυπήθηκε&quot; από την κακοκαιρία στην περιοχή του Αντιρρίου."/>
  </head>
  <body>
    <article>
      <h1>Αντίρριο: Ανατροπή στην τραγωδία – Οι δύο νεκροί στο βυθισμένο ιστιοφόρο είναι Έλληνες – video</h1>
      <h2>Τα πάνω - κάτω στην τραγωδία με το βυθισμένο γαλλικό ιστιοφόρο στο Αντίρριο. Αντίθετα με τις αρχικές πληροφορίες που ήθελαν τους δύο νεκρούς να είναι Γάλλοι, αποδεικνύεται, τελικά, πως ήταν Έλληνες. Πρόκειται για άνδρες, ηλικίας 59 και 57 ετών αντίστοιχα, οι οποίοι κατοικούσαν στον Πειραιά. Επιχείρηση ανέλκυσης του μοιραίου σκάφους που "χτυπήθηκε" από την κακοκαιρία στην περιοχή του Αντιρρίου.</h2>
      <address><time datetime="2019-11-25T12:59:02+00:00">25 Nov 2019, 12:59</time> by <a rel="author">Newsit Newsroom</a></address>
      <p>Έλληνες είναι σύμφωνα με νεότερες πληροφορίες του thebest.gr καθώς και του λιμεναρχείου οι δύο άνδρες που επέβαιναν στο ιστιοφόρο με σημαία Γαλλίας που βυθίστηκε εξαιτίας της σφοδρής κακοκαιρίας στο <b>Αντίρριο.</b> Πρόκειται για άνδρες γεννηθέντες το 1960 και το 1962, οι οποίοι διέμεναν στον Πειραιά, και δεν είναι Γάλλοι υπήκοοι όπως είχε γίνει γνωστό στην αρχή.</p>
      <figure>
        <img src="https://www.newsit.gr/wp-content/uploads/2019/11/anelkysi_rio_antirrio_3_25_11_2019.jpg"/>
        <figcaption>ΦΩΤΟ Reuters</figcaption>
      </figure>
      <figure>
        <img src="https://www.newsit.gr/wp-content/uploads/2019/11/anelkysi_rio_antirrio_4_25_11_2019.jpg"/>
        <figcaption>ΦΩΤΟ Reuters</figcaption>
      </figure>
      <p>Οι διασώστες στις 02:00 τα ξημερώματα της Δευτέρας (25.11.2019) κατάφεραν να ανασύρουν τον πρώτο επιβάτη του ιστιoπλοϊκού για τον οποίο υπήρχε από τις 21:00 το βράδυ της Κυριακής (24.11.2019) η εικόνα ότι δεν είχε τις αισθήσεις του.</p>
      <p>Δύσκολη αποδείχθηκε η επιχείρηση ανάσυρσης της δεύτερης σορού, λόγω των δυσμενών καιρικών συνθηκών που επικρατούσαν στην περιοχή, με τους ανέμους να φτάνουν τα 8 μποφόρ.</p>
      <p>Λίγο πριν τα μεσάνυχτα, έριξαν δίχτυ για να μπορέσουν να ανασύρουν το άψυχο σώμα.</p>
      <p>Σύμφωνα με πληροφορίες το μοιραίο ιστιοφόρο αρχικά εθεάθη στην θαλάσσια περιοχή της Μακύνειας. Ιδιοκτήτης καταστήματος υγειονομικού ενδιαφέροντος ανέφερε πως το είδε μέσα στη θαλασσοταραχή να παλεύει με τα κύματα, κάτι που προκάλεσε απορία, δεδομένων των προειδοποιήσεων που υπήρχαν και για την πορθμιακή γραμμή Ρίου – Αντιρρίου.</p>
      <related>
        <a href="https://www.newsit.gr/topikes-eidhseis/antirrio-nekros-kai-o-2os-epivatis-tou-skafous/2922589/"/>
      </related>
      <p>Το μεσημέρι της Δευτέρας (25.11.2019) ξεκίνησε η διαδικασία ανέλκυσης του σκάφους με γερανοφόρο όχημα, στο Αντίρριο και μπροστά από το παλιό καρνάγιο – όπως είναι γνωστό στην περιοχή το σημείο όπου κατέληξε βυθισμένο το σκάφος.</p>
      <p>Νωρίτερα το πρωί δύτες είχαν πέσει στη θάλασσα προκειμένου να δέσουν το σκάφος.</p>
      <figure>
        <iframe src="https://www.youtube.com/embed/gs55WBy2dQ0" width="640" height="360" data-service="Youtube" scrolling="no"/>
      </figure>
      <figure>
        <img src="https://www.newsit.gr/wp-content/uploads/2019/11/anelkysi_rio_antirrio_2_25_11_2019.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/anelkysi_rio_antirrio_25_11_2019.jpg"/>
      </figure>
      <p>πηγές: <a href="https://www.thebest.gr/article/559206-ellines-oi-nekroi-tou-istioforou-sto-antirrio">thebest.gr</a> , <a href="https://tempo24.news/eidisi/265579/vinteo-i-epiheirisi-anelkysis-toy-istioforoy-sto-antirrio-nekroi-dyo-andres-foto">tempo24.news</a></p>
    </article>
  </body>
</html>