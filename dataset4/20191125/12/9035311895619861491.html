<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/romanya-da-kargo-gemisi-alabora-oldu-binlerce-koyun-kurtarilmayi-bekliyor"/>
    <meta property="og:site_name" content="euronews"/>
    <meta property="article:published_time" content="2019-11-25T12:52:38+00:00"/>
    <meta property="og:title" content="Romanya'da gemi kazası: Binlerce koyun kurtarılmayı bekliyor"/>
    <meta property="og:description" content="Romanyalı ekipler, Karadeniz'de alabora olan bir gemideki 15 bine yakın koyunu kurtarmak için operasyon başlattı. Köstence yakınlarındaki Midia Limanı'ndan demir alıp Suudi Arabistan'a gitmekte olan gemi dün alabora olmuştu."/>
  </head>
  <body>
    <article>
      <h1>Romanya'da gemi kazası: Binlerce koyun kurtarılmayı bekliyor</h1>
      <address><time datetime="2019-11-25T12:52:38+00:00">25 Nov 2019, 12:52</time> by <a rel="author">Rachael Kennedy</a></address>
      <p>Romanyalı ekipler, Karadeniz'de alabora olan bir gemideki 15 bine yakın koyunu kurtarmak için operasyon başlattı. Köstence yakınlarındaki Midia Limanı'ndan demir alıp Suudi Arabistan'a gitmekte olan gemi dün alabora olmuştu.</p>
      <p>Euronews'e konuşan Acil Durum Hizmetleri sözcüsü, 20 Suriyeli ve 1 Lübnanlıdan oluşan mürettebatın tamamıyla 32 koyunun kurtarıldığını aktardı. Yetkililer, gemide çok sayıda koyunun mahsur kaldığını ve kurtarmak için en az 3 aracın seferber olduğunu söyledi.</p>
      <ul>
        <li>
          <a href="https://tr.euronews.com/2019/10/22/avustralya-40-kiloluk-yunuyle-rekor-kiran-merinos-koyunu-oldu">Avustralya: 40 kiloluk yünüyle rekor kıran merinos koyunu öldü</a>
        </li>
        <li>
          <a href="https://tr.euronews.com/2019/09/30/londra-da-12-yuzyildan-kalma-geleneksel-koyun-bayrami">Londra’da 12. yüzyıldan kalma geleneksel koyun bayramı</a>
        </li>
        <li>
          <a href="https://tr.euronews.com/2019/05/08/fransa-da-bir-sinifin-kapanmasini-onlemek-icin-15-koyun-okula-kaydedildi">Fransa'da bir sınıfın kapanmasını önlemek için 15 koyun okula kaydedildi</a>
        </li>
      </ul>
      <p>Yerel basında çıkan haberlere göre, Libya'nın başkenti Trablus'tan yola çıkan "Queen Hind", 23 Kasım'da Midia Limanı'na ulaşmıştı.</p>
      <p>Romanya, Avrupa'da en fazla koyun yetiştiren üçüncü ülke konumunda. Küçük baş hayvanların çoğu Ortadoğu'ya ihraç edilirken, hayvan hakları dernekleri koyunların gemilerde özellikle yaz aylarında aşırı sıcağa maruz kaldığını söylüyor. Bu nedenle koyun taşıyan kargo araçlarına "ölüm gemileri" deniyor.</p>
      <p>Konu Avrupa Birliği'ne taşınmış, Romanya'nın hayvan ticaretinin soruşturulmasını isteyen AB'li yetkililer, Körfez'e hayvan sevkıyatının da durdurulmasını istemişti.</p>
      <p>Ek kaynaklar<b> • AFP</b></p>
    </article>
  </body>
</html>