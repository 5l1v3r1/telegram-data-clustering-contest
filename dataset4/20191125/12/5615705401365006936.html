<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204859-hp-znovu-vidhilila-propoziciyu-xerox"/>
    <meta property="og:site_name" content="Mind UA"/>
    <meta property="article:published_time" content="2019-11-25T12:36:00+00:00"/>
    <meta property="og:title" content="HP знову відхилила пропозицію Xerox"/>
    <meta property="og:description" content="Xerox цього разу пригрозила компанії ворожим поглинанням"/>
  </head>
  <body>
    <article>
      <h1>HP знову відхилила пропозицію Xerox</h1>
      <h2>Xerox цього разу пригрозила компанії ворожим поглинанням</h2>
      <address>
        <time datetime="2019-11-25T12:36:00+00:00">25 Nov 2019, 12:36</time>
      </address>
      <p>Рада директорів HP відхилила нову пропозицію Xerox Corp про покупку компанії за $33 млрд, зазначивши, що в зверненні компанії від 21 листопада немає нічого нового в порівнянні з попередньою пропозицією. Про це йдеться в <a href="https://press.ext.hp.com/us/en/press-releases/2019/hp-sends-letter-to-xerox.html">листі</a>, опублікованому на сайті HP.</p>
      <p>«Рада директорів  HP розглянула вашого листа (від Xerox – ред.) від 21 листопада, в якому не було ніякої нової інформації у порівнянні з листом від 5 листопада. Ми повторюємо, що відхиляємо пропозицію Xerox… оскілки вона недооцінює HP… Як і раніше зберігається невизначеність щодо здатності  Xerox підвищити грошову частину запропонованої винагороди…», – йдеться у листі.</p>
      <p>Пропозиція Xerox , як наголошується в повідомленні, не є підґрунтям для переговорів.</p>
      <p>В HP підкреслили, що не залежать від Xerox і «глибоко впевнені в стратегії і в численних можливостях» компанії.</p>
      <p>За «агресивними словами і діями» представників Xerox рада директорів НР бачить, що компанія має намір нав'язати їм угоду, але не дає адекватної інформації. В НР також наголосили, що Xerox обрала «ворожий підхід, замість того, щоб йти більш продуктивним шляхом».</p>
      <p>«Але фундаментальні проблеми нікуди не зникли, і ваша невідкладність…без вирішення цих питань,тільки посилює наше занепокоєння щодо вашого бізнесу і перспектив. Ми повинні виявити обережність, щоб визначити, чи є смисл в об’єднанні з Xerox», – йдеться у листі.</p>
      <p>До цього HP <a href="https://mind.ua/news/20204575-hp-vidhilila-propoziciyu-xerox-pro-pokupku">відхилила пропозицію Xerox</a> в розмірі $22 за акцію, заявивши, що компанія недооцінила її вартість.</p>
      <p>Xerox такою реакцією здивувалась, оскільки компанія Goldman Sachs &amp; Co, яка є фінансовим консультантом HP, встановила цільову ціну $14 і рейтинг «продавати» для акцій HP після того, як компанія представила свій план реструктуризації.</p>
      <p>21 листопада Xerox пригрозила HP виконати<a href="https://mind.ua/news/20204770-xerox-pogrozhue-hp-vorozhim-poglinannyam"> вороже поглинання</a>, якщо виробник персональних комп'ютерів не погодиться на дружній варіант до 25 листопада.</p>
      <related>
        <h4>Також читайте</h4>
        <a href="https://mind.ua/news/20204870-prodazh-vodafone-ukrayina-ne-prizvede-rinok-mobilnogo-zvyazku-do-suttevih-zmin"/>
        <a href="https://mind.ua/news/20204850-lvmh-domovilas-pro-pokupku-tiffany-za-162-mlrd"/>
        <a href="https://mind.ua/news/20204848-novartis-kupue-amerikansku-biotehnologichnu-kompaniyu-za-majzhe-10-mlrd"/>
      </related>
    </article>
  </body>
</html>