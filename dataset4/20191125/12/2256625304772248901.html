<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159403_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T12:22:00+00:00"/>
    <meta property="og:title" content="Президентът на Челси: Абрамович няма да продава клуба"/>
    <meta property="og:description" content="&quot;Собственикът се вълнува от отбора така, както е било и от първия му ден тук&quot;, каза Брус Бък"/>
  </head>
  <body>
    <article>
      <h1>Президентът на Челси: Абрамович няма да продава клуба</h1>
      <address>
        <time datetime="2019-11-25T12:22:00+00:00">25 Nov 2019, 12:22</time>
      </address>
      <p>Собственикът на Челси Роман Абрамович е напълно ангажиран с отбора и битката му във Висшата лига и не се интересува от каквито и да евтини предложения за продажба на клуба, заяви Брук Бък, който заема длъжността президент.<br/><br/>Абрамович се сблъска с проблеми около подновяването на британската си виза през миналата година и през този сезон не е забелязван на домакински мачове на тима. Също така той се отказа от плановете си да обновява стадион "Стамфорд Бридж". Бък добави, че взелият през май израелски паспорт Абрамович, няма планове да продава клуба.<br/><br/>"Никога не съм чул и дума по този въпрос от него, никога не съм доловил нещо от рода: Време е да се подготвите за продажба или нещо такова, коментира Бък пред вестник "Гардиън".<br/><br/>"Може би, поради политическата ситуация, има хора, които смятат, че могат да купят Челси на изгодна цена. Ние получаваме информация за подобни обсъждания, но наистина няма какво да кажем на тези хора, добави човекът с власт в Челси.<br/><br/>"Нещата, в които Абрамович е увлечен и се интересува, са нови играчи и как ще се удължат договорите на тези, чиито отношения приключват. Собственикът се вълнува от отбора така, както е било и от първия му ден тук", каза още Брус Бък.<br/><br/>Лондончани в момента не могат да привличат нови футболисти заради трансферна забрана, наложена от ФИФА. Отборът привлече легендата на тима Франк Лампард през изминалото лято и да наложи политика, която е насочена към младите и талантливи играчи на "сините". Тимът започна колебливо , но впоследствие стабилизира представянето си и към момента е на 4-о място след 13 мача.</p>
    </article>
  </body>
</html>