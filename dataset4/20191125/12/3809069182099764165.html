<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418431/me-kolaro-tis-epomenes-meres-o-kormpos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T12:48:00+00:00"/>
    <meta property="og:title" content="Με κολάρο τις επόμενες μέρες ο Κόρμπος"/>
    <meta property="og:description" content="Σε ανακοίνωση σχετικά με την ετοιμότητα του Παναγιώτη Κόρμπου, ο οποίος ταλαιπωρείται από πόνους στον αυχένα προχώρησε ο Πανιώνιος."/>
  </head>
  <body>
    <article>
      <h1>Με κολάρο τις επόμενες μέρες ο Κόρμπος</h1>
      <h2>Σε ανακοίνωση σχετικά με την ετοιμότητα του Παναγιώτη Κόρμπου, ο οποίος ταλαιπωρείται από πόνους στον αυχένα προχώρησε ο Πανιώνιος.</h2>
      <address><time datetime="2019-11-25T12:48:00+00:00">25 Nov 2019, 12:48</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο αρχηγός του Πανιωνίου αγωνίστηκε σε όλο τον αγώνα του Σαββάτου κόντρα στον Ολυμπιακό, βγάζοντας μάλιστα και την καθοριστική ασίστ στον Εμμανουηλίδη για την ισοφάριση στο φινάλε.</p>
      <p>Η ΠΑΕ, προχώρησε το μεσημέρι της Δευτέρας σε ανακοίνωση στην οποία ενημερώνει πως δεν ξεπέρασε πλήρως το πρόβλημα στον αυχένα που τον ταλαιπωρεί και ότι, τις επόμενες μέρες θα πρέπει να φοράει κολάρο, για να ξεπεράσει το πρόβλημά του και να είναι έτοιμος για την αναμέτρηση της 12ης αγωνιστικής κόντρα στον Παναιτωλικό. </p>
      <p>«Ο αρχηγός Παναγιώτης Κόρμπος, επισκέφθηκε το πρωί της Δευτέρας το Ιατρικό Κέντρο Παλαιού Φαλήρου, όπου και εξετάστηκε από τον γιατρό και πρόεδρο της ομάδας κ. Χρήστο Δάρα. Ο έμπειρος παίκτης, ταλαιπωρείται από ραιβόκρανο τις τελευταίες ημέρες και για το λόγο αυτό αγωνίστηκε στο παιχνίδι με τον Ολυμπιακό με ένεση, που του έγινε από τον κ. Χρήστο Δάρα πριν τον αγώνα.</p>
      <p>Μετά τις εξετάσεις της Δευτέρας, αποφασίστηκε ο Παναγιώτης Κόρμπος να φέρει αυχενικό κολάρο, προκειμένου να ξεπεράσει το πρόβλημά του και να είναι έτοιμος για τον αγώνα του επόμενου Σαββάτου με αντίπαλο τον Παναιτωλικό».</p>
    </article>
  </body>
</html>