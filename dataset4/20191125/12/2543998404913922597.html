<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/171095/najveca-pljacka-istoriji-svemira-muzeja-drezdenu-ukradeno-cudesno-blago"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T12:31:00+00:00"/>
    <meta property="og:title" content="Najveća pljačka u istoriji svemira: Iz muzeja u Drezdenu ukradeno čudesno blago!"/>
    <meta property="og:description" content="Jedan od najvećih evropskih istorijskih muzeja &quot;Zeleni trezor&quot; u Drezdenu opljačkan je rano jutros, a lopovi su odneli istorijsku kolekciju nakita vrednu više od milijardu evra, saopštila je policija."/>
  </head>
  <body>
    <article>
      <h1>Najveća pljačka u istoriji svemira: Iz muzeja u Drezdenu ukradeno čudesno blago!</h1>
      <h2>Jedan od najvećih evropskih istorijskih muzeja "Zeleni trezor" u Drezdenu opljačkan je rano jutros, a lopovi su odneli istorijsku kolekciju nakita vrednu više od milijardu evra, saopštila je policija.</h2>
      <address><time datetime="2019-11-25T12:31:00+00:00">25 Nov 2019, 12:31</time> by <a rel="author">Tanjug</a></address>
      <p>U tom muzeju čuva se jedna od najvećih kolekcija nakita u Evropi, a prema rečima policije lopovi su upali u istorijski deo koji se sastoji iz dva odeljka - u kome se čuvaju blaga od perioda Avgusta Drugog do 1733. godine i blaga pojedinaca.</p>
      <p>Lopovi su navodno ukrali nakit, dijamante i drago kamenje čija se vrednost procenjuje do milijardu evra, prenosi Dejli mejl pozivajući se na Bild.<br/><br/>U muzeju je oko pet sati ujutro došlo do prekida u snabdevanju električnom energijom, a lopovi su upali u muzej najverovatnije kroz prozor, saopštila je policija i navela da su počinioci još u bekstvu.</p>
      <figure>
        <img src="https://www.republika.rs/data/images/2019-11-25/125002_treasure-chest-619762-1920_iff.jpg?1574682938"/>
        <figcaption>Foto: Ilustracija<cite>pixabay.com</cite></figcaption>
      </figure>
      <p>Saopšteno je da je muzej bio zaštićen "nevidljivim" bezbednosnim sistemom, kao i da je moguće da su lopovi imali informacije "iznutra".<br/><br/>Na sajtu muzeja nema informacija o pljački, samo je navedeno da muzej neće raditi zbog "organizacionih" razloga.</p>
      <figure>
        <img src="https://www.republika.rs/data/images/2019-11-25/125000_tan2019-11-25-114222755-0_iff.jpg?1574681350"/>
        <figcaption>
          <cite>Tanjug/AP</cite>
        </figcaption>
      </figure>
      <p>Policija još nije objavila šta tačno odneto iz kolekcija.<br/><br/>Jedno od najvrednijih eksponata Drezdenskog muzeja, 41-karatni prirodno zeleni dijamant, trenutno je na pozajmici u Njujorku.<br/><br/>Međutim, nije poznato da li je među uklradenim vrednostima skulptura Maora obložena smaragdima i veoma vrednim safirom koji je poklon ruskog cara Petra I, kao i draguljima ukrašen simbol bogatstva jednog indijskog maharadze.<br/><br/>Ova pljačka je po vrednosti ukradenog blaga naveća u istoriji, pretekavši nerešenu pljačku Gardner Muzeja u Bostonu pre 30 godina kada je odneto 13 umetničkih dela vrednosti 500 milliona dolara.</p>
      <related>
        <h4>Pročitajte još:</h4>
        <a href="http://republika.rs/hronika/hronika/168415/Hapsenje-lopova-Novom-Sadu-Upali-prodavnicu-nozem-odneli-pazar"/>
        <a href="http://republika.rs/hronika/hronika/163531/Hapsenje-Beogradu-Uleteli-apoteku-replikom-pistolja-pretili-radnici-zbog"/>
        <a href="http://republika.rs/hronika/hronika/148384/BIZARNO-Ukrali-MAC-spomenika-centru-Zemuna-medju-lopovima-uhvacena-jedna-devojka"/>
        <a href="http://republika.rs/hronika/hronika/146673/Detalji-filmske-pljacke-Novom-Beogradu-Ukrali-miliona-usred-bela-dana-greska-jednog-razbojnika-bila-dovoljna-sve-pohapse"/>
      </related>
    </article>
  </body>
</html>