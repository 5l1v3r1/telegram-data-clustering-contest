<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04736607/nederlandse-oplichters-slaan-toe-met-wisseltruc-in-aldi-filialen"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T12:07:00+00:00"/>
    <meta property="og:title" content="Nederlandse oplichters slaan toe met wisseltruc in Aldi-filialen"/>
    <meta property="og:description" content="Twee Nederlandse veertigers werden het afgelopen weekend door de Turnhoutse onderzoeksrechter gearresteerd. Het duo zou acht filialen van warenhuisketen Al..."/>
  </head>
  <body>
    <article>
      <h1>Nederlandse oplichters slaan toe met wisseltruc in Aldi-filialen</h1>
      <address>
        <time datetime="2019-11-25T12:07:00+00:00">25 Nov 2019, 12:07</time>
      </address>
      <p>
        <b>Lille / Rijkevorsel / Arendonk / Ravels - Twee Nederlandse veertigers werden het afgelopen weekend door de Turnhoutse onderzoeksrechter gearresteerd. Het duo zou acht filialen van warenhuisketen Aldi hebben opgelicht.</b>
      </p>
      <p>De Nederlanders van 45 en 49 jaar zakten vrijdag af naar het Aldi-filiaal in Ravels. Daar wilden ze een steelstofzuiger wisselen. Ze verkondigden dat ze het product net hadden gekocht, maar dat ze hun centen terugwilden. Het kassaticket hadden ze weggegooid. Althans, dat beweerde het duo, want een personeelslid rook onraad omdat het de niet de eerste keer was dat de mannen met een dergelijke uitleg kwamen aankloppen. Na een discussie vluchtten de twee, waarop politiezone Kempen Noord-Oost werd verwittigd.</p>
      <p>Het ANPR-netwerk pikte beelden van de wagen op in Turnhout. Een patrouille van de zone Turnhout arresteerde korte tijd later het duo op een parking van een supermarkt. De veertigers werden na onderzoek gelinkt aan een achttal feiten met dezelfde modus operandi in Ravels, Rijkevorsel, Arendonk, Lille, Lokeren, Evergem en Wachtebeke. De onderzoeksrechter hield hen aan voor oplichting en poging tot oplichting.</p>
    </article>
  </body>
</html>