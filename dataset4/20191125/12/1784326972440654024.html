<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/25/frizuratrend-orias-scrunchie/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Nem hiszed el, mi a legújabb frizuratrend"/>
    <meta property="og:description" content="Ezt a kiegészítőt ezennel kimaxolták."/>
  </head>
  <body>
    <article>
      <h1>Nem hiszed el, mi a legújabb frizuratrend</h1>
      <h2>Ezt a kiegészítőt ezennel kimaxolták.</h2>
      <address><time datetime="2019-11-25T12:11:00+00:00">25 Nov 2019, 12:11</time> by <a rel="author">Rakita Vivi</a></address>
      <p>Fogadjunk, hogy mióta a<a href="https://cosmopolitan.hu/szepseg/2018/07/03/visszater-gyerekkorod-kedvenc-frizkotrendje/"> scrunchie-k visszatértek a divatba</a>, te is beszereztél már néhányat – és <a href="https://cosmopolitan.hu/divat/2019/03/18/ez-lenne-2019-legmenobb-kiegeszitoje/">irtó menővé tetted vele a hajad</a> (vagy a csuklód, amikor éppen kiengedted a tincseidet)! Bár azt valószínűleg még bírod is, hogy milyen hangsúlyossá válik a scrunchie-tól a frizkód, arra viszont tuti nem számítottál, hogy <b>az eleve nagy hajgumit még hatalmasabbá teszik</b> a legújabb trend kedvéért!</p>
      <p>Pedig most pontosan ez történt! Képzeld, a <b>Kitsch</b> nevű kiegészítőket gyártó márka azt gondolta, a hajgumi eddig <b>nem volt elég puffos</b>, úgyhogy kitalálták a <b>Dinner Scrunchie-t</b>. Két oka is van annak, amiért ezt a nevet választották a legújabb terméküknek:</p>
      <ul>
        <li>Egyrészt az, hogy <b>tényleg óriási</b>, konkrétan akkora, mint egy tányér. De komolyan. Akármilyen dús és sok hajad is van, ez a kiegészítő tuti, hogy nem veszik el a séródban. Sőt, azonnal a <b>frizurád középpontjává válik!</b></li>
      </ul>
      <figure>
        <embed-post data-src="https://www.instagram.com/p/B5JUZ3zAnLJ" data-service="Instagram"/>
      </figure>
      <ul>
        <li>A másik ok pedig az, hogy a Kitsch szerint ez végre egy olyan scrunchie, amit mondjuk egy<b> vacsorához is felvehetsz.</b> Azaz: a félig átlátszó sifon anyagú kiegészítő <b>van annyira elegáns</b>, hogy egy fancy étteremben is tökéletes kiegészítővé váljon. Igazából pont úgy kell hordani, mint a sima puffos hajgumit, csak<b> sokkal durvább lesz a hatása.</b></li>
      </ul>
      <figure>
        <embed-post data-src="https://www.instagram.com/p/B5DTphRFPpy" data-service="Instagram"/>
      </figure>
      <h3>Neked bejön?</h3>
    </article>
  </body>
</html>