<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191125/meningen-verdeeld-over-black-friday/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-25T12:31:57+00:00"/>
    <meta property="og:title" content="‘Meningen verdeeld over Black Friday’"/>
    <meta property="og:description" content="HAARLEM (ANP) - Black Friday wordt door sommige mensen omarmd, anderen vinden de uit Amerika overgewaaide koopjesdag maar niks. Dat komt naar voren uit onderzoek van consumentenwebsite Kieskeurig.nl onder ruim 5200 consumenten."/>
  </head>
  <body>
    <article>
      <h1>‘Meningen verdeeld over Black Friday’</h1>
      <address><time datetime="2019-11-25T12:31:57+00:00">25 Nov 2019, 12:31</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Black Friday wordt door sommige mensen omarmd, anderen vinden de uit Amerika overgewaaide koopjesdag maar niks. Dat komt naar voren uit onderzoek van consumentenwebsite Kieskeurig.nl onder ruim 5200 consumenten.</b>
      </p>
      <p>Bijna zes op de tien ondervraagden hebben goede ervaringen met het fenomeen, terwijl de groep sceptici goed bleek voor 43 procent. Daarvan associeert ongeveer een derde de dag vooral met misleiding. Van de groep mensen die vorig jaar iets tijdens Black Friday kocht, zou 66 procent van plan zijn om dit weer te doen.</p>
      <p>Black Friday is aanstaande vrijdag. Diverse winkels zijn al begonnen met hun aanbiedingen. “Onze tip aan winkels is om onzekerheid weg te nemen over misleiding door transparant te communiceren over de prijzen. Laat zien dat een aanbieding ook een echte aanbieding is”, zegt Frank van Kesteren, marketeer bij Kieskeurig.nl.</p>
      <p>De Consumentenbond waarschuwde vorig jaar nog dat de kortingen die winkeliers geven tijdens Black Friday gemiddeld niet hoger zijn dan op andere momenten in het jaar. De onderzoekers kwamen destijds ook veel nep-aanbiedingen tegen. Met van-voorprijzen suggereren winkels dan flinke kortingen, terwijl de doorgestreepte ‘van-prijs’ nooit is gerekend.</p>
    </article>
  </body>
</html>