<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-a-kormany-jelentos-erofesziteseket-tesz-az-eletmentes-fejleszteseert.html"/>
    <meta property="og:site_name" content="Origo"/>
    <meta property="article:published_time" content="2019-11-25T12:33:00+00:00"/>
    <meta property="og:title" content="Kásler Miklós: A kormány jelentős erőfeszítéseket tesz az életmentés fejlesztéséért"/>
    <meta property="og:description" content="A kormány jelentős erőfeszítéseket tesz az életmentés fejlesztéséért - mondta Kásler Miklós az átadóünnepségen."/>
  </head>
  <body>
    <article>
      <h1>Kásler Miklós: A kormány jelentős erőfeszítéseket tesz az életmentés fejlesztéséért</h1>
      <address><time datetime="2019-11-25T12:33:00+00:00">25 Nov 2019, 12:33</time> by <a rel="author">MTI</a></address>
      <p>
        <b>A kormány jelentős erőfeszítéseket tesz az életmentés folyamatos fejlesztéséért - mondta az emberi erőforrások minisztere hétfőn Budapesten, amikor átadta az Országos Mentőszolgálat új mentőautóinak első kontingensét.</b>
      </p>
      <aside>2010 óta több mint ezer mentőautó cseréjére került sor. </aside>
      <p>Ebben az évben és jövőre <b>254 gépkocsit cserélnek le</b>, csaknem 10 milliárd forint értékben - mondta Kásler Miklós az Országos Mentőszolgálat Markó utcai székházában tartott sajtótájékoztatón. Kiemelte, hogy a gépkocsik és felszereltségük a kor legmagasabb színvonalát képviselik.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Forszagosmentok%2Fvideos%2F441001876574708%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>A miniszter elmondta, hogy a járművek cseréjén túl </p>
      <aside>255 új vagy felújított mentőállomás is segíti a mentőket, </aside>
      <p>és a további<b> 21 mentőállomás építésével és megújításával</b> szintén jelentős lépéseket tesz a kormány.</p>
      <figure>
        <img src="https://cdn.nwmgroups.hu/s/img/i/1911/20191125mentoauto-marko-utca-orszagos-mentoszolgalat.jpg?w=644&amp;h=429"/>
        <figcaption>
          <a href="https://www.origo.hu/itthon/galeria/20191125-negyven-uj-mentoautot-kapott-az-omsz.html">Az újonnan beszerzett negyven mentőautó az Országos Mentőszolgálat Markó utcai központjában</a>
          <cite>
            <a href="https://www.origo.hu/itthon/galeria/20191125-negyven-uj-mentoautot-kapott-az-omsz.html">Forrás: MTI/Mónus Márton</a>
          </cite>
        </figcaption>
      </figure>
      <p><b>Csató Gábor</b>, a mentőszolgálat főigazgatója arról beszélt, hogy a most átadott 40 új gépkocsival és a következő időszakban érkezőkkel <br/><mark>öt év alá csökken a mentőautók átlagéletkora, ami nemzetközi összehasonlításban is kiemelkedő. </mark></p>
      <p>Elmondta, hogy a korábban eszközbeszerzésre kapott forrásból folyamatos a mentőautók felszereléseinek cseréje is.</p>
      <figure>
        <img src="https://cdn.nwmgroups.hu/s/img/i/1911/20191125csato-gabor-kasler-miklos1.jpg?w=644&amp;h=429"/>
        <figcaption>Kásler Miklós, az emberi erőforrások minisztere és Csató Gábor, az OMSZ főigazgatója<cite>Forrás: MTI/Mónus Márton</cite></figcaption>
      </figure>
      <p>Hozzátette: a vecsési mentőállomás volt a 255., amely megújult, a váci és a tabi állomás felújítása is befejezéséhez közeledik.</p>
      <p>A cél az, hogy emelkedjen mind a betegellátás, mind a szolgálatot teljesítők munkakörülményeinek színvonala - tette hozzá. </p>
      <aside>A mentőszolgálat évente 1,2 millió esetet lát el, mentőautóik 40 millió kilométert tesznek meg.</aside>
    </article>
  </body>
</html>