<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508203"/>
    <meta property="og:site_name" content="0404"/>
    <meta property="article:published_time" content="2019-11-25T12:52:35+00:00"/>
    <meta property="og:title" content="חסינות תפגע באמון הציבור? מי שפגע באמון הציבור זה ליברמן שצחק על בוחריו"/>
    <meta property="og:description" content="מצחיק לשמוע את יו״ר ישראל ביתנו מדבר על ״אמון הציבור״. אביגדור ליברמן הוא האחרון בפוליטיקה הישראלית שאפשר ליחס לו אמון ציבורי. הציבור מאס בו ורובו לא מאמין"/>
  </head>
  <body>
    <article>
      <h1>חסינות תפגע באמון הציבור? מי שפגע באמון הציבור זה ליברמן שצחק על בוחריו</h1>
      <address><time datetime="2019-11-25T12:52:35+00:00">25 Nov 2019, 12:52</time> by <a rel="author">חדשות 0404</a></address>
      <p>מצחיק לשמוע את יו״ר ישראל ביתנו מדבר על ״אמון הציבור״. אביגדור ליברמן הוא האחרון בפוליטיקה הישראלית שאפשר ליחס לו אמון ציבורי. הציבור מאס בו ורובו לא מאמין לו. גם על בוחריו עבד ליברמן, כאשר בתוך חודשים, במערכות הבחירות החוזרות, בכל פעם המציא להם משהו אחר.</p>
      <p>פעם אחת סיפר לבוחריו שהוא יתמוך אך ורק בבנימין נתניהו להרכבת הממשלה. בפעם אחרת הוסיף שבני גנץ יכול להקים ממשלה רק עם דובי הקוטב. בפעם נוספת הוא כבר המציא את מילת הקסם ״אחדות״, למרות שלא התכוון אליה ממש וכבר לאחר הבחירות הבהיר שאחדות מבחינתו זה עם הליכוד וכחול-לבן. היתר – יכולים לקפוץ.</p>
      <p>רוב מצביעיו של ליברמן, או לפחות חמישה מתוך 8 המנדטים שהשיג, הצביעו לו כי התחייב בבחירות הראשונות בסדרה האחרונה, לשבת רק עם בנימין נתניהו. הם לרגע לא האמינו שיעשה עליהם סיבוב כה גדול.</p>
      <p>לשמוע היום את ליברמן מדבר על אמון הציבור, זו בדיחה ולעג לרש.</p>
    </article>
  </body>
</html>