<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elle.ua/ludi/novosty/mi-mamo-razom-borotisya-z-domashnm-nasilstvom--masha-frosinna-anonsuvala-spln-proekti-z-kronprincesoyu-dan-mer-ta-supermodellyu-aneyu-rubk/"/>
    <meta property="og:site_name" content="Elle"/>
    <meta property="article:published_time" content="2019-11-25T12:20:00+00:00"/>
    <meta property="og:title" content="«Ми маємо разом боротися з домашнім насильством», — Маша Єфросиніна про спільні проекти з кронпринцесою Данії Мері та супермоделлю Анею Рубік"/>
    <meta property="og:description" content="Телеведуча виступила на глобальному саміті ООН в Найробі"/>
  </head>
  <body>
    <article>
      <h1>«Ми маємо разом боротися з домашнім насильством», — Маша Єфросиніна про спільні проекти з кронпринцесою Данії Мері та супермоделлю Анею Рубік</h1>
      <h2>Телеведуча виступила на глобальному саміті ООН в Найробі</h2>
      <address>
        <time datetime="2019-11-25T12:20:00+00:00">25 Nov 2019, 12:20</time>
      </address>
      <p>12-14 листопада Маша Єфросиніна провела в Найробі, де виступила на саміті ООН з питань народонаселення та розвитку ICPD25. Глобальний захід, який зібрав понад  9 тисяч учасників з 170 країн світу, було організовано для активізації зусиль планети у боротьбі з насильством над жінками та вирішення проблем сексуального та репродуктивного здоров’я.</p>
      <figure>
        <img src="https://elle.ua/upload/image/cb9a13b9-0da9-46ee-8bc0-f6ae5736a761.jpg"/>
      </figure>
      <p>В рамках саміту Маша зустрілася із активістками та жінками-лідерами різних країн. Кронпринцеса Данії Мері, королева Бутану, перша леді Кенії,супермоделі Наталія Водянова та <a href="https://elle.ua/ludi/interview/ya-stala-izvestna-kak-model-i-teper-eto-daet-mne-vozmozhnost-obshchatsya-s-bolshoy-auditoriey-na-vazhnie-socialnie-temi-problemi-ekologii-ili-seksualn/">Аня Рубік виступили за рівність прав жінок</a>, сексуальну освіту та проти насильства.</p>
      <figure>
        <img src="https://elle.ua/upload/image/img-2517.jpg"/>
      </figure>
      <blockquote>«Ми маємо разом боротися проти домашнього насильства, бо ця проблема може стосуватися кожної. Була рада зустрітися особисто із королевою Данії та супермоделлю Анею Рубік, які роблять для жінок у своїх країнах дуже багато. Вже є ідеї спільних проектів. Я буду докладати всіх зусиль, щоб кожна жінка в Україні знала, куди вона може звернутися за допомогою», — прокоментувала свою участь в саміті Єфросиніна.</blockquote>
      <figure>
        <img src="https://elle.ua/upload/image/img-7616.jpg"/>
      </figure>
      <p>Вперше про домашнє насильство на глобальному рівні заговорили на Міжнародній конференції з народонаселення і розвитку у Каїрі у 1994 році. Через 25 років жодна країна світу повністю не поборола домашнє насильство, материнську смертність та не забезпечила потребу у плануванні сім’ї. В Україні кожна п’ята жінка зіштовхується із фізичним чи сексуальним насильством.</p>
      <p>Приверненням уваги до цих питань в Україні займається <a href="https://elle.ua/ludi/interview/ya-znayu-kak-muzhchini-unizhayut-zhenshchinu-v-samom-hrupkom-ee-sostoyanii--sostoyanii-vlyublennosti--masha-efrosinina/">Маша Єфросиніна, яка з 2018 року обрана почесним послом Фонду ООН в галузі народонаселення</a>. У рамках співпраці Єфросиніна відвідала п’ять притулків та два денні кризові центри для жінок, які постраждали від насильства, а також зустрілася з 250 потерпілими та працівниками спеціалізованих служб, які допомагають таким жінкам.</p>
    </article>
  </body>
</html>