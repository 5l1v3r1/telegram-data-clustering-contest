<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/6-zenklai-kad-vyras-jums-neistikimas-kai-kuriu-net-neitarete-1752617/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T12:20:00+00:00"/>
    <meta property="og:title" content="6 ženklai, kad vyras jums neištikimas: kai kurių net neįtarėte"/>
    <meta property="og:description" content="Reklama"/>
  </head>
  <body>
    <article>
      <h1>6 ženklai, kad vyras jums neištikimas: kai kurių net neįtarėte</h1>
      <address><time datetime="2019-11-25T12:20:00+00:00">25 Nov 2019, 12:20</time> by <a rel="author">tv3</a></address>
      <p>Reklama</p>
      <p>
        <b>Įtariate, kad jūsų antroji pusė jums neištikima? Jei manote, kad jis ar ji jus išduoda, būtinai skaitykite toliau.</b>
      </p>
      <p>Neapleidžia įtarimas, kad jūsų partneris jums neištikimas? Deja, tai gali būti tiesa. Neseniai atliktas tyrimas atskleidė, kad beveik pusė (45%) britų vyrų prisipažįsta bent vieną kartą buvę neištikimi.</p>
      <p>Anot itališko tinklapio incontri–extraconiugali.com, net 21% moterų Didžiojoje Britanijoje taip pat yra turėjusios meilužį.</p>
      <p>Kad būtų lengviau aptikti ploną liniją tarp įtarimų ir tiesos, „Reddit“ socialiniame tinkle buvo klausiama: „Iš jūsų asmeninės patirties, kokie požymiai rodo, kad partneris yra neištikimas?“Čia atskleidžiame šešis neabejotinus ženklus, kad jūsų partneris jus išduoda:</p>
      <p>
        <b>1. Jie dažnai neištikimybe kaltina jus</b>
      </p>
      <p>„PetticoatBandit“ rašo: „Visi mano santykiai, pasibaigę dėl neištikimybės, turėjo vieną bendrą vardiklį – partneris dažnai neištikimybe kaltino mane.Tai vykdavo nuolat, kai tuo tarpu nesu buvusi neištikima. Pavyzdžiui, vienas buvęs draugas mane kaltino, kad planuoju jį išduoti su aktoriumi iš televizijos serialo.</p>
      <p>Reklama</p>
      <p>Aš net nežinojau tikro aktoriaus vardo, tiesiog pasakiau, kad gražus. Taip kilo baisus barnis. Vėliau išsiaiškinau, kad jis buvo man neištikimas su viena drauge.Praėjo penkeri metai, o aš vis dar negaliu patikėti šiuo absurdu.“</p>
      <p>
        <b>2. Įtartini dalykai telefone</b>
      </p>
      <p>„Phlox_carolina“ rašo: „Turėjau įtarimą, kad kai vakarais, man nuėjus miegoti, jis išėjęs į lauką pusę valandos kalbėdavosi telefonu, tie pokalbiai nebuvo dėl darbo.“</p>
      <p>Tuo tarpu „Ashbrincon“ pridūrė: „Mano mokyklos laikų vaikinas niekada telefone neišsaugodavo numerių. Sakė, kad tingi. Pasirodo, neišsaugoti telefono numeriai priklausė jo daugeliui, daugeliui merginų.“</p>
      <p>
        <b>3. Jie nori vis daugiau sekso</b>
      </p>
      <p>„Reddit“ naudotojas „imnogoodatthisorthat“ rašo: „Staigus seksualinio susidomėjimo jumis padidėjimas. Kai žmogus turi naują lytinį partnerį, tai suteikia daugiau seksualumo ir geismo. Jie miega ne tik su jumis, bet iš kaltės ir tiesiog patogumo, taip pat ir su jumis jie norės daugiau sekso, nei anksčiau.“</p>
      <p>Reklama</p>
      <p>
        <b>4. Jie meluoja apie savo buvimo vietą</b>
      </p>
      <p>„Reddit“ naudotojas „sericatus“ rašo: „Šiame žaidime aš pralaimiu penki – vienas. Jau šešis kartus man pasitaikė, kad mano antroji pusė melavo apie savo buvimo vietą. Penkis kartus iš šešių tas žmogus buvo man neištikimas. Tą šeštą kartą jis tiesiog pirko man Valentino dienos dovaną.“</p>
      <p>
        <b>5. Jie dingsta be jokio paaiškinimo</b>
      </p>
      <p>„35Palas12“ rašė: „Pasitaiko ilgų laikotarpių, kai nežinote, kur tiksliai jie yra. O kai jie po to paaiškina, kur buvo, viską išdėsto išsamiai, pridėdami vis daugiau detalių, nes tai – grynas melas. Labai liūdna!“</p>
      <p>
        <b>6. Dėl problemų santykiuose jie kaltina jus</b>
      </p>
      <p>„Alloutofdietcoke“ rašo: „Jaučiau, kad jis po truputį nuo manęs tolsta. Vis sakydavo, kad per mažai stengiuosi dėl mūsų santykių, bet kuo labiau rodydavau dėmesį ir meilę, tuo labiau jis tolo.</p>
      <p>Reklama</p>
      <p>Tada, vieną nuostabų vakarą, aš paklausiau, ar jis turi kitą. Jam prasidėjo panikos ataka, jis nebegalėjo kvėpuoti, tada mes su jo dėde nuvežėme jį į ligoninę. Kitas dvi savaites jis siuntė man nuotraukas su iliustracijomis, ką panikos ataka padarė jo akims ir odai. Jaučiausi, lyg būčiau tikra pabaisa.</p>
      <p>Paaiškėjo, kad paliečiau jautrią vietą, ir jis nebeištvėrė. Blogiausia buvo tai, kad apie jo neištikimybę žinojo visa jo šeima ir padėjo jam slapstytis, nes jis buvo jiems primelavęs, kad aš esu baisus žmogus. Jo dėdė mokėjo slapto telefono sąskaitas.</p>
      <p>Visi jį ragino mane palikti ir būti su kita, nežinodami, kad tuo tarpu aš mokėjau didžiąją dalį mūsų bendro gyvenimo išlaidų ir dariau viską, kas įmanoma, kad tik jis būtų laimingas. Kai viską sužinojau ir paklausiau, kodėl taip pasielgė, jis atsakė, kad aš pakankamai jo nemylėjau.“</p>
      <figure>
        <img src="https://www.ve.lt/uploads/img/0022_logotipai_po_str/tv360_11.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/likimo-karusele-kaip-myli-zodiako-zenklai-1714974/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/zenklai-senamiestyje---vizualine-tarsa-1533044/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/saziningai-perskaiciuoti-kainas-isipareigoje-verslininkai-issiskirs-specialiu-zenklu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/taisykles-svarbiau-nei-turistai-1149882/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/bus-atkurti-senuju-kapiniu-istoriniai-zenklai-1097858/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/neigaliuju-stovejimo-vietos-zenkla-nupiese-salia-stovincio-automobilio-video-911020/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/stop-zenklus-vadina-pasityciojimu-896952/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/leidimas-vaziuoti-tiltu-gatve---tik-nuo-penktadienio-872129/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>