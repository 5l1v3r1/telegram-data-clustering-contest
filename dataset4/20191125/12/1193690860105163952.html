<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/ekonomika/ne-zovsim-normalna-sytuatsiia-analityk-pro-bezrezultatnyi-pryizd-mvf-v-ukrainu-203422.html"/>
    <meta property="og:site_name" content="5 канал"/>
    <meta property="article:published_time" content="2019-11-25T12:25:00+00:00"/>
    <meta property="og:title" content="&quot;Не зовсім нормальна ситуація&quot; – аналітик про безрезультатний приїзд МВФ в Україну"/>
    <meta property="og:description" content="На думку Олександра Крамаренко, підписати угоду з Фондом варто до червня наступного року"/>
  </head>
  <body>
    <article>
      <h1>"Не зовсім нормальна ситуація" – аналітик про безрезультатний приїзд МВФ в Україну</h1>
      <address>
        <time datetime="2019-11-25T12:25:00+00:00">25 Nov 2019, 12:25</time>
      </address>
      <p>Відсутність результатів від приїзду місії Міжнародного валютного фонду в Україну – це не зовсім нормальна ситуація. Таку думку озвучив фінансовий аналітик Олександр Крамаренко в ефірі програми "ІнфоДень".</p>
      <blockquote>"Мені здається, що це не зовсім нормальна ситуація. Міністерство фінансів, Національний банк і уряд мали дуже потужний аргумент – прийнятий закон про державний бюджет на наступний рік. Але, скоріш за все, є інші невиконані умови. Думаю, що це земельна реформа і деякі податкові речі. "Висить" досить багато законопроєктів, які є ключовими умовами для МВФ", – сказав Крамаренко.</blockquote>
      <p>Він додав: "В травні-червні Україні потрібно підписати нову угоду з Фондом. На наступний рік в нас високі рівні виплат і ми маємо чимось підстрахуватися. Скоріш за все, уряд намагатиметься продовжити процес зниження вартості запозичень, а цьому допоможе старт програми з МВФ, яка зможе додати впевненості інвесторам".</p>
      <p>
        <b>Дивіться повне відео розмови за посиланням:</b>
      </p>
      <figure>
        <iframe src="https://www.youtube.com/embed/uD1Agh0SikE" width="745" height="451" data-service="Youtube" scrolling="no"/>
      </figure>
      <p>Нагадаємо, місія Міжнародного валютного фонду пробула у Києві з 14 до 22 листопада. Г<a href="https://www.5.ua/ekonomika/nepokoiv-kolomoiskyi-i-skarzhylysia-na-obman-iz-zemleiu-misiia-mvf-poikhala-bez-rezultativ-zmi-203380.html">оловними питаннями МВФ були олігарх Ігор Коломойський</a> і незалежність Національного банку.</p>
    </article>
  </body>
</html>