<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780813/%D8%A7%D8%AE%D8%AA%D8%B5%D8%A7%D8%B5-%DB%B2%DB%B1-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A7%D8%B9%D8%AA%D8%A8%D8%A7%D8%B1%D8%A7%D8%AA-%D8%B5%D9%86%D8%AF%D9%88%D9%82-%D8%AA%D9%88%D8%B3%D8%B9%D9%87-%D9%85%D9%84%DB%8C-%D8%A8%D9%87-%D8%A2%D8%A8%D8%AE%DB%8C%D8%B2%D8%AF%D8%A7%D8%B1%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:35:52+00:00"/>
    <meta property="og:title" content="رئیس اداره منابع طبیعی و آبخیز داری نهبندان خبر داد: اختصاص ۲۱ میلیارد ریال اعتبارات صندوق توسعه ملی به آبخیزداری"/>
    <meta property="og:description" content="بیرجند- رئیس اداره منابع طبیعی و آبخیز داری نهبندان از اجرای ۲۱ میلیارد ریال پروژه آبخیزداری از محل اعتبارات صندوق توسعه ملی در این شهرستان خبر داد."/>
  </head>
  <body>
    <article>
      <h1>رئیس اداره منابع طبیعی و آبخیز داری نهبندان خبر داد: اختصاص ۲۱ میلیارد ریال اعتبارات صندوق توسعه ملی به آبخیزداری</h1>
      <address>
        <time datetime="2019-11-25T12:35:52+00:00">25 Nov 2019, 12:35</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی اداره کل منابع طبیعی و آبخیزداری خراسان جنوبی، محمد حسین کدخدازاده با اشاره به اینکه تا کنون بالغ بر ۳۰ میلیارد ریال از اعتبارات تخصیص یافته از محل صندوق توسع ملی جهت طرح های منابع طبیعی به این شهرستان اختصاص یافته که از این مقدار حدود ۲۲ میلیارد به ساخت سازه های آبخیزداری اختصاص یافته است.</p>
      <p>رئیس اداره منابع طبیعی شهرستان نهبندان بیان کرد: پروژه سنگ و ملات گرم تمام ده از محل اعتبارات این صندوق انجام شده است.</p>
      <p>وی ادامه داد: اجرای این پروژه با حجم عملیات ۴۰۰ متر مکعب و اعتباری بالغ بر ۲۰۰ میلیون تومان به اتمام رسیده است.<br/><br/>کدخدازاده با بیان اینکه عملیات اجرایی بند خاکی بیچند در حال اجرا است، اظهار کرد: این پروژه با اعتباری بالغ بر یک میلیارد و ۲۰۰ میلیون تومان اجرایی می شود.</p>
      <p>رئیس اداره منابع طبیعی و آبخیزداری نهبندان ادامه داد: همچنین پروژه بند خاکی رودگور شاهکوه از محل اعتبارات صندوق توسعه ملی در حال اجرا است.</p>
      <p>وی اعتبار این پروژه را بالغ بر ۷۰۰ میلیون تومان عنوان کرد و افزود: این پروژه ها تا دهه فجر آماده بهره برداری است.<br/><br/>کدخدازاده با انتقاد از عدم تخصیص اعتبارات جهت مطالعه حوزه های آبخیز شهرستان با توجه به سیاست های سازمان متبوع مبنی بر اجرای پروژه در حوزه هایی که دارای طرح مطالعاتی می باشند خواستار تخصیص اعتبارات لازم جهت انجام مطالعات حوزه های ابخیز شهرستان شد تا در سالهای آینده اجرای پروژه های ابخیزداری با توجه به درخواست های زیاد مردمی و نیاز شهرستان با مشکل مواجه نگردد.</p>
    </article>
  </body>
</html>