<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/po-zaprezentowaniu-cybertrucka-elon-musk-sugeruje-jego-obecnosc-w-cyberpunku-2077.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T12:22:00+00:00"/>
    <meta property="og:title" content="Po zaprezentowaniu Cybertrucka, Elon Musk sugeruje jego obecność w Cyberpunku 2077"/>
    <meta property="og:description" content="To jest naprawdę możliwe i w sumie miałoby jak najbardziej sens – internet tymczasem dosłownie szaleje."/>
  </head>
  <body>
    <article>
      <h1>Po zaprezentowaniu Cybertrucka, Elon Musk sugeruje jego obecność w Cyberpunku 2077</h1>
      <h2>To jest naprawdę możliwe i w sumie miałoby jak najbardziej sens – internet tymczasem dosłownie szaleje.</h2>
      <address><time datetime="2019-11-25T12:22:00+00:00">25 Nov 2019, 12:22</time> by <a rel="author">Maria Wawrzyniak</a></address>
      <p>Kilka dni temu <a href="https://www.gram.pl/news/2019/11/22/internet-reaguje-na-nowego-pickupa-tesli-ktory-wyglada-jak-samochod-z-gier-wyscigowych-na-ps1.shtml">pisaliśmy</a> o reakcjach internetu na <b>najnowszy model Tesli zaprezentowany przez Elona Muska, <i>Cybertruck</i></b>. Nie dość, że brzmi, to jeszcze wygląda jak samochód, który dosłownie został wyjęty z nadchodzącej produkcji studia CD Projekt RED, <i>Cyberpunka 2077</i>. Samochód ma przede wszystkim charakteryzować się <i>użytecznością ciężarówki</i> oraz <i>osiągami samochodu sportowego</i>. Krótko mówiąc, ma wymiatać. Tyle że znacznie większą sensację wywołał jego oryginalny wygląd, obok którego internet po prostu nie mógł przejść obojętnie. To z kolei postanowili skomentować deweloperzy z CD Projekt RED, zostawiając wpis pod jednym z postów Elona Muska na Twitterze.</p>
      <figure>
        <img src="https://img6.gram.pl/nbhv20191125121839667sint.jpg"/>
      </figure>
      <p>https://twitter.com/CyberpunkGame/status/1197796251225526272 https://twitter.com/elonmusk/status/1197807605906673669</p>
      <p>Co to oznacza? Oczywiście, że nie mamy pojęcia. Nie zmienia to jednak faktu, że istnieje cień szansy chociażby na jakiegoś <i>easter egga</i> związanego z nową Teslą. W końcu po pojawieniu się Keanu Reevesa możemy spodziewać się absolutnie wszystkiego. Przypomnijmy, że <b><i><a href="https://www.gram.pl/encyklopedia-gier/gry/cyberpunk-2077">Cyberpunk 2077</a></i></b> zadebiutuje <b>16 kwietnia 2020 roku</b><i> </i>na <b>PC, konsolach PlayStation 4 </b>oraz <b>Xbox One</b>.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>