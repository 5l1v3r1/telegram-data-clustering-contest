<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393027-%d7%90%d7%9e%d7%a0%d7%99%d7%9d-%d7%a9%d7%9e%d7%96%d7%95%d7%94%d7%99%d7%9d-%d7%a2%d7%9d-%d7%94%d7%99%d7%9e%d7%99%d7%9f-%d7%9e%d7%a1%d7%a8%d7%91%d7%99%d7%9d-%d7%9c%d7%aa%d7%9e%d7%95%d7%9a-%d7%91%d7%a0"/>
    <meta property="og:site_name" content="סרוגים"/>
    <meta property="article:published_time" content="2019-11-25T12:22:35+00:00"/>
    <meta property="og:title" content="אמנים שמזוהים עם הימין- מסרבים לתמוך בנתניהו?"/>
    <meta property="og:description" content="לאור המצב הפוליטי, מחר ייערך מפגן תמיכה בראש הממשלה בנימין נתניהו. מארגני האירוע מנסים לגייס אמנים המזוהים עם הימין להופיע בהפגנה, אך לטענתם מקבלים סירוב או התעלמות מוחלטת בתגובה"/>
  </head>
  <body>
    <article>
      <h1>אמנים שמזוהים עם הימין- מסרבים לתמוך בנתניהו?</h1>
      <h2>לאור המצב הפוליטי, מחר ייערך מפגן תמיכה בראש הממשלה בנימין נתניהו. מארגני האירוע מנסים לגייס אמנים המזוהים עם הימין להופיע בהפגנה, אך לטענתם מקבלים סירוב או התעלמות מוחלטת בתגובה</h2>
      <address><time datetime="2019-11-25T12:22:35+00:00">25 Nov 2019, 12:22</time> by <a rel="author">, חדשות סרוגים</a></address>
      <p>לאור המצב הפוליטי, מחר (ג') צפוי להיערך מפגן תמיכה בראש הממשלה בנימין נתניהו, ברחבת מוזיאון תל אביב. בימים האחרונים מנסים מארגני האירוע לגייס אמנים המזוהים עם הימין ועם נתניהו להופיע בהפגנה, אך נתקלים בקשיים.</p>
      <p>חוץ מלהקת הילדים "פרחי ירושלים" ו<b><u><a href="https://www.srugim.co.il/391724-%d7%90%d7%a8%d7%99%d7%90%d7%9c-%d7%96%d7%99%d7%9c%d7%91%d7%a8-2">אריאל זילבר</a></u> </b>שצפויים להופיע מחר במחאה, המארגנים ניסו לפנות אל אמנים נוספים שיחזקו את האירוע למען נתניהו ובעיקר ימשכו אנשים נוספים להגיע. "אני ממש מאוכזבת ברמות שאי אפשר לתאר, כי יש הרבה אמנים שידועים כימניים אבל פתאום לא מוכנים להגיע", סיפרה ל"ישראל היום", אורלי לב, פעילת ליכוד ואחראית האמנים וההסעות באירוע.</p>
      <figure>
        <iframe src="https://www.youtube.com/embed/P38bVOq23Qk" width="650" height="366" data-service="Youtube" scrolling="no"/>
      </figure>
      <p>לטענתה, ברשימת האמנים שסירבו או התעלמו ממנה, נמצאים: יהורם גאון, זהבה בן, שמעון בוסקילה, אבנר גדסי, ישי לוי ואפילו מאור אדרי שלקח חלק לאחרונה בקמפיין הליכוד וקובי פרץ שקיבל ברכת יום הולדת אישית מנתניהו.</p>
      <p>אלא ש<b>הזמר יהורם גאון,</b> מסר למערכת סרוגים כי לא סירב או קיבל בכלל פנייה כזו: "מעולם לא פנה אלי איש מכאן שלא יכולתי לסרב". גם בסביבתו של<b> קובי פרץ</b> טוענים שלא התקבלה פנייה וכי פרץ ישמח להופיע בערב תמיכה עבור ראש הממשלה.</p>
    </article>
  </body>
</html>