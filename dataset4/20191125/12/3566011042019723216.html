<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549914.html/%D9%BE%D8%A7%DB%8C%D8%A8%D9%86%D8%AF%DB%8C-%D9%85%D8%B1%D8%AF%D9%85-%D8%A8%D9%87-%D9%88%D9%84%D8%A7%DB%8C%D8%AA-%D9%81%D9%82%DB%8C%D9%87-%D8%A8%D8%A7%D8%B9%D8%AB-%D8%B4%DA%A9%D8%B3%D8%AA-%D8%AF%D8%B4%D9%85%D9%86-%D9%85%DB%8C-%D8%B4%D9%88%D8%AF--%D8%A8%D8%A7-%D9%88%D8%AC%D9%88%D8%AF-%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D8%A2%D8%B3%DB%8C%D8%A8%DB%8C-%D8%AC%D8%A7%D9%85%D8%B9%D9%87-%D8%B1%D8%A7-%D8%AA%D9%87%D8%AF%DB%8C%D8%AF-%D9%86%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="پایبندی مردم به ولایت فقیه باعث شکست دشمن می شود/ با وجود تفکر بسیجی آسیبی جامعه را تهدید نمی کند"/>
    <meta property="og:description" content="صادقی گفت: این نمونه اتفاقات و اغتشاشات در لبنان و عراق هم شاهد بودیم که دشمن موفق شد اهداف خودش را پیش ببرد در کشورما هم با همین سناریو پیش رفتند اما با درایت رهبرانقلاب و بصیرت مردم سریع خنثی شد."/>
  </head>
  <body>
    <article>
      <h1>پایبندی مردم به ولایت فقیه باعث شکست دشمن می شود/ با وجود تفکر بسیجی آسیبی جامعه را تهدید نمی کند</h1>
      <h2>کارشناس مسائل سیاسی هرمزگان:</h2>
      <address>
        <time datetime="2019-11-25T12:29:00+00:00">25 Nov 2019, 12:29</time>
      </address>
      <p>صادقی گفت: این نمونه اتفاقات و اغتشاشات در لبنان و عراق هم شاهد بودیم که دشمن موفق شد اهداف خودش را پیش ببرد در کشورما هم با همین سناریو پیش رفتند اما با درایت رهبرانقلاب و بصیرت مردم سریع خنثی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عبدالله صادقی، کارشناس مسائل سیاسی هرمزگان در گفتگو با خبرنگار <a href="http://hormoz.ir/">هرمز</a> با بیان اینکه هشت سال با دست خالی و با تفکر بسیجی در دفاع مقدس با استکبار جهانی جنگیدیم اظهار کرد: دشمن اصلا تصور نمی کرد که نیروی مقاومت بسیج از نوجوان 13 ساله تا پیرمرد 80 ساله بتواند جلوی آنان ایستادگی کند که امام راحل(ره) درباره حسین فهمیده فرمودند رهبر ما نوجوان 13ساله است و امروز هم این نمونه افراد و تفکر بسیجی در جامعه اسلامی وجود دارد.</p>
      <p>کارشناس مسائل سیاسی هرمزگان با اشاره به این جمله رهبرمعظم انقلاب که فرمودند تا بسیج هست هیچ تهدیدی متوجه جامعه اسلامی نخواهد شد، افزود: نوجوانان امروز با لباس بسیجی در میدان حضور دارند که به دنیا بفهمانند سربازان آینده انقلاب اسلامی از سنین پایین با تفکر انقلابی و بسیجی رشد می کنند و این مملکت را بدست می گیرند.</p>
      <p>صادقی با اشاره به اتفاقات و اغتشاشات اخیر اشرار در کشور ادامه داد: رهبرمعظم انقلاب  از قبل فتنه 98 را پیش بینی می کردند که دشمن منتظر کوچکترین جرقه در کشور است که بخواهند فتنه و اغتشاش درست کنند.</p>
      <p>وی اضافه کرد: چندسال پیش طرح سهمیه بندی بنزین در کشور اجرا شد و هیچ اتفاقی نیافتاد اما امسال دشمن در حال آماده باش بود که با کوچکترین بهانه ازجمله بنزین و یا انتخابات و با هربهانه ای دیگر ضربه را به نظام و جامعه اسلامی وارد کند.</p>
      <p>کارشناس مسائل سیاسی هرمزگان متاسفانه این اعتراضات و تجمعات مردمی توسط شمنان به سوی اغتشاش و کشتن افراد سوق داده شد یعنی دشمن به صورت علنی وارد میدان می شود و مردم بی گناه را می کشد تا این کشته سازی ها را به پای انقلاب اسلامی بندازند و در نهایت نظام اسلامی را ساقط کند.</p>
      <p>صادقی تصریح کرد: این نمونه اتفاقات و اغتشاشات در لبنان و عراق هم شاهد بودیم که دشمن موفق شد اهداف خودش را پیش ببرد در کشورما هم با همین سناریو پیش رفتند اما با درایت رهبرانقلاب و بصیرت مردم سریع خنثی شد.</p>
      <p>وی با بیان اینکه از اول انقلاب همه نوع فشار از سوی دشمن بر کشور وارد شده یادآور شد: رهبر معظم انقلاب در سخنرانی اخیرشان فرمودند ما درهمه زمینه های سیاسی، اجتماعی و نظامی دشمن را به عقب راندیم و ان شاالله در موضع اقتصادی هم به زودی دشمن را شکست خواهیم داد.</p>
      <p>کارشناس مسائل سیاسی هرمزگان گفت:دشمن اگر در همه زمینه ها نتوانسته به اهداف خودش  برسد در اثر پایبندی مردم به ولایت فقیه است که امام راحل هم فرمودند پشتیبان ولایت فقیه باشید تا به مملکت شما آسیبی نرسد الآن هم مقام معظم رهبری کاملا مصلحت نظام اسلامی را از هرکسی دیگر، بهتر می داند و با تدابیر خودش نقشه های دشمن را خنثی می کند.</p>
      <p>صادقی خاطرنشان کرد: تا به امروز همه امامین انقلاب به رای مردم پایبند بودند هر مدل رای آورده چه خوب و یا بد، رهبران انقلاب تنفیذ کردند.</p>
      <p>انتهای پیام/</p>
      <p> </p>
    </article>
  </body>
</html>