<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/erga-ypsoys-6-5-ek-eyro-meso-leader-se-perioches-tis-aitoloakarnanias/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T12:18:28+00:00"/>
    <meta property="og:title" content="Έργα ύψους 6,5 εκ. ευρώ μέσω «LEADER» σε περιοχές της Αιτωλοακαρνανίας"/>
    <meta property="og:description" content="Συνολικά 24 δημόσια έργα στην περιοχή της Αιτωλοακαρνανίας εντάχθηκαν με απόφαση του Περιφερειάρχη Δυτικής Ελλάδας Νεκτάριου Φαρμάκη στο Πρόγραμμα"/>
  </head>
  <body>
    <article>
      <h1>Έργα ύψους 6,5 εκ. ευρώ μέσω «LEADER» σε περιοχές της Αιτωλοακαρνανίας</h1>
      <address><time datetime="2019-11-25T12:18:28+00:00">25 Nov 2019, 12:18</time> by <a rel="author">ΣΥΝΕΙΔΗΣΗ</a></address>
      <p>Συνολικά <b>24 δημόσια έργα στην περιοχή της Αιτωλοακαρνανίας</b> εντάχθηκαν με απόφαση του Περιφερειάρχη Δυτικής Ελλάδας <b>Νεκτάριου Φαρμάκη</b> στο Πρόγραμμα Αγροτικής Ανάπτυξης (2014-2020), στο πλαίσιο του «LEADER» και χρηματοδοτούνται από εθνικούς πόρους, καθώς επίσης από το Ευρωπαϊκό Γεωργικό Ταμείο Αγροτικής Ανάπτυξης.</p>
      <p>Πρόκειται για έργα προϋπολογισμού 6,5 εκατομμυρίων ευρώ που υλοποιούνται μέσω της<b> Ομάδας Τοπικής Δράσης (ΟΤΔ) «Αιτωλική Αναπτυξιακή»</b> κι έχουν στόχο να αναβαθμίσουν την ποιότητα της ζωής των πολιτών με υποδομές αναψυχής, ανάπλασης χώρων στη Ναύπακτο και στο Μεσολόγγι, όπως επίσης αθλητικές εγκαταστάσεις στο Αντίρριο, παρεμβάσεις που ενισχύουν το τουριστικό προϊόν με την ανάδειξη παραδοσιακών οικισμών, αλλά και έργα βασικών υποδομών, κυρίως στον τομέα της αποχέτευσης και της ύδρευσης.</p>
      <p>Η Περιφέρεια Δυτικής Ελλάδας είναι η πρώτη σε επίπεδο χώρας που ολοκληρώνει την ένταξη των έργων στο πρόγραμμα «<b>LEADER</b>».</p>
      <p>Ο Περιφερειάρχης Δυτικής Ελλάδας, δήλωσε σχετικά: <i>«Η εκμετάλλευση κάθε χρηματοδοτικού εργαλείου για τη δημιουργία υποδομών που αναβαθμίζουν την ποιότητα ζωής των πολιτών, αποτελεί ύψιστη υποχρέωσή μας και ταυτόχρονα, διαρκή στόχο μας. Με την ένταξη των συγκεκριμένων έργων, δημοτικές ενότητες και τοπικές κοινότητες των δήμων της Αιτωλοακαρνανίας θα πετύχουν να δημιουργήσουν δομές που έχουν απόλυτη ανάγκη, ενισχύοντας και βελτιώνοντας παράλληλα το τουριστικό προφίλ τους. Σταθερή επιδίωξή μας, η ανάπτυξη όλων των περιοχών της Δυτικής Ελλάδας και ιδιαίτερα των πιο μικρών και μέχρι σήμερα αδικημένων…»</i></p>
      <p>
        <b>ΤΑ ΕΡΓΑ ΚΑΙ ΟΙ ΔΡΑΣΕΙΣ ΠΟΥ ΧΡΗΜΑΤΟΔΟΤΟΥΝΤΑΙ</b>
      </p>
      <ul>
        <li>Αποκατάσταση μονοπατιών και διαμόρφωση πεζοπορικών διαδρομών Δήμου Ναυπακτίας, 336.720 ευρώ.</li>
        <li>Βελτίωση και καθαρισμός μονοπατιών επιλεγμένων πεζοπορικών διαδρομών και σήμανση στην περιοχή του Δήμου Ναυπακτίας, 342.960 ευρώ.</li>
        <li>Καθαρισμός και σήμανση μονοπατιών όρους Βαράσοβας, 167.710 ευρώ</li>
        <li>Εκσυγχρονισμός πεζοπορικών διαδρομών Δημοτικής Ενότητας Αποδοτίας, 450.000 ευρώ.</li>
        <li>Συντήρηση και προβολή αναρριχητικού πεδίου Βαράσοβας, 349.010 ευρώ.</li>
        <li>Ανάπλαση της κεντρικής πλατείας της Τοπικής Κοινότητας Πλατάνου για την αναβάθμιση του τουριστικού προϊόντος της περιοχής, 163.400 ευρώ.</li>
        <li>Ανάπλαση – ανάδειξη του τμήματος του παραδοσιακού οικισμού της Ναυπάκτου στην περιοχή της Αγίας Παρασκευής, 600.000 ευρώ.</li>
        <li>Ανάπλαση της κεντρικής πλατείας Μάρκου Μπότσαρη στο Μεσολόγγι, 600.000 ευρώ.</li>
        <li>Ανάπλαση δημοτικής οδού στο Αντίρριο – 436.000 ευρώ.</li>
        <li>Ανάπλαση τμήματος του οικισμού για την τουριστική προβολή της Τοπικής Κοινότητας Ανθοφύτου, 100.000 ευρώ.</li>
        <li>Δημιουργία Κέντρου Τουριστικής Πληροφόρησης, 50.000 ευρώ.</li>
        <li>Προμήθεια και τοποθέτηση πλωτής εξέδρας στο Λιμάνι του Αστακού,121.500 ευρώ.</li>
        <li>Κατασκευή συνθετικού χλοοτάπητα Δημοτικού Σταδίου στο Αιτωλικό, 328.245 ευρώ.</li>
        <li>Κατασκευή αθλητικής εγκατάστασης στίβου στο Αντίρριο, 249.581 ευρώ.</li>
        <li>Κατασκευή Κλειστού προπονητηρίου στο Αντίρριο, 400.000 ευρώ.</li>
        <li>Ανάπτυξη Δράσεων της Ελληνικής Αστυνομίας για την πρόληψη πυρκαγιών και άλλων φυσικών καταστροφών σε δάση και δασικές εκτάσεις της περιοχής της Αιτωλίας, 137.500 ευρώ.</li>
        <li>Επέκταση Δικτύου Αποχέτευσης Μαμουλάδας –ΔΕΥΑ Ναυπάκτου, 24.791 ευρώ.</li>
        <li>Επέκταση Δικτύου Αποχέτευσης Πούντου – ΔΕΥΑ Ναυπάκτου 18.379 ευρώ.</li>
        <li>Κατασκευή καταθλιπτικού αγωγού και αντλιοστασίου ύδρευσης στην περιοχή Λυγιά Ναυπάκτου – ΔΕΥΑ Ναυπάκτου 55.500 ευρώ.</li>
      </ul>
      <related>
        <h4>Σχετικες Δημοσιευσεις</h4>
        <a href="http://sinidisi.gr/cross-the-gap-prosvasimotita-koinoniki-politistiki-entaxi-theatriko-seminario-letse-tis-italias-ti-symmetochi-atomon-anapiria-stin-politistiki-zoi/"/>
        <a href="http://sinidisi.gr/synergasia-ypaat-elgo-dimitra-epitachynsi-katartisis-ton-neon-georgon/"/>
        <a href="http://sinidisi.gr/mesologgi-ypogeiopoiisi-diktyoy-metaforas-ilektrikis-energeias-ergo-tis-odoy-kyproy/"/>
        <a href="http://sinidisi.gr/erotisi-velopoyloy-tin-asfaltostrosi-oreino-thermo/"/>
        <a href="http://sinidisi.gr/to-neo-mathima-poy-mpainei-sta-scholeia/"/>
        <a href="http://sinidisi.gr/mesologgi-stin-synedriasi-dioikitikoy-symvoylioy-pneymatikoy-kentroy-o-dimarchos-kostas-lyros-deite-foto/"/>
      </related>
    </article>
  </body>
</html>