<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/t-mobile-verbiedt-huawei-in-kernnetwerk"/>
    <meta property="og:site_name" content="Emerce"/>
    <meta property="article:published_time" content="2019-11-25T12:56:00+00:00"/>
    <meta property="og:title" content="‘T-Mobile verbiedt Huawei in kernnetwerk’"/>
    <meta property="og:description" content="Deutsche Telekom wil volgens een mediabericht in Duitsland geen apparatuur in de kern van zijn 5G-netwerk van Huawei installeren. Tegen apparatuur op antennelocaties heeft het telecombedrijf geen bezwaar."/>
  </head>
  <body>
    <article>
      <h1>‘T-Mobile verbiedt Huawei in kernnetwerk’</h1>
      <address><time datetime="2019-11-25T12:56:00+00:00">25 Nov 2019, 12:56</time> by <a rel="author">Erwin Boogert</a></address>
      <p>
        <b>Deutsche Telekom wil volgens een mediabericht in Duitsland geen apparatuur in de kern van zijn 5G-netwerk van Huawei installeren. Tegen apparatuur op antennelocaties heeft het telecombedrijf geen bezwaar.</b>
      </p>
      <p>De apparatuur van Huawei die al in het kernnetwerk aanwezig is, wordt binnen twee jaar vervangen. Zodoende wil Deutsche Telekom eventuele politiek gedreven technische kwetsbaarheden voorkomen. Dat <a href="https://www.heise.de/newsticker/meldung/Telekom-ersetzt-Huawei-Technik-im-Kernnetz-4595095.html">schrijft WirtschaftsWoche</a> op basis van bronnen die bekend zijn met de discussie hierover.</p>
      <p>Het telecombedrijf wil enkel zeggen dat het voor netwerkinstallaties altijd de strategie hanteert meerdere leveranciers te selecteren om een eventuele vendor lock-in of andere afhankelijkheid te voorkomen.</p>
      <p>In Duitsland besloot ook Vodafone al om Huawei uit zijn kernnetwerk te bannen.</p>
      <related>
        <h4>Gerelateerde items</h4>
        <a href="https://www.emerce.nl/nieuws/huawei-verscheept-200-miljoen-smartphones"/>
        <a href="https://www.emerce.nl/nieuws/acm-adviseert-telecommers-delen-5g-netwerken"/>
        <a href="https://www.emerce.nl/nieuws/tmobile-begint-landelijke-test-5g"/>
      </related>
    </article>
  </body>
</html>