<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/kmda-zamovila-rozrobku-skhemi-teplopostachannja-stolic-za-1709-mln-griven-58108"/>
    <meta property="og:site_name" content="Україна Комунальна"/>
    <meta property="article:published_time" content="2019-11-25T12:48:00+00:00"/>
    <meta property="og:title" content="КМДА замовила розробку схеми теплопостачання столиці за 17,09 млн гривень"/>
    <meta property="og:description" content="Департамент ЖКІ КМДА за результатами тендеру замовив ВП «Київський обласний експертний центр енергоефективності» ДП «Київоблбудінвест» Київської ОДА розробку схеми теплопостачання Києва на десять років за 17,09 млн гривень"/>
  </head>
  <body>
    <article>
      <h1>КМДА замовила розробку схеми теплопостачання столиці за 17,09 млн гривень</h1>
      <address>
        <time datetime="2019-11-25T12:48:00+00:00">25 Nov 2019, 12:48</time>
      </address>
      <p><b>Департамент ЖКІ КМДА за результатами тендеру замовив ВП «Київський обласний експертний центр енергоефективності» ДП «Київоблбудінвест» Київської ОДА розробку схеми теплопостачання Києва на десять років за 17,09 млн гривень <br/><br/></b>Департамент житлово-комунальної інфраструктури КМДА 22 жовтня за результатами тендеру замовив ВП «Київський обласний експертний центр енергоефективності» ДП «Київоблбудінвест» Київської ОДА розробку схеми теплопостачання Києва на десять років за 17,09 млн грн. <br/> <br/>Інформація про це є у системі «Прозорро», повідомляють <a href="http://nashigroshi.org/">Наші гроші.<br/></a> <br/>До кінця 2020 року мають розробити «Схему теплопостачання м. Києва на період до 2030 року». Зокрема проаналізують стан системи централізованого теплопостачання міста, нададуть послуги і проведуть розрахунки з розвитку, розроблять і представлять варіанти оптимізації, сформують вичерпний перелік потенційних проектів модернізації, виконають графічну частину за допомогою ресурсів електронної гідравлічної моделі системи теплопостачання міста, сумісної з софтом «Globema DH.GIS» на базі «GE Smallworld».<br/> <br/>Держпідприємство має врахувати існуюче та перспективне будівництво, можливість використання відновлювальних видів палива та альтернативних джерел енергії тощо.<br/> <br/>Ціна угоди на 5% нижча від очікуваної вартості закупівлі у 18,00 млн грн.<br/> <br/>Три фірми одразу не допустили до аукціону. Компанія «Globema Sp. z o.o.» (Польща) начебто не підтвердила наявність аналогічного досвіду, ТОВ «Атон Інжиніринг» – наявність софту, а ТОВ «Пікл Проджект» – того й іншого, а також обладнання.<br/> <br/>ДП «НДКТІ МГ» Мінрозвитку спершу допустили, а потім відхилили за рішенням АМКУ по скарзі «Globema Sp. z o.o.» через відсутність екологічної оцінки в технічному завданні.<br/> </p>
      <p>Єдиним допущеним конкурентом було бахмутське ПП «Техенерго» директорки Раїси Дутки із Полтави зі статутним капіталом 100 грн. Суперник є засновником бахмутського ТОВ «Український центр екології та теплоенергетики» («УЦЕТ») разом із прописаними в окупованій Горлівці Оленою Мазуркевич та Яною Дідковською. Остання також керує полтавським ТОВ «Інженерний центр «Техенерго» Віталія Дідковського з Горлівки. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/ukrajina-kupila-u-rf-jadernogo-paliva-na-158-mln-dolarv-58096"/>
        <a href="http://jkg-portal.com.ua/ua/publication/one/jes-pripinjaje-fnansuvannja-naftogazovih--vuglnih-projektv-58053"/>
        <a href="http://jkg-portal.com.ua/ua/publication/one/ukraina-projdet-otopitelnyj-sezon-dazhe-bez-tranzita-gaza-58052"/>
      </related>
    </article>
  </body>
</html>