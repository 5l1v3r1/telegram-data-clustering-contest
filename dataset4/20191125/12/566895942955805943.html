<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583752/30-ricnij-colovik-led-ne-pririzav-5-ricnogo-sina-a-todi-vdariv-nozem-sebe-v-grudi"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T12:17:00+00:00"/>
    <meta property="og:title" content="30-річний чоловік ледь не прирізав 5-річного сина, а тоді вдарив ножем себе в груди"/>
    <meta property="og:description" content="Причину агресивної поведінки встановлюють правоохоронці"/>
  </head>
  <body>
    <article>
      <h1>30-річний чоловік ледь не прирізав 5-річного сина, а тоді вдарив ножем себе в груди</h1>
      <address><time datetime="2019-11-25T12:17:00+00:00">25 Nov 2019, 12:17</time> by <a rel="author">Андрій Вацик</a></address>
      <p>
        <i>24 листопада до Ніжинського відділу поліції надійшло повідомлення про поранення п’ятирічної дитини її ж батьком. На місце події негайно виїхала слідчо-оперативна група.</i>
      </p>
      <p>Поліцейські з’ясували, що 30-річний чоловік під час раптового спалаху агресії схопив ножа та кілька разів вдарив ним свого сина. Після цього ніжинець вдарив себе ножем у груди. Тяжко пораненого малюка та чоловіка з ножем у грудях знайшла їх сусідка, повідомляє пресслужба ГУ НП Чернігівської області.</p>
      <p>Батька і сина карета екстреної медичної допомоги доправила до міської лікарні. У хлопчика діагностували проникаюче ножове поранення грудної клітини, а також поранення обличчя і шиї. У батька – проникаюче ножове поранення грудної клітки. Обох родичів прооперували.</p>
      <p>Відкрито провадження за частиною 1 статті 121 Кримінального кодексу України (умисне тяжке тілесне ушкодження), що карається позбавленням волі на строк від п'яти до восьми років.</p>
      <p>Триває досудове розслідування.</p>
      <figure>
        <iframe src="https://www.youtube.com/embed/xQ_e112Nykk" width="640" height="360" data-service="Youtube" scrolling="no"/>
      </figure>
    </article>
  </body>
</html>