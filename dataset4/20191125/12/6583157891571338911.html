<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/okradly-niewidoma-99-latke-z-lublina-trzy-kobiety-uslyszaly-zarzuty/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T12:57:00+00:00"/>
    <meta property="og:title" content="Okradły niewidomą 99-latkę z Lublina. Trzy kobiety usłyszały zarzuty"/>
    <meta property="og:description" content="Lubelscy policjanci zatrzymali trzy mieszkanki Warszawy, które odpowiedzą za kradzież pieniędzy z mieszkania niewidomej 99-latki z Lublina. Kobiety mogą mieć więcej przestępstw na koncie, mundurowi cały czas analizują podobne zdarzenia."/>
  </head>
  <body>
    <article>
      <h1>Okradły niewidomą 99-latkę z Lublina. Trzy kobiety usłyszały zarzuty</h1>
      <address>
        <time datetime="2019-11-25T12:57:00+00:00">25 Nov 2019, 12:57</time>
      </address>
      <p>
        <b>Lubelscy policjanci zatrzymali trzy mieszkanki Warszawy, które odpowiedzą za kradzież pieniędzy z mieszkania niewidomej 99-latki z Lublina. Kobiety mogą mieć więcej przestępstw na koncie, mundurowi cały czas analizują podobne zdarzenia.</b>
      </p>
      <p>Policjanci z Wydziału dw. z Przestępczością Przeciwko Mieniu KMP w Lublinie wpadli na trop złodziejek, które okradły jedną z mieszkanek miasta. Mundurowi ustalili, że trzy kobiety mogą mieć związek z kradzieżami na tzw. legendę.</p>
      <p>Kobiety przedstawiały się za członków rodziny lub przedstawicieli różnych instytucji. Najczęściej jedna z kobiet podczas rozmowy odwracała uwagę pokrzywdzonego. W tym czasie pozostałe wchodziły do mieszkania i przeszukiwała szafki. W ten sposób niewidoma 99-latka z Lublina straciła 18 tys. złotych.</p>
      <p>Mundurowi ustalili, że zatrzymane kobiety w wieku 33, 38 i 59 lat mają na koncie trzy kradzieże. Mieszkanki Warszawy usłyszały już zarzuty. Policjanci na poczet przyszłej kary zabezpieczyli 10 tys. złotych. Za kradzież grozi kara do 5 lat pozbawienia wolności.</p>
      <p>(fot. Policja Lublin)</p>
    </article>
  </body>
</html>