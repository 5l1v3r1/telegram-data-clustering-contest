<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-jol-halad-annak-a-kisfiunak-a-felepulese-akit-a-harmadik-emeletrol-dobtak-le.html"/>
    <meta property="og:site_name" content="Origo"/>
    <meta property="article:published_time" content="2019-11-25T12:59:00+00:00"/>
    <meta property="og:title" content="Jól halad annak a kisfiúnak a felépülése, akit a harmadik emeletről dobtak le"/>
    <meta property="og:description" content="Tökéletesen jár, csontjai és sebei is összeforrtak."/>
  </head>
  <body>
    <article>
      <h1>Jól halad annak a kisfiúnak a felépülése, akit a harmadik emeletről dobtak le</h1>
      <address><time datetime="2019-11-25T12:59:00+00:00">25 Nov 2019, 12:59</time> by <a rel="author">Origo</a></address>
      <p>
        <b>Ahogy arról szeptemberben az <a href="https://www.origo.hu/nagyvilag/20190904-elhagyhatta-a-korhazat-a-kisfiut-aki-kidobtak-egy-plaza-erkelyerol.html">Origo </a>is beszámolt, elhagyhatta a kórházat az az ötéves amerikai kisfiú, akit áprilisban dobott le egy férfi egy pláza erkélyéről. A család közlése alapján fiúk már tökéletesen jár és lassa véget érhet a gyógyszeres kezelése is.</b>
      </p>
      <p>Landen Hoffman családja új információkat osztott meg gyerekük állapotáról. Azt írták, hogy a kisfiú hasán lévő nyílt seb beforrt és már új bőr nő rajta. Édesanyja mindent megtesz annak érdekében, hogy felgyorsítsák a gyógyulást és elhagyhassa gyógyszereit - írták posztjukban.</p>
      <figure>
        <iframe data-src="https://twitter.com/AJP62444264/status/1117675296835231744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A gyereket még áprilisban dobta le a 24 éves Emmanuel Aranda egy minnesotai pláza erkélyéről. A gyereket súlyos sérülésekkel szállították kórházba:</p>
      <aside>mindkét karja és egyik lába eltört, továbbá az arcán és a koponyonyáján is töréseket szenvedett.</aside>
      <p>Hónapokkal később mehetett csak haza, tizenöt műtét és különböző kezelések után.</p>
      <figure>
        <iframe data-src="https://twitter.com/news4buffalo/status/1122176080033587203?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Most viszont újra élvezi az életet, óvodába fog menni az ikertestvéreivel. Egy erős, boldog fiúnak írják le szülei.</p>
      <p>Mindig azt mondja az embereknek, akik megsérülnek, hogy ne aggódjanak, ő egy szikláról esett le, de az angyalok elkapták és Jézus szereti őt, szóval rendben van és ők is rendben lesznek - áll a GoFundMe oldalon megosztott posztban.</p>
      <p>A család köszöni azt a rengeteg szeretetet és imádságot, amely a figyelmes emberektől érkezett feléjük.</p>
      <aside>Emmanuel Aranda tizenkilenc éves börtönbüntetést kapott, miután elismerte a gyilkossági kísérletet.</aside>
      <p>Azzal céllal ment áprilisban a bevásárlóközpontba, hogy valakit megöljön. Azt mondta, hogy a nők évek óta elutasították, mely indulatossá és agresszívvé tette - írja a <a href="https://www.foxnews.com/us/mall-of-america-boy-update-walking-perfectly">Fox News. </a></p>
    </article>
  </body>
</html>