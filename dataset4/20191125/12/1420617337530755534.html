<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/roma-vendevano-sigarette-e-cocaina-e-detenevano-armi-sigilli-a-una-tabaccheria.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-25T12:20:20+00:00"/>
    <meta property="og:title" content="Roma. Vendevano sigarette e cocaina e detenevano armi: sigilli a una tabaccheria"/>
    <meta property="og:description" content="Ufficialmente era una tabaccheria, ma in realtà era diventato un punto di spaccio di cocaina e ritrovo di malviventi. Per questo motivo è stato chiuso, con provvedimento ex art.100 T.U.L.P.S. del Questore di Roma, un esercizio commerciale sito in Via Andersen, dove il figlio e il coniuge della titolare sono stati arrestati, rispettivamente dagli agenti […]"/>
  </head>
  <body>
    <article>
      <h1>Roma. Vendevano sigarette e cocaina e detenevano armi: sigilli a una tabaccheria</h1>
      <address><time datetime="2019-11-25T12:20:20+00:00">25 Nov 2019, 12:20</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Chiusura-locale-2.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Ufficialmente era una tabaccheria, ma in realtà era diventato un punto di spaccio di cocaina e ritrovo di malviventi. Per questo motivo è stato chiuso, con provvedimento ex art.100 T.U.L.P.S. del Questore di Roma, un esercizio commerciale sito in Via Andersen, dove il figlio e il coniuge della titolare sono stati arrestati, rispettivamente dagli agenti della Squadra Mobile di Roma e da quelli del commissariato Primavalle.</p>
      <p>Nella prima attività investigativa, oltre all’arresto del figlio e di un cliente, sono stati sequestrati oltre 2 kg di cocaina<b>,  </b>una pistola calibro 22 con matricola abrasa e 3 cartucce.</p>
      <p>Nel caso del coniuge, anche lui arrestato, invece, sono stati trovati e sequestrati 15.640 euro in contanti, oltre ad altra cocaina.</p>
      <p>L’esercizio commerciale, tenuto conto di quanto trovato al suo interno e della sua frequentazione, è stato considerato pericoloso per l’ordine e la sicurezza pubblica, e infatti, in seguito ad una completa attività istruttoria eseguita dalla Divisione Polizia Amministrativa e Sociale della Questura di Roma, è stato dato emesso un provvedimento del Questore di sospensione della licenza ex art. 100 T.U.L.P.S.</p>
      <p>A seguito della sua notifica  da parte degli agenti del commissariato Primavalle, è stata disposta la sospensione dell’attività per 45 giorni.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-ladispol-cerveteri/ladispoli-droga-negli-slip-sequestrati-100-grammi-di-cocaina-purissima-arrestati-due-uomini.html"/>
        <a href="https://www.ilcorrieredellacitta.com/news/piazzale-clodio-studio-di-famoso-ente-per-la-formazione-professionale-usato-come-base-per-lo-spaccio.html"/>
        <a href="https://www.ilcorrieredellacitta.com/news/caos-primavalle-sgomberati-tentano-occupazione-in-via-battistini-donna-finisce-in-ospedale.html"/>
        <a href="https://www.ilcorrieredellacitta.com/ultime-notizie/ostia-appartamento-usato-come-base-di-spaccio-per-la-cocaina-arrestato-54enne-denunciate-la-convivente-e-lamica.html"/>
        <a href="https://www.ilcorrieredellacitta.com/ultime-notizie/monteverde-chiesa-allinterno-dellospedale-usata-come-base-per-lo-spaccio-arrestato-57enne.html"/>
        <a href="https://www.ilcorrieredellacitta.com/news-roma/forza-un-posto-di-blocco-e-aggredisce-i-carabinieri-per-nascondere-la-cocaina-arrestato.html"/>
      </related>
    </article>
  </body>
</html>