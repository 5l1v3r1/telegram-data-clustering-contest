<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232967/"/>
    <meta property="og:site_name" content="Українська правда"/>
    <meta property="article:published_time" content="2019-11-25T12:56:29+00:00"/>
    <meta property="og:title" content="Драма на кордоні: наречений українки не зміг потрапити в Україну, бо незаконно їздив у Крим"/>
    <meta property="og:description" content="Українка намагалась дати хабара прикордонникам, щоб вони пропустили на територію України росіянина, який незаконно відвідував окупований Крим"/>
  </head>
  <body>
    <article>
      <h1>Драма на кордоні: наречений українки не зміг потрапити в Україну, бо незаконно їздив у Крим</h1>
      <address>
        <time datetime="2019-11-25T12:56:29+00:00">25 Nov 2019, 12:56</time>
      </address>
      <p>Українка намагалась дати хабара прикордонникам, щоб вони пропустили на територію України росіянина, який незаконно відвідував окупований Крим</p>
      <p><b>Джерело:</b> <a href="https://dpsu.gov.ua/ua/news/YAk-ukrainka-narechenogo-rosiyanina-u-prikordonnikiv-vikupovuvala/?fbclid=IwAR2m6NhW9DxWr04X9SBViloCodjbgJcj9_b1iYXttaztdED9J2nqJIxgCv0">пресслужба</a> Державної прикордонної служби</p>
      <p><b>Деталі:</b> Уродженка Донецької області 1975 року намагалася підкупити офіцера Держприкордонслужби 200 доларами США у пункті контролю "Київ-пасажирський" аби  "викупити" свого нареченого, громадянина РФ.</p>
      <p>Росіянина напередодні не пустили  в Україну, оскільки він, як стало відомо під час заходів прикордонного контролю, без отримання відповідного дозволу відвідував окупований Росією Крим.</p>
      <p>Зазначається, що прикордонники на пропозицію хабара відповіли категоричною відмовою і повідомили про цей факт поліції.</p>
      <p>Тож українці-нареченій доведеться почекати ще 3 роки, адже саме на такий термін громадянину Росії заборонено в’їзд в Україну. Росіянина повернуто на батьківщину зворотним потягом.</p>
      <related>
        <a href="https://www.pravda.com.ua/news/2019/11/22/7232714/"/>
        <a href="https://www.pravda.com.ua/news/2019/11/20/7232550/"/>
        <a href="https://www.pravda.com.ua/news/2019/11/19/7232435/"/>
      </related>
    </article>
  </body>
</html>