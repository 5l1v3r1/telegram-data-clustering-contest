<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780817/%D9%84%D8%BA%D9%88-%D9%85%DB%8C%D8%B2%D8%A8%D8%A7%D9%86%DB%8C-%D8%AC%D8%A7%D9%85-%D8%AC%D9%87%D8%A7%D9%86%DB%8C-%DA%A9%D8%B4%D8%AA%DB%8C-%D9%81%D8%B1%D9%86%DA%AF%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D9%82%D8%B7%D8%B9%DB%8C-%D9%86%DB%8C%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:40:50+00:00"/>
    <meta property="og:title" content="مدیرکل دفتر بین الملل وزارت ورزش و جوانان: لغو میزبانی جام جهانی کشتی فرنگی در ایران قطعی نیست"/>
    <meta property="og:description" content="مدیرکل دفتر بین الملل وزارت ورزش و جوانان تاکید کرد که لغو میزبانی ایران قطعی نبوده و در حد یک ایمیل است و رایزنی‌های گسترده‌ای برای بازگرداندن این تصمیم غیر منطقی آغاز شده است."/>
  </head>
  <body>
    <article>
      <h1>مدیرکل دفتر بین الملل وزارت ورزش و جوانان: لغو میزبانی جام جهانی کشتی فرنگی در ایران قطعی نیست</h1>
      <address>
        <time datetime="2019-11-25T12:40:50+00:00">25 Nov 2019, 12:40</time>
      </address>
      <p>به گزارش <a href="https://www.mehrnews.com/">خبرگزاری مهر</a>، فرشید طهماسبی لغو میزبانی ایران در رقابت های جام جهانی کشتی فرنگی را غیر منطقی عنوان کرد و گفت: میزبانی شایسته ایران در رویدادهای مختلف بین المللی به منصه ظهور رسیده و بالاترین امنیت در کشور ما وجود دارد و لغو میزبانی نیز به هیچ وجه منطقی به نظر نمی رسد، به همین دلیل پیگیری لازم برای لغو این تصمیم انجام خواهد شد.</p>
      <p>وی ادامه داد: البته این لغو هنوز قطعی نیست و در حد یک ایمیل بوده و رایزنی ها را آغاز کردیم تا با مستندات کافی میزبانی ایران در رقابتهای جام جهانی کشتی فرنگی را بازگردانیم.</p>
      <p>طهماسبی در پایان تاکید کرد: ایران همیشه بهترین میزبانی‌ها را داشته است و قطعا این تصمیم هم منطقی نیست و در صدد بازگرداندن آن هستیم.</p>
    </article>
  </body>
</html>