<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/dojadio-i-solskjeru-pogba-u-nebranom-grozdju-ovo-su-dve-opcije-393706.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T12:23:00+00:00"/>
    <meta property="og:title" content="Dojadio i Solskjeru, Pogba u nebranom grožđu, ovo su dve opcije!"/>
    <meta property="og:description" content="Junajted smanjio apetite, ali problem je što i potencijalni kupci više nisu sigurni..."/>
  </head>
  <body>
    <article>
      <h1>Dojadio i Solskjeru, Pogba u nebranom grožđu, ovo su dve opcije!</h1>
      <h2>Junajted smanjio apetite, ali problem je što i potencijalni kupci više nisu sigurni...</h2>
      <address><time datetime="2019-11-25T12:23:00+00:00">25 Nov 2019, 12:23</time> by <a rel="author">Vladimir Stojanović</a></address>
      <p>Pol Pogba i dalje nije blizu povratka na teren. On se u Majamiju oporavljao od povrede, mnogi su ga očekivali posle poslednje pauze, ali za sada nema najava da bi mogao da se vrati u narednih par nedelja. Podsetimo, van terena je već dva meseca.<br/><br/>U Junajtedu su izgleda promenili mišljenje, sada bi ga prodali u januaru, Juventusu ili Realu.<br/><br/>Sve je na Rajoli, navodno bi cena bila manja nego letos, Mančester Junajted bi pristao na 140 miliona evra za Francuza koji donosi više glavobolje nego koristi. To je 40 miliona manje od onoga što su tražili prošlog leta.<br/><br/>Ali, ni to nije mala suma, navodno Real je spreman da kupi Pogbu, ali ne za neku ludu cenu. Španski mediji tvrde da je forma Valverdea odvratila Zidana od želje da po svaku cenu dovede Francuza.<br/><br/>Pogba bi, kako se priča, radije u Juventus, ali oni sigurno neće platiti ni 140 miliona, mogli bi eventualno i to narednog leta da vrate Junajtedu uloženo u Francuza pre nekoliko godina, dakle transfer bi bio nešto veći od 100 miliona. Juve bi u tom slučaju platio pozajmicu do leta, a onda otkupio Pogbu.<br/><br/>Čini se da sada volja da Pogba ode postoji, ali da nema pravih kupaca...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/psz-prelomio-nejmaru-sloboda-mbapeu-nikad-vidjeno-u-svetskom-fudbalu-393702.html"/>
        <a href="https://www.sportske.net/vest/medjunarodni-fudbal/pl-luda-utakmica-u-sefildu-junajted-kao-za-kockarskim-stolom-393651.html"/>
        <a href="https://www.sportske.net/vest/medjunarodni-fudbal/de-hea-cuvao-junajted-a-onda-je-dzouns-sve-uprskao-393648.html"/>
        <a href="https://www.sportske.net/vest/medjunarodni-fudbal/juventus-jedna-dobra-tri-lose-vesti-393646.html"/>
        <a href="https://www.sportske.net/vest/medjunarodni-fudbal/solskjer-oprezan-u-sefildu-sastavi-393631.html"/>
      </related>
    </article>
  </body>
</html>