<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/obcan-izvajal-kontrolo-prometa-od-voznikov-zahteval-vozniska-dovoljenja-253434"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Občan izvajal kontrolo prometa in od voznikov zahteval vozniška dovoljenja"/>
    <meta property="og:description" content="V soboto zjutraj je PU Celje nekdo obvestil, da ga je okoli 5. ure v Laškem v bližini zdravilišča ustavil moški, ki je bil oblečen v oranžen odsevni jopič, na glavi pa je imel kapo, podobno po..."/>
  </head>
  <body>
    <article>
      <h1>Občan izvajal kontrolo prometa in od voznikov zahteval vozniška dovoljenja</h1>
      <h2>Dogajalo se je v soboto zjutraj.</h2>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">S. U.</a></address>
      <p>V soboto zjutraj je PU Celje nekdo obvestil, da ga je okoli 5. ure v Laškem v bližini zdravilišča ustavil moški, ki je bil oblečen v oranžen odsevni jopič, na glavi pa je imel kapo, podobno policijski. Samovoljno je izvajal kontrolo prometa in od voznikov zahteval vozniška in prometna dovoljenja. Okoli 7.30 so ga opazili še v Podšmihelu, kjer je prav tako ustavljal voznike in od njih zahteval dokumente.<br/><br/>Voznike, ki jih je moški ustavil, in očividce policisti prosijo, da se oglasijo na PP Laško. Po zbranih obvestilih ga bodo ovadili zaradi suma lažnega izdajanja za uradno ali vojaško osebo.</p>
    </article>
  </body>
</html>