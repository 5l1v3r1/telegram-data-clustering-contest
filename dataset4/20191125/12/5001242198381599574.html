<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/kairos-ektakto-deltio-epideinosis-poies-perioches-kindyneyoyn-tin-kakokairia-ayrio/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T12:30:54+00:00"/>
    <meta property="og:title" content="Καιρός – Έκτακτο δελτίο επιδείνωσης: Ποιες περιοχές κινδυνεύουν από την κακοκαιρία αύριο"/>
    <meta property="og:description" content="Σύμφωνα με τον ίδιο προς το βράδυ της Δευτέρας και το πρωί της Τρίτης θα υπάρχει «μια μικρή ενίσχυση στα ότια θαλάσσια τμήματα κυρίως σε Κρήτη, νότια"/>
  </head>
  <body>
    <article>
      <h1>Καιρός – Έκτακτο δελτίο επιδείνωσης: Ποιες περιοχές κινδυνεύουν από την κακοκαιρία αύριο</h1>
      <address><time datetime="2019-11-25T12:30:54+00:00">25 Nov 2019, 12:30</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Σε πλήρη ισχύ το έκτακτο δελτίο καιρού – Δείτε χάρτες με την πρόγνωση του καιρού για την Τρίτη – Ασθενείς βροχές προβλέπονται για την Αθήνα  – Εξασθενούν οι άνεμοι στο Αιγαίο</b>
        </i>
      </p>
      <p>Βροχές και σποραδικές καταιγίδες αναμένονται την Τρίτη στην <b>Κεντρική Μακεδονία</b>, στην <b>Ανατολική Στερεά Ελλάδα, στο Αιγαίο, στο Νότιο Ιόνιο, στη Νότια Πελοπόννησο και στην Κρήτη</b>. Τα φαινόμενα πάντως θα περιοριστούν σταδιακά στο<b> Κεντρικό και Νότιο Αιγαίο και στην Κρήτη</b>, σύμφωνα με τη μετεωρολογική υπηρεσία meteo του<b> Εθνικού Αστεροσκοπείου Αθηνών.</b></p>
      <p>Η θερμοκρασία στη Δυτική Μακεδονία θα κυμανθεί από 5 έως 12 βαθμούς, στην υπόλοιπη Μακεδονία και στη Θράκη από 9 έως 17, στην Ήπειρο από 7 έως 18, στη Θεσσαλία από 9 έως 16, στα υπόλοιπα ηπειρωτικά από 10 έως 20, στα <b>νησιά του Ιονίου</b> από 13 έως 18, στα νησιά του Αιγαίου από 14 έως 18 και στην Κρήτη από 12 έως 21.</p>
      <p>Οι άνεμοι στο Βόρειο Αιγαίο θα πνέουν από ανατολικές διευθύνσεις 4 έως 6 μποφόρ, σταδιακά όμως θα στραφούν σε βόρειους ίδιας έντασης, ενώ ιδιαίτερα στο Θερμαϊκό κόλπο θα φτάνουν τα 6 με 7 μποφόρ. Στο υπόλοιπο Αιγαίο οι άνεμοι θα πνέουν από νοτιοδυτικές διευθύνσεις 3 έως 5 και τοπικά 6 μποφόρ, σταδιακά όμως θα γίνουν μεταβλητών διευθύνσεων 3 έως 5 και τοπικά 6 μποφόρ. Στο Ιόνιο οι άνεμοι θα πνέουν αρχικά από ανατολικές και νοτιοανατολικές διευθύνσεις 3 έως 5 μποφόρ, σταδιακά όμως θα στραφούν σε βόρειους ίδιας έντασης.</p>
      <p>Στην <b>Αττική</b> αναμένονται νεφώσεις με πιθανότητα για ασθενείς τοπικές βροχές. Οι άνεμοι θα πνέουν από βόρειες διευθύνσεις έως 3 μποφόρ, σταδιακά όμως θα στραφούν σε βόρειους έως 3 και στα δυτικά έως 4 μποφόρ. Η θερμοκρασία στο κέντρο των Αθηνών θα κυμανθεί από 15 έως 20 βαθμούς.</p>
      <p>Στη Θεσσαλονίκη αναμένονται νεφώσεις με πιθανότητα τοπικών βροχών έως το μεσημέρι. Οι άνεμοι θα πνέουν αρχικά από ανατολικές διευθύνσεις 3 έως 5 μποφόρ, γρήγορα όμως θα στραφούν σε βόρειους 2 έως 4 μποφόρ. Η θερμοκρασία στο κέντρο της πόλης θα κυμανθεί από 12 έως 16 βαθμούς. το έκτακτο δελτίο της Εθνικής Μετεωρολογικής Υπηρεσίας βρίσκεται σε πλήρη ισχύ.</p>
      <p><i><b>Για αύριο Τρίτη, η προειδοποίηση αφορά σε: </b></i><b>α.</b> Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p><b>β.</b> Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απογεύμα εκ νέου τα Δωδεκάνησα.</p>
      <p>Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στο Αιγαίο.</p>
      <p>
        <b>Η αναλυτική πρόγνωση του καιρού για την Τρίτη, σύμφωνα με την ΕΜΥ</b>
      </p>
      <p>Στα δυτικά νεφώσεις με τοπικές βροχές και σποραδικές καταιγίδες κυρίως στα νότια, και σταδιακή βελτίωση από το απόγευμα. Στις υπόλοιπες περιοχές νεφώσεις με τοπικές βροχές και σποραδικές καταιγίδες. Τα φαινόμενα, που θα είναι κατά τόπους έντονα στα νησιά του ανατολικού Αιγαίου μέχρι το μεσημέρι, στα Δωδεκάνησα μέχρι και τις απογευματινές ώρες, στην Κρήτη και πιθανώς στις Κυκλάδες από αργά το πρωί μέχρι το απόγευμα και πιθανώς στη Μακεδονία τις πρώτες πρωινές ώρες, από το βράδυ θα εξασθενήσουν.</p>
      <p>Οι άνεμοι στα δυτικά, τα κεντρικά και τα βόρεια θα πνέουν από βόρειες διευθύνσεις 3 με 5 και πρόσκαιρα έως 6 μποφόρ. Στην υπόλοιπη χώρα θα πνέουν νότιοι νοτιοδυτικοί 3 με 5 και πρόσκαιρα έως 6 μποφόρ, από το απόγευμα θα στραφούν σε βορείων διευθύνσεων με την ίδια ένταση.</p>
      <p>Η θερμοκρασία θα σημειώσει μικρή πτώση κυρίως στα νότια.</p>
      <figure>
        <img src="https://i1.prth.gr/images/w880/files/2019-11-25/o_kairos_gia_aurio.png"/>
      </figure>
      <figure>
        <img src="https://i1.prth.gr/images/w880/files/2019-11-25/o_kairos_gia_aurio_triti.png"/>
      </figure>
      <p>Παρακολουθήστε στον πιο κάτω <b>χάρτη</b> την πορεία που ακολουθεί η κακοκαιρία Γηρυόνης, που κινείται προς τα ανατολικά. Σε «κόκκινο» συναγερμό τίθεται για τις επόμενες ώρες η Θεσσαλία και τα νησιά του ανατολικού Αιγαίου.</p>
      <figure>
        <img src="https://i1.prth.gr/images/w880/files/2019-11-25/xartis_Kakokairia_stis_edeka.png"/>
      </figure>
      <figure>
        <img src="https://i1.prth.gr/images/w880/files/2019-11-25/xartis_dodeka_kakokairia.png"/>
      </figure>
      <p>Το κύμα κακοκαιρίας, μετά τις 6 το απόγευμα της Δευτέρας, «σαρώνει» την κεντρική Μακεδονία.</p>
      <figure>
        <img src="https://i1.prth.gr/images/w880/files/2019-11-25/xartis_eksi_kakokairia.png"/>
      </figure>
      <figure>
        <img src="https://i1.prth.gr/images/w880/files/2019-11-25/xartes_stis_ennea.png"/>
      </figure>
      <p>Την Τρίτη, 26 Νοεμβρίου 2019, όπως καταγράφεται και στον χάρτη, συνεχίζει να πλήττεται η κεντρική Μακεδονία, ενώ επηρεάζονται τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <figure>
        <img src="https://i1.prth.gr/images/w880/files/2019-11-25/xartis_charts.png"/>
      </figure>
      <p><b>Κολυδάς</b> στον ΘΕΜΑ 104,6: Η κακοκαιρία έχει μπει στο Αιγαίο και θα επηρέασει τις περιοχές από τη Χίο και νοτιότερα</p>
      <p>Για τάση ενίσχυσης των φαινομένων στις Κυκλάδες έκανε λόγο στον ΘΕΜΑ 104,6 ο μετεωρολόγος Θοδωρής Κολυδάς.</p>
      <p>«Το μέτωπο έχει περάσει στο Αιγαίο και θα επηρεάσει τις περιοχές από τη Χίο και νοτιότερα» είπε, εξηγώντας ότι προς τις Σποράδες και τα βόρεια τμήματα του Αιγαίου υπάρχει τάση εξασθένισης των φαινομένων.</p>
      <p>Σύμφωνα με τον ίδιο προς το βράδυ της Δευτέρας και το πρωί της Τρίτης θα υπάρχει «μια μικρή ενίσχυση στα ότια θαλάσσια τμήματα κυρίως σε Κρήτη, νότια Πελοπόννησο και Δωδεκάνησα» αλλά από αύριο η κακοκαίρια θα απομακρυνθεί.</p>
      <p>Ο Θοδωρής Κολυδάς εκτίμησε, τέλος, ότι «δεν φαίνεται αυτή την εβδομάδα να μας επηρεάζει κάποιο άλλο αξιολόγο βαρομετρικό».</p>
      <p>protothema.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mythiki-anakoinosi-se-gynaikeia-toyaleta-typo-poy-evale-dichty-stin-lekani-foto/"/>
        <a href="http://sinidisi.gr/koinoniko-merisma-kleidonoyn-posa-dikaioychoi-entos-tis-evdomadas-ta-dyo-senaria/"/>
        <a href="http://sinidisi.gr/to-neo-mathima-poy-mpainei-sta-scholeia/"/>
        <a href="http://sinidisi.gr/diarrixi-peripteroy-ta-ximeromata-kentro-karpenisioy-deite-foto/"/>
        <a href="http://sinidisi.gr/asfalistikes-eisfores-oles-oi-allages-poy-fernei-to-schedio-ypoyrgeioy-ergasies/"/>
        <a href="http://sinidisi.gr/kineta-agnoeitai-44chronos-dosei-simeia-zois-ores/"/>
      </related>
    </article>
  </body>
</html>