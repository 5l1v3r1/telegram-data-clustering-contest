<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/relax/vymenia-sukromie-za-peniaze-hotel-ponuka-izbu-za-euro-na-noc.html"/>
    <meta property="og:site_name" content="TREND.sk"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Pokojne sa vzdajú súkromia. Hotel ponúka izbu za euro na noc"/>
    <meta property="og:description" content="Hotel funguje od minulého mesiaca a zatiaľ túto možnosť využili štyria hostia"/>
  </head>
  <body>
    <article>
      <h1>Pokojne sa vzdajú súkromia. Hotel ponúka izbu za euro na noc</h1>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">ab</a></address>
      <p>
        <b>Asahi Ryokan je hotel, ktorý sa nachádza v japonskom meste Fukuoka. Majiteľ v snahe zaujať nových zákazníkov a získať nový tok príjmov ponúka izby len za 100 jenov (0,83 eura) za noc. Hostí však informuje, že podmienkou nízkej ceny je natáčanie ich pobytu a uverejnenie na internete.</b>
      </p>
      <p>Kanál na YouTube s názvom One Dollar Hotel, pod ktorým videá z hotelu vychádzajú, však upozorňuje, že hostia majú súkromie v rámci svojich osobných a telefonických rozhovorov. Kamery sa nenachádzajú v kúpeľni a hostia majú tiež povolené vypnúť svetlá, <a href="https://edition.cnn.com/travel/article/livestream-hotel-room-japan-intl-hnk/index.html">píše portál CNN</a>.</p>
      <figure>
        <iframe src="https://www.youtube.com/embed/k_D6eaNz6fU" width="560" height="315" data-service="Youtube" scrolling="no"/>
      </figure>
      <p>Hotel funguje od minulého mesiaca a zatiaľ túto možnosť využili štyria hostia. „Mladí ľudia sa v súčasnosti veľmi nezaujímajú o súkromie,“ tvrdí majiteľ hotela. „Niektorí z nich hovoria, že je v poriadku sledovať ich iba jeden deň.“</p>
      <p>Prostredníctvom týchto videí chce hotel zarábať na internetovej reklame. Ak sa v izbách nebude nikto nachádzať, rozhodol sa majiteľ vysielať livestream seba samého, ako pracuje v kancelárii.</p>
    </article>
  </body>
</html>