<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191125_Gunya_Peternek_neveztek_Konya_Peter_korabbi_orszaggyulesi_kepviselot_a_TV2n"/>
    <meta property="og:site_name" content="HVG.hu"/>
    <meta property="article:published_time" content="2019-11-25T12:25:00+00:00"/>
    <meta property="og:title" content="Gúnya Péternek nevezték Kónya Péter korábbi országgyűlési képviselőt a Tv2-n"/>
    <meta property="og:description" content="Kónya szerint tisztában voltak vele, hogy ő kicsoda."/>
  </head>
  <body>
    <article>
      <h1>Gúnya Péternek nevezték Kónya Péter korábbi országgyűlési képviselőt a Tv2-n</h1>
      <address><time datetime="2019-11-25T12:25:00+00:00">25 Nov 2019, 12:25</time> by <a rel="author">hvg.hu</a></address>
      <p>
        <b>Kónya szerint tisztában voltak vele, hogy ő kicsoda.</b>
      </p>
      <p>Gúnya Péterként szerepelt a Tv2 <i>Tények</i> című műsorában Kónya Péter korábbi ellenzéki országgyűlési képviselő, aki most egy velemi kocsmában dolgozik. Kónya az interjúban arról beszélt, hogy a kocsmában adják le az emberek a Törőcsik Mari születésnapjára szánt ajándékokat, amiket aztán ők, illetve Törőcsik segítői visznek át a színművésznek.</p>
      <figure>
        <img src="https://img2.hvg.hu/image.aspx?id=71ee26ab-396c-436d-8e28-58cecea0d33d&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© tv2</cite>
        </figcaption>
      </figure>
      <p>Beszéltünk Kónya Péterrel, aki azt mondta, tud róla, hogy elírták a nevét, pedig érthetően mutatkozott be. Úgy érzékelte, a Tv2-s riporter tudja, kivel beszél, hiszen szóba került az is, hogy korábban országgyűlési képviselő volt. Az esetet nem akarta kommentálni.</p>
      <p>
        <a href="http://hvg.hu/cimke/ny%C3%BCzsi">
          <b>
            <i>Ide kattintva eléri a Nyüzsi további cikkeit, azonnali véleményeket, érdekességeket, szórakoztató mémeket, gifeket, videókat.</i>
          </b>
        </a>
      </p>
    </article>
  </body>
</html>