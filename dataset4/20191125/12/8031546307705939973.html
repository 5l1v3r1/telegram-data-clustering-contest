<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109531-Madz-zagina-pri-katastrofa-na-patya-Targovishte---Veliki-Preslav"/>
    <meta property="og:site_name" content="Канал 3"/>
    <meta property="article:published_time" content="2019-11-25T12:26:00+00:00"/>
    <meta property="og:title" content="Мъж загина при катастрофа на пътя Търговище - Велики Преслав"/>
    <meta property="og:description" content="Тялото е откарано в МБАЛ-Търговище за аутопсия"/>
  </head>
  <body>
    <article>
      <h1>Мъж загина при катастрофа на пътя Търговище - Велики Преслав</h1>
      <h2>Тялото е откарано в МБАЛ-Търговище за аутопсия</h2>
      <address>
        <time datetime="2019-11-25T12:26:00+00:00">25 Nov 2019, 12:26</time>
      </address>
      <p><b>64-годишен мъж е загинал при катастрофа на пътя Търговище - Велики Преслав. Това съобщиха от пресцентъра на ОДМВР - Търговище.<br/></b> </p>
      <p>На 24 ноември 2019 г. около 18,49 часа в община Търговище на път II-74 /Търговище-Велики Преслав/ - на км 20+100, правоспособен 65-годишен водач от гр. Варна, управлявайки собствения си лек автомобил "Фолксваген Кади" с варненска регистрация в посока гр. Преслав-гр. Търговище, на прав пътен участък е блъснал движещ се в противоположна посока в близост до осевата линия пешеходец – 64-годишен мъж от с. Баячево, община Търговище, който е бутал велосипед.</p>
      <p> <br/> </p>
      <p>В резултат на пътния инцидент пешеходецът е починал на място.</p>
      <p> </p>
      <p>Тялото е откарано в МБАЛ-Търговище за аутопсия. На водача на лекия автомобил е взета проба за евентуално наличие на алкохол в издишания от него въздух по надлежния ред – с техническо средство алкотест "Дрегер", която е отрицателна. По случая е образувано досъдебно производство по описа на РУ-Търговище.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109047-Policai-podgoniha-19-godishen-bez-knidzka-v-Targovishte%252C-toy-se-natrese-v-mikrobus"/>
        <a href="http://kanal3.bg/news/bulgaria/crime/88944-Tedzka-katastrofa-medzdu-avtomobil-i-karuca-kray-Veliki-Preslav%252C-ima-ranen"/>
      </related>
    </article>
  </body>
</html>