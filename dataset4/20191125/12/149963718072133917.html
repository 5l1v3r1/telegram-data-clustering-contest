<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zive.cz/clanky/psychologove-zkoumali-tisicovku-ceskych-skolaku-zjistili-ze-zakaz-mobilu-nema-zadny-smysl/sc-3-a-201353/default.aspx"/>
    <meta property="og:site_name" content="Živě.cz"/>
    <meta property="article:published_time" content="2019-11-25T12:13:00+00:00"/>
    <meta property="og:title" content="Psychologové zkoumali tisícovku českých školáků. Zjistili, že zákaz mobilů nemá žádný smysl"/>
    <meta property="og:description" content="Některé české školy přistoupily k zákazu požívání mobilních telefonů během školních přestávek. Jedním z důvodů mělo být mimo jiné to, že spolu děti nekomunikují a neutužují sociální vztahy. Tento předpoklad však doposud nebyl podložen"/>
  </head>
  <body>
    <article>
      <h1>Psychologové zkoumali tisícovku českých školáků. Zjistili, že zákaz mobilů nemá žádný smysl</h1>
      <address><time datetime="2019-11-25T12:13:00+00:00">25 Nov 2019, 12:13</time> by <a rel="author">Jakub Čížek</a></address>
      <p>Některé české školy přistoupily k zákazu požívání mobilních telefonů během školních přestávek. Jedním z důvodů mělo být mimo jiné to, že spolu děti nekomunikují a neutužují sociální vztahy.</p>
      <figure>
        <img src="https://www.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=509728449"/>
        <figcaption>
          <a href="https://www.zive.cz/clanky/nejlepsi-pocitacove-stavebnice/sc-3-a-195794/default.aspx">Vybrali jsme 21 programovatelných hraček a stavebnic pro děti i jejich rodiče</a>
        </figcaption>
      </figure>
      <p>Tento předpoklad však doposud nebyl podložen žádnými tvrdými daty, a tak školy a školáky začal <a href="https://irtis.muni.cz/media/3184259/report_mobily_prestavky_2019.pdf">zkoumat</a> Institut výzkumu dětí, mládeže a rodiny Fakulty sociálních studií Masarykovy univerzity.</p>
      <p>Vědci sledovali chování žáků jak na školách, kde byly telefony zakázané, tak na těch, kde byli ředitelé k mobilům shovívavější. Výsledek? Podle institutu povolení telefonů během přestávek nikterak nesouvisejí s problematickým chováním dětí.</p>
      <figure>
        <img src="https://www.zive.cz/GetThumbNail.aspx?id_file=989671288&amp;width=300&amp;height=230&amp;q=80"/>
        <figcaption>Co dělají školáci o přestávkách</figcaption>
      </figure>
      <p>„Dospívající v našem výzkumném souboru se o přestávce baví se spolužáky bez ohledu na to, zda mají povoleno, nebo zakázáno mobilní telefon používat,“ prezentuje hlavní zjištění studie David Šmahel, vedoucí vědeckého týmu.</p>
      <figure>
        <img src="https://www.zive.cz/GetThumbNail.aspx?id_file=896580679&amp;width=300&amp;height=243&amp;q=80"/>
        <figcaption>Mobily rostou na důležitosti s věkem školáka</figcaption>
      </figure>
      <p>Stručně řečeno, psychologický výzkum, který probíhal na 32 jihomoravských školách a více než tisícovce dětí, prokázal, že školáci se během přestávek nejčastěji baví, připravují na hodinu a teprve pak koukají na mobil nebo tablet. Nehledě na to, jestli je to zakázané, či nikoliv.</p>
      <p>Nelze než doufat, že na svých mobilech čtou Živě.cz.</p>
    </article>
  </body>
</html>