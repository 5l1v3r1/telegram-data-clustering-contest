<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129630-Tak-dla-zenskich-koncowej-w-Sejmie-Nowicka-Suckes-Lewicy.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T12:17:13+00:00"/>
    <meta property="og:title" content="&quot;Tak&quot; dla żeńskich końcówej w Sejmie. Nowicka: Suckes Lewicy"/>
    <meta property="og:description" content="Wanda Nowicka poinformowała na Twitterze, że ”wszystkie posłanki, które sobie życzą, od dziś do korespondencji mają druk sejmowy i koperty z napisem posłanka”."/>
  </head>
  <body>
    <article>
      <h1>"Tak" dla żeńskich końcówej w Sejmie. Nowicka: Suckes Lewicy</h1>
      <address><time datetime="2019-11-25T12:17:13+00:00">25 Nov 2019, 12:17</time> by <a rel="author">adm</a></address>
      <p>
        <b>Wanda Nowicka poinformowała na Twitterze, że ”wszystkie posłanki, które sobie życzą, od dziś do korespondencji mają druk sejmowy i koperty z napisem posłanka”.</b>
      </p>
      <p>"Sukces posłanek Lewicy! Wszystkie posłanki, które sobie życzą, od dziś do korespondencji mają druk sejmowy i koperty z napisem posłanka" - napisała na Twitterze Wanda Nowicka.</p>
      <figure>
        <iframe data-src="https://twitter.com/WandaNowicka/status/1198922688066142209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak powiedziała Nowicka w rozmowie z polsatnews.pl, decyzja ta jest efektem spotkania posłanek jej ugrupowania z marszałek Sejmu Elżbietą Witek. - Kwestia napisów "posłanka" na tabliczkach jest wciąż otwarta - podkreśliła. Dodała, że do tej pory koperty do korespondencji z parlamentarzystami, niezależnie od ich płci, miały na sobie napis „poseł”. - Używanie form żeńskich jest niezwykle ważne, żeby jak najlepiej odzwierciedlić rzeczywistość. W rzeczywistości są i posłowie, i posłanki. Każdy powinien być właściwie oceniany - zaznaczyła Wanda Nowicka. <br/> </p>
    </article>
  </body>
</html>