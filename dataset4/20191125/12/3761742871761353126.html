<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/biotoppen-stark-premiarhelg-for-frost-2-i-usa"/>
    <meta property="og:site_name" content="MovieZine"/>
    <meta property="article:published_time" content="2019-11-25T12:07:38+00:00"/>
    <meta property="og:title" content="Biotoppen: Stark premiärhelg för &quot;Frost 2&quot; i USA"/>
    <meta property="og:description" content="Här är helgens mest sedda biofilmer."/>
  </head>
  <body>
    <article>
      <h1>Biotoppen: Stark premiärhelg för "Frost 2" i USA</h1>
      <address><time datetime="2019-11-25T12:07:38+00:00">25 Nov 2019, 12:07</time> by <a rel="author">Alexander Dunerfors</a></address>
      <p>
        <b>Här är helgens mest sedda biofilmer.</b>
      </p>
      <p>Det här är inget att skratta åt. Efter 8 veckor på bio är det fortfarande "Joker" som är den mest sedda biofilmen i Sverige. Gothams clown visar att han menar allvar, och är redan en av årets mest sedda filmer på svenska biodukar.</p>
      <p>Kanske var det Barnens Biodag hos Filmstaden i söndags som fick flera animerade filmer att klättra på <a href="https://www.moviezine.se/biotoppen">biotoppen</a>. "Familjen Addams" hittas nu på plats 2 och "Drottningens Corgi" på plats 3. Pixars "Toy Story" gick upp från plats 15 till plats 5, trots att den gått på bio i snart tre månader.</p>
      <p>Förra veckans biopremiärer visade dock inga starka resultat. Svenska dramakomedin "Ring mamma!" gick in på 8:e plats. Actionthrillern "21 Bridges" hittas på 15:e plats och skräckdramat "The Lighthouse" på 19:e plats.</p>
      <h3>
        <b>Biotoppen vecka 48:</b>
      </h3>
      <p>1. Joker</p>
      <p>2. Familjen Addams</p>
      <p>3. Drottningens Corgi</p>
      <p>4. Le Mans '66</p>
      <p>5. Toy Story 4</p>
      <figure>
        <video src="https://s3-eu-west-1.amazonaws.com/dev.trailers.moviezine.se/uploads/6629c5725a3d4d45878b9fffa01a56c4-frost2-trailer.mp4"/>
      </figure>
      <p>I USA rusade biopubliken till att återse Elsa och Anna i "Frost 2", den efterlängtade uppföljaren från Disney.</p>
      <p>Intäkterna landade på 127 miljoner dollar, vilket är en av de största november-premiärerna någonsin, skriver <a href="https://www.boxofficemojo.com/article/ed3312452612/?ref_=bo_hm_hp">BoxOfficeMojo</a>. Filmen har även spelat in 53 miljoner dollar i Kina, och drog totalt in otroliga 350 miljoner dollar världen över. Här i Sverige får vi snällt vänta till juldagen då "Frost 2" får premiär.</p>
      <related>
        <h4>Relaterade artiklar</h4>
        <a href="https://www.moviezine.se/recensioner/underhallande-uppfoljare-med-spektakular-animation"/>
      </related>
    </article>
  </body>
</html>