<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/scommesse-lazio-e-napoli-favorite-sulla-roma-nella-lotta-champions/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T12:38:25+00:00"/>
    <meta property="og:title" content="Scommesse, Lazio e Napoli favorite sulla Roma nella lotta Champions"/>
    <meta property="og:description" content="I bookmakers collocano i giallorossi in quinta posizione in questa speciale classifica, insieme all'Atalanta di Gasperini"/>
  </head>
  <body>
    <article>
      <h1>Scommesse, Lazio e Napoli favorite sulla Roma nella lotta Champions</h1>
      <h2>I bookmakers collocano i giallorossi in quinta posizione in questa speciale classifica, insieme all’Atalanta di Gasperini</h2>
      <address><time datetime="2019-11-25T12:38:25+00:00">25 Nov 2019, 12:38</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Grazie ai tre punti conquistati contro il Brescia la <b>Roma</b> prosegue la strada per centrare uno degli obiettivi stagionali, la<b> qualificazione alla prossima Champions League</b> e tornare a giocare il calcio che conta. Secondo le valutazioni degli analisti Snai la <b>squadra di Fonseca</b> è tra le grandi quella meno favorita ad aggiudicarsi uno dei primi quattro posti in classifica. I primi due sembrano già assegnati, con <b>Juventus</b> (senza quota) e <b>Inter</b> (1,01) che lotteranno fino alla fine per lo scudetto. Per il terzo posto viene ancora dato in vantaggio il <b>Napoli</b> (a 1,65) di Ancelotti nonostante i numerosi risultati negativi registrati nelle ultime giornate. Per l’ultimo posto libero per la Champions secondo la snai sarebbe favorita la Lazio, che a Sassuolo ha ottenuto la quinta vittoria consecutiva in campionato. I biancocelesti sono infatti dati a 2,00, mentre la <b>Roma, insieme all’Atalanta, è piazzata a 2,20.</b></p>
    </article>
  </body>
</html>