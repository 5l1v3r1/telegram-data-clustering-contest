<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/jeden-skrecal-w-lewo-drugi-go-wyprzedzal-zderzenie-pojazdow-na-trasie-lublin-leczna-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T12:43:00+00:00"/>
    <meta property="og:title" content="Jeden skręcał w lewo, drugi go wyprzedzał. Zderzenie pojazdów na trasie Lublin – Łęczna (zdjęcia)"/>
    <meta property="og:description" content="Kierowca fiata wykonywał manewr skrętu w lewo, w tym czasie był jednak wyprzedzany przez renaulta. W wyniku zderzenia pojazdów, jedno z aut wpadło do rowu. Występują niewielkie utrudnienia w ruchu."/>
  </head>
  <body>
    <article>
      <h1>Jeden skręcał w lewo, drugi go wyprzedzał. Zderzenie pojazdów na trasie Lublin – Łęczna (zdjęcia)</h1>
      <address>
        <time datetime="2019-11-25T12:43:00+00:00">25 Nov 2019, 12:43</time>
      </address>
      <p>
        <b>Kierowca fiata wykonywał manewr skrętu w lewo, w tym czasie był jednak wyprzedzany przez renaulta. W wyniku zderzenia pojazdów, jedno z aut wpadło do rowu. Występują niewielkie utrudnienia w ruchu.</b>
      </p>
      <p>Do zdarzenia doszło w poniedziałek około godziny 11:30 w miejscowości Turka koło Lublina. Na drodze krajowej nr 82 Lublin – Łęczna zderzyły się dwa samochody osobowe: fiat i renault. Na miejscu interweniowała policja.</p>
      <p>Jak wstępnie ustalono, kierujący fiatem mężczyzna jechał od strony Lublina. Wykonywał manewr skrętu w lewo, w drogę prowadzącą do posesji. Nie zauważył, że w tym samym momencie kierowca renaulta podjął już manewr jego wyprzedzania. W wyniku tego doprowadził do zderzenia obu aut.</p>
      <p>Podróżujące pojazdami osoby nie odniosły obrażeń ciała. Badanie alkomatem wykazało, że obaj kierowcy byli trzeźwi. Na miejscu pracują policjanci, którzy prowadzą czynności zmierzające do ustalenia szczegółowych okoliczności kolizji. Występują niewielkie utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/167-6-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/168-5-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/169-3-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/166-8.jpg"/>
      </figure>
      <p>(fot. liublin112, nadesłane – Wojciech)</p>
    </article>
  </body>
</html>