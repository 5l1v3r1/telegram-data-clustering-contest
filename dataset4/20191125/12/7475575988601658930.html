<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/kadina-yonelik-siddetle-uluslararasi-mucadele-ve-dayanisma-gunu-h699233.html"/>
    <meta property="og:site_name" content="61 SAAT"/>
    <meta property="article:published_time" content="2019-11-25T12:29:51+00:00"/>
    <meta property="og:title" content="Kadına Yönelik Şiddetle Uluslararası Mücadele ve Dayanışma Günü"/>
    <meta property="og:description" content="- Sarıyer Belediyesi çalışanları kadın cinayetlerine dikkati çekmek için yürüyüş düzenledi"/>
  </head>
  <body>
    <article>
      <h1>Kadına Yönelik Şiddetle Uluslararası Mücadele ve Dayanışma Günü</h1>
      <h2>- Sarıyer Belediyesi çalışanları kadın cinayetlerine dikkati çekmek için yürüyüş düzenledi</h2>
      <address>
        <time datetime="2019-11-25T12:29:51+00:00">25 Nov 2019, 12:29</time>
      </address>
      <p>İSTANBUL (AA) - <b>Sarıyer Belediyesi</b> çalışanları, "25 Kasım Kadına Yönelik Şiddetle Uluslararası Mücadele ve Dayanışma Günü" dolayısıyla yürüdü.</p>
      <p>Belediye binası önünde başlayan yürüyüşte, "Kadın Hayattır", "Kadın Dayanışması Yaşatır", "Erkek Şiddetine Son" yazılı dövizler taşıyan katılımcılar, kadına yönelik şiddeti kınayan sloganlar attı.</p>
      <p><b>Sarıyer Belediye Başkanı Şükrü Genç</b>, yürüyüş öncesinde yaptığı açıklamada, şiddetin her türlüsüne her alanda, her şekilde karşı çıkmak gerektiğini söyledi.</p>
      <p>Şiddetin temel gerekçesini incelemek gerektiğini ifade eden Genç, "Böyle bir toplumda rakamlar bu noktaya geldiğinde bunun sadece ülkemizde değil, genel anlamda dünyanın her yerinde değişik şekillerde olduğunu unutmamak lazım." dedi.</p>
      <p>Sarıyer Belediyesi çalışanlarının yanı sıra vatandaşların da katıldığı yürüyüş, belediye binası yakınındaki üst geçitte sona erdi.</p>
    </article>
  </body>
</html>