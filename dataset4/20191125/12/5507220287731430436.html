<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189051/"/>
    <meta property="og:site_name" content="Janam TV"/>
    <meta property="article:published_time" content="2019-11-25T12:35:20+00:00"/>
    <meta property="og:title" content="അങ്കമാലിക്ക് സമീപം വീണ്ടും അപകടം; ടാങ്കര്‍ ലോറി മറിഞ്ഞു"/>
    <meta property="og:description" content="കൊച്ചി: കൊച്ചി അങ്കമാലിക്കടുത്ത് അമോണിയം ടാങ്കര്‍ അപകടത്തില്‍പ്പെട്ടു. അങ്കമാലിക്കടുത്ത് ചിറങ്ങരയിലാണ് അപകടം നടന്നത്. റോഡിന് നടുവിലാണ് ടാങ്കര്‍ ലോറി"/>
  </head>
  <body>
    <article>
      <h1>അങ്കമാലിക്ക് സമീപം വീണ്ടും അപകടം; ടാങ്കര്‍ ലോറി മറിഞ്ഞു</h1>
      <address><time datetime="2019-11-25T12:35:20+00:00">25 Nov 2019, 12:35</time> by <a rel="author">Janam TV Web Desk</a></address>
      <p>കൊച്ചി: കൊച്ചി അങ്കമാലിക്കടുത്ത് അമോണിയം ടാങ്കര്‍ അപകടത്തില്‍പ്പെട്ടു. അങ്കമാലിക്കടുത്ത് ചിറങ്ങരയിലാണ് അപകടം നടന്നത്. റോഡിന് നടുവിലാണ് ടാങ്കര്‍ ലോറി മറിഞ്ഞത്. കോയമ്പത്തൂരില്‍ നിന്ന് എറണാകുളം ഭാഗത്തേയക്ക് വ്യാവസായിക ആവശ്യത്തിന് കൊണ്ടുവരികയായിരുന്ന കാര്‍ബണ്‍ഡൈഓക്‌സൈഡ് നിറച്ച് ടാങ്കര്‍ ലോറിയാണ് അപകടത്തില്‍ പെട്ടത്.</p>
      <p>പെട്രോള്‍ പമ്പില്‍ നിന്നും ഇന്ധനം നിറച്ച ശേഷം റോഡിലേയ്ക്ക് ഇറങ്ങുമ്പോള്‍ നേരെ വന്ന വാഹനത്തില്‍ ഇടിക്കാതിരിക്കാന്‍ ഒതുക്കികൊടുക്കുമ്പോഴാണ് ഡിവൈഡറില്‍ ഇടിച്ച് ടാങ്കര്‍ മറിഞ്ഞത്. ടാങ്കറില്‍ നേരിയ ചോര്‍ച്ച ഉണ്ടായെങ്കിലും ഫയര്‍ഫോഴ്‌സ് എത്തി നിയന്ത്രണ വിധേയമാക്കി.</p>
      <p>അതേസമയം ഇന്ന് രാവിലെ അങ്കമാലിയില്‍ സ്വകാര്യ ബസ്സും ഓട്ടോയും കൂട്ടിയിടിച്ച് നാല് പേര്‍ മരിച്ചിരുന്നു. ഓട്ടോ ഡ്രൈവറും യാത്രക്കാരായ 3 സ്ത്രീകളുമാണ് മരിച്ചത്. ബാങ്ക് ജംഗ്ഷനില്‍ രാവിലെയാണ് അപകടം നടന്നത്. ഇടിയുടെ ആഘാതത്തില്‍ ഓട്ടോറിക്ഷയിലുണ്ടായിരുന്ന നാല് പേരും സംഭവസ്ഥലത്ത് വച്ച് തന്നെ മരിച്ചു.</p>
    </article>
  </body>
</html>