<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/markizio-pozdravi-konte-za-rabotata-mu-v-inter-1409481.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="Маркизио поздрави Конте за работата му в Интер"/>
    <meta property="og:description" content="Бившият играч на Ювентус Клаудио Маркизио се изказа ласкаво за настоящия мениджър на Интер Антонио Конте Според бившия плеймейкър италианският наставник е помогнал на „нерадзурите“ да „намерят себе си“ и в момента Калчото е по-интересно, тъй като има два отбора, които се борят за титлата"/>
  </head>
  <body>
    <article>
      <h1>Маркизио поздрави Конте за работата му в Интер</h1>
      <address><time datetime="2019-11-25T12:08:00+00:00">25 Nov 2019, 12:08</time> by <a rel="author">Sportlive.bg</a></address>
      <p>Бившият играч на Ювентус <a href="https://www.sportlive.bg/tags/38705">Клаудио Маркизио </a>се изказа ласкаво за настоящия мениджър на Интер <a href="https://www.sportlive.bg/tags/19781">Антонио Конте</a>. Според бившия плеймейкър италианският наставник е помогнал на „нерадзурите“ да „намерят себе си“ и в момента Калчото е по-интересно, тъй като има два отбора, които се борят за титлата. Интер спечели с 3:0 гостуването си на Торино в събота вечер, като по този начин те продължават да преследват Юве по пътя си към първа титла в Серия А от 10 години.</p>
      <p>След срещата Маркизио коментира играта на „нерадзурите“ след идването на Антонио Конте. „Серия А вече е състезание с два основни претендента, а не както беше в последните години – само с един. <a href="https://www.sportlive.bg/tags/4505">Интер</a> намират себе си и се превръщат в един много балансиран отбор.“ каза 7-кратният шампион на Италия с Ювентус. Маркизио коментира представянето на бившия си тим от началото на сезона, както и новото попълнение в отбраната Матайс Де Лихт. „Ювентус спечели ценна победа в Бергамо. Те имаха много затруднения, но класата в играчите оказа влияние. Де Лихт е страхотен талант. Той бива критикуван от началото на сезона, но срещу Аталанта показа колко е важен за отбора“ заяви бившият халф.</p>
      <p>Клаудио Маркизио спечели 7 титли на Италия с <a href="https://www.sportlive.bg/tags/1622">Ювентус</a>, като първите 3 от тях бяха под ръководството на Антонио Конте. <i>А с какво се занимава Маркизио след пенсионирането си от футбола, <a href="https://www.sportlive.bg/timeout/facefromnews/Klaudio-Markizio-stava-zhurnalist-1408548.html">вижте тук.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ot-Napoli-shte-globqvat-igrachite-si-1409459.html"/>
        <a href="https://www.sportlive.bg/worldfootball/italy/Dibala-Vzeh-pravilnoto-reshenie-kato-ostanah-v-Yuve-1409282.html"/>
        <a href="https://www.sportlive.bg/worldfootball/italy/Konte-ima-seriozni-iziskvaniq-i-syveti-za-seksualniq-zhivot-na-igrachite-si-1408877.html"/>
        <a href="https://www.sportlive.bg/worldfootball/italy/Legenda-na-Yuventus-slaga-kraj-na-karierata-si-shte-poluchi-post-v-kluba-1381149.html"/>
        <a href="https://www.sportlive.bg/worldfootball/spain/Markizio-Iniesta-ima-tri-mozyka-1408715.html"/>
      </related>
    </article>
  </body>
</html>