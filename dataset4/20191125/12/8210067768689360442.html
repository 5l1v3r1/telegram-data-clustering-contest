<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11016079"/>
    <meta property="og:site_name" content="TV 2"/>
    <meta property="article:published_time" content="2019-11-25T12:38:14+00:00"/>
    <meta property="og:title" content="En mild start på uka – så blir det kaldt"/>
    <meta property="og:description" content="Meteorologen varsler en mild og våt start på uka, før det blir kaldt - men klart."/>
  </head>
  <body>
    <article>
      <h1>En mild start på uka – så blir det kaldt</h1>
      <h2>Meteorologen varsler en mild og våt start på uka, før det blir kaldt – men klart.</h2>
      <address><time datetime="2019-11-25T12:38:14+00:00">25 Nov 2019, 12:38</time> by <a rel="author" href="mailto:maria.folgero@tv2.no" target="_blank">Maria Hushovd Folgerø</a></address>
      <p>Selv med noen kjølige uker i starten av måneden, har november vært preget av mye mildt vær. Trenden fortsetter inn i første halvdel av den kommende uka, men så skjer det en tydelig endring.</p>
      <p>
        <b>De som kan juble for klarvær i starten av uka, får helgens dårligste vær.</b>
      </p>
      <p>– Det blir et markant fall i temperaturen midtveis i uka. Som konsekvens blir det kaldere i hele landet. Det begynner i Nord-Norge allerede nå, før det gradvis legger seg over resten av landet, forteller meteorolog Isak Slettebø fra StormGeo.</p>
      <h3>Fra best til verst</h3>
      <p>Ifølge meteorologen er det Trøndelag og Møre og Romsdal som kommer best ut første halvdel av den kommende uka.</p>
      <p>– Det er Møre og Romsdal og Trøndelag som kommer best ut i sør, og det blir stort sett opphold og perioder med sol, forteller Slettebø.</p>
      <p>Det ser imidlertid ut til at fylkene må utnytte godværet i starten av uka: Fra og med torsdag blir været verre.</p>
      <p>– Fra og med torsdag er det Trøndelag, Møre og Romsdal og deler av Nordland som må ta støyten: Her blir det snø og ganske mye vind, forteller Slettebø.</p>
      <h3>onsdag 27. november</h3>
      <h4>Fra klokken 11 til 17</h4>
      <p>mmtotal mmminmaksføles somm/s  <a href="https://www.storm.no/134650382">Oslo0.84.80°2°-4°3 - 6</a><a href="https://www.storm.no/134789271">Hamar0.74.8-1°1°-5°3 - 3</a><a href="https://www.storm.no/134419353">Kristiansand0.58.22°3°-2°6 - 10</a><a href="https://www.storm.no/135264023">Stavanger0.855°6°3°3 - 5</a><a href="https://www.storm.no/135345463">Bergen003°5°2°1 - 3</a><a href="https://www.storm.no/135464507">Ålesund003°4°1°1 - 3</a><a href="https://www.storm.no/134957955">Trondheim00.2-2°0°-7°3 - 9</a><a href="https://www.storm.no/134176935">Bodø00.1-3°0°-7°4 - 5</a><a href="https://www.storm.no/134555565">Tromsø00.3-6°-3°-9°3 - 2</a><a href="https://www.storm.no/134364186">Hammerfest0.42.2-7°-1°-10°3 - 2</a><a href="https://www.storm.no/134336620">Kirkenes00-10°-5°-14°5 - 4</a></p>
      <h3>tirsdag 26. november</h3>
      <h4>Fra klokken 11 til 17</h4>
      <p>mmtotal mmminmaksføles somm/s  <a href="https://www.storm.no/134650382">Oslo1.88.12°2°-1°2 - 3</a><a href="https://www.storm.no/134789271">Hamar1.43.90°1°-2°1 - 1</a><a href="https://www.storm.no/134419353">Kristiansand5.612.23°5°1°2 - 4</a><a href="https://www.storm.no/135264023">Stavanger1.57.75°6°4°2 - 4</a><a href="https://www.storm.no/135345463">Bergen0.91.33°5°3°0 - 2</a><a href="https://www.storm.no/135464507">Ålesund0.61.43°5°1°2 - 9</a><a href="https://www.storm.no/134957955">Trondheim0.10.90°1°-3°2 - 1</a><a href="https://www.storm.no/134176935">Bodø1.14.10°2°-3°3 - 5</a><a href="https://www.storm.no/134555565">Tromsø4.312.7-3°2°-4°1 - 2</a><a href="https://www.storm.no/134364186">Hammerfest2.68.7-1°1°-5°2 - 6</a><a href="https://www.storm.no/134336620">Kirkenes00.4-5°-1°-9°4 - 4</a></p>
      <h3>Morgentemperaturen kan lure deg</h3>
      <p>Slettebø forteller at om du bor i sør kan det være en fare for at det som oppleves som mildt morgenvær kan spille deg et puss.</p>
      <p>
        <b>– På Vestlandet og i Midt-Norge kan det føles ganske varmt når du våkner om morgenen, men siden temperaturene ikke vil stige særlig gjennom dagen, blir det kjøligere enn man forventer, sier han.</b>
      </p>
      <p>Det ser ut til å bli vått langs kysten, og meteorologen sier det er snakk om 10-15 millimeter nedbør i ytre strøk.</p>
      <p>– De store byene langs kysten får nedbør som kommer som regn. Det kan man også forvente i Oslo, men beveger man seg inn i marka vil det nok falle som snø, forteller Slettebø.</p>
      <h3>Snur på torsdag</h3>
      <p>Fra torsdag blir det kaldere i store deler av landet og det vil føre til et markant fall i temperaturen. Tross lavere temperaturer blir det mye klarvær i helgen.</p>
      <p>– Områdene Østafjells kommer best ut av det. Her blir det mest sol og minst skydekke, forteller Slettebø.</p>
      <p>Østlandet og Sørlandet har også lyspunkter i vente, spesielt sammenlignet med de siste ukenes gråvær.</p>
      <p>– Det har vært mye skyer på Østlandet og Sørlandet i flere uker nå, så sammenlignet med det ser helgeværet på Østlandet lovende ut, sier Slettebø.</p>
      <p>Nord-Norge kan vente seg mye vind i helgen, men Slettebø mener det er for tidlig å si noe om det blir storm.</p>
    </article>
  </body>
</html>