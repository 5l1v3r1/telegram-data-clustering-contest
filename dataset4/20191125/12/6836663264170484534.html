<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/zahranicni/jihokorejsky-sefkuchar-zaluje-michelin-zarazeni-do-zkorumpovaneho-pruvodce-vnima-jako-pomluvu-1364508"/>
    <meta property="og:site_name" content="E15.cz"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="Jihokorejský šéfkuchař žaluje Michelin. Zařazení do „zkorumpovaného průvodce“ vnímá jako pomluvu"/>
    <meta property="og:description" content="Pro stovky šéfkuchařů je záznam v michelinském průvodci celoživotním snem. Jsou ale i takoví, kteří se zápisem do gastronomické příručky nesouhlasí, a společnost Michelin žalují. Třeba jihokorejský šéfkuchař Eo Yun-gwon."/>
  </head>
  <body>
    <article>
      <h1>Jihokorejský šéfkuchař žaluje Michelin. Zařazení do „zkorumpovaného průvodce“ vnímá jako pomluvu</h1>
      <address><time datetime="2019-11-25T12:12:00+00:00">25 Nov 2019, 12:12</time> by <a rel="author">pej</a></address>
      <p>
        <b>Pro stovky šéfkuchařů je záznam v michelinském průvodci celoživotním snem. Jsou ale i takoví, kteří se zápisem do gastronomické příručky nesouhlasí, a společnost Michelin žalují. Třeba jihokorejský šéfkuchař Eo Yun-gwon.</b>
      </p>
      <p>„V Soulu existují tisíce restaurací, které jsou na stejné, ne-li lepší úrovni než ty, které jsou v Michelinském průvodci uvedeny. To, že jich v Soulu vybrali michelinští komisaři pouze 170, je vlastně smutným vtipem,“ přibližuje šéfkuchař restaurace Eo Yun-gwon na svém Facebookovém profilu.</p>
      <p>Prostřednictvím sociálních sítí rovněž zveřejnil e-mail, který zaslal vedení společnosti Michelin a v němž žádá o vymazání svého podniku z průvodce. Dožaduje se také zveřejnění hodnotících kritérií.</p>
      <related>
        <a href="https://www.e15.cz/byznys/obchod-a-sluzby/ceska-restaurace-v-new-yorku-ziskala-oceneni-od-michelina-1363307"/>
      </related>
      <p>Šéfkuchař Yun-gwon <a href="https://edition.cnn.com/travel/article/michelin-guide-seoul-ristorante-eo-intl-hnk/index.html">podle zpravodajského serveru CNN</a> podal na společnost Michelin i žalobu. „Zahrnutí mé restaurace do zkorumpované knihy vnímám jako pomluvu a krokem namířeným proti mým zaměstnancům i našim fanouškům,“ přibližuje v telefonickém rozhovoru pro CNN. O vymazání svého podniku se snažil už lonil.</p>
      <p>První michelinský průvodce pro Soul vyšel v roce 2016.</p>
      <p>“Michelinský systém je nejkrutějším testem na světě. Nutí kuchaře, aby pracovali ve stresu aniž by věděli, kdy přesně komisař přijde. Cítil jsem se ponížen, když jsem viděl, že se moje restaurace do této ponižující knihy dostala,” dodal Yun-gwon.</p>
      <related>
        <a href="https://www.e15.cz/tema/chces-si-otevrit-hospodu/michelinska-hvezda-je-jako-zlata-olympijska-medaile-chci-ji-zpet-rika-kuchar-roman-paulus-1359132"/>
      </related>
      <p>Průvodce je podle něj komerční záležitostí, která postrádá filosofii.</p>
      <p>Podle zjištění CNN není moc pravděpodobné, že šéfkuchař s trestním oznámení u soudu uspěje. „Vzhledem k tomu, že v průvodci nejsou otištěny vulgarity, které by útočily na důstojnost pan Yun-gwon, nemyslím si, že by Michelin byl shledán vinným,“ uvedl jihokorejský státní zástupce Shin Ha-na. </p>
      <p>Pokud by ale přeci jen šéfkuchař uspěl, může získat odškodnění až 60 tisíc korun.</p>
      <related>
        <a href="https://www.e15.cz/tema/chces-si-otevrit-hospodu/varil-u-gordona-ramsaye-ted-laka-cechy-na-fastfood-michelin-me-nezajima-rika-tomas-jiskra-1363489"/>
      </related>
      <related>
        <a href="https://www.e15.cz/tema/miliardari/vizionari/vypada-opravdu-divne-tesla-svym-pickupem-sokovala-hodnota-firmy-klesla-o-sto-miliard-1364465"/>
      </related>
      <related>
        <a href="https://www.e15.cz/video/recept-na-uspech/fotoreportaz-e15-co-dela-pivo-pivem-ambiente-predstavilo-vycep-nove-generace-1364047"/>
      </related>
      <related>
        <h4>Související články</h4>
        <a href="https://www.e15.cz/tema/chces-si-otevrit-hospodu/nejlepsi-restaurace-sveta-je-vubec-poprve-ve-francii-prohlednete-si-nejlepsi-podniky-1360232"/>
        <a href="https://www.e15.cz/tema/chces-si-otevrit-hospodu/michelinskou-hvezdu-letos-obhajily-dve-prazske-restaurace-1357526"/>
        <a href="https://www.e15.cz/byznys/obchod-a-sluzby/ceska-restaurace-v-new-yorku-ziskala-oceneni-od-michelina-1363307"/>
        <a href="https://www.e15.cz/byznys/technologie-a-media/jde-to-i-bez-huawei-jizni-korea-spousti-jako-prvni-na-svete-sit-5g-1357757"/>
        <a href="https://www.e15.cz/zahranicni/trump-a-kim-by-mohli-dohodnout-formalni-konec-korejske-valky-1356598"/>
      </related>
    </article>
  </body>
</html>