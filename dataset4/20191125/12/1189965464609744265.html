<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260532/i-kirsti-alei-leei-pos-antikatestise-tin-kokaini-me-loyloydia-kai-eksigei"/>
    <meta property="og:site_name" content="LiFO"/>
    <meta property="article:published_time" content="2019-11-25T12:45:00+00:00"/>
    <meta property="og:title" content="Η Κίρστι Άλεϊ λέει πως «αντικατέστησε» την κοκαΐνη με λουλούδια και εξηγεί"/>
    <meta property="og:description" content="Η γνωστή ηθοποιός αποκάλυψε πως υπήρξε εθισμένη στην κοκαΐνη"/>
  </head>
  <body>
    <article>
      <h1>Η Κίρστι Άλεϊ λέει πως «αντικατέστησε» την κοκαΐνη με λουλούδια και εξηγεί</h1>
      <h2>Η γνωστή ηθοποιός αποκάλυψε πως υπήρξε εθισμένη στην κοκαΐνη</h2>
      <address><time datetime="2019-11-25T12:45:00+00:00">25 Nov 2019, 12:45</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%9A%CE%AF%CF%81%CF%83%CF%84%CE%B9+%CE%86%CE%BB%CE%B5%CF%8A">Κίρστι Άλεϊ</a> αποφάσισε να γιορτάζει την νηφαλιότητά της κάθε εβδομάδα κάνοντας δώρο στον εαυτό της λουλούδια.</b>
      </p>
      <p>Η γνωστή ηθοποιός δημοσίευσε στο Twitter φωτογραφίες από ένα μπουκέτο με κόκκινα τριαντάφυλλα, αποκαλύπτοντας στους θαυμαστές της πως σταμάτησε την χρήση κοκαΐνης πριν από 40 χρόνια και «ορκίστηκε να ξοδεύει το ίδιο ποσό χρημάτων κάθε εβδομάδα σε λουλούδια, που θα ξόδευε για ναρκωτικά».</p>
      <p>«Για όσους δεν γνωρίζετε πολλά για μένα, παλιά ήμουν εθισμένη στην κοκαΐνη», έγραψε η 68χρονη ηθοποιός στη λεζάντα της φωτογραφίας, προσθέτοντας, «αγοράζω και φροντίζω τα λουλούδια μου ως δώρο στον εαυτό μου».</p>
      <figure>
        <iframe data-src="https://twitter.com/kirstiealley/status/1197685948013776896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η Κίρτσι Άλεϊ έχει μιλήσει ξανά στο παρελθόν ανοιχτά για τον εθισμό της, λέγοντας σε εκπομπή του Χάουαρντ Στερν το 2013 πως αρχικά δοκίμασε το ναρκωτικό μετά τον χωρισμό της από τον σύζυγό της, Μπομπ Άλεϊ, το 1977.</p>
      <p>«Δεν έκανα ναρκωτικά μέχρι να γίνω 25 ετών. Πήρα διαζύγιο από τον άντρα μου και άρχισα να βγαίνω με έναν τύπο, με τον οποίο ήμουν τρελά ερωτευμένη. Αυτός είχε ήδη κάνει όλα τα ναρκωτικά, αλλά είχε πολλούς φίλους που έκαναν ακόμη», είχε πει τότε η ηθοποιός.</p>
    </article>
  </body>
</html>