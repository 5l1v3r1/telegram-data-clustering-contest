<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/markopoulo-park-o-ran-toy-de-hils-katektise-xana-kypello-megaloy-alexandroy"/>
    <meta property="og:site_name" content="The Pressroom"/>
    <meta property="article:published_time" content="2019-11-25T12:04:43+00:00"/>
    <meta property="og:title" content="Markopoulo Park: Ο ΡΑΝ ΤΟΥ ΔΕ ΧΙΛΣ κατέκτησε ξανά το Κύπελλο Μεγάλου Αλεξάνδρου"/>
    <meta property="og:description" content="Ο ίππος ΡΑΝ ΤΟΥ ΔΕ ΧΙΛΣ έγραψε ιστορία, την Κυριακή 24 Νοεμβρίου 2019, στο Markopoulo Park, κατακτώντας για δεύτερη συνεχόμενη χρονιά το Κύπελλο Μεγάλου Αλεξάνδρου. Ο εξαετής ίππος, ιδιοκτησίας Μάριου Κουτσομύτη-ΧΡΙΣΤΙΑΝΝΑΣ ΣΤΕΪΜΠΛΣ και GREEN STABLES, με αναβάτη τον Μιχάλη Ξυνό και προπονητή τον Χρήστο Σταύρου, πέρασε πρώτος της γραμμή του τερματισμού στην κλασσική διαδρομή των 1.800 μέτρων και κατέκτησε το έπαθλο των 25.000 ευρώ. Τον τίτλο διεκδικούσαν συνολικά πέντε κορυφαίοι ίπποι του ελληνικού ιπποδρόμου."/>
  </head>
  <body>
    <article>
      <h1>Markopoulo Park: Ο ΡΑΝ ΤΟΥ ΔΕ ΧΙΛΣ κατέκτησε ξανά το Κύπελλο Μεγάλου Αλεξάνδρου</h1>
      <address>
        <time datetime="2019-11-25T12:04:43+00:00">25 Nov 2019, 12:04</time>
      </address>
      <p>
        <b>Ο ίππος ΡΑΝ ΤΟΥ ΔΕ ΧΙΛΣ έγραψε ιστορία, την Κυριακή 24 Νοεμβρίου 2019, στο Markopoulo Park, κατακτώντας για δεύτερη συνεχόμενη χρονιά το Κύπελλο Μεγάλου Αλεξάνδρου.</b>
      </p>
      <p>Ο εξαετής ίππος, ιδιοκτησίας Μάριου Κουτσομύτη-ΧΡΙΣΤΙΑΝΝΑΣ ΣΤΕΪΜΠΛΣ και GREEN STABLES, με αναβάτη τον Μιχάλη Ξυνό και προπονητή τον Χρήστο Σταύρου, πέρασε πρώτος της γραμμή του τερματισμού στην κλασσική διαδρομή των 1.800 μέτρων και κατέκτησε το έπαθλο των 25.000 ευρώ. Τον τίτλο διεκδικούσαν συνολικά πέντε κορυφαίοι ίπποι του ελληνικού ιπποδρόμου.</p>
      <p>
        <b>Επιτυχία για νεοσύστατο syndicate στην πρώτη ιπποδρομία</b>
      </p>
      <p>Το πρόγραμμα περιλάμβανε εννέα ιπποδρομίες και πρόσφερε δυνατές συγκινήσεις σε όσους επισκέφτηκαν τις σύγχρονες εγκαταστάσεις του ιπποδρόμου. Στα αξιοσημείωτα της ημέρας ήταν η νίκη στην πρώτη ιπποδρομία του τριετούς ίππου ΦΡΕΝΤΣΜΑΝΣ ΚΡΗΚ που αγοράσθηκε πρόσφατα σε δημοπρασία του εξωτερικού και ανήκει σε ένα νεοσύστατο syndicate, το Thursday’s Syndicate.</p>
      <p>Η συνιδιοκτησία (syndication) κερδίζει συνεχώς έδαφος στην Ελλάδα, καθώς δίνει τη δυνατότητα στους λάτρεις του ιπποδρόμου να έχουν μερίδιο ιδιοκτησίας σε ένα άλογο, μοιραζόμενοι το συνολικό κόστος με άλλα άτομα. Τα μέλη του syndicate απολαμβάνουν μαζί τη χαρά των ιπποδρομιών και τις μεγάλες συγκινήσεις από τις επιτυχίες του ίππου τους.</p>
      <p>
        <b>Πολλοί νικητές στο Σκορ 6 και μεγάλο ενδιαφέρον για το Γκανιάν</b>
      </p>
      <p>Στις περισσότερες κούρσες επικράτησαν τα φαβορί με αποτέλεσμα να βρεθούν 144 νικητές στο Σκορ 6 (σωστή πρόβλεψη του νικητή σε 6 συνεχόμενες κούρσες), το οποίο προσφέρθηκε από την 4η έως την 9η ιπποδρομία.</p>
      <p>Την τιμητική του είχε και αυτή την Κυριακή το παιχνίδι του Γκανιάν (σωστή πρόβλεψη του νικητή), λόγω της πριμοδότησής του με το εγγυημένο ποσό των 2.000 ευρώ σε όλες τις ελληνικές ιπποδρομίες.</p>
      <p>
        <b>Διασκέδαση για τα παιδιά με νέα παιχνίδια</b>
      </p>
      <p>Πολλές ήταν οι οικογένειες που επισκέφτηκαν το Markopoulo Park και πέρασαν ένα ευχάριστο κυριακάτικο μεσημέρι. Τα παιδιά έκαναν βόλτες με πόνυ, είδαν από κοντά τα alpaca και έπαιξαν μαζί τους.</p>
      <p>Η διασκέδασή τους συνεχίστηκε στο Familly Club, όπου έκαναν εντυπωσιακά face painting και ξετρελάθηκαν με τα νέα παιχνίδια. Κάθε Κυριακή το Markopoulo Park αποτελεί τον ιδανικό προορισμό διασκέδασης για όλη την οικογένεια.</p>
      <figure>
        <img src="https://www.thepressroom.gr/sites/default/files/inline-images/1_284.jpg"/>
      </figure>
      <p>
        <u>
          <i>
            <b>Ο ΡΑΝ ΤΟΥ ΔΕ ΧΙΛΣ με τον Μιχάλη Ξυνό</b>
          </i>
        </u>
      </p>
      <figure>
        <img src="https://www.thepressroom.gr/sites/default/files/inline-images/2_304.jpg"/>
      </figure>
      <p>
        <u>
          <i>
            <b>Από αριστερά, ο Project Manager της Ιπποδρομίες Α.Ε., Βύρωνας Κακλόπουλος, τα παιδιά του προπονητή Χρήστου Σταύρου, Χριστιάννα και Άγγελος, ο ιδιοκτήτης Μάριος Κουτσομύτης, ο αναβάτης Μιχάλης Ξυνός, ο Διευθυντής Οικονομικών της Ιπποδρομίες Α.Ε. Γιώργος Σκούρας, ο Αναπληρωτής Γενικός Διευθυντής της ΦΕΕ, Νίκος Αρβανίτης, ο Racing Manager της Ιπποδρομίες Α.Ε., Κώστας Λουκόπουλος</b>
          </i>
        </u>
      </p>
      <figure>
        <img src="https://www.thepressroom.gr/sites/default/files/inline-images/3_227.jpg"/>
      </figure>
      <p>
        <u>
          <i>
            <b>Δυνατές μάχες στο Markopoulo Park</b>
          </i>
        </u>
      </p>
    </article>
  </body>
</html>