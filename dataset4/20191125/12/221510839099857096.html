<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179855/domenica-in-mara-venier-show-devo-andare-a-fare-pipi-al-volo-video"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="Domenica In, Mara Venier: «Devo andare a fare pipì al volo» – Video"/>
    <meta property="og:description" content="Quando la vescica chiama, Mara Venier risponde. Durante la puntata di ieri di Domenica In, oltre a forti momenti di commozione c’è stato spazio anche per un po’ leggerezza. A far sorridere è stata proprio la padrona di casa che, durante un’intervista a Marco Bocci, ha sorpreso tutti con un’esclamazione diventata in poco tempo virale. A ridosso di uno spazio pubblicitario, infatti, la Venier ha esternato un’impellente ‘esigenza’:"/>
  </head>
  <body>
    <article>
      <h1>Domenica In, Mara Venier: «Devo andare a fare pipì al volo» – Video</h1>
      <address><time datetime="2019-11-25T12:29:00+00:00">25 Nov 2019, 12:29</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/Venier-pipi.jpeg"/>
        <figcaption>Mara Venier</figcaption>
      </figure>
      <p>Quando la vescica chiama,<b> <a href="https://www.davidemaggio.it/tag/mara_venier">Mara Venier</a> </b>risponde. Durante la puntata di ieri di <b><a href="https://www.davidemaggio.it/archives/category/infotainment/domenica-in-infotainment">Domenica In</a></b>, <a href="https://www.davidemaggio.it/archives/179862/domenica-in-mara-venier-commossa-nadia-toffa">oltre a forti momenti di commozione</a> c’è stato spazio anche per un po’ leggerezza. A far sorridere è stata proprio la padrona di casa che, durante un’intervista a Marco Bocci, ha sorpreso tutti con un’esclamazione diventata in poco tempo virale. A ridosso di uno spazio pubblicitario, infatti, la Venier <b>ha esternato un’impellente ‘esigenza’:</b></p>
      <blockquote>
        <i>“<b>Io devo andare a fare pipì al volo</b> però… scusate eh!”</i>
      </blockquote>
      <p>afferma la Venier, che – poco prima di lasciare i telespettatori per qualche minuto – viene ripresa mentre<b> corre fuori dallo studio</b> tra gli applausi del pubblico divertito. Al rientro dalla pubblicità Mara non fa accenno alla cosa, ma – <b>con una sorniona risata sotto i baffi</b> e un po’ di evidente affanno (probabilmente per la rapidità con cui aveva dovuto gestire l’incombente bisogno fisiologico) – prosegue normalmente la trasmissione con l’intervista all’attore.</p>
      <p>Un momento bizzarro che ha confermato ancora una volta la naturalezza di Mara nel mostrarsi al pubblico senza filtri, come fosse a casa sua. Di seguito il video del momento ‘incriminato’.</p>
      <figure>
        <iframe data-src="https://twitter.com/see_lallero/status/1198626504395165699?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179862/domenica-in-mara-venier-commossa-nadia-toffa"/>
        <a href="https://www.davidemaggio.it/archives/177840/domenica-in-mara-venier-orietta-berti-ospiti-prima-puntata"/>
        <a href="https://www.davidemaggio.it/archives/177784/barbara-durso-dichiarazioni-mara-venier-domenica-live-non-e-la-durso"/>
        <a href="https://www.davidemaggio.it/archives/177580/domenica-in-20192020-mara-venier-promo"/>
      </related>
    </article>
  </body>
</html>