<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807439/%D8%A8%DB%8C%D8%B4-%D8%A7%D8%B2-%DB%B1%DB%B8%DB%B7-%D9%87%D8%B2%D8%A7%D8%B1-%DB%B7%DB%B4-%D8%A8%D8%A7%D8%B2%D8%B1%D8%B3%DB%8C-%D8%A7%D8%B2-%D8%B3%D8%B7%D8%AD-%D8%A8%D8%A7%D8%B2%D8%A7%D8%B1-%D8%B7%DB%8C-%DB%B8-%D8%B1%D9%88%D8%B2"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:50:00+00:00"/>
    <meta property="og:title" content="بیش از ۱۸۷ هزار ۷۴ بازرسی از سطح بازار طی ۸ روز"/>
    <meta property="og:description" content="آمار بازرسی‌های انجام گرفته توسط بازرسان سازمان حمایت، صنعت، معدن و تجارت استان‌ها و همچنین بازرسی اصناف در ۸ روز نخست اجرای طرح تشدید بازار در سطح کشور منتشر شد."/>
  </head>
  <body>
    <article>
      <h1>بیش از ۱۸۷ هزار ۷۴ بازرسی از سطح بازار طی ۸ روز</h1>
      <h2>آمار بازرسی‌های انجام گرفته توسط بازرسان سازمان حمایت، صنعت، معدن و تجارت استان‌ها و همچنین بازرسی اصناف در ۸ روز نخست اجرای طرح تشدید بازار در سطح کشور منتشر شد.</h2>
      <address>
        <time datetime="2019-11-25T12:50:00+00:00">25 Nov 2019, 12:50</time>
      </address>
      <p>به گزارش گروه اقتصادی خبرگزاری دانشجو به نقل از وزارت صنعت، معدن و تجارت، روز شنبه این هفته در مجموع ۳۰ هزار ۷۹۰ مورد بازرسی در سطح کشور در بخش عرضه انجام شده است؛ در همین راستا برای ۲ هزار ۲۸۳ متخلف صنفی پرونده تشکیل و برای رسیدگی به تعزیرات حکومتی هر یک از استان‌ها ارسال شده است.<br/><br/>بنا بر این گزارش روز دوشنبه بازرسان سازمان حمایت و بازرسان سازمان‌های صنعت، معدن و تجارت استان‌ها ۱۵ هزار ۴۰۴ مورد بازرسی انجام داده و برای یک هزار و ۴۶۷ واحد صنفی و خدماتی گزارش تخلف به ارزش بیش از ۳۱ میلیارد و ۴۶۱ میلیون ریال صادر کرده اند.<br/><br/>همچنین در این روز آمار بازرسی‌های اتاق اصناف در سطح کشور ۱۵ هزار ۳۸۶ مورد اعلام شده که موجب تشکیل پروند تخلف برای ۸۱۶ واحد صنفی با ارزش ریالی بالغ بر ۲ میلیارد و ۳۲۸ میلیون ریال شده است.<br/><br/>در مجموع طی ۸ روز نخست اجرای طرح تشدید بازرسی در سطح کشور، بازرسان سازمان حمایت و سازمان‌های صمت استان‌ها و همچنین بازرسان اصناف با ۱۸۷ هزار ۷۴ مورد بازرسی برای ۱۲ هزار و ۷۲۵ متخلف به ارزش ۴۱۲ میلیارد و ۹۹ میلیون ریال تشکیل پرونده داده و مراتب را جهت بررسی‌های بعدی به تعزیرات حکومتی ارجاع نموده اند.<br/><br/>شایان ذکر است؛ همزمان با تغییر نرخ بنزین در کشور و در راستای جلوگیری از افزایش قیمت انواع کالا و خدمات در سطح عرضه، طرح تشدید بازرسی با همکاری سازمان حمایت مصرف کنندگان و تولیدکنندگان، بازرسی سازمان‌های صمت استان ها، بازرسی اصناف و همچنین تعزیرات حکومتی در حال اجراست و با هرگونه تخلف گرانفروشی، احتکار و امتناع از عرضه به طور جدی برخورد می‌شود.<br/><br/>گفتنی است؛ آمار بازرسی‌های انجام گرفته به صورت روزانه منتشر می‌شود و همچنین مردم عزیز کشورمان در صورت برخورد با هرگونه تخلف صنفی به ویژه در حوزه گرانفروشی، احتکار و امتناع از عرضه می‌توانند شکایات خود را به ۴ روش حضوری، تلفن ۱۲۴، سامانه ثبت شکایت ۱۲۴ و آپلیکیشن آپ به اطلاع مراجع نظارتی جهت بررسی‌های لازم برسانند.</p>
    </article>
  </body>
</html>