<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/pagosmia-mera-gia-tin-eksalipsi-tis-emfilis-vias-draseis-ggif/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T12:45:49+00:00"/>
    <meta property="og:title" content="Παγκόσμια Ημέρα για την Εξάλειψη της Έμφυλης Βίας: Δράσεις από τη Γενική Γραμματεία Ισότητας Φύλων"/>
    <meta property="og:description" content="Η βία και η κακοποίηση κατά των γυναικών είναι ένα χρόνιο πρόβλημα -«μάστιγα» της ανθρωπότητας. Είναι έγκλημα της ανθρωπότητας προς την ίδια την ανθρωπότητα και δεν πρέπει σε καμία περίπτωση να το αφήνουμε να περνάει έτσι."/>
  </head>
  <body>
    <article>
      <h1>Παγκόσμια Ημέρα για την Εξάλειψη της Έμφυλης Βίας: Δράσεις από τη Γενική Γραμματεία Ισότητας Φύλων</h1>
      <h2>Δείτε τις δράσεις που διοργανώνονται και στις οποίες συμμετέχει η Γενική Γραμματεία Ισότητας Φύλων, ενόψει της Παγκόσμιας Ημέρας για την Εξάλειψη της έμφυλης βίας</h2>
      <address><time datetime="2019-11-25T12:45:49+00:00">25 Nov 2019, 12:45</time> by <a rel="author">neolaia.gr Team</a></address>
      <p>Η βία και η κακοποίηση κατά των γυναικών είναι ένα χρόνιο πρόβλημα -«μάστιγα» της ανθρωπότητας. Είναι έγκλημα της ανθρωπότητας προς την ίδια την ανθρωπότητα και δεν πρέπει σε καμία περίπτωση να το αφήνουμε να περνάει έτσι.</p>
      <p>
        <b>Οι διαστάσεις της σεξουαλική βίας:</b>
      </p>
      <p>Η σεξουαλική βία μπορεί να συμβεί σε διάφορες περιστάσεις και να εμφανιστεί με πολλές μορφές, γι’ αυτό πρέπει να λαμβάνουμε αμέσως δράση κάθε φορά που παρατηρούμε οποιαδήποτε απειλή βίας στο περιβάλλον μας. Οι διαστάσεις της σεξουαλικής κακοποίησης συμπεριλαμβάνουν:</p>
      <p>– Το βιασμό (εντός γάμου ή σχέσης, από ξένους, ή κατά τη διάρκεια ένοπλης επιδρομής και πολέμου).</p>
      <p>– Τις ανεπιθύμητες σεξουαλικές προτάσεις και χειρονομίες, συμπεριλαμβανομένου του εξαναγκασμού σε συνουσία, της απαίτησης για σεξ με παροχή ανταλλαγμάτων ή την οποιαδήποτε πράξη που προκαλεί βλάβη και τραυματισμό στη φυσική και σωματική υπόσταση κάποιου.</p>
      <p>– Τη σεξουαλική κακοποίηση των παιδιών και ανηλίκων γενικότερα.</p>
      <p>– Τον εξαναγκασμό σε γάμο ή την υποχρεωτική συγκατοίκηση, συμπεριλαμβανομένου του γάμου σε παιδική ηλικία.</p>
      <figure>
        <img src="https://www.neolaia.gr/wp-content/uploads/2018/11/end-violence-against-everyone-560x600.jpg"/>
      </figure>
      <p>Με αφορμή, λοιπόν, την Παγκόσμια Ημέρα για την Εξάλειψη της έμφυλης βίας, θα πραγματοποιηθούν στη χώρα μας μία σειρά δράσεων, στις οποίες συμμετέχει η <b>Γενική Γραμματεία Οικογενειακής Πολιτικής και Ισότητας των Φύλων.</b></p>
      <p>
        <b>Η Γενική Γραμματεία Ισότητας Φύλων οργανώνει και συμμετέχει στις εξής δράσεις:</b>
      </p>
      <p>-Εκδήλωση του Υπουργείου Προστασίας του Πολίτη με αφορμή Παγκόσμια Ημέρα για την Εξάλειψη της Βίας κατά των Γυναικών και παρουσίαση της νέας Υπηρεσία της ΕΛ.ΑΣ. του τμήματος Ενδοοικογενειακής Βίας, στις 25 Νοεμβρίου 2019 και τοποθέτηση επί του θέματος της κ. Μαρίας Συρεγγέλα.</p>
      <p>-Δημιουργία και ανάρτηση οπτικοακουστικού υλικού (βίντεο) για την ενημέρωση και την πάταξη των στερεοτύπων στη νέα γενιά.</p>
      <p>-Φωταγώγηση της Βουλής στις 25 Νοεμβρίου 2019 μετά από αίτημα της Γενικής Γραμματείας Οικογενειακής Πολιτικής και Ισότητας των Φύλων.</p>
      <p>-Διανομή φυλλαδίων της Γενικής Γραμματείας και του Κέντρου Ερευνών για Θέματα Ισότητας των Φύλων σε συνεργασία με το Υπουργείο Προστασίας του Πολίτη και του Αρχηγείου της Αστυνομίας, το Σάββατο 23 Νοεμβρίου 2019, στις 11.00 π.μ. στο σταθμό μετρό του Συντάγματος με σκοπό την ενημέρωση και ευαισθητοποίηση του κοινού στα θέματα έμφυλης βίας.</p>
      <p>-Δημιουργία οπτικοακουστικού υλικού (video spot) το οποίο θα προβληθεί στα Μέσα Κοινωνικής Δικτύωσης της Γενικής Γραμματείας Οικογενειακής Πολιτικής και Ισότητας των Φύλων (Facebook, Twitter) και στην ιστοσελίδα www.isotita.gr, με σκοπό την ευρεία ενημέρωση και ευαισθητοποίηση του κοινού.</p>
      <p>-Αποστολή επιστολής σε όλους τους τηλεοπτικούς σταθμούς Εθνικής Εμβέλειας για την προσθήκη της πορτοκαλί κορδέλας (orange ribbon) στο σήμα τους, στις 25 Νοεμβρίου 2019, με σκοπό την ενημέρωση του τηλεοπτικού κοινού στα θέματα της έμφυλης και ενδοοικογενειακής βίας.</p>
      <p>-Συμμετοχή της Γενικής Γραμματέως Οικογενειακής Πολιτικής και Ισότητας των Φύλων, Μαρίας Συρεγγέλα και συνεργατών της Γενικής Γραμματείας Οικογενειακής Πολιτικής και Ισότητας των Φύλων σε εκδηλώσεις με θέμα την έμφυλη και ενδοοικογενειακή βία.</p>
      <figure>
        <iframe src="https://www.youtube.com/embed/Ofmj3XAR68Y" width="1280" height="720" data-service="Youtube" scrolling="no"/>
      </figure>
      <h3>Δείτε ακόμα: <a href="https://www.neolaia.gr/2019/11/25/25-noemvriou-pagosmia-imera-gia-tis-eksalipsi-tis-vias-kata-ton-ginaikon/">25 Νοεμβρίου: Παγκόσμια Ημέρα για την Εξάλειψη της Βίας κατά των Γυναικών</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/black-friday-2019-me-monadikes-prosfores-sti-wind/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/attiki-poia-sxoleia-tha-meinoun-klista-tin-tetarti/"/>
        <a href="https://neolaia.gr/2019/11/25/kakokeria-girionis-megala-ipsi-vrohis/"/>
        <a href="https://neolaia.gr/2019/11/25/metegrafes-2019-ksekinun-oi-aitiseis-metegrafon-katekseresi/"/>
        <a href="https://neolaia.gr/neo/paideia-eidiseis"/>
        <a href="https://neolaia.gr/2019/11/25/anakoinosi-gia-ti-black-friday-2019-ti-na-prosekseis-pou-oi-katagelies/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>