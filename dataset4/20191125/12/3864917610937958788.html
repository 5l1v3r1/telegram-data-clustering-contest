<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2824888-riven-parnikovih-gaziv-so-nagrivaut-zemlu-pobiv-novij-rekord.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Рівень парникових газів, що &quot;нагрівають&quot; Землю, побив новий рекорд"/>
    <meta property="og:description" content="Вміст вуглекислого та інших парникових газів в атмосфері Землі у 2018 році сягнув рекордно високих показників."/>
  </head>
  <body>
    <article>
      <h1>Рівень парникових газів, що "нагрівають" Землю, побив новий рекорд</h1>
      <h2>Вміст вуглекислого та інших парникових газів в атмосфері Землі у 2018 році сягнув рекордно високих показників.</h2>
      <address>
        <time datetime="2019-11-25T12:11:00+00:00">25 Nov 2019, 12:11</time>
      </address>
      <p>Про це йдеться на сайті <a href="https://public.wmo.int/en/media/press-release/greenhouse-gas-concentrations-atmosphere-reach-yet-another-high">Всесвітньої метеорологічної організації (ВМО).</a></p>
      <p>"Рівні парникових газів, які підвищують рівень тепла в атмосфері, досягли нового рекорду", - йдеться у повідомленні.</p>
      <p>Згідно з <a href="http://ane4bf-datap1.s3-eu-west-1.amazonaws.com/wmocms/s3fs-public/ckeditor/files/GHG-Bulletin-15_en.pdf?mQP5SDxBr_pHsQNJsAPrF8E5XnqkfHo2">доповіддю ВМО</a>, вміст вуглекислого та інших парникових газів в атмосфері у 2018 році сягнув нової рекордної позначки і на 47% перевищив рівень, зареєстрований за часів доіндустріальної епохи в 1750 році. </p>
      <figure>
        <img src="https://static.ukrinform.com/photos/2019_11/1574687478-448.png"/>
      </figure>
      <p>Як відомо, вчені світу підрахували, що до 2030 року викиди парникових газів мають зменшитися удвічі, щоб збільшити шанси на обмеження глобального <a href="https://www.ukrinform.ua/tag-poteplinna">підвищення кліматичних температур</a> до 1,5 градуса за Цельсієм, оскільки потепління понад цю позначку призведе до того, що населення планети потерпатиме від потужних теплових хвиль, посух, повеней і бідності.</p>
      <p>Однак отримані дослідниками дані свідчать про те, що світові зусилля щодо надзвичайної кліматичної ситуації на сьогоднішній день не впливають на атмосферу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2787270-do-2050-roku-cerez-globalne-poteplinna-postrazdae-milard-ludej-oon.html">До 2050 року через глобальне потепління постраждає мільярд людей - ООН</a>
      </blockquote>
      <p>"Немає ніяких ознак уповільнення, не кажучи вже про спад, попри всі зобов'язання за Паризькою угодою про зміну клімату. Нам необхідно підвищити рівень амбіцій заради майбутнього благополуччя людства", - заявив генеральний секретар ВМО Петтері Таалас.</p>
      <p>За словами Тааласа, востаннє Земля стикалася з подібною концентрацією вуглекислого газу 3-5 млн років тому, коли на планеті було на 2-3 градуси Цельсія тепліше, а рівень моря був на 10-20 см вище.</p>
    </article>
  </body>
</html>