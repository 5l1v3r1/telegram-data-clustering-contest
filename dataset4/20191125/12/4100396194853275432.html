<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/%d7%a9%d7%a8%d7%99%d7%a7%d7%aa-%d7%94%d7%a4%d7%aa%d7%99%d7%97%d7%94-%d7%9c%d7%a4%d7%a1%d7%98%d7%99%d7%91%d7%9c-%d7%90%d7%a9%d7%93%d7%95%d7%93%d7%a9%d7%99%d7%a8%d7%94-%d7%90%d7%9e%d7%a9-%d7%91%d7%90%d7%a9%d7%93%d7%95%d7%93-419689"/>
    <meta property="og:site_name" content="אשדוד נט"/>
    <meta property="article:published_time" content="2019-11-25T12:10:00+00:00"/>
    <meta property="og:title" content="שריקת הפתיחה לפסטיבל אשדודשירה אמש באשדוד"/>
    <meta property="og:description" content="פסטיבל אשדודשירה הרביעי נפתח אמש באשדוד בסימן &quot;לכתוב שיר בעידן הסטורי&quot; - ברי סחרוף, דיקלה ועמיר לב שרו לצד הסימפונית שירים באשדודית, אירוע פתיחת הפסטיבל שהוקדש לזכרו של אהוד מנור ונערך ברחוב על שמו, משוררים ומשוררות צעירים וצעירות שהקריאו משיריהם ועוד ועוד - כל מה שאירע בליל אמש ומה מחכה לכם הערב?"/>
  </head>
  <body>
    <article>
      <h1>שריקת הפתיחה לפסטיבל אשדודשירה אמש באשדוד</h1>
      <address><time datetime="2019-11-25T12:10:00+00:00">25 Nov 2019, 12:10</time> by <a rel="author">שמואל סרדינס</a></address>
      <h3>פסטיבל אשדודשירה הרביעי נפתח אמש באשדוד בסימן "לכתוב שיר בעידן הסטורי" - ברי סחרוף, דיקלה ועמיר לב שרו לצד הסימפונית שירים באשדודית, אירוע פתיחת הפסטיבל שהוקדש לזכרו של אהוד מנור ונערך ברחוב על שמו, משוררים ומשוררות צעירים וצעירות שהקריאו משיריהם ועוד ועוד - כל מה שאירע בליל אמש ומה מחכה לכם הערב?</h3>
      <figure>
        <iframe src="https://www.youtube.com/embed/IgHEZsIGRzg" width="640" height="360" data-service="Youtube" scrolling="no"/>
      </figure>
      <p>יריית הפתיחה של פסטיבל אשדודשירה התקיימה ברחוב אהוד מנור בעיר, אליו הגיעו תושבי הרחוב, חברי ה'ספוקנוער', הזמרת האשדודית חנה גור ואורחים מכובדים לערב מיוחד "רחוב על שם" שהוקדש כולו למשורר אהוד מנור. את <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">האירוע</a> פתח והנחה המנהל האמנותי של הפסטיבל פרופ' סמי שלום שטרית.</p>
      <figure>
        <img src="https://www.ashdodnet.com/dyncontent/2019/11/25/fde19e96-a353-4a76-8100-b81eab07fb17.jpeg"/>
        <figcaption>סמי שלום שטרית ברחוב על שם אהוד מנור. צילום: גיל לוי לפוטו דויד אסייג</figcaption>
      </figure>
      <p>מנור כתב כ-1000 שירים שכתבו להם מנגינות ומילותיו בוצעו על ידי מיטב הזמרים כמו אילנית, ירדנה ארזי, צביקה פיק, חוה אלברשטיין, מאיה בוסקילה, שרית חדד ועוד רבים וטובים. הזמרת חנה גור ביצעה שלושה שירים שכתב: ברית עולם, הייתי בגן עדן, ו-עולם בעקבות השמש, ליווה אותה בנגינה על קלידים דני עידן והספוקנוער הקריאו שירים שכתבו באינטרפטציה למנור.</p>
      <figure>
        <img src="https://www.ashdodnet.com/dyncontent/2019/11/25/464dc501-468e-4841-8a92-4de82092d4e9.jpeg"/>
        <figcaption>שירים באשדודית - הזמרת דיקלה. צילום: גיל לוי לפוטו דויד אסייג</figcaption>
      </figure>
      <p>על במת <a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">המשכן</a> לאמנויות הבמה, רגע לפני עליית המופע בגרסה הסימפונית "שירים באשדודית" עלה לברך יו"ר הפסטיבל, מר מוטי מלכא: "ערב טוב וחג שמח לספרות ולשירה העברית", כשהוא אוחז בידו את הספר "שירים באשדודית" והקריא מתוכו שיר שכתב המשורר סמי שלום שטרית.</p>
      <p>על הבמה נהנה הקהל מחיבור מרגש של התזמורת הסימפונית שהגיע בהרכב של 40 נגנים, ברי סחרוף, דיקלה, עמיר לב, יונתן כנען על הניהול המוזיקלי, שמעון מימרן שכבש את הקהל בהנחייתו, והמשוררים סיגלית בנאי וסמי שלום שטרית שהקריאו מתוך ספר השירים.</p>
      <figure>
        <img src="https://www.ashdodnet.com/dyncontent/2019/11/25/a1cb08b4-ac8d-4f1b-960f-9bc30a572645.jpeg"/>
        <figcaption>מיקרופון פתוח בבר הזרם. צילום: גיל לוי לפוטו דויד אסייג</figcaption>
      </figure>
      <p>הלילה הראשון של הפסטיבל נחתם על כוס בירה בבר הזרם עם המוזיקאי עמיר לב שוביצע ארבעה שירים וחתם בשיר עננים שחורים שהכניסו את הקהל לאווירת רוקנ'רול חורפית במיוחד.</p>
      <p>בערב לקחו חלק משוררים ומשוררות צעירים וצעירים ברוחם, כאלה שהקריאו שירה מספרים שפירסמו, ממחברות משורבטות, מהטלפונים הניידים ואפילו שדיקלמו בעל פה, ביניהם ציפי שחרור, סמדר שרת, יניב קקון ופרופ' סמי שלום שטרית הקריאו אף הם משיריהם בבר לצד אמני הספוקנוער.</p>
      <figure>
        <img src="https://www.ashdodnet.com/dyncontent/2019/11/25/e0d32482-6efc-45af-9b25-71f3cf9e3583.jpeg"/>
        <figcaption>עמיר לב - שירים באשדודית. צילום: גיל לוי לפוטו דויד אסייג</figcaption>
      </figure>
      <p><b><u>מה מחכה לכם הערב (יום שני \ 25.11):</u></b><b> <br/></b>"בסוף הפך ההר לתהום" עם המשוררת איריס אליה כהן והסופר יוסי סוכרי בשעה 20:00 בפירמידה במוזיאון אשדוד לאמנות<br/>"עם אורז לא מתווכחים" עם המשורר רועי חסן והסופרת אורלי קסטל בלום, בליווי מוזיקלי חיים אוליאל בשעה 20:30 במרכז פסג"ה<br/>"אין לך יום אין לך לילה" - ערב של מיקרופון פתוח עם הזמר חיים אוליאל והמנחה מיכל זוהר בפאב ״זה״ – הכניסה חופשית!</p>
      <p>
        <b>לתכנייה המלאה <a href="https://www.ashdodnet.com/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/%d7%9b%d7%a9%d7%a1%d7%97%d7%a8%d7%95%d7%a3-%d7%a4%d7%95%d7%92%d7%a9-%d7%90%d7%aa-%d7%90-%d7%91-%d7%99%d7%94%d7%95%d7%a9%d7%a2-%d7%a4%d7%a1%d7%98%d7%99%d7%91%d7%9c-%d7%90-%d7%a9-%d7%93%d7%95-%d7%93-%d7%a9-%d7%99%d7%a8-%d7%94-%d7%97%d7%95%d7%96%d7%a8-%d7%91%d7%a4%d7%a2%d7%9d-%d7%94%d7%a8%d7%91%d7%99%d7%a2%d7%99%d7%aa-419367">לחצו כאן</a>. לאתר הפסטיבל <a href="https://ashdodashira.co.il/">לחצו כאן</a></b>
      </p>
      <p>
        <b>צילום: גיל לוי לפוטו דויד אסייג</b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A7%D7%A8%D7%9E%D7%99%D7%A7%D7%94?utm_content=LinksUnderArticles">קרמיקה וחומרי בניין באשדוד לחצו כאן &gt;&gt;&gt;</a>
      </p>
      <slideshow>
        <figure>
          <img src="https://www.ashdodnet.com/dyncontent/2019/11/25/0ac1968a-a2d6-4efd-bb25-711ebb330c47.jpeg"/>
        </figure>
        <figure>
          <img src="https://www.ashdodnet.com/dyncontent/2019/11/25/9f95b88d-dbb4-41f4-8f64-19deaec68f71.jpeg"/>
        </figure>
        <figure>
          <img src="https://www.ashdodnet.com/dyncontent/2019/11/25/c0b7b4d7-40a0-4e1b-9b49-c334dc154a6c.jpeg"/>
        </figure>
        <figure>
          <img src="https://www.ashdodnet.com/dyncontent/2019/11/25/df387917-ab69-4c9c-8233-c2cbc133b53b.jpeg"/>
        </figure>
      </slideshow>
    </article>
  </body>
</html>