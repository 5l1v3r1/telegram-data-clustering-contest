<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/privid_mh17_peresliduye_kreml__deutsche_welle_n1238885"/>
    <meta property="og:site_name" content="24 Канал"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Привид MH17 переслідує Кремль, – Deutsche Welle"/>
    <meta property="og:description" content="Нещодавно розслідувачі з голландської слідчої групи JIT оприлюднили записи телефонних переговорів, які доводять провину в збитті малазійського Boeing 777 над Донеччиною найвищих кіл кремлівської адміністрації."/>
  </head>
  <body>
    <article>
      <h1>Привид MH17 переслідує Кремль, – Deutsche Welle</h1>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">Борис Немировський, Світові Медіа</a></address>
      <p>
        <b>Нещодавно розслідувачі з голландської слідчої групи JIT оприлюднили записи телефонних переговорів, які доводять провину в збитті малазійського Boeing 777 над Донеччиною найвищих кіл кремлівської адміністрації.</b>
      </p>
      <p>Ця новина чомусь не вельми голосно "прозвучала" в українських ЗМІ, а от в Європі на неї відреагували набагато жвавіше. Пропонуємо увазі читачів переклад гостьового коментаря російського журналіста Костянтина Еггерта, якого він оприлюднив у німецькій телерадіокомпанії Deutsche Welle.</p>
      <blockquote>До теми:<a href="https://24tv.ua/ahmetov_prosiv_u_pomichnika_putina_dozvolu_na_vidvidini_donbasu__zmi_n1234318"> Ахметов просив у помічника Путіна дозволу на відвідини Донбасу</a></blockquote>
      <p>Чим більше даних знаходять нідерландські розслідувачі про збиття літака "Малазійських авіаліній" над Сходом України – тим більш явно сліди ведуть напряму до російського уряду, вважає Костянтин Еггерт.</p>
      <p>9 березня 2020 року може стати найнеприємнішим терміном в календарі Кремля на наступний рік. Цього дня суд в Гаазі почне процес проти тих, кого підозрюють в збитті 17 липня 2014 року пасажирського літака (рейс MH17) над Україною.</p>
      <p><b>298 пасажирів та членів екіпажу загинули</b>, коли в літак над контрольованим російськими сепаратистами регіоном поцілила ракета "Бук" класу "земля-повітря". Міжнародна об'єднана слідча група (JIT), керована голландським інспектором поліції, стверджує, що ракетна установка була доставлена напряму з Росії до України.</p>
      <p>Наразі JIT вказує на чотирьох підозрюваних, які, найвірогідніше, будуть судимі у власну відсутність – троє громадян Росії та один українець. Всі мають незрозумілі пострадянські військові біографії й жоден не є відомим широкому загалу.</p>
      <h3>Нові докази</h3>
      <p>Нові висновки JIT можуть цю картинку змінити. На своїй сторінці розслідувачі <b>оприлюднили записи перехоплених телефонних розмов проросійських заколотників </b>між собою, у яких відіграють роль російський міністр оборони Сергій Шойгу та Владислав Сурков, радник спецуповноважений по Україні президента Володимира Путіна.</p>
      <figure>
        <img src="https://24tv.ua/resources/photos/news/620_DIR/201911/1238885_10238437.jpg?201911104425"/>
        <figcaption>Сергій Шойгу (п) та Владислав Сурков (л) / Колаж 24 каналу</figcaption>
      </figure>
      <p>Ці записи підкреслюють значний вплив Росії на самопроголошені "Донецьку та Луганську народні республіки". В одному записі Олександр Бородай – громадянин Росії, який у 2014 році видавав себе за "прем'єр-міністра" Донецька – недвозначно пояснює, що його головною метою є "представляти інтереси Російської федерації".</p>
      <figure>
        <img src="https://24tv.ua/resources/photos/news/620_DIR/201911/1238885_10238461.jpg?201911104621"/>
        <figcaption>Олександр Бородай / Фото з відкритих джерел</figcaption>
      </figure>
      <p>Подібні записи з'являються не вперше. Українські служби безпеки та портал розслідувань Bellingcat у минулому оприлюднювали схожі плівки. Але досі Москва категорично заперечувала будь-яку участь у збитті й називала ці матеріали "fake news" та "маніпуляціями", які є частиною "пропагандистських намагань" Києва.</p>
      <blockquote>Читайте також: <a href="https://24tv.ua/u_rosiyi_vidreaguvali_na_novi_dokazi_u_spravi_mh17_zaharova_traditsiyno_ne_dobirala_sliv_n1234260">У Росії відреагували на нові докази у справі MH17: Захарова традиційно не добирала слів</a></blockquote>
      <h3>Розбудова командного ланцюга</h3>
      <p>Проте, нові записи є офіційними документами й будуть використані прокуратурою як докази в нідерландському суді. Вони спростовують твердження Кремля, що сепаратисти діють незалежно. Насправді, вони доводять цілком протилежне: нема ніяких "республік", про які можна було б говорити. Скоріш, це <b>російські посланці, які керують цими регіонами в щільному контакті з високопосадовцями в Москві.</b></p>
      <p>Суд має встановити, які командні ланцюги існували для того, щоб доправити ракети "Бук" до України. Після останніх публікацій JIT стає все більш імовірним, що докази ведуть у Кремль.</p>
      <p>Навряд чи хтось вірить, що збиття малазійського Boeing 777 було зумисним. Скоріше, ймовірно, що заколотники думали, вони збивають український військово-транспортний літак. Вони навіть хвалилися цим в соціальних мережах перед тим, як помітили свою помилку й терміново постирали ці дописи.</p>
      <p>Процес спростує твердження Кремля, що "українські націоналісти" розв'язали громадянську війну проти мирного народу переважно російськомовного Донбаського регіону й що офіційна Росія не має з цим нічого спільного.</p>
      <h3>Довести вплив Кремля</h3>
      <p>В центрі процесу може потрапити, власне, російська політика щодо України. Захід майже забув дуже вигідну Кремлю війну. Процес, який спирається на нові дані, може це змінити – з негативними наслідками для Москви.</p>
      <p>Попри власні спростування, російське керівництво дуже слідкує за суспільною думкою на Заході. Воно <b>сподівається стомити Захід,</b> змусити його відмовитися від підтримки України й таким чином непрямо визнати керівну роль Москви на решті пострадянської території. Путін намагається змусити нового президента України Володимира Зеленського дотриматися мінських мирних угод і надати контрольованому Росією Донбаському регіонові особливого статусу. Путін сподівається, що тоді європейські й, можливо, навіть американські санкції проти його режиму будуть пом'якшені, якщо навіть не зовсім скасовані.</p>
      <h3>Звинувачення жертв проти російського уряду?</h3>
      <p>Процес, який викриє вплив російського керівництва на збиття літака "Малазійських авіаліній", може, щоправда, завдати великої шкоди кремлівській стратегії. Він змусив би українського президента дотримуватися жорсткої лінії щодо Москви й "заціпити" голоси в Євросоюзі, які вимагають "нового діалогу" з Путіним.</p>
      <p>Якщо ж справді буде доведена участь високопосадовців російського режиму, то в цьому разі<b> родичі жертв можуть вирішити подати позов проти уряду в Москві на відшкодування.</b> Кремль в цьому разі буде змушений запропонувати грошові виплати, аби уникнути скандалу. Але це дорівнювало б зізнанню в провині.</p>
      <blockquote>Зверніть увагу: <a href="https://24tv.ua/tsemah_gotoviy_svidchiti_u_spravi_mh17_boyovik_nazvav_umovu_n1231022">Цемах готовий свідчити у справі MH17: бойовик назвав умову</a></blockquote>
      <p><a href="https://24tv.ua/lifestyle/misyachniy_kalendar_strizhok_na_listopad_2019_koli_strigti_volossya_u_listopadi_n1226283">Місячний календар стрижок на листопад 2019: цікаві поради</a> сьогодні 6559</p>
    </article>
  </body>
</html>