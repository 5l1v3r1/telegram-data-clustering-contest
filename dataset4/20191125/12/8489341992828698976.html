<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807045/%D9%86%D9%88%D8%B1%D9%88%D8%B2%DB%8C-%D8%A8%D8%A7-%D9%85%D8%B9%D8%A7%D9%87%D8%AF%D9%87%E2%80%8C%D9%87%D8%A7%DB%8C%DB%8C-%D9%86%D8%B8%DB%8C%D8%B1-fatf-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D9%85%D8%B4%DA%A9%D9%84%D8%A7%D8%AA-%DA%A9%D8%B4%D9%88%D8%B1-%D8%B1%D8%A7-%D8%AD%D9%84-%DA%A9%D8%B1%D8%AF-%D8%A2%D9%82%D8%A7%DB%8C%D8%A7%D9%86-%D8%A8%D8%B9%D8%AF-%D8%A7%D8%B2-%DB%B6-%D8%B3%D8%A7%D9%84-%D9%81%D9%87%D9%85%DB%8C%D8%AF%D9%86%D8%AF-%D8%AA%DA%A9%DB%8C%D9%87-%D8%A8%D9%87-%D8%A8%D8%B1%D8%AC%D8%A7%D9%85-%D8%A7%D8%B4%D8%AA%D8%A8%D8%A7%D9%87-%D8%A8%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="در گفتگو با «دانشجو» مطرح شد؛ نوروزی: با معاهده‌هایی نظیر FATF نمی‌توان مشکلات کشور را حل کرد/ آقایان بعد از ۶ سال فهمیدند تکیه به برجام اشتباه بود"/>
    <meta property="og:description" content="عضو فراکسیون نمایندگان ولایی گفت: آقایان بعد از 6 سال پی بردند که تکیه زدن به برجام و بتن ریزی در قلب راکتور اراک کار اشتباهی بوده است."/>
  </head>
  <body>
    <article>
      <h1>در گفتگو با «دانشجو» مطرح شد؛ نوروزی: با معاهده‌هایی نظیر FATF نمی‌توان مشکلات کشور را حل کرد/ آقایان بعد از ۶ سال فهمیدند تکیه به برجام اشتباه بود</h1>
      <h2>عضو فراکسیون نمایندگان ولایی گفت: آقایان بعد از 6 سال پی بردند که تکیه زدن به برجام و بتن ریزی در قلب راکتور اراک کار اشتباهی بوده است.</h2>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>حجت الاسلام حسن نوروزی عضو فراکسیون نمایندگان ولایی در گفتگو با خبرنگار سیاسی خبرگزاری دانشجو، با اشاره به فضاسازی رسانه ای از سوی برخی رسانه های اصلاح طلب پیرامون پیوستن ایران به FATF، اظهار داشت: ما بارها اعلام کرده‌ایم که با معاهده‌هایی چون FATF و برجام نمی توانیم مشکلات ممکلت را حل کنیم چراکه کشور ما کشور مستقلی است و در همه زمینه‌ها از جمله صنعتی، علمی و... استقلال دارد. </p>
      <p>وی تنها راه موفقیت جمهوری اسلامی را اقتصاد مقاومتی و تکیه بر توان داخلی برشمرد و افزود: آقایان بعد از 6 سال پی بردند که تکیه زدن به برجام کار اشتباهی بوده است و در نهایت آقای رئیس جمهور دستور داد تا گام چهارم کاهش تعهدات برجامی ایران برداشته شود.</p>
      <p>نوروزی تصریح کرد: اگر ما صدها FATF  دیگر را هم امضا کنیم و به غرب سر تعظیم فرود آوریم باز هم آنها هزاران بهانه دیگر می آورند چراکه دلیل تمامی این بهانه‌ها انقلاب اسلامی است.</p>
      <p>وی در پایان خاطرنشان کرد: هرگز تکیه به غرب و اعتماد به معاهده هایی نظیر برجام و FATF  نمی تواند مشکلات ما را حل کند . چگونه در حالی که اصلی ترین ناظران FATF  را صهیونیست‌ها و سعودی‌ها تشکیل می دهند که از دیرباز با جمهوری اسلامی عناد دارند می توانند مشکلات ما را حل کنند.</p>
    </article>
  </body>
</html>