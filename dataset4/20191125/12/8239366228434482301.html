<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oleksandr_ganushchyn_pidtrymav_irynu_mykychak_na_posadi_dyrektora_departamentu_ohorony_zdorovya_331596.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Олександр Ганущин підтримав Ірину Микичак на посаді директора департаменту охорони здоров'я"/>
    <meta property="og:description" content="Олександр Ганущин під час звіту перед медіа про четвертий рік роботи голови облради підтримав діяльність Ірини Микичак на посаді директора департаменту охорони здоров'я."/>
  </head>
  <body>
    <article>
      <h1>Олександр Ганущин підтримав Ірину Микичак на посаді директора департаменту охорони здоров'я</h1>
      <h2>Олександр Ганущин під час звіту перед медіа про четвертий рік роботи голови облради підтримав діяльність Ірини Микичак на посаді директора департаменту охорони здоров'я.</h2>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>Нагадаємо, на попередній сесії Львівської обласної ради депутатські фракції "Громадянська позиція", "Свобода" та "Самопоміч" звернулися до голови ЛОДА Маркіяна Мальського з проханням звільнити з посади директорку департаменту охорони здоров’я Ірину Микичак. </p>
      <figure>
        <img src="https://galinfo.com.ua/media/gallery/full/l/o/lor_ganushin18182418.jpg"/>
        <figcaption>Олександр Ганущин. Фото Олена Ляхович, Гал-інфо</figcaption>
      </figure>
      <p>"Я думаю, що рішення, яке стосувалося, оголошення в залі інформації про те, що кілька фракцій звертається до голови ОДА, давайте, мовляв, звільніть з посади начальника департаменту охорони здоров'я, воно для кількох підписантів було емоційним, а для "Самопомочі", яка є представництвом міського голови в обласній раді, дуже навіть потрібним.</p>
      <p>Чому? Тому, що в процесі медичної реформи, пацієнти це той рівень, який медицина обслуговує. В медицині буде тривати конкуренція за самого пацієнта. Від того, яка лікарня надасть які послуги буде залежати чи прийдуть в цю лікарню кошти чи ні. Це нормальний процес, який закладається. Але враховуючи, що на теренах Львова є обласні лікарні третього рівня, які надають послуги і міські лікарні другого рівня, які надають ті самі послуги, в них є неминуча конкуренція між собою. Ця конкуренція породжує випади одного середовища, яке є представництвом міського голови в обласній раді в сторону третього рівня, яким керує директор департаменту.</p>
      <p>Нічого такого, що було зроблено пані Микичак поза цим, щоби спричинило подібні підписи я не бачу.</p>
      <p>Процес пов'язаний з реорганізацією? Так він і в місті йде. Пригадайте їх епопею з стоматполіклінікою. Якщо забули, я можу нагадати. Тоді ніхто з "Самопомочі" не кричав, який злочинний Зуб, бо це робить.</p>
      <p>Тому ще раз. Є конкуренція за пацієнта, є конкуренція між закладами і вона визначає певні випади однієї сторони в сторону іншої. Більше нічого за цим не бачу", - зокрема зазначив Ганущин під час свого звіту.</p>
      <p>
        <b>Нагадаємо, сьогодні <a href="https://galinfo.com.ua/news/zvit_ochilnyka_lvivskoi_oblrady_oleksandr_ganushchyn_nazhyvo_331590.html">Олександр Ганущин</a> звітував перед журналістами про четвертий рік роботи на посаді голови облради.</b>
      </p>
    </article>
  </body>
</html>