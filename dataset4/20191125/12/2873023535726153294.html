<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/tehnes/media/220419_hacking-democracy-imerida-gia-tin-idiotikotita-kai-ta-dedomena"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T12:10:39+00:00"/>
    <meta property="og:title" content="Hacking Democracy: ημερίδα για την ιδιωτικότητα και τα δεδομένα"/>
    <meta property="og:description" content="Η προστασία της ιδιωτικής ζωής στο διαδίκτυο, οι σύγχρονοι κίνδυνοι και οι νέες ευκαιρίες για τους πολίτες και την κοινωνία στο επίκεντρο ημερίδας – δημόσιας συζήτησης στο Ραδιομέγαρο της ΕΡΤ-Studio E."/>
  </head>
  <body>
    <article>
      <h1>Hacking Democracy: ημερίδα για την ιδιωτικότητα και τα δεδομένα</h1>
      <address><time datetime="2019-11-25T12:10:39+00:00">25 Nov 2019, 12:10</time> by <a rel="author">efsyn.gr</a></address>
      <p>
        <b>Η προστασία της ιδιωτικής ζωής στο διαδίκτυο, οι σύγχρονοι κίνδυνοι αλλά και οι νέες ευκαιρίες για τους πολίτες και την κοινωνία βρίσκονται στο επίκεντρο της Ημερίδας – Δημόσιας Συζήτησης με τίτλο «Hacking Democracy: Ιδιωτικότητα και δεδομένα στον καιρό του Facebook» που υλοποιείται αύριο (26 Νοεμβρίου),10:00 π.μ. στο Ραδιομέγαρο της ΕΡΤ-Studio E.</b>
      </p>
      <p>Η προστασία της ιδιωτικής ζωής στο διαδίκτυο, οι σύγχρονοι κίνδυνοι αλλά και οι νέες ευκαιρίες για τους πολίτες και την κοινωνία βρίσκονται στο επίκεντρο της ημερίδας – δημόσιας συζήτησης με τίτλο «Hacking Democracy: Ιδιωτικότητα και δεδομένα στον καιρό του Facebook» που υλοποιείται αύριο (26 Νοεμβρίου),10:00 π.μ., στο Ραδιομέγαρο της ΕΡΤ-Studio E.</p>
      <p>Ειδικοί επιστήμονες, εμπειρογνώμονες και εξειδικευμένα στελέχη, με αφορμή το σκάνδαλο της Cambridge Analytica, θα αναλύσουν τη διαδικασία «διαρροής» προσωπικών δεδομένων, τη σημασία του «νέου χρυσού», όπως έχουν χαρακτηριστεί οι προσωπικές ψηφιακές πληροφορίες και θα εστιάσουν στις κοινωνικές, οικονομικές, προσωπικές και ηθικές επιπτώσεις των καταχρηστικών πρακτικών.</p>
      <p>Σε δύο κύκλους συζήτησης θα διερευνηθούν βασικά ζητήματα και θα δοθούν τεκμηριωμένες απαντήσεις σε τέσσερις άξονες:</p>
      <pre>   •  Καταγραφή και προστασία των προσωπικών δεδομένων<br/>   •  Σύγχρονοι κίνδυνοι για τους χρήστες του διαδικτύου<br/>   •  Νέα ψηφιακά όπλα απέναντι στις καταχρηστικές πρακτικές<br/>   •  Δεδομένα – κίνδυνοι, προκλήσεις και μέσα κοινωνικής δικτύωσης<br/></pre>
      <p>H ημερίδα – δημόσια συζήτηση για τη Δημοκρατία και την Ιδιωτικότητα συνδιοργανώνεται από το European Communication Institute με το Γραφείο του Ευρωπαϊκού Κοινοβουλίου στην Ελλάδα, την Ελληνική Ραδιοφωνία Τηλεόραση και το Αθηναϊκό – Μακεδονικό Πρακτορείο Ειδήσεων, αποτελώντας μέρος της ad hoc συνεχιζόμενης εκπαιδευτικής σύμπραξης των παραπάνω φορέων.</p>
      <p>Το Ευρωπαϊκό Ινστιτούτο Επικοινωνίας - ECI αποτελεί συνέργεια των δημόσιων ευρωπαϊκών φορέων Ερευνητικό Κέντρο «Αθηνά», Αυστριακό Πανεπιστήμιο Donau Universitat Krems - DUK, Εργαστήριο Επικοινωνίας και Τεχνολογίας ΜΜΕ του ΕΜΠ και Ίδρυμα Προαγωγής Δημοσιογραφίας Α.Β. Μπότση.</p>
      <p>► <u><a href="https://docs.google.com/spreadsheets/d/19A418eIQzz_ijPTH9vmX6HqPMAucX85FZG-LBukhuWU/edit?userstoinvite=vvag66%40gmail.com&amp;ts=5dd91285&amp;actionButton=1#gid=0">Το πρόγραμμα της ημερίδας – δημόσιας συζήτησης.</a></u></p>
      <related>
        <h4>Σχετικά Άρθρα</h4>
        <a href="https://www.efsyn.gr/tehnes/media/207480_thema-dimokratias-i-epanaleitoyrgia-ton-radiofonon"/>
        <a href="https://www.efsyn.gr/tehnes/media/189756_ekthesi-geloiografias-gia-ti-dimokratia-se-krisi-sto-syntagma"/>
        <a href="https://www.efsyn.gr/tehnes/media/175854_apeili-gia-ti-dimokratia-i-sygkentrosi-ston-typo-kai-monopolio-sti-dianomi"/>
        <a href="https://www.efsyn.gr/tehnes/media/175433_epistimoniko-synedrio-me-thema-enimerosi-kai-dimokratia"/>
        <a href="https://www.efsyn.gr/tehnes/media/147813_protoboylies-ton-maio-gia-tin-eleytheria-toy-typoy"/>
        <a href="https://www.efsyn.gr/tehnes/media/115290_freno-stin-ellinofreneia"/>
      </related>
    </article>
  </body>
</html>