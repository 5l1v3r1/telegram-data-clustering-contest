<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/25/selena-gomez-uj-tetovalas-szexi/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Selena Gomez brutál szexi tetkót villantott"/>
    <meta property="og:description" content="Elképesztő!"/>
  </head>
  <body>
    <article>
      <h1>Selena Gomez brutál szexi tetkót villantott</h1>
      <h2>Elképesztő!</h2>
      <address><time datetime="2019-11-25T12:11:00+00:00">25 Nov 2019, 12:11</time> by <a rel="author">Rakita Vivi</a></address>
      <p><b>Selena Gomeznek</b> elég sűrű volt a vasárnapja: <a href="https://cosmopolitan.hu/divat/2019/11/25/american-music-award-szettek-galeria/">szuperszexin nézett ki</a> az <b><a href="https://cosmopolitan.hu/sztarhirek/2019/11/25/ok-lettek-az-american-music-awards-nagy-nyertesei/">American Music Awards-gálán</a>,</b> amit ráadásul <b>ő nyitott meg</b> a <a href="https://cosmopolitan.hu/sztarhirek/2019/10/25/selena-gomeznek-ujabb-justin-bieberrol-szolo-dala-jelent-meg/">két új számával</a>, mindezek után pedig megosztotta a rajongókkal, hogy egy<b> brutál dögös tetkót is csináltatott.</b></p>
      <p>A tetoválás <b>elég hatalmas</b>: imádkozó kezeket ábrázol, amik egy rózsafüzért tartanak. És ez miért szexi? Hát a minta helye miatt! Sel ugyanis <b>a combja felső részére</b> kérte a tetkót, amiről ugyebár <b>ki is rakott egy képet</b> az Instagramra:</p>
      <figure>
        <embed-post data-src="https://www.instagram.com/p/B5RT3xkjcWf" data-service="Instagram"/>
      </figure>
      <p>Úgy tűnik, az énekesnő <b>néhány nappal a díjátadó előtt</b> csináltatta a mintát, méghozzá a celeb művész, Bang Bang szalonjában. Magáról a varrás folyamatáról is <b>készült egy rakás fénykép</b>, ezt maga a tetováló tette ki az Instagram sztorijába. <i>„Köszönöm a bizalmat, Selena Gomez”</i>– írta a fotók mellé.</p>
      <figure>
        <embed-post data-src="https://www.instagram.com/p/B5Oh8HmBE5J" data-service="Instagram"/>
      </figure>
      <p>Egyébként<b> ez nem Sel első tetkója,</b> sőt! A könyökén van egy <b>4-es szám</b> is, amit a barátaival csináltattak. Courtney Barryvel, a BFF-ével is<b> van egy közös mintája, </b>ami szintén egy szám, az 1-es. A másik legjobb barátnőjével, <a href="https://cosmopolitan.hu/te_te_te/2019/11/13/selena-gomez-megcsokolta-baratnojet/">Julia Michaelsszel pedig nyilakat kértek</a> a szalonban. A<a href="https://cosmopolitan.hu/sztarhirek/2019/08/02/mindent-amit-a-13-okom-volt-uj-evadarol-tudnod-kell/"> 13 okom volt</a> stábjával szintén elment varratni, akkor egy <b>pontosvessző</b> került a csuklójára (tudod, <b>Selena a sorozat egyik producere</b>).  A tesója, Gracie tiszteletére pedig kiszúrhatsz egy <b>g-betűt a füle mögött</b>, a Sunshine-szó a talpán viszont a <b>nagymamája emlékére</b> készült. De a csuklóján, a csípőjén és a nyakán is vannak még különböző idézetek, számok és rajzok.</p>
      <p><b>Neked hogy tetszik</b> Selena legújabb szerzeménye?</p>
    </article>
  </body>
</html>