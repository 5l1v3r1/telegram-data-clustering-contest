<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/kultura/literatura/knizni-soutez-poutnik-carodejnice-a-cerv-christopher-paolini-eragorn_1911251252_kro"/>
    <meta property="og:site_name" content="iROZHLAS"/>
    <meta property="article:published_time" content="2019-11-25T12:52:00+00:00"/>
    <meta property="og:title" content="SOUTĚŽ: Poutník, čarodějnice a červ. Vyhrajte nové příběhy ze světa Dračích jezdců"/>
    <meta property="og:description" content="Christopher Paolini navazuje na svou sérii Odkaz Dračích jezdců novou trojicí příběhů z fiktivní Alagaësie. V nich se vrací hrdina Eragon i jeho věrný drak Safira."/>
  </head>
  <body>
    <article>
      <h1>SOUTĚŽ: Poutník, čarodějnice a červ. Vyhrajte nové příběhy ze světa Dračích jezdců</h1>
      <address><time datetime="2019-11-25T12:52:00+00:00">25 Nov 2019, 12:52</time> by <a rel="author">red</a></address>
      <p>
        <b>Kouzla, magie a mytická stvoření vždy neodmyslitelně patřily k populární čtyřdílné knižní sérii Odkaz Dračích jezdců. Její autor Christopher Paolini nyní navazuje na její děj v nové trojici příběhů z fiktivní Alagaësie. V nich se vrací hrdina Eragon i jeho věrný drak Safira. O román Poutník, čarodějnice a červ si můžete tento týden zahrát v pravidelné knižní soutěži serveru iROZHLAS.cz.</b>
      </p>
      <p>Uplynul rok, co Eragon opustil kouzelný svět Alagaësii, aby našel vhodný domov k založení nové generace Dračích jezdců. Teď čelí záplavě pracovních úkolů. Z každodenní rutiny ho vytrhne až nečekaná návštěva nebo vzrušující urgalská pověst, která mnohé změní.</p>
      <p>
        <b>SÉRIE ODKAZ DRAČÍCH JEZDCŮ</b>
      </p>
      <ul>
        <li>Eragon (2002)</li>
        <li>Eldest (2005)</li>
        <li>Brisingr (2008)</li>
        <li>Inheritance (2011)</li>
      </ul>
      <p>Jedním příběhem přispěla do knihy také Paoliniho mladší sestra, podle které dostala své jméno jedna z hlavních postav série, excentrická čarodějnice a věštkyně Angela. </p>
      <p>Americký spisovatel Christopher Paolini začal pracovat na fantasy románu Eragon, první části budoucí tetralogie Odkaz Dračích jezdců, když mu bylo patnáct let. O čtyři roky později se stal nejprodávanějším autorem podle žebříčku The New York Times.</p>
      <p>V roce 2011 se zapsal do Guinessovy knihy rekordů jako <a href="https://www.guinnessworldrecords.com/world-records/youngest-author-of-a-bestselling-book-series">nejmladší autor bestsellerové knižní série</a>. Titul si dodnes drží. Paolini je také autorem všech vnitřních knižních ilustrací a map ke svým knihám. </p>
      <p>V září 2020 se očekává vydání Paoliniho nové knihy <a href="https://www.paolini.net/works/to-sleep-in-a-sea-of-stars/">To Sleep in a Sea of Stars</a> (Spát v moři hvězd), která bude jeho prvním dílem v žánru sci-fi.</p>
      <p>Podle románu Eragon byl v roce 2006 natočen <a href="https://www.youtube.com/watch?v=M_bzbtdfaik">stejnojmenný film</a>. Titulní roli v něm ztvárnil britský herec Edward Speleers. Snímek přijala kritika i fanoušci Odkazu Dračích jezdců spíše negativně, a tak se pokračování nedočkal.</p>
      <related>
        <h4>Číst článek</h4>
        <a href="https://www.irozhlas.cz/redakce/pravidla-knizni-souteze"/>
      </related>
      <p>
        <b>Pokud se chcete zapojit do soutěže o 10 románů Poutník, čarodějnice a červ, napište nám až do tohoto pátku 29. listopadu do 18.00 na e-mailovou adresu <a href="mailto:soutez.irozhlas@rozhlas.cz">soutez.irozhlas@rozhlas.cz</a> odpověď na následující otázku:</b>
      </p>
      <h3>Který český herec propůjčil svůj hlas postavě Eragona v dabované verzi stejnojmenného snímku?</h3>
      <h3>Do odpovědi uveďte:</h3>
      <ul>
        <li>
          <b>Jméno a příjmení</b>
        </li>
        <li>
          <b>Adresu pro případ výhry</b>
        </li>
        <li>
          <b>Telefon, případně e-mail</b>
        </li>
      </ul>
      <p>
        <b>Výherce bude server iROZHLAS.cz losovat ze správných odpovědí, každý se může v daném kole účastnit pouze jednou. Více se dočtete v <a href="https://www.irozhlas.cz/redakce/pravidla-knizni-souteze">pravidlech</a>.</b>
      </p>
      <related>
        <h4>Související články</h4>
        <a href="https://www.irozhlas.cz/veda-technologie/veda/draci-pohadky-dorustani-koncetin-jesteri_1712241635_ako"/>
        <a href="https://www.irozhlas.cz/zivotni-styl/spolecnost/pohadka-drak-dinosaurus_1712231245_ako"/>
        <a href="https://www.irozhlas.cz/zivotni-styl/cestovani/vylet-za-povesti-cina-drak-huanghe-changjiang-heilongjiang-zhujiang-nefritovy_1706160600_mls"/>
      </related>
    </article>
  </body>
</html>