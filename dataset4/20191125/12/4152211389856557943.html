<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594881/%E0%A6%95%E0%A6%AC%E0%A6%B0-%E0%A6%A5%E0%A7%87%E0%A6%95%E0%A7%87-%E0%A7%AF-%E0%A6%95%E0%A6%99%E0%A7%8D%E0%A6%95%E0%A6%BE%E0%A6%B2-%E0%A6%9A%E0%A7%81%E0%A6%B0%E0%A6%BF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T12:59:00+00:00"/>
    <meta property="og:title" content="কবর থেকে ৯ কঙ্কাল চুরি"/>
    <meta property="og:description" content="গাজীপুর শহরের একটি গোরস্থানের ৯টি কবর থেকে কঙ্কাল চুরির অভিযোগ পাওয়া গেছে। এ খবর পেয়ে সোমবার (২৫ নভেম্বর) দুপুরে সদর থানা পুলিশ গোরস্থানটি পরিদর্শন করেছে। রবিবার (২৪ নভেম্বর) রাতে কঙ্কালগুলো চুরি হয় বলে ধারণা করছেন স্থানীয়রা।পূর্ব ধীরাশ্রম এলাকার বাসিন্দা সেলিম ও স্থানীয়রা জানান,..."/>
  </head>
  <body>
    <article>
      <h1>কবর থেকে ৯ কঙ্কাল চুরি</h1>
      <address><time datetime="2019-11-25T12:59:00+00:00">25 Nov 2019, 12:59</time> by <a rel="author">গাজীপুর প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2015/12/26/427c110827ab204a61a339d0c5634e5b-Gazipur.jpg"/>
        <figcaption>গাজীপুর</figcaption>
      </figure>
      <p>গাজীপুর শহরের একটি গোরস্থানের ৯টি কবর থেকে কঙ্কাল চুরির অভিযোগ পাওয়া গেছে। এ খবর পেয়ে সোমবার (২৫ নভেম্বর) দুপুরে সদর থানা পুলিশ গোরস্থানটি পরিদর্শন করেছে। রবিবার (২৪ নভেম্বর) রাতে কঙ্কালগুলো চুরি হয় বলে ধারণা করছেন স্থানীয়রা।<br/><br/>পূর্ব ধীরাশ্রম এলাকার বাসিন্দা সেলিম ও স্থানীয়রা জানান, গাজীপুর সিটি করপোরেশনের পশ্চিম ধীরাশ্রম গজারীচালা কবরস্থানে সেলিমের বাবা শুকুর আলীর কবর খুঁড়ে কঙ্কাল চুরি করে নিয়ে যায় দুর্বৃত্তরা। সোমবার সকালে সেলিম ঘটনাস্থলে গিয়ে বিষয়টি নিশ্চিত হন। একইভাবে ওই গোরস্থানের আরও ৮টি কবর খোঁড়ার আলামত পাওয়া গেছে। <br/>গোরস্থান পরিচালনা কমিটির সাধারণ সম্পাদক এবি সিদ্দিক জানান, কঙ্কাল চুরির বিষয়ে থানায় অভিযোগ করা হয়েছে। <br/>গাজীপুর মেট্রোপলিটন (জিএমপি) সদর থানার ভারপ্রাপ্ত কর্মকর্তা (ওসি) আলমগীর ভূইয়া জানান, দুপুরে তিনি সহকর্মীদের নিয়ে গোরস্থানটি পরিদর্শনে যান। এ সময় ৯টির কবরের মাটি খোঁড়ার আলামত পাওয়া গেছে। এ ব্যাপারে আইনগত ব্যবস্থা নেওয়া হবে।</p>
      <p> </p>
      <footer>/আইএ/</footer>
    </article>
  </body>
</html>