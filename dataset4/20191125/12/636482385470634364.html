<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/va-mai-aduceti-aminte-de-preotul-care-si-a-dat-foc-la-sfintirea-catedralei-din-bucuresti-a-renuntat-la-haina-preoteasca-si-20099078"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T12:11:30+00:00"/>
    <meta property="og:title" content="Vă mai aduceți aminte de preotul care și-a dat foc la sfințirea Catedralei din București? A renunțat la haina preoțească și…"/>
    <meta property="og:description" content="În timpul slujbei de sfinţire a Catedralei Mântuirii Neamului, un preot din județul Constanța și-a dat foc. Care a fost motivul unui astfel de gest"/>
  </head>
  <body>
    <article>
      <h1>Vă mai aduceți aminte de preotul care și-a dat foc la sfințirea Catedralei din București? A renunțat la haina preoțească și…</h1>
      <address><time datetime="2019-11-25T12:11:30+00:00">25 Nov 2019, 12:11</time> by <a rel="author">Alexandru C.</a></address>
      <p>
        <b>În timpul slujbei de sfinţire a Catedralei Mântuirii Neamului, un preot din județul Constanța și-a dat foc. Care a fost motivul unui astfel de gest extrem? Preotul era nemulțumit fiindcă i se luase dreptul de a sluji după ce fusese implicat într-un accident de mașină.</b>
      </p>
      <p>La momentul respectiv, reprezentanţii Inspectoratului pentru Situaţii de Urgenţă (ISU) Bucureşti-Ilfov au precizat că bărbatul şi-a scos geaca şi şi-a dat foc, însă flăcările au fost stinse imediat. El a fost condus la o secţie de poliţie, unde a ajuns şi un echipaj SMURD pentru a-i acorda îngrijiri medicale. Preotul a refuzat transportul la spital.</p>
      <p>George Ciulei a dezbrăcat haina preoțească, iar acum este… om de afaceri. Și-a deschis o firmă care se ocupă cu organizarea de spectacole în zona Dobrogei și chiar în București. Colaborează cu artiști celebri ai României, iar gestul extrem la care a recurs în timpul slujbei de sfințire a Catedralei Mântuirii Neamului a rămas doar o amintire tristă din viața sa.</p>
      <h3>”A apela la astfel de metode de a atrage atenţia asupra sa îl autodescalifică”</h3>
      <p>Purtătorul de cuvânt al Patriarhiei Române a declarat, după ce preotul Ciulei și-a dat foc, că un astfel de gest îl descalifică.</p>
      <p><b><i>„Varianta dialogului este cea mai bună, dar un preot care ajunge în situaţia de a fi oprit de la slujire este cineva care a comis ceva ce-l împiedică să mai slujească. Nu toţi oamenii, chiar dacă sunt preoţi, reuşesc să înţeleagă şi să accepte că sunt vinovaţi de ceva. Dacă această persoană nu acceptă o sancţiune care i s-a dat, dacă se consideră nevinovată, poate să facă un demers către forul superior Sinodului Mitropolitan de la Constanţa, are dreptul să facă acest lucru. A apela la astfel de metode de a atrage atenţia asupra sa îl autodescalifică. Nu este firesc să comitem asemenea gesturi în faţa unor oameni care au venit aici cu cele mai bune intenţii, cu credinţă şi cu respect pentru eroii României. Rămâne un gest regretabil care nu poate fi împiedicat de nimeni”</i></b>, a declarat Vasile Bănescu, purtătorul de cuvânt al Patriarhiei Române, la Antena 3, în ziua în care George Ciulei și dat foc.</p>
    </article>
  </body>
</html>