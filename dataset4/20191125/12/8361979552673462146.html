<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/goli-vorotariv-video-antonio-rodriges-zabiv-udarom-z-ruk-meksika-chivas-verakrus-50055519.html"/>
    <meta property="og:site_name" content="НВ"/>
    <meta property="article:published_time" content="2019-11-25T12:45:00+00:00"/>
    <meta property="og:title" content="У Мексиці воротар забив гол виносом із рук через усе поле — відео"/>
    <meta property="og:description" content="Воротар Чіваса Антоніо Родрігес забив м’яч у ворота Веракруса виносом із рук через усе поле в матчі чемпіонату Мексики."/>
  </head>
  <body>
    <article>
      <h1>У Мексиці воротар забив гол виносом із рук через усе поле — відео</h1>
      <h2>Воротар Чіваса Антоніо Родрігес забив м’яч у ворота Веракруса виносом із рук через усе поле в матчі чемпіонату Мексики.</h2>
      <address>
        <time datetime="2019-11-25T12:45:00+00:00">25 Nov 2019, 12:45</time>
      </address>
      <p>В рамках 19-го туру місцевої першості гості вигравали 1:0, але господарям вдалося не тільки відігратися на 67-й хвилині, але й вийти вперед на 88-й.</p>
      <p>У доданий до основного час гравці Веракруса спробували вирвати нічию. Коли їм вдалося заробити кутовий, на його розіграш підключився і голкіпер Себастьян Хурадо.</p>
      <p>Читайте також:<br/><a href="https://nv.ua/ukr/sport/football/v-yaponiji-vorotar-propustiv-dva-goli-z-chuzhoji-polovini-polya-video-50050255.html">&amp;nbspВ Японії голкіпер за півтори хвилини пропустив два голи з чужої половини поля — відео</a></p>
      <p>Але ці спроби завершилися ще одним пропущеним голом для гостей. Антоніо Родрігес зловив м’яч, після чого виносом із рук пробив через усе поле точно в порожні ворота суперника.</p>
      <p>Нещодавно в Туреччині голкіпер Коньяспора <a href="https://nv.ua/ukr/sport/football/viluchennya-vorotarya-na-20-y-sekundi-turechchina-serkan-kirintili-match-konyaspor-yeni-malatyaspor-50049514.html">Серкан Киринтили отримав червону картку на 20-й секунді матчу</a> місцевої Суперліги проти Йені Малатьяспора за те, що взяв м’яч у руки за межами штрафного майданчика.</p>
      <p>Раніше воротар Улл/Кіси <a href="https://nv.ua/ukr/sport/football/goli-vorotariv-video-stefan-hagerup-zabiv-zi-shtrafnogo-norvegiya-50049217.html">Стефан Хагеруп врятував свою команду від поразки</a> в гостьовому матчі чемпіонату Норвегії проти Шейда, забивши гол зі штрафного в дев’ятку.</p>
    </article>
  </body>
</html>