<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189038/"/>
    <meta property="og:site_name" content="Janam TV"/>
    <meta property="article:published_time" content="2019-11-25T12:03:55+00:00"/>
    <meta property="og:title" content="ഉപേക്ഷിക്കപ്പെട്ട നായയെ ദത്തെടുക്കാന്‍ ആഗ്രഹമുള്ളവരെ തേടി രത്തന്‍ ടാറ്റ"/>
    <meta property="og:description" content="മുംബൈ: ഉപേക്ഷിക്കപ്പെട്ട നായയെ ദത്തെടുക്കാന്‍ ആഗ്രഹമുള്ളവരെ തേടി വ്യവസാസി രത്തന്‍ ടാറ്റയുടെ ഇന്‍സ്റ്റഗ്രാം പോസ്റ്റ്. ഒമ്പതു മാസം പ്രായമുള്ള ലാബ്രഡോറിന്റെ"/>
  </head>
  <body>
    <article>
      <h1>ഉപേക്ഷിക്കപ്പെട്ട നായയെ ദത്തെടുക്കാന്‍ ആഗ്രഹമുള്ളവരെ തേടി രത്തന്‍ ടാറ്റ</h1>
      <address><time datetime="2019-11-25T12:03:55+00:00">25 Nov 2019, 12:03</time> by <a rel="author">Janam TV Web Desk</a></address>
      <p>മുംബൈ: ഉപേക്ഷിക്കപ്പെട്ട നായയെ ദത്തെടുക്കാന്‍ ആഗ്രഹമുള്ളവരെ തേടി വ്യവസാസി രത്തന്‍ ടാറ്റയുടെ ഇന്‍സ്റ്റഗ്രാം പോസ്റ്റ്. ഒമ്പതു മാസം പ്രായമുള്ള ലാബ്രഡോറിന്റെ രണ്ട് ചിത്രങ്ങളും അദ്ദേഹം ഇന്‍സ്റ്റഗ്രാമിലൂടെ പങ്കുവെച്ചിട്ടുണ്ട്.</p>
      <p>കുടുംബങ്ങള്‍ ഉപേക്ഷിക്കുന്ന വളര്‍ത്തുമൃഗങ്ങളെ ഓര്‍ത്ത് എന്റെ ഹൃദയം തകരുന്നു. ഉപേക്ഷിക്കപ്പെട്ടിട്ടും, ഒന്‍പത് മാസം പ്രായമുള്ള മൈറ എന്ന നായയുടെ കണ്ണുകളില്‍ നിഷ്‌കളങ്കതയാണ്. അവളെ വളര്‍ത്താന്‍ ഒരു കുടുംബത്തെ കണ്ടെത്താന്‍ നിങ്ങളുടെ സഹായം അഭ്യര്‍ത്ഥിക്കുന്നു എന്നും അദ്ദേഹം ഇന്‍സ്റ്റഗ്രാമില്‍ കുറിച്ചു.</p>
      <p>മൈറയെ സ്വീകരിക്കാന്‍ താല്‍പര്യമുള്ള ആളുകള്‍ക്കായി ഒരു ഫോം പൂരിപ്പിക്കാനുള്ള ലിങ്കും പോസ്റ്റിനൊപ്പം ചേര്‍ത്തിട്ടുണ്ട്. മൈറയെ കുടുംബത്തോടൊപ്പം സംരക്ഷിക്കണമെന്നും ദത്തെടുത്തതിനുശേഷം പുനരധിവാസ കേന്ദ്രത്തിലോ ഫാം ഹൗസിലോ വിടരുതെന്നും അദ്ദേഹം ആവശ്യപ്പെട്ടിട്ടുണ്ട്. അതേസമയം, ടാറ്റയുടെ ശ്രദ്ധ നേടാനായി മൈറയെ സ്വീകരിക്കാന്‍ ശ്രമിക്കരുതെന്നും അദ്ദേഹം കൂട്ടിചേര്‍ത്തു.</p>
      <figure>
        <embed-post data-src="https://www.instagram.com/p/B5PI3zhHS3c" data-service="Instagram"/>
      </figure>
    </article>
  </body>
</html>