<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426449/flashback-o-panathhnaikos-pataei-to-xortari-toy-oikonomideioy-gymnasthrioy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T12:46:37+00:00"/>
    <meta property="og:title" content="Flashback: Ο Παναθηναϊκός πατάει το χορτάρι του «Οικονομίδειου» γυμναστηρίου"/>
    <meta property="og:description" content="Μια αναμφίβολα πολύ ιστορική φωτογραφία. Ο Παναθηναϊκός πατάει το χορτάρι του «Οικονομίδειου» γυμναστηρίου. Είναι από την περίοδο 1996 – 1997 όπου ...- Flashback: Ο Παναθηναϊκός πατάει το χορτάρι του «Οικονομίδειου» γυμναστηρίου - Η ΡΟΔΙΑΚΗ"/>
  </head>
  <body>
    <article>
      <h1>Flashback: Ο Παναθηναϊκός πατάει το χορτάρι του «Οικονομίδειου» γυμναστηρίου</h1>
      <address>
        <time datetime="2019-11-25T12:46:37+00:00">25 Nov 2019, 12:46</time>
      </address>
      <p>Μια αναμφίβολα πολύ ιστορική φωτογραφία. Ο Παναθηναϊκός πατάει το χορτάρι του «Οικονομίδειου» γυμναστηρίου.</p>
      <p>Είναι από την περίοδο 1996 – 1997 όπου οι «πράσινοι» είχαν αντιμετωπίσει τον Ιάλυσο στο πλαίσιο της προημιτελικής φάσης του κυπέλλου Ελλάδας. Το πρώτο παιχνίδι είχε γίνει στο Ολυμπιακό Στάδιο της Αθήνας όπου ο Παναθηναϊκός είχε επικρατήσει με 2 – 0.</p>
      <p>Η ρεβάνς είχε τελειώσει ισόπαλη με σκορ 1 – 1 και την είχε παρακολουθήσει πάρα πολύ κόσμος ο οποίος είχε γεμίσει ασφυκτικά απ’ άκρη σε άκρη το «Οικονομίδειο».</p>
      <p>Ο Ιάλυσος μάλιστα είχε ανοίξει το σκορ με μια πολύ ωραία λόμπα του τωρινού προπονητή του Φοίβου Μιχάλη Πολιά στα μέσα του πρώτου ημιχρόνου σκορπώντας ντελίριο ενθουσιασμού στους φίλους του Ιάλυσου.</p>
      <p>Όμως ο Κριστόφ Βαζέχα με ένα γκολ στις αρχές της επανάληψης διαμόρφωσε το τελικό 1 – 1. Οι «ερυθροκίτρινοι» είχαν δώσει πανηγυρικό τόνο στην αναμέτρηση με τη συμμετοχής μάλιστα της Φιλαρμονικής του Δήμου πριν την έναρξη της αναμέτρησης.</p>
      <p>Σημειώνεται ότι στα ημιτελικά, ο Παναθηναϊκός απέκλεισε την Παναχαϊκή (3- 0, 0 – 4) και στον τελικό έπαιξε με την ΑΕΚ από την οποία έχασε με 5 – 3 στα πέναλτι.</p>
    </article>
  </body>
</html>