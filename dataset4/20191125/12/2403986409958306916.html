<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nabu_zavershila_rozsliduvannya_proti_eksdeputata_bilotserkivtsya_shho_pro_nogo_vidomo_n1238994"/>
    <meta property="og:site_name" content="24 Канал"/>
    <meta property="article:published_time" content="2019-11-25T12:58:00+00:00"/>
    <meta property="og:title" content="НАБУ завершила розслідування проти ексдепутата Білоцерківця: що про нього відомо"/>
    <meta property="og:description" content="Детективи НАБУ і прокурори САП повідомили колишньому нардепу Дмитру Білоцерківцю про завершення досудового розслідування за підозрою у недостовірному декларуванні."/>
  </head>
  <body>
    <article>
      <h1>НАБУ завершила розслідування проти ексдепутата Білоцерківця: що про нього відомо</h1>
      <address><time datetime="2019-11-25T12:58:00+00:00">25 Nov 2019, 12:58</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Детективи НАБУ і прокурори САП повідомили колишньому нардепу Дмитру Білоцерківцю про завершення досудового розслідування за підозрою у недостовірному декларуванні.</b>
      </p>
      <p>Слідство підозрює, що екснардеп не вказав у деклараціях за 2016 і 2017 роки, що мешкав у квартирі в Києві вартістю 3,8 мільйона гривень, яка належить близькому родичу. Про це йдеться у повідомленні <a href="https://nabu.gov.ua/novyny/rozsliduvannya-nedeklaruvannya-statkiv-eksnarodnym-deputatom-ukrayiny-zaversheno">пресслужби НАБУ</a>.</p>
      <blockquote>До теми: <a href="https://24tv.ua/yake_bagatstvo_prihovav_vin_nabu_nardep_bpp_dmitro_bilotserkivets_n961908">Яке багатство приховав від НАБУ нардеп БПП Дмитро Білоцерківець</a></blockquote>
      <p>НАБУ не згадує імені фігуранта справи. Водночас, екснардеп Сергій Лещенко у своєму телеграм-каналі уточнив, що мова саме про Білоцерківця.</p>
      <figure>
        <embed-post data-src="https://t.me/LeshchenkoS/564" data-service="Telegram"/>
      </figure>
      <p><b>Що відомо про депутата Білоцерківця?</b>Народний депутат 8 скликання від БПП. Член Комітету Верховної Ради України з питань бюджету.<br/><br/>З 2014 по 2016 роки обіймав посаду директора Департаменту міського благоустрою та збереження природного середовища КМДА, з 2016 року радник Київського міського голови Віталія Кличка з питань благоустрою. З березня 2015 року був керівником виконкому партії "УДАР". Був керівником Севастопольської міської організації партії "За Україну!" та співзасновником ГО "Батьківщина молода".<br/><br/>Білоцерківець також фігурував в антикорупційних розслідуваннях за фактом податкових і тендерних зловживань.</p>
    </article>
  </body>
</html>