<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/la-militancia-derc-avala-amb-un-95-bloquejar-la-investidura-si-no-hi-ha-negociacio-amb-catalunya"/>
    <meta property="og:site_name" content="Diari La Veu"/>
    <meta property="article:published_time" content="2019-11-25T12:43:00+00:00"/>
    <meta property="og:title" content="Les bases d'ERC avalen amb un 95% dels vots bloquejar la investidura si no hi ha negociació amb Catalunya"/>
    <meta property="og:description" content="Uns 8.500 militants de la formació tenien dret a vot en la consulta, en la qual ha participat el 70%"/>
  </head>
  <body>
    <article>
      <h1>Les bases d'ERC avalen amb un 95% dels vots bloquejar la investidura si no hi ha negociació amb Catalunya</h1>
      <h2>Uns 8.500 militants de la formació tenien dret a vot en la consulta, en la qual ha participat el 70%</h2>
      <address><time datetime="2019-11-25T12:43:00+00:00">25 Nov 2019, 12:43</time> by <a rel="author">DLV</a></address>
      <p>VALÈNCIA. La militància d'ERC ha avalat aquest dilluns amb una majoria àmplia no donar suport a la investidura de Pedro Sánchez com a president del govern espanyol si abans de la votació no arriben a un acord amb el PSOE per a <a href="https://www.diarilaveu.com/erc-demana-compromis-explicit-dels-socialistes-sobre-taula-de-negociacio">abordar el conflicte entre Catalunya en una taula de negociació.</a><br/><br/>Un 94,6% dels militants han donat suport al sí a la pregunta: 'Està d'acord a rebutjar la investidura de Pedro Sánchez si prèviament no hi ha un acord per a abordar el conflicte polític amb l'Estat a través d'una taula de negociació?' Uns 8.500 militants d'ERC tenien dret a vot en aquesta consulta electrònica no vinculant, que ha tingut una participació del 70%. El 'no' s'ha quedat en només un 5,4%.<br/><br/>Aquest dilluns també s'ha conegut el resultat de <a href="https://www.diarilaveu.com/resultat-consulta-bases-esquerra-unida-acord-unides-podem-i-psoe">la consulta d'Esquerra Unida a les seues bases</a>, que avalen l'acord de coalició entre Unides Podem i el PSOE amb un 88,07% dels vots, i <a href="https://www.diarilaveu.com/bases-dels-comuns-acord-govern-progressista-95-dels-vots">de la consulta dels comuns</a>, que donen suport a l'acord amb un 94,65% dels vots. A més, dissabte va ser el 92% de la militància del PSOE qui va <a href="https://www.diarilaveu.com/el-92-de-la-militancia-del-psoe-ratifica-lacord-de-govern-de-coalicio-amb-unides-podem">ratificar l'acord de govern de coalició amb Unides Podem.</a></p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/matematiques-valencia-i-castella-seran-les-especialitats-amb-mes-places-en-les-oposicions-del-17-de-juny-de-2020"/>
        <a href="https://www.diarilaveu.com/menys-20-centims-quilo-comer-privat-compra-caqui-sota-preu-cost"/>
        <a href="https://www.diarilaveu.com/nova-marea-violeta-valencia-25n-2019"/>
        <a href="https://www.diarilaveu.com/esquerra-republicana-denuncia-retencions-policia-protesta-rei"/>
        <a href="https://www.diarilaveu.com/puig-defensa-visio-federal-psoe-federar-unir-diversitat-aixo-espanya"/>
      </related>
    </article>
  </body>
</html>