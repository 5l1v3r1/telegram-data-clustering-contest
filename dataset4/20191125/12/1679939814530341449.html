<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/australianca-acuzata-de-crima-dupa-ce-fetitele-sale-au-fost-descoperite-moarte-in-masina-sa-lasata-in-caldura_3060019.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T12:50:04+00:00"/>
    <meta property="og:title" content="Australiancă acuzată de crimă, după ce fetiţele sale au fost descoperite moarte în maşina sa, lăsată în căldură"/>
    <meta property="og:description" content="O mamă din Australia a fost acuzată de crimă după ce fetiţele sale au fost găsite moarte în maşina sa lăsată în soare, informează luni BBC, citată de Agerpres.Cele două fetiţe, în vârstă de un an, respectiv, doi ani, au fost descoperite sâmbătă fără sufla"/>
  </head>
  <body>
    <article>
      <h1>Australiancă acuzată de crimă, după ce fetiţele sale au fost descoperite moarte în maşina sa, lăsată în căldură</h1>
      <address><time datetime="2019-11-25T12:50:04+00:00">25 Nov 2019, 12:50</time> by <a rel="author">PUBLIKA.MD</a></address>
      <p><b>O mamă din Australia a fost acuzată de crimă după ce fetiţele sale au fost găsite moarte în maşina sa lăsată în soare, informează luni BBC, citată de Agerpres.</b><br/><br/>Cele două fetiţe, în vârstă de un an, respectiv, doi ani, au fost descoperite sâmbătă fără suflare de către poliţia din statul australian Queensland, fără a fi clar pe moment cât timp au fost lăsate în interiorul maşinii.<br/><br/>Corpurile micuţelor prezentau dovezi că fuseseră expuse la căldură extremă, a indicat un ofiţer de poliţie.<br/><br/>Temperatura la momentul în care fetiţele au fost descoperite în vehicul, într-un oraş din apropiere de Brisbane, era de 31 grade Celsius.<br/><br/>Mama lor, Kerri-Ann Conley, 27 de ani, este prima persoană acuzată de crimă după ce autorităţile din Queensland au extins definiţia crimei pentru a include cazurile de "indiferenţă nesăbuită faţă de viaţa umană".<br/><br/>De asemenea, femeia a fost pusă sub acuzare pentru posesie de droguri, relatează ABC.<br/><br/>Potrivit autorităţilor din Queensland, felul în care erau crescute fetiţele era cunoscut de către Departamentul pentru Protecţia Copilului.</p>
    </article>
  </body>
</html>