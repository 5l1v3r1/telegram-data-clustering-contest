<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/kiraly-linda-sztarban-sztar/"/>
    <meta property="og:site_name" content="FEMINA"/>
    <meta property="article:published_time" content="2019-11-25T12:05:00+00:00"/>
    <meta property="og:title" content="Király Linda a felére fogyott - Dögös ruhát húzott a Sztárban Sztár döntőjében"/>
    <meta property="og:description" content="Király Linda a Sztárban Sztár leszek! döntőjében hangjával és ruhájával is lenyűgözte a nézőket."/>
  </head>
  <body>
    <article>
      <h1>Király Linda a felére fogyott - Dögös ruhát húzott a Sztárban Sztár döntőjében</h1>
      <h2>Király Linda a Sztárban Sztár leszek! döntőjében hangjával és ruhájával is lenyűgözte a nézőket.</h2>
      <address><time datetime="2019-11-25T12:05:00+00:00">25 Nov 2019, 12:05</time> by <a rel="author">Orbán Violetta</a></address>
      <p><b>Király Linda</b> márciusban úgy döntött, aláveti magát a sleeve-műtétnek, amelynek során kiveszik a gyomor négyötödét. Az operáció következtében nem csak több mint 30 kilótól szabadult meg, hanem a fájdalmaktól és az ödémától is. </p>
      <p>Hetente többször edz (személyi edzővel és egyedül is), az étrendjét pedig dietetikus segítségével állítja össze, így ha lelassul a fogyás, szakember segítségével tud az étkezésein változtatni. Tévhit, hogy a műtét után bármit meg lehet enni, a 36 éves sztárnak ráadásul hormonális problémái és inzulinrezisztenciája miatt nagyon oda kell figyelnie az egészséges táplálkozásra. </p>
      <p>Az énekesnő egyre jobban érzi magát a bőrében, ami az öltözködésén is meglátszik. A ruhatárát nem csak a méretbeli változás miatt cserélte le: bár a fekete még mindig a kedvenc színe, ma már egyre gyakrabban látni más színű ruhákban és olyan darabokban is, amik kihangsúlyozzák alakját. </p>
      <p>Király Linda a Sztárban Sztár leszek! döntőjében nem csak a hangjával nyűgözött le mindenkit, hanem a megjelenésével is. A fekete, testhez álló ruhában látványos volt, mennyire megváltozott az alakja, szinte a felére fogyott. </p>
      <figure>
        <img src="https://kep.cdn.indexvas.hu/1/0/3049/30499/304995/30499553_44bbf3ab1890088fb521cdb7ce50c32e_wm.jpg"/>
        <figcaption>Király Linda a Sztárban Sztár leszek! vasárnap esti döntőjében: a testhez álló ruhában szembetűnő volt, mennyire sokat fogyott.<cite>TV2</cite></figcaption>
      </figure>
      <figure>
        <img src="https://kep.index.hu/1/0/3049/30499/304995/30499563_f6490252311e10e130aa5499ab33916d_wm.jpg"/>
        <figcaption>Az énekesnő Feng Ya Ou partnereként állt színpadra, aki Presser Gábor bőrébe bújt.<cite>Facebook/Király Linda</cite></figcaption>
      </figure>
      <figure>
        <img src="https://kep.index.hu/1/0/3049/30499/304995/30499565_238e9f763b95ba10e03d524235cfe489_wm.jpg"/>
        <figcaption>A 36 éves sztár a Dívák karácsonya plakátján tűzpirosban pózol.<cite>Facebook/Király Linda, Dívák karácsonya</cite></figcaption>
      </figure>
      <figure>
        <img src="https://kep.cdn.indexvas.hu/1/0/3049/30499/304995/30499569_e869a87c69519ced079f101c977093a9_wm.jpg"/>
        <figcaption>A Dívák karácsonya című koncerten Király Linda Radics Gigi, Dér Heni, és Tolvai Reni együtt lép fel december 20-án.<cite>Facebook/Mokka</cite></figcaption>
      </figure>
      <figure>
        <img src="https://kep.index.hu/1/0/3049/30499/304995/30499587_4ed3e086980d441e895b68f719a67087_wm.jpg"/>
        <figcaption>Király Linda és Feng Ya Ou a Mokkában. Az énekesnőnek a királykék szín is remekül áll.<cite>Facebook/Mokka</cite></figcaption>
      </figure>
      <figure>
        <img src="https://kep.index.hu/1/0/3049/30499/304996/30499689_b927f61e344aada25601c8955ab4c803_wm.jpg"/>
        <figcaption>Király Linda a Dívák karácsonya sajtótájékoztatóján és a Jakupcsek Plusz vendégeként is egy-egy testhez álló ruhába bújt.<cite>Facebook/Király Linda</cite></figcaption>
      </figure>
    </article>
  </body>
</html>