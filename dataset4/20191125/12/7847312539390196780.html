<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474552-nasz-wywiad-baryla-to-zastraszanie-mnie-i-mojej-rodziny"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T12:00:15+00:00"/>
    <meta property="og:title" content="NASZ WYWIAD. OMZRiK &quot;grilluje&quot; 15-latka, który z Krzyżem w ręku chciał zatrzymać marsz LGBT. Baryła: &quot;To zastraszanie mnie i mojej rodziny&quot;"/>
    <meta property="og:description" content="&quot;Oburza mnie, że neo-marksistowski ośrodek, jakim jest OMZRiK, stawia Krzyż Święty na równi z obelgą, co jest niedopuszczalną obrazą Majestatu Bożego&quot;."/>
  </head>
  <body>
    <article>
      <h1>NASZ WYWIAD. OMZRiK "grilluje" 15-latka, który z Krzyżem w ręku chciał zatrzymać marsz LGBT. Baryła: "To zastraszanie mnie i mojej rodziny"</h1>
      <address><time datetime="2019-11-25T12:00:15+00:00">25 Nov 2019, 12:00</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>Ośrodek Monitorowania Zachowań Rasistowskich i Ksenofobicznych wnosi o przyznanie mi i sześciu osobom, które obrażały wulgarnymi słowami manifestantów, stałego kuratora sądowego. Jest to tłumaczone „potrzebą zajęcia się” moją osobą. Oburza mnie, że neo-marksistowski ośrodek, jakim jest OMZRiK, stawia Krzyż Święty na równi z obelgą, co jest niedopuszczalną obrazą Majestatu Bożego</blockquote>
      <p>— mówi portalowi wPolityce.pl Jakub Baryła, 15-latek, który z Krzyżem w ręku chciał zatrzymać w Płocku marsz zwolenników LGBT.</p>
      <p>CZYTAJ WIĘCEJ:</p>
      <ul>
        <li>
          <a href="https://wpolityce.pl/polityka/458800-jakub-baryla-z-krzyzem-w-reku-probowal-zatrzymac-marsz-lgbt">Jakub Baryła z krzyżem w ręku próbował zatrzymać marsz LGBT w Płocku. Poruszył internautów z całego świata. „Boże błogosław Polskę”</a>
        </li>
        <li>
          <a href="https://wpolityce.pl/polityka/458814-baryla-na-marszu-w-plocku-przypomnialem-gest-ks-skorupki">Jakub Baryła: Blokując z krzyżem w ręku Marsz Równości w Płocku chciałem przypomnieć gest ks. Skorupki z bitwy z bolszewikami</a>
        </li>
        <li>
          <a href="https://wpolityce.pl/polityka/458845-burza-na-twitterze-po-wywiadzie-baryly-dla-wpolitycepl">Burza na Twitterze po wywiadzie Jakuba Baryły dla wPolityce.pl. Sadurski obraża chłopca, internauci zdecydowanie mu odpowiadają</a>
        </li>
      </ul>
      <p>
        <b>wPolityce.pl: Poinformowałeś na <a href="https://www.youtube.com/watch?v=muOMXQZOUQM">swoim kanale na youtube.com</a>, że wznowiono wobec Ciebie postępowanie sądowe. O co chodzi? Co się dzieje?</b>
      </p>
      <p><b>Jakub Baryła:</b> 22 listopada moi rodzice otrzymali korespondencję sądową z której wynikało, że są wezwani na przesłuchanie „z wniosku Jakuba Baryły”. Jest to oczywistą bzdurą, ponieważ żadnego wniosku nie składałem.</p>
      <p>
        <b>Wcześniej wydawało się, że sprawa jest już zakończona.</b>
      </p>
      <p>Tak, ponieważ najpierw policja odmówiła wszczęcia postępowania, ponieważ uznała, że nie dostrzega znamion czynu zabronionego. Prokuratura rejonowa odmówiła wszczęcia postępowania z tego samego powodu. Jednak wyrok nie jest prawomocny z racji, ponieważ od decyzji odwołał się Ośrodek Monitorowania Zachowań Rasistowskich i Ksenofobicznych (OMZRiK).</p>
      <p>
        <b>Czego domaga się Ośrodek Monitorowania Zachowań Rasistowskich i Ksenofobicznych?</b>
      </p>
      <p>Ośrodek Monitorowania Zachowań Rasistowskich i Ksenofobicznych wnosi o przyznanie mi i sześciu osobom, które obrażały wulgarnymi słowami manifestantów, stałego kuratora sądowego. Jest to tłumaczone „potrzebą zajęcia się” moją osobą. Oburza mnie, że neo-marksistowski ośrodek, jakim jest OMZRiK, stawia Krzyż Święty na równi z obelgą, co jest niedopuszczalną obrazą Majestatu Bożego.</p>
      <p>
        <b>Co Twoi rodzice zamierzają zrobić z tą sprawą?</b>
      </p>
      <p>Muszą stawić się na przesłuchaniu. Nie jestem w stanie w tej chwili stwierdzić, jakie działania będą podejmować.</p>
      <p>
        <b>Czy planują złożyć zawiadomienie do sądu, że OMZRiK nęka waszą rodzinę?</b>
      </p>
      <p>Tak, to nękanie i zastraszanie mnie i mojej rodziny. Zresztą zastraszenie w tych kręgach ideowych jest w stosunku do mojej osoby obecne od początku. Ale nie wiem, co moi rodzice planują zrobić w tej sprawie.</p>
      <p>Not. TP</p>
    </article>
  </body>
</html>