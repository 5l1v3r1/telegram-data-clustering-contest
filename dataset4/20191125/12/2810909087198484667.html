<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359578"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="Помоћ у развоју малих и средњих предузећа"/>
    <meta property="og:description" content="Представници Јапанске агенције за међународну сарадњу посјетили су Градску развојну агенцију Бањалука, гдје су са домаћинима разговарали о пројекту &quot;Успостављање и промоција менторских услуга за мала и средња предузећа на западном Балкану - фаза два&quot;."/>
  </head>
  <body>
    <article>
      <h1>Помоћ у развоју малих и средњих предузећа</h1>
      <address>
        <time datetime="2019-11-25T12:12:00+00:00">25 Nov 2019, 12:12</time>
      </address>
      <p>
        <i>Представници Јапанске агенције за међународну сарадњу посјетили су Градску развојну агенцију Бањалука, гдје су са домаћинима разговарали о пројекту "Успостављање и промоција менторских услуга за мала и средња предузећа на западном Балкану - фаза два".</i>
      </p>
      <figure>
        <img src="https://www.rtrs.tv/vijesti/../_FOTO/nwz/1520/152020.jpg"/>
        <figcaption>Помож у развоју малих и средњих предузећа (фото:banjaluka.rs.ba)</figcaption>
      </figure>
      <p>Из Градске развојне агенције наводе да су овај пројекат, који у Српској спроводи Развојна агенција Републике Српске, високо оцијенили привредници који су до сада користили услуге ментора.</p>
      <p>У Републици Српској тренутно постоје 34 сертификована ментора, од којих су четири из Градске развојне агенције, саопштено је из ове агенције.</p>
      <p>Ментори су током састанка, одржаног у петак, 22. новембра, имали прилику да изнесу своје утиске у вези са пројектом, те да дају сугестије у сврху побољшања и унапређења пројектних активности.</p>
      <p>- Истакнут је значај усвојених знања и вјештина који се примјењују и у редовним активностима и контактима са предузећима којима је потребна подршка у превазилажењу баријера у пословању - наглашавају из Градске развојне агенције.</p>
    </article>
  </body>
</html>