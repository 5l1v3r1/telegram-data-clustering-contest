<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sproba-kupyty-mobilku-cherez-internet-obernulas-dlya-zhytelya-sumshchyny-vtratoyu-11-tysyach"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-25T12:46:00+00:00"/>
    <meta property="og:title" content="Спроба купити мобілку через Інтернет обернулась для жителя Сумщини втратою 11 тисяч"/>
    <meta property="og:description" content="До поліції звернувся 24-річний житель Сумського району місцевий із заявою про шахрайство і розповів, що його ошукали на суму більше 11 тисяч гривень. Зі слів заявника, він давно мріяв про новий мобільний телефон, тож періодично переглядав оголошення на сайтах. І начебто знайшов те, що було йому потрібно - пропозицію була від приватного підприємця за вельми прийнятною ціною. Заявник подзвонив за вказаним номером, і продавець запевнив, що необхідно переказати 11 тисяч на його картку, після чого він невідкладно надішле йому покупку."/>
  </head>
  <body>
    <article>
      <h1>Спроба купити мобілку через Інтернет обернулась для жителя Сумщини втратою 11 тисяч</h1>
      <address>
        <time datetime="2019-11-25T12:46:00+00:00">25 Nov 2019, 12:46</time>
      </address>
      <p>До поліції звернувся 24-річний житель Сумського району місцевий із заявою про шахрайство і розповів, що його ошукали на суму більше 11 тисяч гривень. Зі слів заявника, він давно мріяв про новий мобільний телефон, тож періодично переглядав оголошення на сайтах. І начебто знайшов те, що було йому потрібно - пропозицію була від приватного підприємця за вельми прийнятною ціною. Заявник подзвонив за вказаним номером, і продавець запевнив, що необхідно переказати 11 тисяч на його картку, після чого він невідкладно надішле йому покупку. А для зручності ще й порекомендував скористатись мобільним додатком. Заявник без всіляких сумнівів погодився та надіслав гроші. Проте через деякий час продавець перестав виходити на зв'язок, і лише тут чоловік і зрозумів, що став жертвою шахрая.</p>
      <p>За даним фактом поліцейські відкрили кримінальне провадження за ч. 1 ст. 190 Кримінального кодексу України. Санкція статті передбачає обмеження волі на строк до трьох років.</p>
      <p>Працівники поліції вкотре застерігають громадян бути уважними. І радять не переходити за сумнівними інтернет-посиланнями та в жодному разі не надсилати гроші авансом невідомо кому за ще не отриманий товар. </p>
    </article>
  </body>
</html>