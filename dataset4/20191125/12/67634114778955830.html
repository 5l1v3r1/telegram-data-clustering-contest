<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151937/"/>
    <meta property="og:site_name" content="AgroNews"/>
    <meta property="article:published_time" content="2019-11-25T12:23:00+00:00"/>
    <meta property="og:title" content="В Україні з’явилася навчальна програма нової професії «сировар»"/>
    <meta property="og:description" content="Меморандум про співпрацю між співзасновником організації «Осередок сировара» і представником від Полтавської державної аграрної академії про відкриття навчальної програми нової професії за фахом «сировар» був підписаний в рамках першої конференції ремісничих сироварів в Полтавській державній..."/>
  </head>
  <body>
    <article>
      <h1>В Україні з’явилася навчальна програма нової професії «сировар»</h1>
      <address><time datetime="2019-11-25T12:23:00+00:00">25 Nov 2019, 12:23</time> by <a rel="author">agronews.uaode/author</a></address>
      <p><b>Меморандум про співпрацю між співзасновником організації «Осередок сировара» і представником від Полтавської державної аграрної академії про відкриття навчальної програми нової професії за фахом «сировар» був підписаний в рамках першої конференції ремісничих сироварів в Полтавській державній аграрній академії.</b> <b>Про це повідомила співзасновник організації «Осередок сировара» Тетяна Дядечко, передає AgroPortal.</b></p>
      <p>«Над проектом створення виробничої професії «сировар» у Полтавській державній аграрній академії ми працювали останній рік, і сьогодні це стало реальністю. Свідченням цього став меморандум про наміри, який був підписаний між литовсько-українською асоціацією «Осередок сировара» і академією. Це важлива подія, яка в майбутньому дасть нам кваліфіковані кадри і як результат – якісний український сир. Професія буде унікальною і з принципово новою інформацією в даній сфері. Майбутні сировари будуть вчитися півтора роки», – зазначає Дядечко.</p>
      <p>Теоретична частина навчання буде проходити в академії, де студентам нададуть професійну ґрунтовну інформацію про молоко для подальшого виробництва сиру: вимоги, мікробіологію і біохімію.</p>
      <p>За її словами, на базі академії студенти працюватимуть у лабораторії і проводити дослідження. Практична частина навчання буде проходити на виробничій базі, яку надає «Осередок сировара».</p>
      <p>У викладацьку команду будуть залучені сировари України і Литви, також профільні фахівці. Після закінчення навчання кожен студент здає іспит, який поляггає у виготовленні якісного сиру з кожної групи сирів.</p>
    </article>
  </body>
</html>