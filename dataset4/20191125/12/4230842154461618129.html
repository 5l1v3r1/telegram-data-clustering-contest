<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-soratnyky-dzhuliani-namagalysya-domogtysya-vidstavky-kobolyeva-cnn/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T12:22:42+00:00"/>
    <meta property="og:title" content="Соратники Джуліані намагалися домогтися відставки Коболєва – CNN"/>
    <meta property="og:description" content="Партнери адвоката президента США Дональда Трампа Руді Джуліані вважали голову Нафтогазу Андрія Коболєва і посла США в Україні Марі Йованович особами, які працювали проти глави Сполучених Штатів і намагалися домогтися їх звільнення."/>
  </head>
  <body>
    <article>
      <h1>Соратники Джуліані намагалися домогтися відставки Коболєва – CNN</h1>
      <address>
        <time datetime="2019-11-25T12:22:42+00:00">25 Nov 2019, 12:22</time>
      </address>
      <p>Партнери адвоката президента США Дональда Трампа Руді Джуліані вважали голову Нафтогазу Андрія Коболєва і посла США в Україні Марі Йованович особами, які працювали проти глави Сполучених Штатів і намагалися домогтися їх звільнення.</p>
      <p>Директор Нафтогазу Андрій Фаворов розповів, що провів зустріч з партнерами Руді Джуліані Левом Парнасом та Ігорем Фруманом, під час якої стало очевидно, що вони хотіли б отримати газові угоди в Україні.</p>
      <p>Партнери Джуліані також вважали, що голова Нафтогазу Андрій Коболєв і посол США в Україні Марі Йованович працювали проти президента США Дональда Трампа. Тому вони хотіли домогтися їх заміни.</p>
      <p>За словами Фаворова, його пропонували зробити главою Нафтогазу.</p>
      <p>
        <b>Читайте: </b>
        <a href="https://fakty.com.ua/ua/ukraine/20191125-kliyent-dzhuliani-nadav-kongresu-ssha-zapysy-pov-yazani-z-ukrayinoyu/">Клієнт Джуліані надав Конгресу США записи, пов’язані з Україною</a>
      </p>
      <blockquote>– Я, звичайно, відразу відхилив цю пропозицію. Вперше в моєму досвіді два приватних гравця пропонували або обговорювали питання, які повинні бути частиною зовнішньої політики США, – розповів директор Нафтогазу.</blockquote>
      <p>Він додав, що погодився вдруге зустрітися з Парнасом та Фруманом у травні для того, щоб для Нафтогазу не було жодних негативних наслідків.</p>
      <p>До слова, <a href="https://fakty.com.ua/ua/ukraine/20191124-kobolyev-gotovyj-daty-svidchennya-shhodo-dzhuliani-u-ssha/">Андрій Коболєв готовий дати свідчення</a> у справі щодо адвоката Дональда Трампа Руді Джуліані.</p>
    </article>
  </body>
</html>