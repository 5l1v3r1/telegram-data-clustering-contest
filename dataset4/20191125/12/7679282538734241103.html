<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-hyundai-motors-will-showcase-aura-car-on-19th-december-2867475.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T12:04:27+00:00"/>
    <meta property="og:title" content="19 दिसंबर को उठेगा Hyundai Aura से पर्दा, ये हो सकती है कीमत"/>
    <meta property="og:description" content="हुंडई मोटर्स (Hyundai Motors) अपनी आने वाली 4-सीटर सेडान ऑरा (Aura) को 19 दिसंबर 2019 के दिन शोकेस करेगी। cardekho.com के मुताबिक  कंपनी ने इस कार में दिए जाने वाले इंजन ऑप्शंस की जानकारी भी..."/>
  </head>
  <body>
    <article>
      <h1>19 दिसंबर को उठेगा Hyundai Aura से पर्दा, ये हो सकती है कीमत</h1>
      <address><time datetime="2019-11-25T12:04:27+00:00">25 Nov 2019, 12:04</time> by <a rel="author">लाइव हिन्दुस्तान टीम,नई दिल्ली</a></address>
      <p>हुंडई मोटर्स (Hyundai Motors) अपनी आने वाली 4-सीटर सेडान ऑरा (Aura) को 19 दिसंबर 2019 के दिन शोकेस करेगी। cardekho.com के मुताबिक  कंपनी ने इस कार में दिए जाने वाले इंजन ऑप्शंस की जानकारी भी साझा कर दी है। हुंडई ऑरा को नेक्स्ट जनरेशन एक्सेंट के तौर पर उतारा जाएगा। जिस तरह हुंडई ने ग्रैंड आई10 निओस को लॉन्च करने के बाद ग्रैंड आई10 को बंद नहीं किया वैसे ही कंपनी ऑरा को लॉन्च करने के बाद एक्सेंट के मौजूदा मॉडल को बंद नहीं करेगी। </p>
      <p><b>ये होगी खासियत</b><br/>हुंडई ऑरा में निओस वाला 1.2-लीटर पेट्रोल और डीजल इंजन का ऑप्शन मिलेगा। साथ ही इसमें हुंडई वेन्यू वाला 1.0-लीटर टर्बोचार्ज्ड पेट्रोल इंजन का ऑप्शन भी मिलेगा। उम्मीद की जा रही है कि इस इंजन का पावर और टॉर्क फिगर क्रमश: 100 पीएस और 172 एनएम हो सकता है। हालांकि, वेन्यू की तरह ऑरा में इस इंजन के साथ 7-स्पीड ड्यूल-क्लच ट्रांसमिशन का विकल्प नहीं दिया जाएगा। इसकी जगह, ऑरा के तीनों इंजन के साथ 5-स्पीड एएमटी गियरबॉक्स के साथ मैनुअल गियरबॉक्स का ऑप्शन मिलेगा।  </p>
      <p><b>फीचर्स</b><br/>हुंडई ऑरा में निओस वाले फीचर्स ही दिए जा सकते हैं। ड्यूल टोन इंटीरियर लेआउट के अलावा इसमें 8 इंच का टचस्क्रीन इंफोटेनमेंट सिस्टम, ऑटोमेटिक क्लाइमेट कंट्रोल, वायरलैस फोन चार्जर और रियर एसी वेंट्स जैसे फीचर्स देखने को मिल सकते हैं। </p>
      <p><b>ये हो सकती है कीमत</b><br/>ऑरा को ऑटो एक्सपो 2020 के दौरान लॉन्च किया जा सकता है। कंपनी इसकी प्राइस 6 लाख रुपये से लेकर 9 लाख रुपये के बीच रख सकती है। लॉन्च के बाद इस गाड़ी का मुकाबला मारुति सुजुकी डिज़ायर, टाटा टिगॉर, फोर्ड एस्पायर और फॉक्सवैगन एमियो से होगा।<br/><a href="https://www.livehindustan.com/business/story-amazon-will-start-redmi-note-8-pro-sale-offer-from-27th-november-2863071.html">27 नवंबर से शुरू होगी Redmi Note 8 Pro की सेल, Amazon पर मिलेगा ये ऑफर</a></p>
    </article>
  </body>
</html>