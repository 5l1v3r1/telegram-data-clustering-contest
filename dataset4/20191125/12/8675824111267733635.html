<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/off-the-field/indian-taxi-driver-not-charge-pakistani-cricketers-in-australia-143561"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T12:01:34+00:00"/>
    <meta property="og:title" content="ऑस्ट्रेलिया: भारतीय टैक्सी ड्राइवर ने पेश की नई मिसाल, पाकिस्तानी क्रिकेटर्स से नहीं लिए पैसे"/>
    <meta property="og:description" content="पाकिस्तानी क्रिकेट टीम इस वक्त ऑस्ट्रेलियाई दौरे पर है. हालांकि पहले टेस्ट में पाकिस्तानी टीम को करारी हार का सामना करना पड़ा."/>
  </head>
  <body>
    <article>
      <h1>ऑस्ट्रेलिया: भारतीय टैक्सी ड्राइवर ने पेश की नई मिसाल, पाकिस्तानी क्रिकेटर्स से नहीं लिए पैसे</h1>
      <h2>पाकिस्तानी क्रिकेट टीम इस वक्त ऑस्ट्रेलियाई दौरे पर है. हालांकि पहले टेस्ट में पाकिस्तानी टीम को करारी हार का सामना करना पड़ा.</h2>
      <address>
        <time datetime="2019-11-25T12:01:34+00:00">25 Nov 2019, 12:01</time>
      </address>
      <p><b>AUS Vs PAK:</b> ऑस्ट्रेलिया दौरे पर पाकिस्तान क्रिकेट टीम के लिए भारत के टैक्सी ड्राइवर ने नई मिसाल पेश की है. आस्ट्रेलिया में एक भारतीय टैक्सी ड्राइवर ने पाकिस्तानी क्रिकेटरों से किराए के रूप में पैसा लेने से मना कर दिया. टैक्सी ड्राइवर का यह व्यवहार पाकिस्तानी क्रिकेटरों को बेहद पसंद आया और उन्होंने इसके बदले टैक्सी ड्राइवर को होटल में अपने साथ ले जाकर खाना खिलाया.</p>
      <p>भारतीय टैक्सी ड्राइवर के जिस टैक्सी में पाकिस्तानी क्रिकेटरों ने यात्रा की, उनमें तेज गेंदबाज शाहीन अफरीदी, लेग स्पिनर यासिर शाह और युवा तेज गेंदबाज नसीम शाह शामिल हैं. एबीसी रेडिया की कमेंटेटर एलिसन मिशेल ने टैक्सी ड्रावइर द्वारा पैसे न लेने की बात आस्ट्रेलिया के पूर्व तेज गेंदबाज मिशेल जॉनसन के साथ कमेंट्री के दौरान साझा की.</p>
      <p>एलिसन को इस पूरे मामले की जानकारी उसी टैक्सी ड्राइवर के माध्यम से मिली, जिस भारतीय टैक्सी ड्राइवर ने कमेंटेटर एलिसन को गाबा स्टेडियम ड्रॉप किया. उस समय गाबा स्टेडियम में पाकिस्तान और आस्ट्रेलिया के बीच पहला टेस्ट मैच जारी था.</p>
      <p>टैक्सी ड्राइवर ने स्टेडियम जाते समय रास्ते में एलिसन को बताया कि उन्होंने ने ही रात के खाने के लिए पाकिस्तानी खिलाड़ियों को होटल से भारतीय रेस्टॉरेंट पहुंचाया था. टैक्सी ड्राइवर ने आगे कहा कि उन्होंने पाकिस्तानी खिलाड़ियों से इसके बदले कोई पैसा नहीं लिया. भारतीय ड्राइवर ने कहा कि पाकिस्तानी क्रिकेटरों ने इसके बदले उन्हें अपने साथ रात का खाना खाने के लिए आमंत्रित किया.</p>
      <p>आस्ट्रेलिया ने रविवार को पाकिस्तान को पारी और पांच रन से हराकर दो मैचों की टेस्ट सीरीज में 1-0 की बढ़त बना ली है.</p>
    </article>
  </body>
</html>