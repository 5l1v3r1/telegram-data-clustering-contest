<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/antonino-chef-academy/2019/11/25/antonino-chef-academy-anticipazioni-puntata-3.html"/>
    <meta property="og:site_name" content="Sky TG24"/>
    <meta property="article:published_time" content="2019-11-25T12:15:00+00:00"/>
    <meta property="og:title" content="Antonino Chef Academy, le anticipazioni della terza puntata"/>
    <meta property="og:description" content="Il terzo appuntamento con Antonino Chef Academy, in onda tutti i martedì alle 21.15 su Sky Uno (canale 108) e su digitale terrestre al canale 455, vede gli studenti in trasferta al Savini, in Galleria Vittorio Emanuele II a Milano. Ospite d'onore, lo chef pasticcere Paolo Griffa. Continua a leggere e scopri di piùSCOPRI LO SPECIALE"/>
  </head>
  <body>
    <article>
      <h1>Antonino Chef Academy, le anticipazioni della terza puntata</h1>
      <h2>Il terzo appuntamento con <a href="https://tg24.sky.it/spettacolo/tv-show/antonino-chef-academy/home.html"><b>Antonino Chef Academy</b></a>, in onda tutti i martedì alle 21.15 su Sky Uno (canale 108) e su digitale terrestre al canale 455, vede gli studenti in trasferta al Savini, in Galleria Vittorio Emanuele II a Milano. Ospite d'onore, lo chef pasticcere <b>Paolo Griffa</b>. Continua a leggere e scopri di più<br/><a href="https://tg24.sky.it/spettacolo/tv-show/antonino-chef-academy/home.html"><b>SCOPRI LO SPECIALE</b></a></h2>
      <address>
        <time datetime="2019-11-25T12:15:00+00:00">25 Nov 2019, 12:15</time>
      </address>
      <p>La gara entra sempre più nel vivo e <b><a href="https://tg24.sky.it/spettacolo/tv-show/antonino-chef-academy/2019/11/20/antonino-chef-academy-eliminato-puntata-2.html">la tensione tra i concorrenti inizia a farsi sentire</a></b>, com è normale che sia. Lo spirito di competizione cresce puntata dopo puntata. All’<b><a href="https://tg24.sky.it/spettacolo/tv-show/antonino-chef-academy/home.html">Accademia di Antonino Cannavacciuolo</a></b>, non si scherza e i giovanissimi cuochi sanno che ogni test è fondamentale per dimostrare allo Chef di essere in grado di sostenere i ritmi di lavoro serratissimi all’interno di un ristorante. Nel terzo appuntamento, in onda martedì 26 novembre, i ragazzi devono anche affrontare la presenza del candidato esterno, che per entrare ufficialmente in Accademia deve però affrontare Giubilato, rimandata dallo chef al termine dello scorso ciclo didattico: la sfida tra i due farà salire la tensione tra tutti gli studenti. </p>
      <p>A seguire, nel test sulle tecniche di cucina nell’Aula Magna del Castello Dal Pozzo di Oleggio Castello, i ragazzi dovranno confrontarsi con le difficoltà della gastronomia francese e replicare un piatto che prevede la realizzazione di una perfetta crepinette, un flan e una salsa tradizionale. Trasferta nel centro di Milano per il test fuori sede: i ragazzi saranno in Galleria Vittorio Emanuele II, al Savini, vero tempio della ristorazione lombarda, per vestire i panni da maître e convincere lo chef di essere in grado di organizzare anche un servizio di sala.</p>
      <p>E per concludere...dulcis in fundo: le insidie della pasticceria saranno al centro del test di approfondimento, per il quale Antonino Cannavacciuolo ospiterà lo chef pasticcere Paolo Griffa. Ai <b><a href="https://tg24.sky.it/spettacolo/tv-show/antonino-chef-academy/2019/11/13/antonino-chef-academy-concorrenti.html">concorrenti</a></b> verrà assegnato un voto per ognuna delle prove: la somma andrà a determinare la classifica finale.</p>
      <p>Gli Official Sponsor di ANTONINO CHEF ACADEMY sono: Lollo Caffè (Dical S.r.l.), Foxy Asso Ultra, La Drogheria 1880.</p>
    </article>
  </body>
</html>