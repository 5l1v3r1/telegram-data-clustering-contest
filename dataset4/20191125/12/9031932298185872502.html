<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/pozar-miejskiego-autobusu-w-szczecinie/"/>
    <meta property="og:site_name" content="Polsat News"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="Pożar miejskiego autobusu w Szczecinie"/>
    <meta property="og:description" content="Autobus miejski zapalił się w poniedziałek w Szczecinie. Nikt nie został poszkodowany, pasażerowie w porę opuścili pojazd. Nieznana jest przyczyna pożaru."/>
  </head>
  <body>
    <article>
      <h1>Pożar miejskiego autobusu w Szczecinie</h1>
      <address>
        <time datetime="2019-11-25T12:29:00+00:00">25 Nov 2019, 12:29</time>
      </address>
      <p>
        <b>Autobus miejski zapalił się w poniedziałek w Szczecinie. Nikt nie został poszkodowany, pasażerowie w porę opuścili pojazd. Nieznana jest przyczyna pożaru.</b>
      </p>
      <p>Autobus miejski linii 108, jadący w stronę centrum zapalił się na ul. Ku Słońcu (w zachodniej części miasta - red.). Jechało nim około 20 osób, nikt nie został poszkodowany - poinformował PAP w poniedziałek mł. kpt. Franciszek Goliński z Komendy Miejskiej PSP w Szczecinie.</p>
      <figure>
        <iframe src="https://www.youtube.com/embed/C6PHLuUPQv8" width="560" height="315" data-service="Youtube" scrolling="no"/>
      </figure>
      <p>Pojazd gasiły dwa zastępy straży pożarnej. Na razie nie wiadomo, co było przyczyną wybuchu ognia.</p>
      <p>Ulica Ku Słońcu, biegnąca w ciągu dk 10, jest zablokowana w pobliżu skrzyżowania z ul. Hrubieszowską.</p>
      <p>
        <a href="https://www.polsatnews.pl/wideo/piloci-mig-ow-29-utracili-uprawnienia-do-latania-samoloty-moga-juz-nigdy-nie-poleciec_6760272/">WIDEO - Piloci MiG-ów 29 utracili uprawnienia do latania. Samoloty mogą już nigdy nie polecieć</a>
      </p>
      <figure>
        <img src="https://r.dcs.redcdn.pl/http/o2/redefine/cp/9t/9t7xu9csd75ju31c2jw79amocdfz1po2.jpg"/>
      </figure>
    </article>
  </body>
</html>