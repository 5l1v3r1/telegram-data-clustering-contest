<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77696-Po-Tekashim-dalsi-americky-raper-ktoreho-kariera-rastie-vdaka-Slovakom-Staraju-sa-o-vizualnu-stranku-nielen-Ja-Ruleho-profilov"/>
    <meta property="og:site_name" content="REFRESHER"/>
    <meta property="article:published_time" content="2019-11-25T12:42:00+00:00"/>
    <meta property="og:title" content="Po Tekashim ďalší americký raper, ktorého kariéra rastie vďaka Slovákom. Starajú sa o vizuálnu stránku nielen Ja Ruleho profilov"/>
    <meta property="og:description" content="Spoločnosť The Social Hills Marka Šebestu a Juraja Antoňáka sa dohodla na spoluprácu s americkým raperom."/>
  </head>
  <body>
    <article>
      <h1>Po Tekashim ďalší americký raper, ktorého kariéra rastie vďaka Slovákom. Starajú sa o vizuálnu stránku nielen Ja Ruleho profilov</h1>
      <address><time datetime="2019-11-25T12:42:00+00:00">25 Nov 2019, 12:42</time> by <a rel="author">Viktor Kniš</a></address>
      <p>
        <b>Spoločnosť The Social Hills Marka Šebestu a Juraja Antoňáka sa dohodla na spoluprácu s americkým raperom.</b>
      </p>
      <p><b>Marko Šebesta</b> patrí k organizátorom Hip Hop Žije a za posledných sedem rokov sa mu podarilo spoločne so zvyškom tímu pritiahnuť na naše územie veľa atraktívnych zahraničných mien. Okrem toho spoločne s grafikom <b>Jurajom Antoňákom</b> založil agentúru The Social Hills, v rámci ktorej sa venujú aj tvorbe vizuálov, ktoré používajú komerčné profily na sociálnych sieťach.</p>
      <p>Okrem samotného festivalu ich služby využíva aj <b>Ja Rule</b>, legendárny americký raper, ktorý v roku 2019 na Hip Hop žije vystupoval, informuje <a href="https://index.sme.sk/c/22259994/zacalo-to-hip-hopom-technikou-one-page-zaujali-zahranicne-hviezdy.html?ref=FB">SME</a>. Podľa slov zakladateľov spoločnosti sa americkému interpretovi ako referencia páčilo spracovanie instagramovej grafiky na profile festivalu, a tak ich oslovil na spoluprácu. </p>
      <figure>
        <embed-post data-src="https://www.instagram.com/p/B2uMoFmCdLE" data-service="Instagram"/>
      </figure>
      <p>Ja Rule okrem svojho profilu zastrešuje aj niekoľko ďalších, týkajú sa najmä športových klubov. SME informuje, že vďaka práci Slovákov za 2 mesiace zaznamenali profily rapera o 800 % viac followerov ako v minulosti. Prácu The Social Hills môžeš sledovať aj na slovenských profiloch, napríklad vizuálna stránka turné MDMS, krstov Kontrafaktu či nová indentita Hip Hop Žije pochádza práve z dielne Marka a Juraja. </p>
      <p>Okrem hudby sa dvojica Slovákov mohla graficky na sociálnych sieťach angažovať aj v iných segmentoch, spolupracovali napríklad so značkami Nike alebo Chevrolet. Pre ekonomickú sekciu denníka <a href="https://index.sme.sk/c/22259994/zacalo-to-hip-hopom-technikou-one-page-zaujali-zahranicne-hviezdy.html?ref=FB">SME</a> prezradili, že si v súčasnosti môžu vyberať, s kým budú spolupracovať, čo je, samozrejme, luxus, ktorý im môže závidieť veľa iných v tomto odbore. </p>
      <figure>
        <embed-post data-src="https://www.instagram.com/p/B29R-3mFpAp" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>