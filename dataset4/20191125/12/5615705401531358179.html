<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204861-zhittya-assanzha-v-nebezpeci-likari-napolyagayut-na-terminovij-medichni-ta-psihologichnij-dopomozi"/>
    <meta property="og:site_name" content="Mind UA"/>
    <meta property="article:published_time" content="2019-11-25T12:56:00+00:00"/>
    <meta property="og:title" content="Життя Ассанжа в небезпеці: лікарі наполягають на терміновій медичні та психологічній допомозі"/>
    <meta property="og:description" content="Понад 60 лікарів вважають, щоб без належної допомоги він може померти"/>
  </head>
  <body>
    <article>
      <h1>Життя Ассанжа в небезпеці: лікарі наполягають на терміновій медичні та психологічній допомозі</h1>
      <h2>Понад 60 лікарів вважають, щоб без належної допомоги він може померти</h2>
      <address>
        <time datetime="2019-11-25T12:56:00+00:00">25 Nov 2019, 12:56</time>
      </address>
      <p>Понад 60 лікарів вважають, що життя засновника порталу WikiLeaks Джуліана Ассанжа перебуває в небезпеці. Ассанж, що знаходиться в ув'язненні, потребує термінової медичної та психологічної допомоги, попереджають вони у листі до глави МВС Великобританії Пріті Пател, опублікованому в понеділок, 25 листопада, передає <a href="https://www.dw.com/uk/%D0%B7%D0%B0%D1%81%D0%BD%D0%BE%D0%B2%D0%BD%D0%B8%D0%BA-wikileaks-%D0%B4%D0%B6%D1%83%D0%BB%D1%96%D0%B0%D0%BD-%D0%B0%D1%81%D1%81%D0%B0%D0%BD%D0%B6-%D0%BF%D0%BE%D1%82%D1%80%D0%B5%D0%B1%D1%83%D1%94-%D1%82%D0%B5%D1%80%D0%BC%D1%96%D0%BD%D0%BE%D0%B2%D0%BE%D1%97-%D0%B3%D0%BE%D1%81%D0%BF%D1%96%D1%82%D0%B0%D0%BB%D1%96%D0%B7%D0%B0%D1%86%D1%96%D1%97-%D0%BB%D1%96%D0%BA%D0%B0%D1%80%D1%96/a-51396631?maca=ukr-rss-ukr-all-1496-rdf">DW</a>.</p>
      <p>На думку медиків з восьми країн Ассанжа необхідно перевести з в'язниці для особливо небезпечних злочинців Белмарш в університетську клініку. Є «реальні побоювання», що у в'язниці Ассанж «може померти», йдеться у заяві.</p>
      <p>«З медичної точки зору, ситуація невідкладна. Не можна гаяти час», – наголосили лікарі, висловивши сумнів у тому, що стан здоров'я 48-річного Ассанжа дозволить йому брати участь в майбутніх слуханнях за запитом США про його екстрадицію.</p>
      <p>Лікарі зазначають, що у своїй оцінці вони спиралися на свідчення очевидців, присутніх на судових слуханнях 21 жовтня, а також на звіт спецпредставника ООН з розслідування катувань.</p>
      <p>Нагадаємо: 19 листопада прокуратура Швеції <a href="https://mind.ua/news/20204647-prokuratura-shveciyi-pripinila-spravu-shchodo-assanzha-pro-zgvaltuvannya">припинила розслідування</a> стосовно австралійського викривача за підозрою в зґвалтуванні жінки в 2010 році. Отримані «докази недостатньо переконливі, щоб пред'явити офіційне звинувачення» Ассанжу, повідомило відомство, що у травні 2019 року повторно відкрило кримінальну справу і видало європейський ордер на його арешт.</p>
      <p>Як повідомлялось, поліція Великобританії 11 квітня <a href="https://mind.ua/news/20195945-zasnovnika-wikileaks-dzhuliana-assanzha-zaareshtuvali-v-londoni">заарештувала Джуліана Ассанжа </a>в посольстві Еквадору. Поліцейські пред'явили ордер, виданий в червні 2012 року за неявку Ассанжа на судове засідання за повісткою. Південноамериканська держава, в диппредставництві якого ховався засновник WikiLeaks, позбавило його притулку, посилаючись на порушення міжнародних конвенцій.</p>
      <p>Під час свого виступу перед парламентом Еквадору міністр закордонних справ Хосе Валенсія назвав<a href="https://mind.ua/news/20195982-ekvador-nazvav-prichini-chomu-assanzha-pozbavili-pritulku"> низку причин</a>, чому засновника WikiLeaks Джуліана Ассанжа позбавили притулку. За його словами, Еквадору нічого не залишалось, окрім як припинити перебування Ассанжа в його лондонському посольстві після його «незліченних актів втручання в політику інших держав», які ставлять загрозу відносини країни з ними. Дугою причиною стала його поведінка – він він то катався на скейтборді, то грав у футбол у невеликому посольстві, також погано ставився до його працівників та навіть дозволяв собі бити працівників охорони.</p>
      <p>1 травня суд в Лондоні засудив його до <a href="https://mind.ua/news/20196671-u-londoni-vinesli-virok-zasnovniku-wikileaks-dzhulianu-assandzhu">50 тижнів позбавлення волі.</a></p>
      <p>Як повідомлялось, у травні 2019 року прокуратура Швеції знову <a href="https://mind.ua/news/20197115-shvedska-prokuratura-vidnovlyue-rozsliduvannya-proti-assanzha-u-spravi-shchodo-zgvaltuvannya">відкрила кримінальну справу </a>стосовно творця WikiLeaks і запросила європейський ордер на його арешт.</p>
      <p>У травні влада США висунула звинувачення по 17 <a href="https://mind.ua/news/20197616-vlada-ssha-visunula-assanzhu-novi-obvinuvachennya-jomu-zagrozhue-175-rokiv-v-yaznici">новими пунктами </a>засновнику порталу WikiLeaks Джуліану Ассанжу</p>
      <related>
        <h4>Також читайте</h4>
        <a href="https://mind.ua/news/20204844-kongres-ssha-otrimav-audio-video-ta-foto-vid-klienta-dzhuliani-lva-parnasa"/>
        <a href="https://mind.ua/news/20204647-prokuratura-shveciyi-pripinila-spravu-shchodo-assanzha-pro-zgvaltuvannya"/>
        <a href="https://mind.ua/news/20199755-assandzh-z-posolstva-ekvadoru-keruvav-vtruchannyam-u-vibori-v-ssha-cnn"/>
      </related>
    </article>
  </body>
</html>