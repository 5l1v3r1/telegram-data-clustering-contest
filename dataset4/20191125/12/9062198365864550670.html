<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388105/burak-yilmaz-icin-geliyorlar"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T12:38:00+00:00"/>
    <meta property="og:title" content="Burak Yılmaz için geliyorlar"/>
    <meta property="og:description" content="Burak Yılmaz'ın transferi için Beşiktaş'la üç kez masaya oturan Lecce, devre arasında golcü oyuncu için tekrar Siyah-Beyazlıların kapısını çalacak."/>
  </head>
  <body>
    <article>
      <h1>Burak Yılmaz için geliyorlar</h1>
      <h2>Burak Yılmaz'ın transferi için Beşiktaş'la üç kez masaya oturan Lecce, devre arasında golcü oyuncu için tekrar Siyah-Beyazlıların kapısını çalacak.</h2>
      <address>
        <time datetime="2019-11-25T12:38:00+00:00">25 Nov 2019, 12:38</time>
      </address>
      <p>Beşiktaş'ın yıldız golcüsü Burak Yılmaz, attığı gollerle adından söz ettirmeye ve transfer gündemine girmeye devam ediyor. Akşam Gazetesi'nde yer alan habere göre Yaz ayı transfer döneminde tam 3 defa Beşiktaş'ın kapısını çalmasına karşın dönemin başkanı Fikret Orman tarafından bırakılmayan Burak Yılmaz, Lecce'yi pişman etti.</p>
      <p>
        <b>OCAK'TA YİNE GELECEKLER</b>
      </p>
      <p>Hem milli takımda hem de Süper Lig'de oynadığı futbolla parmak ısırtan tecrübeli golcü Konyaspor karşısında yine klasını konuştururken, milli futbolcunun bazı sakatlık problemleri yaşamasına rağmen 7 maçta 3 gol 1 asistlik performansı İtalyanlara derin bir iç çektirdi.</p>
      <p>Serie A'da 10 puanla 17.sırada bulunan Lecce'de Lapadula haricinde Babacar, La Mantia ve Farias'ın sadece 1'er gol atması Sportif Direktör Meluso'ya Burak Yılmaz pişmanlığı yaşatırken, Serie A ekibinin Ocak ayında bir kez daha girişimlerde bulunacağı öğrenildi.</p>
      <p>Fabio Liverani'nin vazgeçmediği Burak Yılmaz'ın kendisine gelen tekliflere kapısını kapattığı bildirilirken, son sözün Beşiktaş yönetimi tarafından söyleneceği ifade edildi.</p>
    </article>
  </body>
</html>