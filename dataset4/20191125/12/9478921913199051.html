<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-entasi-sto-per-symvoylio-gia-petrelaia-kai-panepistimio/"/>
    <meta property="og:site_name" content="ert.gr"/>
    <meta property="article:published_time" content="2019-11-25T12:20:22+00:00"/>
    <meta property="og:title" content="Κέρκυρα: Ένταση στο Περ. Συμβούλιο για πετρέλαια και Πανεπιστήμιο"/>
    <meta property="og:description" content="Στην Κεφαλονιά συνεδρίασε το Σαββατοκύριακο το Περιφερειακό Συμβούλιο Ιονίων Νήσων. Στη συνεδρίαση του Σαββάτου σημειώθηκε ένταση με κατοίκους του νησιού που αντιδρούν στις γεωτρήσεις εξόρυξης υδρογονανθράκων. Αντεγκλήσεις και στο θέμα της μη λειτουργίας των νέων τμημάτων στα υπόλοιπα νησιά του Ιονίου. Στην ειδική συνεδρίαση της Κυριακής συζητήθηκε ο προϋπολογισμός και το ειδικό σχέδιο δράσης της"/>
  </head>
  <body>
    <article>
      <h1>Κέρκυρα: Ένταση στο Περ. Συμβούλιο για πετρέλαια και Πανεπιστήμιο</h1>
      <address><time datetime="2019-11-25T12:20:22+00:00">25 Nov 2019, 12:20</time> by <a rel="author">Μαρία Παγκράτη</a></address>
      <p>Στην Κεφαλονιά συνεδρίασε το Σαββατοκύριακο το Περιφερειακό Συμβούλιο Ιονίων Νήσων. Στη συνεδρίαση του Σαββάτου σημειώθηκε ένταση με κατοίκους του νησιού που αντιδρούν στις γεωτρήσεις εξόρυξης υδρογονανθράκων. Αντεγκλήσεις και στο θέμα της μη λειτουργίας των νέων τμημάτων στα υπόλοιπα νησιά του Ιονίου. Στην ειδική συνεδρίαση της Κυριακής συζητήθηκε ο προϋπολογισμός και το ειδικό σχέδιο δράσης της Περιφέρειας Ιονίων Νήσων. Ακούμε τον πρόεδρο του σώματος, Νίκο Μουζακίτη.</p>
      <figure>
        <audio src="https://www.ert.gr/wp-content/uploads/2019/11/2019-11-25-%CE%9C%CE%9F%CE%A5%CE%96%CE%91%CE%9A%CE%99%CE%A4%CE%97%CE%A3-%CE%A0%CE%95%CE%A1%CE%99%CE%A6%CE%95%CE%A1%CE%95%CE%99%CE%91%CE%9A%CE%9F-%CE%A3%CE%A5%CE%9C%CE%92%CE%9F%CE%A5%CE%9B%CE%99%CE%9F.mp3?_=1"/>
      </figure>
      <p>Στο θέμα της εξόρυξης υδρογονανθράκων παρενέβησαν με έντονο τρόπο στη συνεδρίαση του Περιφερειακού συμβουλίου κάτοικοι της Κεφαλονιάς, μέλη της κίνησης «Ανοιχτή Συνέλευση κατά των εξορύξεων».<br/>Ο πρώην περιφερειάρχης Θόδωρος Γαλιατσάτος ζήτησε να γίνει δημοψήφισμα τονίζοντας την αρνητική του θέση αφού όπως είπε υπάρχουν νέα δεδομένα στο ζήτημα. Ως καινούργια στοιχεία καταγράφει την συγκρότηση ενός λαϊκού κινήματος που διαφωνεί με την εξόρυξη πετρελαίου στο Ιόνιο, ότι δεν υπάρχει στις συμβάσεις η υποχρέωση της εταιρείας να αποζημιώνει για τυχόν ατυχήματα και ρύπανση του περιβάλλοντος ενώ δηλώνει ότι περιορίζεται ο ρόλος του δημοσίου και αναλαμβάνει ιδιώτης και την εταιρεία Ελληνικά Πετρέλαια.<br/>Από την πλευρά της η κυρία Αλεξάνδρα Μπαλού επικεφαλής της Λαικής Συσπείρωσης τονίζει ότι ο περιορισμός του ρόλου του δημοσίου στον έλεγχο των πετρελαίων γίνεται σταδιακά από την κυβέρνηση του ΣΥΡΙΖΑ και τώρα της ΝΔ. Έθεσε το θέμα στο περιφερειακό συμβούλιο διότι θεωρεί ότι δεν πρέπει να γίνει αποδεκτή η εξόρυξη των υδρογονανθράκων στο Ιόνιο αφού κατα τη γνώμη της καταστρατηγείται ο εθνικός πλούτος.</p>
      <figure>
        <audio src="https://www.ert.gr/wp-content/uploads/2019/11/2019-11-25-%CE%93%CE%91%CE%9B%CE%99%CE%91%CE%A4%CE%A3%CE%91%CE%A4%CE%9F%CE%A3-%CE%9C%CE%A0%CE%91%CE%9B%CE%9F%CE%A5-%CE%A0%CE%95%CE%A4%CE%A1%CE%95%CE%9B%CE%91%CE%99%CE%91.mp3?_=2"/>
      </figure>
      <p>Στο θέμα του Ιονίου Πανεπιστημίου ο Θόδωρος Γαλιατσάτος κατηγορεί την παράταξη της κας Κράτσα, του κου Σπύρου και του κου Αλεξάκη ότι συμπορεύονται με την κυβέρνηση και την απόφαση της Υπουργού Παιδείας κας Κεραμέως για κατάργηση δύο τμημάτων του Ιονίου Πανεπιστημίου στη Λευκάδα και το Ληξούρι.<br/>Από την πλευρά της η κα Μπαλού επίσης θεωρεί ότι η κατάργηση των δύο αυτών τμημάτων αποτελεί μέρος της γενικότερης πολιτικής της κυβέρνησης για υποβάθμιση της δημόσιας εκπαίδευσης .</p>
      <figure>
        <audio src="https://www.ert.gr/wp-content/uploads/2019/11/2019-11-25-%CE%93%CE%91%CE%9B%CE%99%CE%91%CE%A4%CE%A3%CE%91%CE%A4%CE%9F%CE%A3-%CE%9C%CE%A0%CE%91%CE%9B%CE%9F%CE%A5-%CE%A0%CE%91%CE%9D%CE%95%CE%A0%CE%99%CE%A3%CE%A4%CE%97%CE%9C%CE%99%CE%9F.mp3?_=3"/>
      </figure>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-synelifthi-56chronos-gia-apates-me-epitages/"/>
        <a href="https://www.ert.gr/perifereiakoi-stathmoi/kerkira/kerkyra-provlimatismos-gia-tin-poreia-toy-kinal/"/>
        <a href="https://www.ert.gr/perifereiakoi-stathmoi/komotini/m-tampatzas-deichnei-apostrofi-sti-thaso-o-k-metios-epeidi-psifise-topsidi/"/>
        <a href="https://www.ert.gr/perifereiakoi-stathmoi/kerkira/kerkyra-o-s-gkikas-gia-tin-anaptyxi-toy-thalassioy-toyrismoy/"/>
        <a href="https://www.ert.gr/perifereiakoi-stathmoi/kerkira/kerkyra-omilia-a-mpaloy-sto-lixoyri/"/>
        <a href="https://www.ert.gr/perifereiakoi-stathmoi/kerkira/kerkyra-episkepsi-toy-tsechoy-an-ypoyrgoy/"/>
      </related>
    </article>
  </body>
</html>