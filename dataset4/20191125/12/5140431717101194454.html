<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.icreatemagazine.nl/nieuws/asus-zenbook-pro-duo/"/>
    <meta property="og:site_name" content="iCreate"/>
    <meta property="article:published_time" content="2019-11-25T12:24:00+00:00"/>
    <meta property="og:title" content="Asus Zenbook Pro Duo: laptop met twee schermen"/>
    <meta property="og:description" content="De Asus ZenBook Pro Duo is een bijzondere verschijning: een laptop met twee schermen. En daarbij meegeleverd een stylus om te tekenen of schrijven."/>
  </head>
  <body>
    <article>
      <h1>Asus Zenbook Pro Duo: laptop met twee schermen</h1>
      <address><time datetime="2019-11-25T12:24:00+00:00">25 Nov 2019, 12:24</time> by <a rel="author">Redactie iCreate</a></address>
      <p>Dit najaar verschenen <a href="https://www.icreatemagazine.nl/software/ipados/">iPadOS 13</a> en <a href="https://www.icreatemagazine.nl/software/macos-catalina/">macOS Catalina</a>, en een van de populairste functies daarvan is <a href="https://www.icreatemagazine.nl/workshop/apple-sidecar/">SideCar</a>. Daarmee kun je je iPad als tweede scherm gebruiken naast je Mac. En heb je een Apple Pencil? Dan verander je je iPad hiermee in een tekentablet. Vooral voor de creatievelingen onder ons zorgt Sidecar voor een hoop nieuwe mogelijkheden.</p>
      <p>Maar Apple is natuurlijk niet de enige die zoiets bedacht heeft. Waag je je buiten het Apple-universum? Dan is de Asus ZenBook Pro Duo een bijzondere verschijning: een opvallende laptop met, de naam zegt het al, twee schermen. En daarbij meegeleverd een stylus om op beide schermen te tekenen, schrijven of krabbelen.</p>
      <h3>Tekenen op twee schermen</h3>
      <figure>
        <img src="https://www.icreatemagazine.nl/app/uploads/2019/11/asus-zenbook-pro-duo-1.jpg"/>
      </figure>
      <p>Een aanraakgevoelige strip boven het toetsenbord zoals op de MacBook Pro? Daar lachen de jongens en meisjes van Asus om. Op de <a href="https://www.asus.com/nl/Laptops/ZenBook-Pro-Duo-UX581GV/">Asus ZenBook Pro Duo</a> zit boven het toetsenbord een compleet tweede scherm. De mogelijkheden daarvan zijn uiteraard veel uitgebreider dan die van de Touch Bar op de MacBook Pro. Zo’n geïntegreerd tweede scherm – Asus noemt het ‘Screenpad Plus’ – biedt allerlei voordelen. Muzikanten kunnen hier hun track controls kwijt. YouTubers die games streamen, kunnen de game fullscreen blijven spelen en op de screenpad hun video zien. Fotografen houden hier hun fotobibliotheek geopend.</p>
      <p>En dan zijn er ook nog de tekenaars en designers. Die kunnen het tweede scherm gebruiken als een platform om te schrijven of te tekenen. Asus levert hiervoor een stylus mee. In de onderstaande video zie je hoe fotograaf en Digital Artist Nemanja Sekulic een prachtige beeldmanipulatie maakt met behulp van Photoshop en de Zenbook Pro Duo. Zie je jezelf ook wel zoiets doen? De 14-inch versie van de laptop kost bij <a href="https://www.coolblue.nl/product/838982/asus-zenbook-pro-duo-ux481fl-bm042t.html">Coolblue</a> € 1799.</p>
      <figure>
        <iframe src="https://www.youtube.com/embed/5Up0kbcc-KA" width="587" height="330" data-service="Youtube" scrolling="no"/>
      </figure>
      <table bordered="">
        <tr>
          <td>
            <pic src="https://www.fnl.nl/media/catalog/product/cache/926507dc7f93631a094422215b778fe0/i/c/ic19113.jpg" height="100"/>
          </td>
          <td><a href="https://www.icreatemagazine.nl/uitgaven/icreate-113/">iCreate 113<br/></a>Herontdek Foto's – wegwijs in de nieuwe app<br/><a href="https://www.fnl.nl/computer-tech/icreate/nabestellen/icreate-113.html?utm_source=ic&amp;utm_medium=uitgave">Bestel nu</a> | <a href="https://lees.icreatemagazine.nl/icreate-najaarsactie/abonnementsduur/">Abonneren</a></td>
        </tr>
      </table>
      <p>
        <i>Dit artikel is een samenwerking met Asus.</i>
      </p>
    </article>
  </body>
</html>