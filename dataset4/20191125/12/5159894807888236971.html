<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/ostatni/basketbal/clanek/1166326-basketbalista-almeida-vydrzel-v-nymburce-jen-mesic-a-pul.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T12:42:00+00:00"/>
    <meta property="og:title" content="Basketbalista Almeida vydržel v Nymburce jen měsíc a půl"/>
    <meta property="og:description" content="Tým basketbalových šampionů z Nymburka opustil už po měsíci a půl Ivan Almeida. Kapverdský křídelní hráč se s vedením účastníka Ligy mistrů dohodl na odchodu už po 14 zápasech, původní smlouva mu měla vypršet až na konci sezony."/>
  </head>
  <body>
    <article>
      <h1>Basketbalista Almeida vydržel v Nymburce jen měsíc a půl</h1>
      <address><time datetime="2019-11-25T12:42:00+00:00">25 Nov 2019, 12:42</time> by <a rel="author">ČTK</a></address>
      <p>Tým basketbalových šampionů z Nymburka opustil už po měsíci a půl Ivan Almeida. Kapverdský křídelní hráč se s vedením účastníka Ligy mistrů dohodl na odchodu už po 14 zápasech, původní smlouva mu měla vypršet až na konci sezony.</p>
      <p>"Monitorujeme trh a intenzivně hledáme možnou náhradu," uvedl v tiskové zprávě výkonný ředitel klubu Ondřej Šimeček.</p>
      <p>Třicetiletý Almeida přišel na začátku října z Wloclawku jako nejužitečnější hráč finále polské ligy. V nymburském dresu odehrál osm ligových zápasů a dalších šest v Lize mistrů s průměry přes devět bodů a čtyři doskoky. Nejpovedenější utkání odehrál v Nižním Novgorodu, kde v 5. kole Ligy mistrů dovedl Nymburk 19 body k cenné výhře 82:73.</p>
    </article>
  </body>
</html>