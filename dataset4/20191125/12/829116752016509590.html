<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-bunosnek-vallotta-magat-a-bolgar-halalkamion-soforje.html"/>
    <meta property="og:site_name" content="Origo"/>
    <meta property="article:published_time" content="2019-11-25T12:45:00+00:00"/>
    <meta property="og:title" content="Bűnösnek vallotta magát a bolgár halálkamion sofőrje"/>
    <meta property="og:description" content="Arra a bírói kérdésre, hogy illegális bevándorlás elősegítésében bűnösnek tartja-e magát, a férfi igennel válaszolt."/>
  </head>
  <body>
    <article>
      <h1>Bűnösnek vallotta magát a bolgár halálkamion sofőrje</h1>
      <address><time datetime="2019-11-25T12:45:00+00:00">25 Nov 2019, 12:45</time> by <a rel="author">MTI</a></address>
      <p><b>Bűnösnek vallotta magát illegális bevándorlás elősegítésére szőtt összeesküvésben hétfőn Londonban annak a bolgár rendszámú kamionnak a sofőrje, amelynek hűtőkonténerében október végén 39 vietnami állampolgárt holtan találtak Anglia délkeleti részén.<br/></b>A 25 éves, észak-írországi illetőségű Maurice Robinson ellen </p>
      <aside>39 rendbeli emberölés, valamint embercsempészetre, illegális bevándorlás elősegítésére és pénzmosásra szőtt összeesküvés címén emeltek vádat. </aside>
      <figure>
        <img src="https://cdn.nwmgroups.hu/s/img/i/1910/20191024mo-robinson-halalkamion-essex-migrans1.jpg?w=644&amp;h=322"/>
        <figcaption>Maurice Robinson, a bolgár halálkamion letartóztatott 25 éves észak-ír származású sofőrje<cite>Forrás: Facebook</cite></figcaption>
      </figure>
      <p>Robinson tárgyalása hétfőn kezdődött a londoni központi büntetőbíróságon. A sofőr, akit a hírhedt londoni Belmarsh börtönben tartanak vizsgálati fogságban, </p>
      <aside>videokapcsolaton keresztül válaszolt a bíróság eljáró tanácsának kérdéseire.</aside>
      <figure>
        <img src="https://cdn.nwmgroups.hu/s/img/i/1910/20191024essex-anglia-halalkamion-migrans-hutokamion.jpg?w=644&amp;h=429"/>
        <figcaption>Október végén 39 vietnámi állampolgár holttestét találták meg egy bolgár hűtőkamionban egy ipari parkban Thurrockban, Anglia nyugati részén<cite>Forrás: Anadolu Agency/2019 Anadolu Agency/Tayfun Salci</cite></figcaption>
      </figure>
      <p>Robinsont a tárgyalás hétfői nyitónapján egyelőre csak arról kérdezték, hogy a vádpontok közül az illegális bevándorlás elősegítésére szőtt összeesküvésben bűnösnek tartja-e magát, és </p>
      <aside>a vádlott erre egy szóban igennel válaszolt.</aside>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/nagyvilag/20191104-ujabb-orizetbe-vetelek-vietnamban.html"/>
        <a href="https://www.origo.hu/nagyvilag/20191107-bolgar-kamion-azonositottak-az-osszes-aldozatot.html"/>
        <a href="https://www.origo.hu/nagyvilag/20191108-nyilvanossagra-hoztak-az-angliai-halalkamion-aldozatainak-nevet-es-eletkorat.html"/>
        <a href="https://www.origo.hu/nagyvilag/20191121-kolcsont-ad-a-vietnami-kormany-a-gyaszoloknak-a-holttestek-hazaszallitasara.html"/>
      </related>
    </article>
  </body>
</html>