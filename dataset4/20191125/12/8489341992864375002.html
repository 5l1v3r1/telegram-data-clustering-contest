<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807435/%D9%86%D9%87%DB%8C%D8%A8-%D9%87%D9%85%D8%B3%D8%B1-%D8%B4%D9%87%DB%8C%D8%AF-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8-%D8%AE%D8%B7%D8%A7%D8%A8-%D8%A8%D9%87-%D8%AF%D9%88%D9%84%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:47:00+00:00"/>
    <meta property="og:title" content="نهیب همسر شهید اغتشاشات در راهپیمایی میدان انقلاب خطاب به دولت"/>
    <meta property="og:description" content="همسر شهید مدافع امنیت و اقتدار خطاب به برخی مسئولان گفت: جنابان مسئول! از امروز هرگاه برای خوشامد نااهلان، خواستید به سپاه بتازید، خون مرتضی و بغض محمدصدرا را به‌یاد داشته باشید."/>
  </head>
  <body>
    <article>
      <h1>نهیب همسر شهید اغتشاشات در راهپیمایی میدان انقلاب خطاب به دولت</h1>
      <h2>همسر شهید مدافع امنیت و اقتدار خطاب به برخی مسئولان گفت: جنابان مسئول! از امروز هرگاه برای خوشامد نااهلان، خواستید به سپاه بتازید، خون مرتضی و بغض محمدصدرا را به‌یاد داشته باشید.</h2>
      <address>
        <time datetime="2019-11-25T12:47:00+00:00">25 Nov 2019, 12:47</time>
      </address>
      <p>به گزارش گروه سیاسی خبرگزاری دانشجو، همسر شهید مرتضی ابراهیمی شهید مدافع امنیت و اقتدار کشور که در جریان ناآرامی‌های پس از اجرای طرح مدیریت مصرف سوخت به‌دست اشرار به شهادت رسید، در اجتماع با شکوه مردم تهران که عصر امروز (دوشنبه ۴ آذر) در حمایت از امنیت و اقتدار کشور برگزار شد گفت: مرتضی در کنار مردم بود، اما عده‌ای آن را در مقابل خود می‌دیدند.<br/><br/>وی با بیان اینکه دغدغه شهید ابراهیمی، مشکلات مردم بود و پاکباخته به میدان خدمت رفت، اظهار داشت: مرتصی رفت تا پیغام سرخ عاشورا را در روزگار مملو از فتنه و تردید به گوش همه برساند.<br/><br/>همسر شهید ابراهیمی از مردم خواست تا نگذارند صدای ضربان قلب دوستان همسر شهیدش در هیاهوی صدای اهل نفاق خاموش شود.<br/><br/>وی خطاب به برخی مسئولان گفت: جنابان مسئول! از امروز هرگاه برای خوشامد نااهلان، خواستید به سپاه بتازید، خون مرتضی و بغض محمدصدرا را به‌یاد داشته باشید.</p>
    </article>
  </body>
</html>