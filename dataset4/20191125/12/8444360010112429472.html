<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/melas-blogposts/kainourgios-rolos-gia-ton-saki-rouva-ti-analamvanei/2922906/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T12:09:16+00:00"/>
    <meta property="og:title" content="Καινούργιος ρόλος για τον Σάκη Ρουβά – Τι αναλαμβάνει"/>
    <meta property="og:description" content="Τέλος του χρόνου ολοκληρώνεται και ο τέταρτος κύκλος του VOICE στον ΣΚΑΪ έχοντας διαγράψει έως τώρα μία ακόμα πετυχημένη πορεία στους πίνακες τηλεθέασης."/>
  </head>
  <body>
    <article>
      <h1>Καινούργιος ρόλος για τον Σάκη Ρουβά – Τι αναλαμβάνει</h1>
      <h2>Τέλος του χρόνου ολοκληρώνεται και ο τέταρτος κύκλος του VOICE στον ΣΚΑΪ έχοντας διαγράψει έως τώρα μία ακόμα πετυχημένη πορεία στους πίνακες τηλεθέασης.</h2>
      <address><time datetime="2019-11-25T12:09:16+00:00">25 Nov 2019, 12:09</time> by <a rel="author">Γρηγόρης Μελάς</a></address>
      <p>Όταν όμως το talent show ρίξει τίτλους τέλους, την καινούργια χρονιά, εις εκ των κριτών θα βρεθεί ξανά στη συχνότητα του ΣΚΑΪ και μάλιστα με διπλό ρόλο.</p>
      <p>Ο λόγος για τον Σάκη Ρουβά που όπως φαίνεται μετά την αλλαγή της εταιρείας παραγωγής θα ετοιμαστούν τουλάχιστον δύο ακόμα επεισόδια για να βγει στον αέρα το «Idols» που το περιμένουμε από την προηγούμενη σεζόν.</p>
      <p>Εκτός όμως από τα «αφιερωματικά ντοκιμαντέρ» σε πρόσωπα που έχουν γράψει τη δική τους σημαντική ιστορία, ο τραγουδιστής θα αναλάβει έναν ακόμα ρόλο στον οποίο θα μπορεί να πει και το χαρακτηριστικό του «είστε έτοιμοιοιοιοι;»!</p>
      <p>Όπως πρώτα σας έχουμε ενημερώσει μέσα από το Newsit το κανάλι του Φαλήρου εξασφάλισε <a href="https://www.newsit.gr/melas-blogposts/anatropi-to-kainourgio-apoktima-tou-skai-celebrities-opos-den-tous-exete-ksanadei/2815918/"><b>ένα από τα πιο πετυχημένα </b><b>show</b><b>, το «</b><b>Masked</b> <b>Singer»</b></a><u>,</u> στο οποίο διαγωνίζονται celebrities που δεν μπορείς όμως να τους αναγνωρίσεις αφού είναι μεταμφιεσμένοι.</p>
      <figure>
        <img src="https://www.newsit.gr/wp-content/uploads/2019/11/sakisrouvas2.jpg"/>
      </figure>
      <p>Σύμφωνα λοιπόν με έγκυρες πληροφορίες μου η διοίκηση του ΣΚΑϊ έχει προτείνει στον Σάκη να το παρουσιάσει και να υποδέχεται στη σκηνή όλους τους… μεταμφιεσμένους celebrities. Ο γνωστός τραγουδιστής μάλιστα, γνωρίζοντας ότι το συγκεκριμένο project είναι από τα πιο πετυχημένα των τελευταίων ετών φαίνεται να έχει αποδεχτεί την πρόταση και το μόνο που απομένει είναι να πέσουν οι τελικές υπογραφές.</p>
      <p>Έτσι λοιπόν γύρω στον Απρίλιο, αμέσως μετά το τέλος του «Ελλάδα έχεις ταλέντο», είναι προγραμματισμένο να κάνει πρεμιέρα το «Masked Singer» και ο Σάκης Ρουβάς θα υποδεχτεί στο πλατό τους μεταμφιεσμένους διαγωνιζόμενους celebrities, χωρίς όμως να γνωρίζουν οι τηλεθεατές ποιος είναι ποιος μέχρι να αποφασιστεί από την κριτική επιτροπή και τους τηλεθεατές ότι θα αποχωρήσει και τότε θα… πέσει η μάσκα για να αποκαλυφθεί ποιος κρυβόταν…!</p>
      <figure>
        <img src="https://www.newsit.gr/wp-content/themes/newsit/common/imgs/melas-sign.png"/>
      </figure>
    </article>
  </body>
</html>