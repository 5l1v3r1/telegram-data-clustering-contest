<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904071.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="افشای جزئیات مذاکره انصارالله با سعودی"/>
    <meta property="og:description" content="به گزارش ایسنا، یک منبع نزدیک به انصارالله یمن به سایت عربی۲۱ گفت: مذاکرات در حال حاضر به صورت مستقیم میان انصارالله و عربستان در حال برگزاری است و با میانجیگری چندین کشور از جمله عمان برگزار می‌شود."/>
  </head>
  <body>
    <article>
      <h1>افشای جزئیات مذاکره انصارالله با سعودی</h1>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>منبع یمنی جزئیاتی از مذاکرات محرمانه میان انصارالله و ریاض را فاش کرد.</p>
      <p>به گزارش ایسنا، یک منبع نزدیک به انصارالله یمن به سایت عربی۲۱ گفت: مذاکرات در حال حاضر به صورت مستقیم میان انصارالله و عربستان در حال برگزاری است و با میانجیگری چندین کشور از جمله عمان برگزار می‌شود.</p>
      <p>این منبع افزود: یک هیئت سعودی که بیشتر اعضایش از شخصیت‌های نظامی بودند حدود دو هفته پیش وارد صنعا شد و این مذاکرات از طریق ویدیوکنفرانس ادامه دارد. بعد از این انصارالله هیئتی به عربستان فرستاد. این دور از مذاکرات بر توقف جنگ متمرکز است. مقامات ریاض انعطاف‌پذیری و آمادگی خود را برای این مساله نشان داده بودند.</p>
      <p>به گفته این منبع، انصارالله با آتش‌بس موقت مخالفت و تأکید کرده بود که باید آتش‌بس فراگیر برقرار شود.</p>
      <p>این منبع اعلام کرد که سقف مذاکرات میان دو طرف از توقف جنگ به پرونده‌های دیگری کاهش یافته که همچنان اختلافاتی بر سر آن‌ها وجود دارند. از جمله این پرونده‌ها بازگشایی فرودگاه صنعا و لغو محاصره است. آن‌ها به توافق‌هایی درباره توقف حملات هوایی ائتلاف عربی دست یافته‌اند. مذاکرات به عملیات نظامی در مرزهای مشترک میان دو کشور منتقل شده است. هیئت عربستان آتش‌بس در مرزها را پیشنهاد داد اما انصارالله موضع محافظه‌کارانه‌ای درباره آن دارد و تأکید کرد که حملاتش در آنجا متوقف نخواهد شد.</p>
      <p>این منبع پیش‌بینی کرد که این دور از مذاکرات شاهد نزدیکی دیدگاه با عربستانی‌ها باشد و زمینه را برای مذاکره در سطوح عالی‌تر فراهم کند.</p>
      <p>این دور از مذاکرات بدون حضور دولت مستعفی یمن برگزار می‌شود و همین مساله باعث شده تا عبدالعزیز جباری، مشاور رئیس جمهور مستعفی یمن نسبت به این مذاکرات هشدار دهد.</p>
    </article>
  </body>
</html>