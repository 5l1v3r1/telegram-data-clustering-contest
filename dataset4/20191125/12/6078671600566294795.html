<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/tazi-detskoto-magazini-1618766.html"/>
    <meta property="og:site_name" content="Cross"/>
    <meta property="article:published_time" content="2019-11-25T12:50:00+00:00"/>
    <meta property="og:title" content="Тази година магазини dm предлагат на българския потребител Giving Friday - пазаруване с кауза"/>
    <meta property="og:description" content="/КРОСС/ Последният петък на ноември традиционно поставя началото на голямото Коледно пазаруване. Милиони потребители по целия свят трескаво следят офертите на големите търговски вериги."/>
  </head>
  <body>
    <article>
      <h1>Тази година магазини dm предлагат на българския потребител Giving Friday - пазаруване с кауза</h1>
      <address>
        <time datetime="2019-11-25T12:50:00+00:00">25 Nov 2019, 12:50</time>
      </address>
      <p>/КРОСС/ Последният петък на ноември традиционно поставя началото на голямото Коледно пазаруване. Милиони потребители по целия свят трескаво следят офертите на големите търговски вериги.</p>
      <p>Последна тенденция и алтернатива на консуматорския дух на Черен Петък обаче, е световни брандове да застават зад идеята, че Коледа е преди всичко време да даряваме.</p>
      <p>Тази година магазини dm предлагат на българския потребител Giving Friday - един малко поразличен петък, в който пазаруването ще е с кауза.</p>
      <p>2% от дневния оборот на 29 ноември от всички dm магазини в страната ще бъдат дарени на Центъра по детска хемодиализа към „Специализирана болница за активно лечение по детски болести - проф. д-р Иван Митев" – София.</p>
      <p>Тази кампания е в духа на корпоративната философия на бранда, която води началото си от първооснователя Гьотц Вернер, а именно - човекът да е в центъра.</p>
      <p>"Специализирана болница за активно лечение по детски болести - проф. д-р Иван Митев" ЕАД - София" е единствената в страната самостоятелна специализирана детска болница - национална институция, осъществяваща комплексна, съвременна диагностична, терапевтична, преподавателска, научно изследователска и организационна дейности по проблемите на детското здравеопазване. </p>
      <p>Специфичната мисия на болницата е осигуряване на широк спектър достъпна, своевременна, висококвалифицирана медицинска помощ в областта на всички аспекти на детското здраве, с цел подобряване качеството на живот на децата, показателите на детското здравеопазване и намаляване детската смъртност. </p>
    </article>
  </body>
</html>