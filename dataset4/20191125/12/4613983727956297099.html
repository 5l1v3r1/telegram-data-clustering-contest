<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/business/kolko-plashtat-na-selskostopanskite-rabotnitsi-v-sasht.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T12:50:11+00:00"/>
    <meta property="og:title" content="Колко плащат на селскостопанските работници в САЩ?"/>
    <meta property="og:description" content="Почасовото заплащане е достигнало $15, годишен ръст от 4%"/>
  </head>
  <body>
    <article>
      <h1>Колко плащат на селскостопанските работници в САЩ?</h1>
      <address>
        <time datetime="2019-11-25T12:50:11+00:00">25 Nov 2019, 12:50</time>
      </address>
      <p>Работниците, наети в селскостопанския сектор на САЩ, са получавали средно по 15,02 долара на част през октомври. Това е с 4% повече, отколкото през същия месец на 2018 година, обявиха от американското аграрно министерство, цитирани от електронното издание Brownfield.</p>
      <p>В сравнение с предишното проучване на департамента, проведено през юли, средното почасово заплащане на нает в селското стопанство се е повишило също с 4%. За 2019 г. като цяло в сравнение с миналата година увеличението е с 5% до 14,91 долара на час.</p>
      <p>Размерът и растежа на заплащането обаче се различават според вида на полагания труд - наетите за работа на полето са получавали средно по 14,38 долара на час, или с 5% повече на годишна база.</p>
      <p>При животновъдите пък средната стойност на почасовата надница е нараснала само с 3% спрямо октомври 2018 г. до 13,77 долара на час.</p>
      <p>Заплащането се различава значително и по региони - най-много се печели по Тихоокеанското крайбрежие, докато най-големите скъперници се оказват фермерите от делтата на Мисисипи.</p>
      <p>Заетостта в селското стопанство в САЩ през октомври също отчита ръст спрямо същия месец на миналата година, в случая - с 3%,. Фермерите обаче изразяват силното си недоволството от факта че им се налага да плащат повече за труда на наеманите работници, тъй като според тях при настоящите ниски цени на селскостопанската продукция и високите разходи, включително за заплати, устойчивото развитие в сектора си остава мираж, пише sinor.bg.</p>
    </article>
  </body>
</html>