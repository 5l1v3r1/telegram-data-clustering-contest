<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/huawei-predstavil-vlajkovy-tablet-matepad-pro-moze-konkurovat-najlepsim/265383"/>
    <meta property="og:site_name" content="touchIT"/>
    <meta property="article:published_time" content="2019-11-25T12:33:10+00:00"/>
    <meta property="og:title" content="Huawei predstavil vlajkový tablet MatePad Pro. Môže konkurovať najlepším?"/>
    <meta property="og:description" content="Diery v displejoch sa začali využívať najskôr v smartfónoch. Huawei tento otvor pre selfie kameru využil aj v novom vlajkovom tablete MatePad Pro. Tento high-end tablet, ktorý chce súperiť s"/>
  </head>
  <body>
    <article>
      <h1>Huawei predstavil vlajkový tablet MatePad Pro. Môže konkurovať najlepším?</h1>
      <address><time datetime="2019-11-25T12:33:10+00:00">25 Nov 2019, 12:33</time> by <a rel="author">Peter Hupka</a></address>
      <p>
        <b>
          <b>Diery v displejoch sa začali využívať najskôr v smartfónoch.</b>
        </b>
      </p>
      <p>Huawei tento otvor pre selfie kameru využil aj v novom vlajkovom tablete MatePad Pro. Tento high-end tablet, ktorý chce súperiť s konkurenciou v podobe tabletov iPad Pro a Samsung Galaxy Tab S6, aspoň podľa papierových špecifikácií na to má.</p>
      <p>Zobrazovacia plocha je tvorená 10,8-palcovým AMOLED panelom s rozlíšením 2560 × 1600 pixelov a pomerom strán 16:10. Samotné rámiky okolo displeja sú iba 4,9 mm, čo napomáha k výslednému pomeru displeja a tela na úrovni 90 %. V kruhovom otvore sa nachádza 8 Mpx selfie kamera. K dispozícii je tiež zostava štyroch reproduktorov.  </p>
      <figure>
        <img src="https://touchit.sk/wp-content/uploads/2019/11/huawei_media_pad_pro_nowat.jpg"/>
        <figcaption>zdroj: GSMArena</figcaption>
      </figure>
      <p>MatePad Pro je poháňaný čipsetom Kirin 990, ktorý spolupracuje so 6 / 8 GB pamäte RAM a 128 / 256 GB úložného priestoru. Tablet bude zatiaľ k dispozícii iba vo verziách Wi-Fi a LTE. Hmotnosť je približne 460 gramov a celkové rozmery tabletu sú 159 × 245 × 7,2 mm. Hlavný fotoaparát na chrbte zariadenia má rozlíšenie 13 Mpx.</p>
      <p>Po stránke softvéru sa v tablete nachádza Android 10 s nadstavbou EMUI 10. Podobne, ako v prípade ostatných nedávno predstavených Huawei zariadení, tak ani MatePad Pro nemá nainštalovaný balík služieb Google Mobile Services. Spoločnosť Huawei prináša svoj elegantný pracovný režim na viacerých obrazovkách, ktorý umožňuje zrkadliť podporovaný Huawei telefón na obrazovke tabletu v reálnom čase. MatePad Pro má tiež laptop režim, ktorý prináša tradičnejšie PC rozhranie a multi-window funkcie.</p>
      <figure>
        <img src="https://touchit.sk/wp-content/uploads/2019/11/huawei_media_pad_pro_3_nowat.jpg"/>
        <figcaption>zdroj: GSMArena</figcaption>
      </figure>
      <p>Kapacita batérie je 7 250 mAh a prichádza s podporou 40 W Huawei SuperCharge nabíjania, 15 W bezdrôtového nabíjania a reverzného 7,5 W bezdrôtové nabíjanie. Huawei vybavil tablet aj dotykovým perom M-Pen pre presnejšiu interakciu a kreslenie.</p>
      <p>MatePad Pro bude k dispozícii v bielej, čiernej, zelenej a oranžovej farbe. Cena štartuje na úrovni  od 3 199 CNY (<i>prepočet 411 eur</i>) pre základnú 6/128 GB Wi-Fi verziu. LTE verzie začínajú na 3 799 CNY (<i>prepočet 488 eur</i>) pre model s 6/128 GB a 4 499 CNY (<i>prepočet 578 eur</i>) pre verziu s 8/256 GB.</p>
      <figure>
        <img src="https://touchit.sk/wp-content/uploads/2019/11/huawei_media_pad_pro_2_nowat.jpg"/>
        <figcaption>zdroj: GSMArena</figcaption>
      </figure>
      <p>Predobjednávky sú spustené od dnešného dňa, zatiaľ čo oficiálny predaj je naplánovaný na 12. decembra. V tomto okamihu tablet nie je dostupný pre medzinárodný trh. Spoločnosť Huawei uvádza, že 5G verzia MatePad Pro by mala prísť na trh niekedy začiatkom roka 2020.</p>
      <p>
        <i>Zdroj: Huawei, <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php">GSMArena</a></i>
      </p>
      <related>
        <h4>Súvisiace články</h4>
        <a href="https://touchit.sk/motorola-one-macro-vhodny-na-makro-aj-standardne-fotky/265272"/>
        <a href="https://touchit.sk/huawei-uz-predal-sedem-milionov-smartfonov-mate-30/265444"/>
        <a href="https://touchit.sk/mediatek-zacina-spolupracovat-s-intelom-na-5g-rieseniach-pre-notebooky/265443"/>
        <a href="https://touchit.sk/vo-facebooku-pre-android-sa-opat-zacal-zobrazovat-tmavy-rezim/265429"/>
      </related>
    </article>
  </body>
</html>