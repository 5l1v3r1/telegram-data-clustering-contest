<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474610"/>
    <meta property="og:site_name" content="طرفداری"/>
    <meta property="article:published_time" content="2019-11-25T12:15:46+00:00"/>
    <meta property="og:title" content="ام باپه: هر بازیکنی رویای قهرمانی در اروپا را در سر دارد؛ پاری سن ژرمن از تجربیات اخیر، درس گرفته است"/>
    <meta property="og:description" content="طرفداری - کیلیان ام باپه، ستاره پاری سن ژرمن رویای قهرمانی در لیگ قهرمانان اروپا را در سر دارد."/>
  </head>
  <body>
    <article>
      <h1>ام باپه: هر بازیکنی رویای قهرمانی در اروپا را در سر دارد؛ پاری سن ژرمن از تجربیات اخیر، درس گرفته است</h1>
      <address><time datetime="2019-11-25T12:15:46+00:00">25 Nov 2019, 12:15</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>عزم ام باپه برای قهرمانی در اروپا جزم است.</pre>
      <p><a href="https://www.tarafdari.com/">طرفداری </a>- <a href="https://www.tarafdari.com/node/1041499">کیلیان ام باپه</a>، ستاره پاری سن ژرمن رویای قهرمانی در لیگ قهرمانان اروپا را در سر دارد.</p>
      <p>ام باپه 20 ساله که در همین سن پایین خودش را به عنوان یکی از بهترین بازیکنان دنیا ثابت کرده و انتظار می‌رود دوران فوتبالی باشکوهی در پیش داشته باشد، اگرچه توانسته قهرمانی جام جهانی را تجربه کند اما هنوز در لیگ قهرمانان اروپا توفیقی نداشته است. او پیشتر به همراه موناکو تا مرحله نیمه نهایی این تورنمنت پیش رفت اما در پاری سن ژرمن دو بار در اولین مرحله حذفی این تورنمنت حذف شد.</p>
      <p>به گزارش <a href="https://www.marca.com/futbol/champions-league/2019/11/25/5ddbb85be2704e10068b45d1.html">مارکا</a>، در آستانه دیدار رئال مادرید-پاری سن ژرمن، ام باپه می‌گوید:</p>
      <blockquote>لیگ قهرمانان اروپا تورنمنتی است که هر بازیکنی را به رویاپردازی وادار می‌کند. خوش شانسم که بازیکنانی در کنارم هستند که تجربه قهرمانی در این رقابت‌ها را دارند. بنابراین آنها را زیر نظر می‌گیرم و می‌آموزم تا خودم هم این تورنمنت را فتح کنم. همیشه باید توقعات را در سطحی مطلوب حفظ کنید. وقتی شما برنامه دارید مدام برنده شوید، همیشه فرصت‌هایی پیش رویتان به وجود می‌آید که نشان می‌دهد می‌توانید بهتر از این هم باشید.</blockquote>
      <blockquote>قهرمانی با پاری سن ژرمن در اروپا؟ مهم ترین چیز این است که روی خودمان تمرکز کنیم. از تجربیات قبلی درس گرفته‌ایم. به نظرم در مسیر درست قرار داریم. بعد از <a href="https://www.tarafdari.com/node/1026679">قهرمانی در جهان با فرانسه</a> حالا همه ما را می‌شناسند. حالا توجه بیشتری به ما می‌شود و انتظارات هم بالاتر است چون کارها را درست انجام داده‌ایم. دوست دارم با افرادی کار کنم که نامشان در کتاب‌های تاریخ ثبت شده است.</blockquote>
    </article>
  </body>
</html>