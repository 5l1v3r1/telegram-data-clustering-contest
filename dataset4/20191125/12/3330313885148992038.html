<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905151/bergwijn-dumfries-is-meer-een-prater-ik-denk-dat-hij-het-goed-gaat-doen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T12:01:00+00:00"/>
    <meta property="og:title" content="'Neymar en Mbappé van PSV' zijn terug: &quot;Waren eerste geluiden van die jongens&quot;"/>
    <meta property="og:description" content="Steven Bergwijn maakt zich niet zo druk om de aanvoerderswissel bij PSV. Pablo Rosario heeft de band afgestaan aan Denzel Dumfries, en Bergwijn denkt dat de rechtsback het goed gaat doen in zijn nieuwe rol. &quot;We hebben het besproken binnen de groep en iedereen was het ermee eens. Het lag gewoon bij de trainer en iedereen was er redelijk rustig onder&quot;, aldus Bergwijn in gesprek met FOX Sports. &quot;Ik zeg het je eerlijk: mij maakt het niet uit wie de captain is. Het zijn beiden goede captains, ieder met hun eigen kwaliteiten. Dumfries is meer een prater. Ik denk dat hij het goed gaat doen.&quot; Dumfries vraagt om toss-uitleg bij Nijhuis: &quot;Let op, nu komt het&quot;"/>
  </head>
  <body>
    <article>
      <h1>'Neymar en Mbappé van PSV' zijn terug: "Waren eerste geluiden van die jongens"</h1>
      <address>
        <time datetime="2019-11-25T12:01:00+00:00">25 Nov 2019, 12:01</time>
      </address>
      <p>
        <b>Steven Bergwijn maakt zich niet zo druk om de aanvoerderswissel bij PSV. Pablo Rosario heeft de band afgestaan aan Denzel Dumfries, en Bergwijn denkt dat de rechtsback het goed gaat doen in zijn nieuwe rol.</b>
      </p>
      <p>"We hebben het besproken binnen de groep en iedereen was het ermee eens. Het lag gewoon bij de trainer en iedereen was er redelijk rustig onder", aldus Bergwijn in gesprek met <a href="https://www.foxsports.nl/video/3150058/bergwijn-schijt-aan-hebben-blij-zijn-met-drie-punten/">FOX Sports</a>. "Ik zeg het je eerlijk: mij maakt het niet uit wie de captain is. Het zijn beiden goede captains, ieder met hun eigen kwaliteiten. Dumfries is meer een prater. Ik denk dat hij het goed gaat doen."</p>
      <p>Bergwijn keerde zelf terug van een blessure en was direct belangrijk met twee goals tegen sc Heerenveen (2-1). Gekscherend wordt hij samen met Donyell Malen al de 'Neymar en Mbappé van PSV' genoemd. "Toen we de training hervatten waren dat ook de eerste geluiden van die jongens. Zo heb ik het totaal niet gezien. We hebben gewoon kwaliteit en zijn belangrijk, maar als wij er niet zijn moeten anderen het doen."</p>
      <related>
        <h4>Lees meer</h4>
        <a href="https://www.voetbalprimeur.nl/videos/905065/dumfries-vraagt-om-toss-uitleg-bij-nijhuis-let-op-nu-komt-het-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>