<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/alman-buyukelciligi-nde-calisan-avukatin-tutuklanmasinin-ardindan-eski-hdp-li-vekil-leyla-birlik-in-iltica-dosyasinin-mit-in-eline-gectigi-iddia-edildi,849592"/>
    <meta property="og:site_name" content="T24"/>
    <meta property="article:published_time" content="2019-11-25T12:39:00+00:00"/>
    <meta property="og:title" content="İddia: Eski HDP'li vekil Leyla Birlik’in Almanya'ya iltica dosyası MİT'in elinde"/>
    <meta property="og:description" content="İddia: Eski HDP'li vekil Leyla Birlik’in Almanya'ya iltica dosyası MİT'in elinde"/>
  </head>
  <body>
    <article>
      <h1>İddia: Eski HDP'li vekil Leyla Birlik’in Almanya'ya iltica dosyası MİT'in elinde</h1>
      <h2>İddia: Eski HDP'li vekil Leyla Birlik’in Almanya'ya iltica dosyası MİT'in elinde</h2>
      <address>
        <time datetime="2019-11-25T12:39:00+00:00">25 Nov 2019, 12:39</time>
      </address>
      <p>Ankara da'da Alman Büyükelçiliği'nin avukatının tutuklanması üzerine eski HDP Ankara’da tutuklanan Alman Büyükelçiliği’nin avukatının üzerinde bulunan dosyalar MİT’in eline geçti. Bu dosyaların arasında HDP Eski Milletvekili Leyla Birlik’in iltica dosyasının da olduğu öğrenildi.<br/>Evrensel'de yer alan habere göre, Ankara’da tutuklanan Alman Büyükelçiliği’nin avukatının üzerinde bulunan ve MİT’in eline geçen dosyaların arasında HDP eski milletvekili Leyla Birlik’in iltica dosyası da olduğu öğrenildi. Birlik "Almanya İçişleri Bakanlığı, can güvenliğimin tehlikede olduğunu söylediler" dedi.<br/>Geçen hafta Ankara’da bulunan Almanya Büyükelçiliğinin işlerini yürüten avukatlarından birinin Eylül ayından bu yana tutuklandığı ortaya çıktı. Hakkında “casusluk” suçlaması yürütülen Yılmaz S. isimli avukatın Almanya’da iltica eden Türkiye vatandaşlarına ilişkin bilgilere ulaşma görevi bulunduğu iddia ediliyor. Avukat, yasal olmayan yollarla Almanya’ya sığınan siyasi mültecilerin gerçekten Türkiye’de haklarında bir tutuklama kararı veya takibin olup olmadığını araştırıyor ve elde ettiği bilgileri Ankara’daki Alman Büyükelçiliğine ilettiği belirtiliyor.<br/> <br/>Avukat Yılmaz S.’nin gözaltına alındığı sırada Alman Federal Göç ve Mülteciler Dairesi’nin (BAMF) talebiyle araştırdığı dosyalardan birisinin de HDP eski milletvekili Leyla Birlik’in iltica dosyası olduğu öğrenildi.</p>
      <h3>Birlik: Alman devleti dosyalarımızı Ankara’daki bir avukata göndererek güvenliğimizle oynamıştır</h3>
      <p>ANF’ye bilgi veren Eski HDP Şırnak Milletvekili Leyla Birlik, avukatın tutuklanmasının basına yansımasından bir süre önce olaydan haberdar olduğunu belirterek şöyle konuştu: “Alman İçişleri Bakanlığından yetkililer gelip bana iltica dosyamın MİT’in eline geçtiğini, bundan dolayı da can güvenliğimin tehlikede olduğunu söyledi.” Yetkililerin kendisine toplam 69 ilticacının dosyasının MİT’e geçtiğini aktardığına dikkat çeken Birlik “Alman devleti dosyalarımızı Ankara’daki bir avukata göndererek güvenliğimizle oynamıştır” dedi. Birlik, sözlerine şöyle devam etti:<br/>“Almanya ülkesine sığınanların can güvenliğinden sorumludur, ancak burada görülüyor ki öyle hareket edilmemiştir. Burada Türk devleti neden bu operasyonu yaptı? Erdoğan rejimi başta Almanya olmak üzere diğer batılı ülkelere karşı rehin siyaseti sürdürüyor. Almanya’nın sessizliğini aşıp Türkiye’ye karşı yaptırımlarını hayata geçirmesi gerekiyor.”</p>
    </article>
  </body>
</html>