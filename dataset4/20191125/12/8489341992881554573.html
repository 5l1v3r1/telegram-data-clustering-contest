<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807411/%D8%B3%D8%B1%D9%88-%D9%85%DB%8C%D8%B2%D8%A8%D8%A7%D9%86-%D8%A7%D8%AA%D9%88%D8%A8%D8%A7%D9%86-%D8%B3%DA%A9%D9%88%D8%AA-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:01:00+00:00"/>
    <meta property="og:title" content="در قالب نمایشنامه‌خوانی؛ سرو میزبان «اتوبان سکوت» می‌شود"/>
    <meta property="og:description" content="نمایشنامه «اتوبان سکوت» در تماشاخانه سرو انجمن تئاتر انقلاب و دفاع مقدس نمایشنامه‌خوانی می‌شود."/>
  </head>
  <body>
    <article>
      <h1>در قالب نمایشنامه‌خوانی؛ سرو میزبان «اتوبان سکوت» می‌شود</h1>
      <h2>نمایشنامه «اتوبان سکوت» در تماشاخانه سرو انجمن تئاتر انقلاب و دفاع مقدس نمایشنامه‌خوانی می‌شود.</h2>
      <address>
        <time datetime="2019-11-25T12:01:00+00:00">25 Nov 2019, 12:01</time>
      </address>
      <p>به گزارش گروه فرهنگی <a href="https://snn.ir/">خبرگزاری دانشجو</a> به نقل از روابط عمومی انجمن تئاتر انقلاب و دفاع مقدس، نمایشنامه «اتوبان سکوت» اثر شهرام کرمی به کارگردانی علی سلیمانی و سهیلا جوادی در تماشاخانه سرو به مدت ۴ روز نمایشنامه خوانی خواهد شد.<br/><br/>این نمایشنامه‌خوانی از روز سه‌شنبه ۵ آذر ماه تا جمعه ۹ آذرماه از ساعت ۱۹:۳۰ میزبان علاقه‌مندان به تئاتر مقاومت خواهد بود.<br/><br/>علی سلیمانی، سهیلا جوادی، حسین میرزائیان، افشین قدیمی، سیدعلیرضا موسوی، محمدتدیب خواه، سبا سلیمانی، سیدعرفان موسوی، مولا داورکیا و امیرحسین حامدنوروزی نقش خوانان این نمایشنامه خوانی هستند.<br/><br/>تماشاخانه سرو انجمن تئاترانقلاب و دفاع مقدس به عنوان مرکز تخصصی نمایش‌های ارزشی با مضامین انقلاب اسلامی، دفاع مقدس و مقاومت، با ظرفیت ۱۵۰ نفر در خیابان آیت‌الله طالقانی، نرسیده به تقاطع خیابان شهید مفتح، جنب ایستگاه مترو طالقانی قرار دارد.</p>
    </article>
  </body>
</html>