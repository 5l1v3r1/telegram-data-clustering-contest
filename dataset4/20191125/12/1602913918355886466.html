<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/primar-psd-adio-viorica-adio-rovana-tara-lui-dragnea-a-murit-18614647"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T12:35:03+00:00"/>
    <meta property="og:title" content="Primar PSD: Adio Viorica! Adio Rovana! Ţara lui Dragnea a murit"/>
    <meta property="og:description" content="Primarul PSD din oraşul Pucioasa (Dâmboviţa) Constantin Ana este de părere că PSD, „care de ceva timp se degradează într-un ritm alert”, trebuie să se trezească: „Adio Viorica! Adio Rovana!”. Primarii repară greşelile conducerii PSD de 3 ani, susţine acesta şi au devenit „paria ai societăţii”."/>
  </head>
  <body>
    <article>
      <h1>Primar PSD: Adio Viorica! Adio Rovana! Ţara lui Dragnea a murit</h1>
      <address><time datetime="2019-11-25T12:35:03+00:00">25 Nov 2019, 12:35</time> by <a rel="author">Andreea Tobias, Mediafax</a></address>
      <p>Primarul PSD din oraşul Pucioasa (Dâmboviţa) Constantin Ana este de părere că PSD, „care de ceva timp se degradează într-un ritm alert”, trebuie să se trezească: „Adio Viorica! Adio Rovana!”. Primarii repară greşelile conducerii PSD de 3 ani, susţine acesta şi au devenit „paria ai societăţii”.</p>
      <p>„Punct! Şi de la capăt! A venit vremea ca acest partid care de ceva timp se degradează într-un ritm alert să se trezească!”, scrie pe Facebook primarul din oraşul Pucioasa, Constantin Ana.</p>
      <p>Acesta afirmă că le spune colegilor de 3 ani că ăartidul trebuie să se întoarcă la oameni, că agenda lor personală „trebuie să ajungă la gunoi” şi trebuie să se concentreze pe oameni şi pe nevoile lor.</p>
      <p>Constantin Ana adaugă că primarii PSD trebuie să susţină şi să repare de 3 ani „greşelile conducerii centrale”.</p>
      <p>„De trei ani de zile conducerea partidului ne-a transformat din oameni respectabili în nişte paria ai societăţii!!! Ajunge!!! Adio Viorica!!! Adio Rovana!!! Ţara lui Dragnea a murit şi voi v-aţi străduit luni de zile să ne minţiţi că totul e bine! Ţara asta, OAMENII, merită mult mai mult!!! NOI merităm mult mai mult!”, mai scrie primarul.</p>
    </article>
  </body>
</html>