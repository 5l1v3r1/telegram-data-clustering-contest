<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/atalanta-dynamo-zagreb-prognoz-i-stavka-yuriya-shevchenka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-25T12:41:00+00:00"/>
    <meta property="og:title" content="«Аталанта» – «Динамо» Загреб. Прогноз і ставка Юрія Шевченка"/>
    <meta property="og:description" content="Прогнозом на матч Ліги чемпіонів «Аталанта» – «Динамо» Загреб ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада»."/>
  </head>
  <body>
    <article>
      <h1>«Аталанта» – «Динамо» Загреб. Прогноз і ставка Юрія Шевченка</h1>
      <address><time datetime="2019-11-25T12:41:00+00:00">25 Nov 2019, 12:41</time> by <a rel="author">Юрій Шевченко</a></address>
      <p>Прогнозом на матч Ліги чемпіонів «Аталанта» – «Динамо» Загреб ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».</p>
      <p>
        <b>22:00, 26 лис 2019</b>
      </p>
      <p>«Аталанта» не виграє з 27 жовтня, коли розбила «Удінезе» 7:1. Після цього – три нічиї, дві поразки. За чотири тури групового турніру Ліги чемпіонів команда взяла лише одне очко. Шансів немає? Це не так. Треба виграти два останні матчі, та сподіватися, що «Ман Сіті» не програє.</p>
      <p>«Динамо» випереджає «Аталанту» на чотири очки, в першому турі хорвати виграли 4:0. Цей рахунок навряд чи відображає реальну різницю в класі, адже після цього команда із Загреба більше не перемагала – програла «Сіті» (0:2), двічі поділила очки з «Шахтарем» (2:2, 3:3). Тренер «Аталанти» Джан П’єро Гасперіні каже, що в дебютному матчі його хлопці дуже хвилювалися, але потім команда мала значно кращий вигляд. Нічия із «Сіті» вдома залишила бергамаскам надію, і тепер треба братися до справи.</p>
      <p>У чемпіонаті «Аталанта» не виграє чотири тури: зіграла внічию з «Наполі» (2:2) та «Сампдорією» (0:0), вдома програла «Кальярі» (0:2) та «Ювентусу» (1:3). Незважаючи на рахунок, матч з «Юве» був одним з найкращих у сезоні – «Аталанта» домінувала 70 хвилин та провалилася лише в кінці. Позитивний сигнал напередодні зустрічі з «Динамо», яке громить усіх вдома, а ось в гостьових матчах в Європі не таке грізне. З останніх восьми виїздів в єврокубках загребська команда виграла два: у «Ференцвароша» та грузиньского «Сабуртало».</p>
      <p>Але тут навіть статистика ні до чого – «Аталанті» треба перемагати, і команда на це здатна.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/manchester-siti-shahtar-prognoz-i-stavka-igorya-tsyganyka/"/>
        <a href="https://bookmaker-ratings.com.ua/tips/prognoz-i-stavka-yuventus-atletiko-gospodari-polya-zabezpechat-sobi-pershe-mistse-u-grupi/"/>
        <a href="https://bookmaker-ratings.com.ua/tips/yuventus-atletiko-prognoz-i-stavka-maksyma-kravtsya/"/>
      </related>
    </article>
  </body>
</html>