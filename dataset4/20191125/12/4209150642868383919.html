<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Stevandic-Prvo-u-FBiH-obnoviti-spomenike-antifasistima/570397?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:35:52+00:00"/>
    <meta property="og:title" content="Stevandić: Prvo u FBiH obnoviti spomenike antifašistima"/>
    <meta property="og:description" content="SARAJEVO - Poslanik u Predstavničkom domu parlamenta BiH Nenad Stevandić smatra da bi u Federaciji BiH (FBiH) prvo trebalo da obnove sve porušene spomenike antifašistima, pa onda da obilježavaju antifašističke praznike."/>
  </head>
  <body>
    <article>
      <h1>Stevandić: Prvo u FBiH obnoviti spomenike antifašistima</h1>
      <address><time datetime="2019-11-25T12:35:52+00:00">25 Nov 2019, 12:35</time> by <a rel="author">Srna</a></address>
      <p>SARAJEVO - Poslanik u Predstavničkom domu parlamenta BiH Nenad Stevandić smatra da bi u Federaciji BiH (FBiH) prvo trebalo da obnove sve porušene spomenike antifašistima, pa onda da obilježavaju antifašističke praznike.</p>
      <p>Komentarišući izjavu bošnjačkog člana Predsjedništva BiH Šefika Džaferovića da će doći dan kada će se 25. novembar, koji se u FBiH obilježava kao "dan državnosti BiH", slaviti u svim krajevima BiH, Stevandić je rekao Srni da se nada da će doći dan "kada će svi oni doći pameti i prestati biti licemjeri, pogotovo Džaferović".</p>
      <p>"Prvo bi trebalo da se pobrine da se svi antifašistički spomenici koji su porušeni u Federaciji, a mnogo ih je, obnove. Ne može se zaklinjati u 25. novembar, a istovremeno rušiti antifašističke spomenike i davati imena školama po onima koji su bili na strani fašista, upravo protiv tog 25. novembra", istakao je Stevandić.</p>
      <p>S druge strane, rekao je Stevandić, možda će doći dan kada će shvatiti da ne mogu odrediti Republici Srpskoj koji će praznik slaviti.</p>
      <p>"Mnogo prije toga će doći dan kada će 9. januar biti najveći praznik na Balkanu i kada će svi pripadnici srpskog naroda u svim zemljama i dijaspori slaviti 9. januar. Prije će doći taj dan", poručio je Stevandić.</p>
    </article>
  </body>
</html>