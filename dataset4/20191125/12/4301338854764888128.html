<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/sasa-stamati-i-apokalipsi-gia-ta-dio-peristatika-vias-se-proines-ekpompes/"/>
    <meta property="og:site_name" content="irafina"/>
    <meta property="article:published_time" content="2019-11-25T12:00:07+00:00"/>
    <meta property="og:title" content="Σάσα Σταμάτη: Η αποκάλυψη για τα δύο περιστατικά βίας σε πρωινές εκπομπές"/>
    <meta property="og:description" content="Δύο άγνωστα περιστατικά βίας που έχει ζήσει όσο δούλευε στις πρωινές εκπομπές, έφερε στο φως η Σάσα Σταμάτη. Η γνωστή δημοσιογράφος αποκάλυψε πως το πρώτο είχε συμβεί στο Mega και το δεύτερο στο Πρωινό του ΑΝΤ1. Συγκεκριμένα, η Σάσα Σταμάτη εξομολογήθηκε τα εξής: “Έχω ζήσει δύο περιστατικά βίας, θυμάμαι το ένα έντονα και ανατριχιάζω. Ήταν […]"/>
  </head>
  <body>
    <article>
      <h1>Σάσα Σταμάτη: Η αποκάλυψη για τα δύο περιστατικά βίας σε πρωινές εκπομπές</h1>
      <address>
        <time datetime="2019-11-25T12:00:07+00:00">25 Nov 2019, 12:00</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Δύο άγνωστα περιστατικά βίας που έχει ζήσει όσο δούλευε στις πρωινές εκπομπές, έφερε στο φως η Σάσα Σταμάτη. Η γνωστή δημοσιογράφος αποκάλυψε πως το πρώτο είχε συμβεί στο Mega και το δεύτερο στο Πρωινό του ΑΝΤ1. Συγκεκριμένα, η Σάσα Σταμάτη εξομολογήθηκε τα εξής:</p>
      <p>“Έχω ζήσει δύο περιστατικά βίας, θυμάμαι το ένα έντονα και ανατριχιάζω. Ήταν στο Mega. Ήμουν στο μακιγιάζ, ο στιλίστας μού είχε πει την προηγούμενη μέρα να βάλω ένα μπλουζάκι, το φοράω, τελικά δεν μου έκανε και έβαλα ένα πουκάμισο. Την ώρα που με έβαφε η κοπέλα, έρχεται, αρχίζει να τρέμει, με τραβάει από τον λαιμό, μου λέει γιατί έβαλες αυτό το πουκάμισο και αρχίζει και με χτυπάει πολύ έντονα στον ώμο. Τα ‘χασα!</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Το δεύτερο ήταν στον ΑΝΤ1, στο Πρωινό. Ήμουν πάλι στο μακιγιάζ και κάποια στιγμή έρχεται ένας συνεργάτης. Ήταν μαζί μου νευριασμένος, μου λέει “λες πράγματα για μένα, λες αυτό, το ένα, το άλλο…”. Δεν ήρθε να το συζητήσουμε, άρχισε να τρέμει, έγινε μούσκεμα και αν δεν έμπαινε στη μέση η στιλίστρια Ειρήνη Βάρσου, θα με είχε χτυπήσει. Όχι μόνο δεν του έγινε καμία επίπληξη, την επόμενη μέρα με φώναξε ο διευθυντής να μου βάλει εμένα χέρι.</p>
      <p>Καλώς ή κακώς, ο χαρακτήρας μου είναι ο συνήθης ύποπτος, δηλαδή “μάλλον η Σάσα φταίει”. Έχω κάνει πάρα πολλά λάθη, αλλά όλα μου τα λάθη τα έχω πληρώσει”.</p>
      <p>Η αποκάλυψη που έκανε η Σάσα Σταμάτη έκανε έξαλλη την Κατερίνα Καινούργιου, καθώς, όπως είπε: “Ποια παρουσιάστρια ή παρουσιαστής επιτρέπει να γίνονται τέτοια πράγματα στην εκπομπή της και το καταπίνει σαν να μην έχει γίνει τίποτα”.</p>
      <figure>
        <iframe src="https://www.youtube.com/embed/T3MMPrmxLQM" width="1170" height="658" data-service="Youtube" scrolling="no"/>
      </figure>
      <p>zappit.gr</p>
    </article>
  </body>
</html>