<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/yunanistani-firtina-vurdu-alabora-olan-teknede-bir-kisi-oldu-1393808"/>
    <meta property="og:site_name" content="Karar.com"/>
    <meta property="article:published_time" content="2019-11-25T08:47:00+00:00"/>
    <meta property="og:title" content="Yunanistan'ı fırtına vurdu, alabora olan teknede bir kişi öldü"/>
    <meta property="og:description" content="Yunanistan'da etkili olan şiddetli yağış ve fırtına hayatı felç ederken, Mora Yarımadası'nın kuzeyinde yer alan Patras Körfezi'nde alabora olan teknede 1 kişi hayatını kaybetti, 1 kişi de kayboldu."/>
  </head>
  <body>
    <article>
      <h1>Yunanistan'ı fırtına vurdu, alabora olan teknede bir kişi öldü</h1>
      <address>
        <time datetime="2019-11-25T08:47:00+00:00">25 Nov 2019, 08:47</time>
      </address>
      <p>
        <b>Yunanistan'da etkili olan şiddetli yağış ve fırtına hayatı felç ederken, Mora Yarımadası'nın kuzeyinde yer alan Patras Körfezi'nde alabora olan teknede 1 kişi hayatını kaybetti, 1 kişi de kayboldu.</b>
      </p>
      <p>Yunanistan'ı şiddetli yağış ve fırtına vurdu.</p>
      <p>Yerel medyada yer alan haberlere göre, içinde 2 Fransız vatandaşının bulunduğu tekne akşam saatlerinde Patras Körfezi’ndeki Antirrio kenti limanından denize açıldıktan sonra şiddetli rüzgar nedeniyle alabora oldu.</p>
      <p>Teknede bulunan 2 kişiden biri hayatını kaybetti, bölgeye sevk edilen arama kurtarma ekiplerince kaybolan kişiyi arama çalışmaları başlatıldı. </p>
      <p>
        <b>HAYAT FELÇ OLDU</b>
      </p>
      <p>Ülkenin özellikle kuzey ve batı bölgelerinde 3 gündür etkili olan kötü hava koşulları birçok yerde hayatı zorlaştırdı. </p>
      <p>Taşöz adası (Thassos), Halkidiki Yarımadası ve Kavala bölgesinde şiddetli yağışlar ve fırtına nedeniyle yolların kapandığı, çok sayıda ev, otomobil ve iş yerlerinin zarar gördüğü belirtildi.</p>
      <p>
        <b>GÜMÜLCİNE/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>