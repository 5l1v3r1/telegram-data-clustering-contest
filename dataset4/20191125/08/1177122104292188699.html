<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-prezena-record-la-vot-in-diaspora--arile-cu-cei-mai-muli-alegatori-din-strainatate-148880.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T08:12:00+00:00"/>
    <meta property="og:title" content="Prezență record la vot, în diaspora. Țările cu cei mai mulți alegători din străinătate"/>
    <meta property="og:description" content="Vot diaspora, alegeri prezidențiale 2019, turul doi, prezență record. Românii din străinătate s-au mobilizat masiv. Țările cu cei mai mulți alegători din străinătate. Românii din Diaspora s-au mobilizat masiv în primele două zile de vot, iar în cea de-a treia e așteptat să cadă recordul de peste 670.000 stabilit în urmă cu două săptămâni. 380.558 de români din străinătate au votat până la finalul celei de-a doua zile de vot. Numărul bate atât prezența din turul 1, cât și prezența totală din turul secund al alegerilor din 2014, când Iohannis a câștigat primul mandat de șef al statului în fața lui Victor Ponta."/>
  </head>
  <body>
    <article>
      <h1>Prezență record la vot, în diaspora. Țările cu cei mai mulți alegători din străinătate</h1>
      <address>
        <time datetime="2019-11-25T08:12:00+00:00">25 Nov 2019, 08:12</time>
      </address>
      <p>
        <b>Vot diaspora, alegeri prezidențiale 2019, turul doi, prezență record. Românii din străinătate s-au mobilizat masiv. Țările cu cei mai mulți alegători din străinătate.<br/><br/>Românii din Diaspora s-au mobilizat masiv în primele două zile de vot, iar în cea de-a treia e așteptat să cadă recordul de peste 670.000 stabilit în urmă cu două săptămâni. 380.558 de români din străinătate au votat până la finalul celei de-a doua zile de vot. Numărul bate atât prezența din turul 1, cât și prezența totală din turul secund al alegerilor din 2014, când Iohannis a câștigat primul mandat de șef al statului în fața lui Victor Ponta.</b>
      </p>
      <p>Prezență record la vot, în diaspora. Țările cu cei mai mulți alegători din străinătate <br/>Poză devenită virală pe internet<br/>Circa jumătate de milion de români au votat la secțiile organizate în străinătate pentru al doilea tur al alegerilor prezidențiale, până duminică la prânz, potrivit datelor publicate pe site-ul Biroului Electoral Central (BEC). Amintim că românii din străinătate au început să voteze în al doilea tur al alegerilor prezidențiale de vineri și sâmbătă, 22 și 23 noiembrie, iar procesul electoral a continuat duminică, 24 noiembrie, între orele 7:00 și 21:00.<br/><br/>Țările cu cei mai mulți alegători din diaspora – ora 12:00<br/>Italia – peste 94.000 votanți<br/>Marea Britanie – 77.000 de votanți<br/>Germania – 69.000 de votanți<br/>Spania – peste 62.000 de votanți<br/>Republica Moldova – 28.000 de votanți<br/>Numărul alegătorilor care și-au exprimat alegerea la secțiile de votare organizate în străinătate pentru al doilea tur al alegerilor prezidențiale a depășit 398.000, la ora 10.00, în vreme ce, în primul tur, până duminică la aceeași oră votaseră cu peste 80.000 de români mai puțin (315.042 de voturi).</p>
    </article>
  </body>
</html>