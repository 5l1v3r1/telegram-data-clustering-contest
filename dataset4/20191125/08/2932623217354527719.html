<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664834.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T08:47:00+00:00"/>
    <meta property="og:title" content="Fenerbahçeli basketbolcudan üzen haber! Kırık tespit edildi"/>
    <meta property="og:description" content="Fenerbahçe'nin tecrübeli basketbolcusu Nikola Kalinic’in, dün oynanan Darüşşafaka maçının son bölümünde yüzüne aldığı darbe neticesinde burnunda kırık oluştu. Sarı-lacivertlilerden yapılan açıklamada, oyuncunun tedavisine başlandığı belirtildi."/>
  </head>
  <body>
    <article>
      <h1>Fenerbahçeli basketbolcudan üzen haber! Kırık tespit edildi</h1>
      <address>
        <time datetime="2019-11-25T08:47:00+00:00">25 Nov 2019, 08:47</time>
      </address>
      <p>
        <b>Fenerbahçe'nin tecrübeli basketbolcusu Nikola Kalinic’in, dün oynanan Darüşşafaka maçının son bölümünde yüzüne aldığı darbe neticesinde burnunda kırık oluştu. Sarı-lacivertlilerden yapılan açıklamada, oyuncunun tedavisine başlandığı belirtildi.</b>
      </p>
      <p>Fenerbahçe ile Darüşşafaka arasında oynanan maçın son bölümünde Nikola Kalinic, burnuna aldığı darbe sonrasında kanlar içinde kalmıştı. Sarı-lacivertli kulüpten yapılan açıklamada, başarılı basketbolcunun burun bölgesinde kırık oluştuğu ve tedavisine başlandığı belirtildi.</p>
      <p><i><b>Yapılan açıklamalarda şu ifadeler kullanıldı:</b></i><br/>"Oyuncumuz Nikola Kalinic’in, 24 Kasım Pazar günü (dün) oynanan Darüşşafaka Tekfen maçının son bölümünde burnuna aldığı darbeyle oluşan sakatlığı sonrasında detaylı kontroller gerçekleştirilmiştir.<br/>Yapılan kontroller sonucunda sporcumuzun burnunda kırık tespit edilmiştir. Nikola Kalinic, bugün bir burun operasyonu geçirecek ve devam eden süreçte sporcumuzun tedavisi sağlık ekibimizin kontrolünde sürdürülecektir.<br/>Başarılı oyuncumuz Nikola Kalinic’e geçmiş olsun dileklerimizi iletiyor, bir an önce sağlığına kavuşmasını temenni ediyoruz."</p>
    </article>
  </body>
</html>