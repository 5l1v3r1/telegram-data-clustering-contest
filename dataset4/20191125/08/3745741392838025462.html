<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/half-life-alyx-minimum-sistem-gereksinimleri-h80461.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T08:15:29+00:00"/>
    <meta property="og:title" content="Half-Life: Alyx - Minimum Sistem Gereksinimleri"/>
    <meta property="og:description" content="Valve, yeni oyunu Half-Life: Alyx'in minimum sistem gereksinimlerini açıkladı. Oyun, yeni bir PC için iyi bir bahane gibi görünüyor."/>
  </head>
  <body>
    <article>
      <h1>Half-Life: Alyx - Minimum Sistem Gereksinimleri</h1>
      <h2>Valve, geçtiğimiz hafta duyurduğu yeni oyunu Half-Life: Alyx'in minimum sistem gereksinimlerini açıkladı. VR desteğine sahip olan oyun, pek çok oyunsevere sistem yeniletecekmiş gibi görünüyor.</h2>
      <address><time datetime="2019-11-25T08:15:29+00:00">25 Nov 2019, 08:15</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Oyun sektörünün önemli isimlerinden Valve, geçtiğimiz günlerde uzunca bir zamandır beklenen yeni Half Life oyununu duyurdu. "<b>Half-Life: Alyx</b>" olarak isimlendirilen bu oyun, hayatımızda bir süredir var olan sanal gerçeklik desteğine sahip ve bu bağlamda oyun sektörü için büyük bir önem arz ediyor. Valve şimdiyse, yeni oyununun <b>sistem gereksinimlerini</b> açıkladı.</p>
      <p>Aslına bakacak olursak bu oyunun yüksek sistem gereksinimleri gerektireceği herkes tarafından bilinen bir gerçekti. Çünkü oyun <b>VR </b>destekli ve dolayısıyla da bu teknolojiyi kaldırabilecek bir sistemin olması gerektiği su götürmez bir gerçek. Fakat Valve tarafından yapılan açıklamalara göre oyunun minimum sistem gereksinimleri de beklenenden yüksek. Görünen o ki oyunseverler, yeni Half-Life oyunu için sistemlerinde <b>güncelleme </b>yapmak zorunda kalacaklar.</p>
      <figure>
        <img src="https://www.webtekno.com/images/editor/default/0002/31/9b79a2e6adb975fd0abfcfc8e93b93a5a3c35b25.jpeg"/>
      </figure>
      <p>Valve'ın açıkladığı <b>minimum </b>sistem gereksinimleri; işlemcinin en az Intel Core i5-7500 veya Ryzen 5 1600 olması gerektiğini söylüyor. Ayrıca oyunu grafiklerini minimum ayarlarda oynatabilmeniz için de NVIDIA GeForce GTX 1060 veya AMD RX 580 modellerinden bir tanesine sahip olmanız gerekiyor. Tüm bunlara ek olarak <b>12 GB RAM</b> ve Windows 10 işletim sistemi de Valve tarafından belirtilmiş durumda.</p>
      <p>Yeni Half-Life oyunu, Half-Life 1 ile Half-Life 2'nin arasındaki bir zaman diliminde ve olay örgüsünde geçecek. Oyunseverler, Half-Life: Alyx'te de bir <b>uzaylı</b> ırkına karşı gelmek durumunda kalacaklar. Hayatta kalmanın tek kural olduğu bu oyunda, oyunseverlere çok iyi bir VR <b>deneyimi </b>yaşatılacakmış gibi görünüyor. Ancak oyunseverlerin, yeni Half-Life oyunuyla tanışabilmeleri için bir süre daha beklemeleri gerekecek.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/rockstar-games-yeni-oyunu-gta-olmayabilir-h80453.html">İddia: Rockstar Games'in Yeni Oyunu GTA 6 veya Bully 2 Olmayacak</a>
      </p>
      <p>Half-Life: Alyx, bir süredir Steam'de listeleniyor. Valve, oyunun normal fiyatının 92 TL olacağını ancak ön sipariş kapsamında indirimle <b>82.80 TL</b> karşılığında sunuyor. <b>Mart </b>2020'de piyasaya sürülecek oyun, oyunseverler tarafından heyecanla bekleniyor olsa da oyunseverlerin, yeni Half-Life oyununda tam olarak neyle karşılaşacakları henüz bilinmiyor.</p>
      <h3>Half-Life: Alyx minimum sistem gereksinimleri</h3>
      <ul>
        <li><b>İşlemci: </b>Intel Core i5-7500 veya Ryzen 5 1600</li>
        <li><b>RAM</b>: 12 GB</li>
        <li><b>Ekran</b> <b>Kartı</b>: NVIDIA GeForce GTX 1060 veya AMD RX 580</li>
        <li><b>İşletim</b> <b>Sistemi</b>: Windows 10</li>
      </ul>
      <p><b>Kaynak : </b>https://wccftech.com/half-life-alyx-minimum-pc-requirements/</p>
    </article>
  </body>
</html>