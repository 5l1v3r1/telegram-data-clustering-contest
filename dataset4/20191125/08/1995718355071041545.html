<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152899-novi-trolejbusy-dlia-lucka-mozhut-ne-kupyty-cogorich"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T08:24:00+00:00"/>
    <meta property="og:title" content="Нові тролейбуси для Луцька можуть не купити цьогоріч"/>
    <meta property="og:description" content="Для Луцька можуть не встигнути купити нові тролейбуси до кінця року."/>
  </head>
  <body>
    <article>
      <h1>Нові тролейбуси для Луцька можуть не купити цьогоріч</h1>
      <address>
        <time datetime="2019-11-25T08:24:00+00:00">25 Nov 2019, 08:24</time>
      </address>
      <p>Для Луцька можуть не встигнути купити нові тролейбуси до кінця року.<br/><br/>Про це йшлося у понеділок, 25 листопада, під час засідання «бюджетної» комісії Луцькради.<br/><br/>Нагадаємо, проект «Оновлення інфраструктури електротранспорту міста Луцька» є частиною спільного проекту уряду України та Європейського інвестиційного банку «Міський громадський транспорт України».<br/><br/>Загальна вартість проекту для міста Луцька становить приблизно 5,8 млн євро, з яких кредитні кошти Європейського інвестиційного банку становлять понад 4,9 мільйони євро.<br/><br/>Проект складається з двох частин: придбання 30 тролейбусів та інфраструктурного компоненту, що передбачає будівництво тролейбусної контактної мережі на вулицях Окружній та Станіславського в Луцьку, деякі інші покращення тролейбусних ліній.<br/><br/><a href="http://www.volynpost.com/news/146872-u-kogo-luck-mozhe-kupyty-novi-trolejbusy-za-majzhe-6-miljoniv-ievro">ЧИТАТИ ТАКОЖ: У кого Луцьк може купити нові тролейбуси за майже 6 мільйонів євро</a><br/><br/>Директор департаменту економічної політики <b>Борис Смаль</b> повідомив, що Луцьк готовий до отримання авансового платежу від Європейського інвестиційного банку, адже виконав необхідні процедури. Утім, за умовами фінансової установи такі ж кроки мають зробити й інші міста, зокрема, Харків та Дніпро.<br/><br/>«Нам варто чекати ще один тиждень. Якщо до цих пір не проплатять, то навряд цьогоріч кошти прийдуть. На жаль, ми залежимо від інших міст», - констатував він.</p>
    </article>
  </body>
</html>