<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/traian-basescu-iohannis-rege-327459.html"/>
    <meta property="og:site_name" content="Observator"/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Traian Băsescu, după victoria zdrobitoare a lui Iohannis: &quot;Putem să-l declarăm rege. E scor de uns al lui Dumnezeu&quot;"/>
    <meta property="og:description" content="Klaus Iohannis a câştigat un nou mandat la Palatul Cotroceni, după ce a obţinut peste 66,10 % din voturile românilor. Diferenţa faţă de Viorica Dăncilă este de peste 2 milioane de voturi doar în ţară. Traian Băsescu a declarat că..."/>
  </head>
  <body>
    <article>
      <h1>Traian Băsescu, după victoria zdrobitoare a lui Iohannis: "Putem să-l declarăm rege. E scor de uns al lui Dumnezeu"</h1>
      <address><time datetime="2019-11-25T08:33:00+00:00">25 Nov 2019, 08:33</time> by <a rel="author">Veronica Micu</a></address>
      <p>
        <b>
          <b>Klaus Iohannis a câştigat un nou mandat la Palatul Cotroceni, după ce a obţinut peste 66,10 % din voturile românilor. Diferenţa faţă de Viorica Dăncilă este de peste 2 milioane de voturi doar în ţară. Traian Băsescu a declarat că preşedintele poate fi declart rege, "cu un asemenea scor".</b>
        </b>
      </p>
      <p>Fostul președinte Traian Băsescu a declarat duminică, într-o intervenție telefonică în cadrul emisiunii ”Dosar de politician”, că având în vedere scorul pe care l-a obținut în turul al doilea al prezidențialelor, Klaus Iohannis poate fi declarat ”uns al lui Dumnezeu”.</p>
      <p>”Putem să-l declarăm rege cu scorul ăsta. Nu e scor de competiție prezidențială, e scor de uns al lui Dumnezeu”, a spus Traian Băsescu la o emisiune TV.</p>
      <p>Europarlamentarul PMP a subliniat, însă, că Iohannis nu va putea modifica actuala Constituție.</p>
      <p>”Nu va reuși sa modifice Constituția. Are nevoie în Parlament de două treimi de oameni. Orice modificare la Constituție are multe argumente și de o parte și de alta. Această Constituție este excepțională din punct de vedere al echilibrelor în stat. România are o bijuterie de Constituție care e făcută pentru politicieni extrem de corecți”, a mai spus Băsescu.</p>
      <p>Fostul președinte a atras atenția că, în acest moment, statul român funcționează foarte prost, nu  avem funcționari publici calificați și s-a mers foarte departe cu politizarea.</p>
      <p>După numărarea a 100% din voturi exprimate în România şi a 99,40% din voturile celor din Diaspora, în cadrul <a href="https://observator.tv/politic/rezultate-alegeri-prezidentiale-2019-iohannis-327443.html">alegerilor prezidenţiale 2019</a>, Klaus Iohannis a fost cotat cu 66,10%, iar Viorica Dăncilă cu 33,90%.</p>
    </article>
  </body>
</html>