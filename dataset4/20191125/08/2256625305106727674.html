<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159386_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T08:48:00+00:00"/>
    <meta property="og:title" content="Нов треньор в Ямбол"/>
    <meta property="og:description" content="Иван Чолаков с влошено здраве"/>
  </head>
  <body>
    <article>
      <h1>Нов треньор в Ямбол</h1>
      <address><time datetime="2019-11-25T08:48:00+00:00">25 Nov 2019, 08:48</time> by <a rel="author">"Тема спорт"</a></address>
      <p>Иван Чолаков временно няма да води Ямбол. Това заяви пред BGbasket.com неговият син Стойо, който е и помощник в щаба на тима. Именно той бе заел поста на баща си при загубата на жълтите от Балкан в събота (86:112).<br/> <br/>"В момента той има малко здравословни проблеми, но като цяло сме заедно. Разбиранията за баскетбол са ни горе-долу идентични и засега аз съм старши треньор на отбора, а той помага с каквото може.<br/> <br/>Кога ще се завърне, зависи от неговото здраве. Никой не прави компромис с това нещо", каза Стойо Чолаков.<br/> <br/>Ямболии вече няма да разчитат на Георги Сираков. Крилото е подписал договор с италианския Порто Сан Елпидио и се завръща на Апенините, където е играл още за Римини, Беневенто, Остуни, Мацео Сан Северо, Монтекатини, Йонико Баскет Таранто, Торино, Пистоя, Ню Баскет Бриндизи и Алфа Катания.<br/> <br/>За седем мача с Ямбол Сираков записа средно по 7.7 точки и 5.6 асистенции.</p>
      <p> </p>
    </article>
  </body>
</html>