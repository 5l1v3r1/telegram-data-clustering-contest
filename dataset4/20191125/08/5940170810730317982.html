<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/ael-o-anastasioy-ton-stelnei-ston-kirzi"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T08:55:00+00:00"/>
    <meta property="og:title" content="ΑΕΛ: Ο Αναστασίου τον στέλνει στον Κίρζη;"/>
    <meta property="og:description" content="Πολλά παράπονα εκφράστηκαν από την ΑΕΛ από την διαιτησία του Γιάννη Αναστασίου στο παιχνίδι με τον Ολυμπιακό. Οι «γαλαζοκίτρινοι» διαμαρτύρονται για δύο φάσεις πέναλτι, που θεωρούν ότι θα έπρεπε να δοθούν από τον έμπειρο διαιτητή."/>
  </head>
  <body>
    <article>
      <h1>ΑΕΛ: Ο Αναστασίου τον στέλνει στον Κίρζη;</h1>
      <h2>Έξαλλος χθες ο Αντρέας Σοφοκλέους από την διαιτησία</h2>
      <address>
        <time datetime="2019-11-25T08:55:00+00:00">25 Nov 2019, 08:55</time>
      </address>
      <p>Πολλά παράπονα εκφράστηκαν από την ΑΕΛ από την διαιτησία του Γιάννη Αναστασίου στο παιχνίδι με τον Ολυμπιακό. Οι «γαλαζοκίτρινοι» διαμαρτύρονται για δύο φάσεις πέναλτι, που θεωρούν ότι θα έπρεπε να δοθούν από τον έμπειρο διαιτητή.</p>
      <p>Συγκεκριμένα, ήταν για δύο σπρωξίματα στην περιοχή. Το ένα του Σωτηρίου στον Μαέ και το άλλο του Ψάλτη στον Αβραάμ.</p>
      <p>Μάλιστα, μετά το τέλος του αγώνα, ο Αντρέας Σοφοκλέους κατέβηκε στα αποδυτήρια και σύμφωνα με πληροφορίες επιτέθηκε φραστικά στον έμπειρο διαιτητή, θεωρώντας ότι τον αδίκησε στις συγκεκριμένες φάσεις.</p>
      <p>Ήταν έξαλλος ο διοικητικός ηγέτης της ΑΕΛ, ο όποιος ήταν εκτός εαυτού και δικαιολογημένα θα λέγαμε.</p>
      <p>Μετά από αυτή την αντίδραση προκύπτει το ερώτημα που υπάρχει τις τελευταίες ημέρες για την κάθοδο ξένων διαιτητών. Η ΑΕΛ δεν έχει τοποθετηθεί επίσημα ακόμα για την κάθοδο ξένων διαιτητών ή όχι.</p>
      <p>Ωστόσο, οι πληροφορίες έλεγαν ότι έγερναν προς του Κύπριους ρεφ. Τώρα, δεν ξέρουμε εάν ο Αντρέας Σοφοκλέους ταχθεί υπέρ της πρότασης του Νίκου Κίρζη για κάθοδο ξένων διαιτητών.</p>
      <p>Είναι ένα ερώτημα πάντως, το οποίο θα απαντηθεί πολύ σύντομα και όταν θα ηρεμήσει ο «Σόφο».</p>
    </article>
  </body>
</html>