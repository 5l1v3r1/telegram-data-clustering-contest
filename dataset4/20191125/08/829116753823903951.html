<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-oroszorszag-kotelezo-appok-laptop-pc-mobil-tablet.html"/>
    <meta property="og:site_name" content="Origo"/>
    <meta property="article:published_time" content="2019-11-25T08:07:00+00:00"/>
    <meta property="og:title" content="Orosz appokat kell majd telepíteni a kütyükre"/>
    <meta property="og:description" content="Persze csak Oroszországban, a mobilokra és a PC-kre is vonatkozik a törvény."/>
  </head>
  <body>
    <article>
      <h1>Orosz appokat kell majd telepíteni a kütyükre</h1>
      <address><time datetime="2019-11-25T08:07:00+00:00">25 Nov 2019, 08:07</time> by <a rel="author">Origo</a></address>
      <p>
        <b>Persze csak Oroszországban, a mobilokra és a PC-kre is vonatkozik a törvény.</b>
      </p>
      <p>Néhány nappal ezelőtt már <a href="https://www.origo.hu/techbazis/20191111-oroszorszag-kotelezo-szoftver-app-elotelepites.html">beszámoltunk a hírről</a>, hogy az orosz törvényhozás le kíván csapni a külföldi szoftvercégek és webszolgáltatások dominanciájára: a helyi vállalkozások védelme érdekében előírná, hogy bizonyos típusú eszközöket orosz cégek appjaival előtelepítve kelljen árulni az országban.</p>
      <figure>
        <img src="https://cdn.nwmgroups.hu/s/img/i/1908/20190801okostelefon-smartphone-telefonalas.jpg?w=644&amp;h=429"/>
        <figcaption>
          <cite>Forrás: Kaboompics / Pexels</cite>
        </figcaption>
      </figure>
      <p>Most átment a törvény, várhatóan július elsejétől már csak olyan elektronikai eszközöket lehet majd árulni Oroszország területén, amelyeken megtalálhatóak a törvényileg előírt appok, ezek listáját eszközkategóriánként fogják meghatározni az illetékesek. A szabályozás többek közt az okostelefonokat, a táblagépeket, a laptopokat, az asztali gépeket, továbbá a szervereket is érinti.</p>
      <aside>Például könnyen előfordulhat, hogy az androidos eszközökön a megszokott Google és Facebook appok mellett a jövőben a Yandex keresőappja és a Vkontakte közösségi hálózat kliense is megtalálható lesz.</aside>
      <p>A törvény persze nincs híján a kritikáknak: egyesek a szabadpiaci folyamatokba való beavatkozást sérelmezik, míg mások magánszférával és adatvédelemmel kapcsolatos kifogásoknak adtak hangot; végső soron attól félnek, hogy állami megfigyelést tehetnek lehetővé a kötelezően telepítendő alkalmazások.</p>
      <p>Végül érdekes, hogy a törvény szerint az eszközöket könnyebben kezelhetővé kell tenni az idősek számára.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191123-microsoft-surface-earbuds-kesik-megjelenes.html"/>
        <a href="https://www.origo.hu/techbazis/20191123-oppo-sajat-mobil-chip-europa.html"/>
        <a href="https://www.origo.hu/techbazis/20191123-xiaomi-5g-csucsmobil-gyar.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>