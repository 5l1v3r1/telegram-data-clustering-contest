<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-poltavskij-oblasti-vykryly-vygotovlennya-ta-realizatsiyu-kontrafaktnogo-medychnogo-obladnannya.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T08:55:14+00:00"/>
    <meta property="og:title" content="У Полтавській області викрили виготовлення та реалізацію контрафактного медичного обладнання"/>
    <meta property="og:description" content="У Полтавській області викрили виготовлення та реалізацію контрафактного медичного обладнання"/>
  </head>
  <body>
    <article>
      <h1>У Полтавській області викрили виготовлення та реалізацію контрафактного медичного обладнання</h1>
      <h2>Завдяки втручанню СБУ все нелегальне устаткування виводиться з експлуатації, ризику для пацієнтів немає</h2>
      <address>
        <time datetime="2019-11-25T08:55:14+00:00">25 Nov 2019, 08:55</time>
      </address>
      <figure>
        <img src="https://1news.com.ua/wp-content/uploads/2019/11/6-16.jpg"/>
      </figure>
      <p>На Полтавщині Служба безпеки України блокувала виготовлення та реалізацію контрафактного медичного обладнання, експлуатація якого могла призвести до масового зараження та інфікування пацієнтів.</p>
      <p>Оперативники спецслужби встановили, що мешканець обласного центру організував у кустарних умовах виготовлення апаратів для стерилізації медінвентаря, – повідомляє 1NEWS.</p>
      <p>Чоловік раніше працював на легальному підприємстві, яке виробляло таку продукцію. Зловмисник зареєстрував кілька комерційних структур для участі у тендерах на поставки обладнання до лікувально-профілактичних закладів.</p>
      <p>Для перемоги у торгах він використовував підроблений пакет документів на продукцію відомого офіційного виробника стерилізаторів.</p>
      <p>Ділок встиг поставити до лікувально-профілактичних закладів 70 контрафактних стерилізаторів на суму майже 8 мільйонів гривень.</p>
      <p>Завдяки втручанню СБУ все нелегальне устаткування виводиться з експлуатації, ризику для пацієнтів немає.</p>
      <p>Під час обшуків за місцем нелегального виготовлення стерилізаторів правоохоронці вилучили обладнання та компоненти для їх виготовлення, документацію, яка підтверджує поставки контрафактного устаткування до медичних закладів.</p>
      <p>Джерело: <a href="https://ssu.gov.ua/ua/news/1/category/21/view/6742#.ksqdDXBX.dpbs">СБУ</a></p>
    </article>
  </body>
</html>