<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/thessaloniki-mesa-o-remos-kai-ekso-oi-kapnistes-synostismos-gia-ena-tsigaro-sta-mpouzoukia-video/2922711/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T08:39:26+00:00"/>
    <meta property="og:title" content="Θεσσαλονίκη: Μέσα ο Ρέμος και έξω οι καπνιστές – Συνωστισμός για ένα τσιγάρο στα μπουζούκια – video"/>
    <meta property="og:description" content="Ο αντικαπνιστικός νόμος τέθηκε σε εφαρμογή και οι καπνιστές δεν είχαν άλλη επιλογή. Όπως φαίνεται στο βίντεο που έγινε viral, δεκάδες άτομα σηκώθηκαν από τα τραπέζια και βγήκαν έξω για ένα τσιγάρο..."/>
  </head>
  <body>
    <article>
      <h1>Θεσσαλονίκη: Μέσα ο Ρέμος και έξω οι καπνιστές – Συνωστισμός για ένα τσιγάρο στα μπουζούκια – video</h1>
      <h2>Ο αντικαπνιστικός νόμος τέθηκε σε εφαρμογή και οι καπνιστές δεν είχαν άλλη επιλογή. Όπως φαίνεται στο βίντεο που έγινε viral, δεκάδες άτομα σηκώθηκαν από τα τραπέζια και βγήκαν έξω για ένα τσιγάρο...</h2>
      <address><time datetime="2019-11-25T08:39:26+00:00">25 Nov 2019, 08:39</time> by <a rel="author">Newsit Newsroom</a></address>
      <p>Ο αντικαπνιστικός νόμος εφαρμόζεται πλέον σε κάθε επιχείρηση, ακόμα και στα νυχτερινά κέντρα, χωρίς καμία εξαίρεση. Το βράδυ του Σαββάτου (23-11-2019), στο νυχτερινό κέντρο που εμφανίζεται ο Αντώνης Ρέμος στη Θεσσαλονίκη, όσοι επιθυμούσαν να κάνουν ένα τσιγάρο, όφειλαν να βγουν εκτός μαγαζιού.</p>
      <p>Κάποια στιγμή, στην είσοδο του καταστήματος επικρατούσε το αδιαχώρητο, με τον Αντώνη Ρέμο να βρίσκεται επί σκηνής και να συνεχίζει το πρόγραμμά του.</p>
      <p>Το βίντεο που κάνει τον γύρο του διαδικτύου, τραβήχτηκε τα ξημερώματα της Κυριακής, στο νυχτερινό κέντρο «Πύλη Αξιού» όπου τραγουδάει ο δημοφιλής καλλιτέχνης.</p>
      <p>Δεκάδες καπνιστές βρέθηκαν εκτός μαγαζιού προκειμένου να κάνουν ένα τσιγάρο, καθώς όπως φαίνεται ο αντικαπνιστικός νόμος, έχει εφαρμοστεί για τα καλά στην επιχείρηση.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100000352548254%2Fvideos%2F2743394125682312%2F&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
    </article>
  </body>
</html>