<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/podiyi/u-vinnitsii-zgorili-tri-legkoviki"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T08:54:39+00:00"/>
    <meta property="og:title" content="У Вінниці згоріли три легковики"/>
    <meta property="og:description" content="23 листопада по вулиці Зулінського сталася пожежа. Вогонь охопив три легкові автомобілі. Один транспортний засіб згорів повністю, ще два пошкоджені. Поліція з'ясовує обставини загоряння та можливих причетних до цього осіб."/>
  </head>
  <body>
    <article>
      <h1>У Вінниці згоріли три легковики</h1>
      <address>
        <time datetime="2019-11-25T08:54:39+00:00">25 Nov 2019, 08:54</time>
      </address>
      <p>
        <b>23 листопада по вулиці Зулінського сталася пожежа. Вогонь охопив три легкові автомобілі. Один транспортний засіб згорів повністю, ще два пошкоджені. Поліція з'ясовує обставини загоряння та можливих причетних до цього осіб.</b>
      </p>
      <p>Про це повідомляють у відділі комунікації поліції Вінницької області.</p>
      <p>Опівночі в на вул. С. Зулінського сталася пожежа, внаслідок якої вогнем знищено автомобіль  та  пошкоджено ще два легковика, які були припарковані поруч.  Розпочато слідство.</p>
      <p>Повідомлення про пожежу надійшло до поліції о пів на першу годину ночі. Виїздом на місце події слідчо-оперативною групою було виявлено обгорілий автомобіль "Фольксваген Тігуан" та частково пошкоджені вогнем  поруч припарковані легковики "КІА Піканто" та "Мітсубісі Лансер".</p>
      <p>На місці події поліцейськими проведено першочергові слідчі дії, встановлюються очевидці та свідки пожежі.<br/>За цим фактом відкрито кримінальне провадження за ознакою ч.2 ст. 194 КК України (умисне знищення чи пошкодження майна, вчинене шляхом підпалу). В рамках розслідування  встановлюються  усі обставини  пожежі та можливих причетних до неї осіб. Такий злочин карається позбавленням волі на строк від трьох до десяти років.</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>