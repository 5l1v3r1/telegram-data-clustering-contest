<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/25/boi-v-gradskiia-transport-neredoven-pytnik-vs-kontrolior.430672"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T08:46:00+00:00"/>
    <meta property="og:title" content="Бой в градския транспорт: Нередовен пътник vs контрольор"/>
    <meta property="og:description" content="Превишават ли си правата служителите? | Dnes.bg"/>
  </head>
  <body>
    <article>
      <h1>Бой в градския транспорт: Нередовен пътник vs контрольор</h1>
      <h2>Превишават ли си правата служителите?</h2>
      <address><time datetime="2019-11-25T08:46:00+00:00">25 Nov 2019, 08:46</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Бой между нередовен пътник и контрольор на градския транспорт предизвика бурни реакции в социалните мрежи. Сблъсъкът бе заснет с видео, а от кадрите се вижда как служителка на Центъра за градска мобилност дърпа за якето пътничка, която вика и моли за помощ.</p>
      <p>"Пътувах в автобуса. Чух викане. На спирката видях как явно нередовна пътничка иска да избяга, а две контрольорки се опитват да я спрат. Проблемът е, че се е стигнало да физическа разправа", разказа очевидецът Руси Тодоров пред Нова тв.</p>
      <p>"Жената пътуваше гратис. Отказа да плати съответната глоба. Помолихме я да слезе на спирката, за да й съставим акт за нарушение. Тя беше спокойна, съгласи се. След като слязохме, се опита да избяга. Колежката искаше да я спре. В този момент нередовната пътничка стана агресивна. Скъса ми чантата. Засили се към мен, счупи ми апарата. Хвана ме за косата и започна да ме бие и дори ме ухапа. Всичко това се случи преди да я дръпна за якето. Обадихме се на 112 и пътничката се опита да избяга. В този момент аз я хванах, но все пак тя не беше глобена”, разказа Анита Антониева, служител на Центъра за градска мобилност.</p>
      <p>Според ръководителя на "Контрол по редовността на пътниците" Алексей Фикинчев, чрез мобилни екипи на органите на реда от градска мобилност се опитват да намалят броя на нападенията в столичния транспорт.</p>
      <p> </p>
    </article>
  </body>
</html>