<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/turk-pasaportu-ne-kadar-degerli-25111931.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T08:28:00+00:00"/>
    <meta property="og:title" content="Türk pasaportu ne kadar değerli"/>
    <meta property="og:description" content="Dünyada vatandaşlığı en değerli ülkeler sıralamasında Fransa ilk sırada yer alırken, Türkiye 76. oldu."/>
  </head>
  <body>
    <article>
      <h1>Türk pasaportu ne kadar değerli</h1>
      <h2>Dünyada vatandaşlığı en değerli ülkeler sıralamasında Fransa ilk sırada yer alırken, Türkiye 76. oldu.</h2>
      <address>
        <time datetime="2019-11-25T08:28:00+00:00">25 Nov 2019, 08:28</time>
      </address>
      <p>Dünyada vatandaşlığı en değerli ülkeler sıralamasında Fransa ilk sırada yer alırken, Türkiye 76. oldu.</p>
      <p>Hollanda'da Gronigen Üniversitesi'nde hukuk profesörü olan Dimitry Kochenov ile İsviçreli Henley &amp; Partners şirketinin yöneticisi Christian Kälin tarafından yapılan araştırmayla vatandaşlığı en kıymetli 160 ülkenin sıralaması yapıldı.</p>
      <p>Bu sıralamada Fransa’nın ardından Almanya ve Hollanda ikinci sırayı paylaşırken, <b>Danimarka 3.</b> sırayı aldı. Norveç ve<b> İsveç 4. </b>sırayı paylaşırken,<b> İzlanda 5.</b>, <b>Finlandiya 6</b>., <b>İtalya 7.</b>, <b>İngiltere 8.</b>, . <b>İrlanda 9.</b>, İspanya ise 10. sırada geldi. ABD, bu klasmanda 25. sırada yer aldı.</p>
      <p>Araştırmayı düzenleyenlerden Dimitry Kochenov’a göre, Fransız pasaportuyla 160 ülkenin çoğuna vizesiz yolculuk yapılırken, yaklaşık 50 ülkede oturma ve çalışma iznine sahip olunabiliyor.</p>
      <p>Euronews’ten Rahmi Gunduz’un haberine göre; AB ülkesi olması dışında, geçmiş tarihi bağları yüzünden çok sayıda eski sömürgesi olan ülkelerle ilişkisi de Fransa’yı bu konuda avantajlı duruma getiriyor.</p>
      <p>Ekonomik güç, insani kalkınma, özgürlükler, barış, istikrar gibi kriterlerin de gözönünde bulundurularak not verilen sıralamada, en çok puanı yüzde 83,5 ile Fransa aldı. Türkiye yüzde 37 ile “vatandaşlığı orta kaliteli ülkeler içinde gösterildi. Türkiye bir önceki yıl bu klasmanda 82. sıradaydı.</p>
      <p>Sıralamada Somali ve Afganistan vatandaşlığı ise son sıralarda yer aldı.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/yeni-ulke-yeni-hayat-kitabi-bahar-cuhadar">
          <img src="https://odatv.com/images2/2019_07/2019_07_13/yeni-ulke-yeni-hayat.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>24,995 Bu habere tepkiniz:</p>
      <p> </p>
    </article>
  </body>
</html>