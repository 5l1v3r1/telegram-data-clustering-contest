<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260499/diakopi-tis-kykloforias-apo-tin-eleysina-eos-ton-isthmo"/>
    <meta property="og:site_name" content="LiFO"/>
    <meta property="article:published_time" content="2019-11-25T08:16:00+00:00"/>
    <meta property="og:title" content="Διακοπή της κυκλοφορίας από την Ελευσίνα έως τον Ισθμό"/>
    <meta property="og:description" content="Διακόπηκε η κυκλοφορία των οχημάτων στην Εθνική οδό από τα διόδια της Ελευσίνας έως τον Ισθμό, με εντολή της τροχαίας για προληπτικούς λόγους"/>
  </head>
  <body>
    <article>
      <h1>Διακοπή της κυκλοφορίας από την Ελευσίνα έως τον Ισθμό</h1>
      <h2>Διακόπηκε η κυκλοφορία των οχημάτων στην Εθνική οδό από τα διόδια της Ελευσίνας έως τον Ισθμό, με εντολή της τροχαίας για προληπτικούς λόγους</h2>
      <address><time datetime="2019-11-25T08:16:00+00:00">25 Nov 2019, 08:16</time> by <a rel="author">NEWSROOM</a></address>
      <p>
        <b><a href="https://www.lifo.gr/tags/%CE%94%CE%B9%CE%B1%CE%BA%CE%BF%CF%80%CE%AE+%CE%BA%CF%85%CE%BA%CE%BB%CE%BF%CF%86%CE%BF%CF%81%CE%AF%CE%B1%CF%82">Διακόπηκε η κυκλοφορία</a> των οχημάτων στην Εθνική οδό από τα διόδια της <a href="https://www.lifo.gr/tags/%CE%95%CE%BB%CE%B5%CF%85%CF%83%CE%AF%CE%BD%CE%B1">Ελευσίνας</a> έως τον <a href="https://www.lifo.gr/tags/%CE%99%CF%83%CE%B8%CE%BC%CF%8C%CF%82+%CF%84%CE%B7%CF%82+%CE%9A%CE%BF%CF%81%CE%AF%CE%BD%CE%B8%CE%BF%CF%85">Ισθμό</a>, με εντολή της <a href="https://www.lifo.gr/tags/%CE%A4%CF%81%CE%BF%CF%87%CE%B1%CE%AF%CE%B1">τροχαίας</a> για προληπτικούς λόγους.</b>
      </p>
      <p>Σύμφωνα με ανακοίνωση από την «Ολυμπία Οδό», οι πολύ έντονες καιρικές συνθήκες που επικρατούν σε όλο το μήκος του αυτοκινητόδρομου καθ' όλη τη διάρκεια της νύχτας, είχαν ως αποτέλεσμα τη μεγάλη εισροή υδάτων και φερτών υλικών στο οδόστρωμα στην περιοχή της Κινέτας (Χ.Θ. 53+800-61+000).</p>
      <p>«Για προληπτικούς λόγους και την ασφάλεια όλων, η Τροχαία έδωσε εντολή για διακοπή της κυκλοφορίας από τα διόδια της Ελευσίνας έως τον Ισθμό, καθώς κλειστή παραμένει και η Παλαιά Εθνική Οδός σε διάφορα σημεία από την Κινέττα ως τους Αγίους Θεοδώρους».</p>
      <p>Συνεργεία της Ολυμπίας Οδού και υπεργολάβων επιχειρούν στην περιοχή, ενώ όλος ο μηχανισμός παραμένει σε επιφυλακή σε όλο το μήκος του δρόμου.</p>
      <p>Η Ολυμπία Οδός ευχαριστεί για την κατανόηση και κάνει έκκληση στους οδηγούς να αναστείλουν το ταξίδι τους μέχρι νεοτέρας, ενώ όσοι είναι ήδη στον δρόμο να συμμορφώνονται προς τις υποδείξεις της Τροχαίας και να επιδείξουν αυξημένη προσοχή σε όλες τις μετακινήσεις τους μέχρι να περάσει το κύμα κακοκαιρίας.</p>
    </article>
  </body>
</html>