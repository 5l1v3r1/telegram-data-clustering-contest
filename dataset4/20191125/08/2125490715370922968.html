<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177693/"/>
    <meta property="og:site_name" content="Doctors Only"/>
    <meta property="article:published_time" content="2019-11-25T08:59:00+00:00"/>
    <meta property="og:title" content="עלייה דרמטית בתחלואה ובתמותה מסרטן פי הטבעת בארה&quot;ב"/>
    <meta property="og:description" content="מעל 90% ממקרי סרטן פי הטבעת קשורים בהידבקות ב-HPV | בדו&quot;ח שפורסם צוין כי אין לראות במחלה זו מחלה נדירה וזניחה"/>
  </head>
  <body>
    <article>
      <h1>עלייה דרמטית בתחלואה ובתמותה מסרטן פי הטבעת בארה"ב</h1>
      <h2>מעל 90% ממקרי סרטן פי הטבעת קשורים בהידבקות ב-HPV | בדו"ח שפורסם צוין כי אין לראות במחלה זו מחלה נדירה וזניחה</h2>
      <address><time datetime="2019-11-25T08:59:00+00:00">25 Nov 2019, 08:59</time> by <a rel="author">מערכת דוקטורס אונלי</a></address>
      <p>שיעור התחלואה והתמותה מסרטן פי הטבעת בארה"ב נמצא במגמת עלייה דרמטית בעיקר בקרב בני 50 ומעלה, נשים לבנות וצעירים שחורים. כך דווח בשבוע שעבר ב-<a href="https://academic.oup.com/jnci/advance-article-abstract/doi/10.1093/jnci/djz219/5622917?redirectedFrom=fulltext">Journal of the National Cancer Institute</a>.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/07/170468/">בדיקת סקר אלקטרונית להפטיטיס C במערכת בריאות גדולה</a>
        </li>
        <li>
          <a href="https://doctorsonly.co.il/2019/05/163219/">האם יש צורך בבדיקות סקר לדמנציה?</a>
        </li>
        <li>
          <a href="https://doctorsonly.co.il/2019/02/159373/">האם יש צורך בביצוע בדיקות סקר למחלות זיהומיות לאנשים עם אבחנה חדשה של סרטן?</a>
        </li>
      </ul>
      <p>צוות המחקר שהוביל פרופ' Ashish Deshmukh מבית הספר לבריאות הציבור באוניברסיטת טקסס ביוסטון בחן את ההיארעות והתמותה מהמחלה לאורך תקופה של 16 שנה מ-2001 ועד 2015-16. בדו"ח שפורסם צוין כי אין לראות במחלה זו מחלה נדירה וזניחה. הבעיה המרכזית בה שתאי הסרטן במהלך התפתחות המחלה נודדים לאיברי גוף אחרים.</p>
      <p>בסוג השכיח ביותר של סרטן זה חלה עלייה בקצב שנתי של 2.7% בין 2001 ל-2015 וקצב התמותה ממנה עלה ב-3.1% בין 2001 ל-2016.</p>
      <p>מחברי הדו"ח הדגישו כי סרטן פי הטבעת הוא מחלה שונה מסרטן החלחולת והמעי הגס ודומה יותר לסרטן צוואר הרחם. גם היא נגרמת בידי נגיף ה-HPV (פפילומה). מעל 90% ממקרי סרטן פי הטבעת קשורים בהידבקות ב-HPV. הממאירות מכונה squamous cell carcinoma.</p>
      <p>רופאים בארה"ב תובעים עתה ובעקבות העלייה בהיארעות, להרחיב את בדיקות הסריקה המוקדמות לגילויה בקבוצות אוכלוסיה שנחשבות בסיכון. זאת, עקב שינויים שחלו בעשורים האחרונים בהתנהגות המינית ובכך שחולים שנדבקו קיימו יחסי מין עם פרטנרים רבים, מה שמגביר את הסיכון להידבקות ב-HPV.</p>
      <p>לקריאה נוספת – ליחצו <a href="https://edition.cnn.com/2019/11/19/health/anal-cancer-incidence-death-increase-study/index.html">כאן</a>.</p>
    </article>
  </body>
</html>