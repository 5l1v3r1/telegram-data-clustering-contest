<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247179/iohannis-vrea-o-noua-majoritate-parlamentara-pmp-nu-sustine-anticipatele.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T08:33:22+00:00"/>
    <meta property="og:title" content="Iohannis vrea o noua majoritate parlamentara: PMP nu sustine anticipatele"/>
    <meta property="og:description" content="Liderul PMP, Eugen Tomac, arata ca formatiunea pe care o conduce nu sustine ideea organizarii de alegeri parlamentare anticipate, avansata de unii lideri ai PNL dupa prezidentialele de duminica."/>
  </head>
  <body>
    <article>
      <h1>Iohannis vrea o noua majoritate parlamentara: PMP nu sustine anticipatele</h1>
      <address>
        <time datetime="2019-11-25T08:33:22+00:00">25 Nov 2019, 08:33</time>
      </address>
      <p>
        <b>Liderul PMP, Eugen Tomac, arata ca formatiunea pe care o conduce nu sustine ideea organizarii de alegeri parlamentare anticipate, avansata de unii lideri ai PNL dupa prezidentialele de duminica.</b>
      </p>
      <p>"Nu, ramanem consecventi pe punctul nostru de vedere, nu ne temem de alegerile anticipate, insa nu exista conditii pentru a se organiza alegeri anticipate. Este nevoie ca Parlamentul sa respinga de doua ori propunerea de prim-ministru (...).</p>
      <p>Nu vad cum se pot organiza alegeri anticipate, prin urmare, noi nu acceleram pe aceasta tema, tocmai pentru ca nu se poate implementa. Nu ne temem de alegerile anticipate, insa nu suntem un suporter, pentru ca o noua criza politica nu ar rezolva nimic, ci pur si simplu ar adanci criza politica si ar fi abandonate o parte din proiecte care in acest an de zile pot fi avansate", a declarat Tomac pentru RFI Romania.</p>
      <p>De asemenea, el a spus ca rezultatul alegerilor prezidentiale "este previzibil".</p>
      <p>"(...) era de asteptat ca scorul intre presedintele Iohannis si contracandidata sa de la PSD sa fie destul de mare. E o diferenta rezonabila, arata ca societatea romaneasca nu accepta mediocritatea in politica si parcursul doamnei Dancila nu o incadreaza intr-o alta logica", a explicat acesta.</p>
      <p>Declaratia liderului PMP vine in contextul in care Klaus Iohannis a spus, dupa anuntarea rezultatelor exit-poll, ca in perioada urmatoare se va implica pentru a crea o noua majoritate parlamentara.</p>
      <p>"(...) Ma voi implica pentru a crea o noua majoritate cu partide care vor duce Romania spre europenizare, spre Romania normala. (...) Ne vom implica cu totii si vom crea o noua majoritate parlamentara cu toate partidele democratice si va promit ca vom crea impreuna Romania normala pe care si-o doresc toti romanii", <a href="http://www.ziare.com/alegeri/rezultate-prezidentiale-2019/live-klaus-iohannis-primele-declaratii-dupa-ce-exit-pollurile-l-au-dat-castigator-1586973">a afirmat Iohannis duminica seara</a>.</p>
    </article>
  </body>
</html>