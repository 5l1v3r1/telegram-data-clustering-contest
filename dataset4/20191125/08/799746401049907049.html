<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103435/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T08:02:50+00:00"/>
    <meta property="og:title" content="Грози і повені у Греції: двоє загиблих, перекриті шосе і закриті школи"/>
    <meta property="og:description" content="Шторми обрушилися на західну Грецію у вихідні, спричинивши повені і перебої з транспортом."/>
  </head>
  <body>
    <article>
      <h1>Грози і повені у Греції: двоє загиблих, перекриті шосе і закриті школи</h1>
      <address>
        <time datetime="2019-11-25T08:02:50+00:00">25 Nov 2019, 08:02</time>
      </address>
      <p>На заході Греції в результаті проливних дощів і гроз загинули дві людини, в декількох регіонах країни порушено транспортне сполучення.</p>
      <p>Про це повідомляє "Європейська правда" з посиланням на <a href="http://www.ekathimerini.com/">Ekathimerini</a>.</p>
      <p>Шторми обрушилися на західну Грецію у вихідні, спричинивши повені і перебої з транспортом.</p>
      <figure>
        <img src="https://img.eurointegration.com.ua/images/doc/6/9/69dace5-ej34z9wwsaihzzl.jpg"/>
      </figure>
      <p>Рятувальники виявили тіла двох осіб у морі в муніципалітеті Антіріо. Обидва загиблих були на маленькому вітрильному човні, який перекинувся недалеко від берега.</p>
      <p>Представники поліції заявили, що кілька ділянок національної дорожньої мережі на півострові Пелопоннес були перекриті для руху через сильні повені.</p>
      <figure>
        <img src="https://img.eurointegration.com.ua/images/doc/8/b/8bf1705-gjpx74wu.jpg"/>
      </figure>
      <p>Шосе Афіни-Коринф закрите до сих пір, влада обіцяє відкрити рух в понеділок вдень. В регіоні Аттика, куди входять Афіни, закрита всі школи, така ж ситуація в Салоніках.</p>
      <p>Нагадаємо, у Франції в результаті повені на південному сході країни протягом вихідних <b><a href="https://www.eurointegration.com.ua/news/2019/11/25/7103429/">загинули </a></b>чотири людини.</p>
      <p>В Італії через негоду <b><a href="https://www.eurointegration.com.ua/news/2019/11/25/7103434/">обвалилась</a></b> 30-метрова ділянка естакади.</p>
    </article>
  </body>
</html>