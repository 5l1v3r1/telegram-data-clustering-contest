<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/victoria-shche-predstavi-blgariya-na-evroviziya-2020"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T08:51:50+00:00"/>
    <meta property="og:title" content="VICTORIA ще представи България на Евровизия 2020"/>
    <meta property="og:description" content="Виктория Георгиевa - VICTORIA ще бъде българският представител на Евровизия 2020. Младата певица ще бъде 13-ят български участник в надпреварата. Това..."/>
  </head>
  <body>
    <article>
      <h1>VICTORIA ще представи България на Евровизия 2020</h1>
      <address><time datetime="2019-11-25T08:51:50+00:00">25 Nov 2019, 08:51</time> by <a rel="author">Милена Кирова</a></address>
      <p>
        <b>Виктория Георгиевa - VICTORIA ще бъде българският представител на Евровизия 2020. Младата певица ще бъде 13-ят български участник в надпреварата. Това стана ясно днес на пресконференция с БНТ и партньорите им в проекта от Ligna Group.</b>
      </p>
      <p>VICTORIA се отличава със специфичен глас и изграден собствен музикален стил. Най-новият ѝ хит “I Wanna Know” беше представен в края на юни и се оказа трамплин към първия ѝ договор за международно разпространение. Той бе подписан през септември с британската компания Ostereo.</p>
      <blockquote>Емил Кошлуков: Това, което прави БНТ е чудесен пример. По закон сме длъжни да отразяваме европейските конкурси. Ще насърчим млади творци. Това е чудесен пример на публично-частно партньорство. Това е бъдещето. Обществените медии могат да развиват партньорство, за да сведат разходите до минимум и да подкрепят културата. Сумата, която партньорите ще отделят може да достигне половин милион. Това е пример за разбиране на обществените задачи.</blockquote>
      <blockquote>Геновева Христова: България се завръща на международната сцена - там, където принадлежи. Нашата мисия е проста: да покажем новото лице на България на международната сцена и на международните пазари. В креативни и хъб- Мисия 23 имаме мисия. Евровизия е нашият първи проект. Подаваме ръка и сме отворени за всякакви партньорства. Само заедно можем да сме успешни.</blockquote>
      <figure>
        <video src="https://nws2.bnt.bg/p/p/s/psn251119-16-eurovision-x264-726771.mp4"/>
      </figure>
      <blockquote>Хауърд Мърфи, изпълнителен директор на Остерио: Имаме сериозен успех през годините. В Азия, Съединените щати и на много други места имаме повече от милиард стилове на месец.</blockquote>
      <blockquote>Джон Сондерсбон, креативната част на проекта: Аз съм в бранша повече от 40 години работя. Ние сме работили с Пуси Кет Доус, Бритни Спиърс. Щастливи сме, че можем да работим по този проект, защото вярвам, че можем да върнем България на световната музикална карта.</blockquote>
      <p>VICTORIA е от Варна. Участвала е в четвъртото издание на шоуто за таланти X-Factor България, където достига до топ 5. След това започва самостоятелна кариера и издава няколко самостоятелни песни като част от музикалната компания Monte Music. От пролетта на 2018г. е независим артист и издава два сингъла - “Странни времена” и “I Wanna Know”, като вторият е продуциран в Лос Анджелис с екипа работил със Зейн (ZAYN) и други утвърдени артисти на световния музикален пазар. Същият проект е избран сред 500-те кандидати на испанския фестивал “Melboss Open” в Мадрид, Испания. Това я прави първият източноевропейски артист на такова престижно събитие. През лятото на 2018г. завършва летния курс на университета Бъркли във Валенсия.</p>
      <figure>
        <iframe src="https://www.youtube.com/embed/CFPT9qEs7PE" width="760" height="415" data-service="Youtube" scrolling="no"/>
      </figure>
      <related>
        <h4>Свързани публикации</h4>
        <a href="http://news.bnt.bg/bg/a/1019226-evroviziya"/>
        <a href="http://news.bnt.bg/bg/a/viktoriya"/>
        <a href="http://news.bnt.bg/bg/a/utre-shche-bde-obyaven-blgarskiyat-uchastnik-v-evroviziya"/>
        <a href="http://news.bnt.bg/bg/a/blgariya-se-vrshcha-na-evroviziya-sled-ednogodishna-pauza"/>
        <a href="http://news.bnt.bg/bg/a/blgarskiyat-izplnitel-na-evroviziya-2020-shche-bde-obyaven-na-25-noemvri"/>
      </related>
    </article>
  </body>
</html>