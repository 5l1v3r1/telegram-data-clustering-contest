<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/oscurata-pagina-facebook-delle-%E2%80%9C6000-sardine%E2%80%9D-treviso-si-preparano-scendere-piazza-219870"/>
    <meta property="og:site_name" content="Oggi Treviso"/>
    <meta property="article:published_time" content="2019-11-25T08:27:49+00:00"/>
    <meta property="og:title" content="Oscurata la pagina Facebook delle “6000 sardine”, a Treviso si preparano a scendere in piazza"/>
    <meta property="og:description" content="TREVISO - “La pagina Facebook &quot;6000 sardine&quot; domenica sera intorno alle 21 è stata oscurata”."/>
  </head>
  <body>
    <article>
      <h1>Oscurata la pagina Facebook delle “6000 sardine”, a Treviso si preparano a scendere in piazza</h1>
      <address>
        <time datetime="2019-11-25T08:27:49+00:00">25 Nov 2019, 08:27</time>
      </address>
      <p><b>TREVISO - </b>La pagina Facebook "6000 sardine" domenica sera intorno alle 21 è stata oscurata per qualche ora. A denunciarlo sono gli stessi organizzatori del movimento, nato poche settimane fa a Bologna, che proprio attraverso le pagine Facebook, primo strumento di comunicazione del movimento, sono riusciti ad organizzare i primi raduni di piazza.<br/><br/>A riportare la notizia le<b> “Sardine di Treviso”, gruppo nato proprio su Facebook </b>la settimana scorsa che ha già migliaia si iscritti. “La pagina 6000 sardine è stata oscurata pochi minuti fa senza giusta causa ((24 novembre, ore 21). - si legge nel comunicato condiviso dalla pagina trevigiana- In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni. Questo ha automaticamente generato l'oscuramento della pagina. Siamo fiduciosi che possa tornare on-line nelle prossime ore, ma non abbiamo certezza dei tempi. Si vede che un mare silenzioso fa molto più rumore di quanto si possa pensare”.<br/><br/>E la curiosità è tutta per<b> sabato prossimo, 30 novembre, quando le sardine si riuniranno in piazza Borsa </b>per il primo flash mob a Treviso.</p>
      <related>
        <h4>Dello stesso argomento</h4>
        <a href="http://oggitreviso.it/le-sardine-treviso-sono-migliaia-%E2%80%9Csiamo-pronti-dirvi-basta-219728"/>
        <a href="http://oggitreviso.it/le-sardine-%E2%80%9Cnuotano-fino-treviso-arriva-movimento-anti-salvini-219622"/>
      </related>
    </article>
  </body>
</html>