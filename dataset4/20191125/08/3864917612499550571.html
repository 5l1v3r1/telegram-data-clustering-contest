<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824645-zahisnik-dinamo-popov-moze-propustiti-gru-z-malme.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T08:12:00+00:00"/>
    <meta property="og:title" content="Захисник &quot;Динамо&quot; Попов може пропустити гру з Мальме"/>
    <meta property="og:description" content="Захисник київського футбольного клубу &quot;Динамо&quot; Денис Попов ризикує пропустити матч проти “Мальме”, який відбудеться в Швеції 28 листопада в рамках 5-го туру Ліги Європи."/>
  </head>
  <body>
    <article>
      <h1>Захисник "Динамо" Попов може пропустити гру з Мальме</h1>
      <h2>Захисник київського футбольного клубу "Динамо" Денис Попов ризикує пропустити матч проти “Мальме”, який відбудеться в Швеції 28 листопада в рамках 5-го туру Ліги Європи.</h2>
      <address>
        <time datetime="2019-11-25T08:12:00+00:00">25 Nov 2019, 08:12</time>
      </address>
      <p>У Дениса Попова діагностували м'язове ушкодження. Про це повідомив головний лікар “Динамо” Леонід Миронов.</p>
      <p>"Нічого страшного не сталося. У Попова звичайне м'язове ушкодження задньої поверхні стегна. На відновлення піде 10 днів", - цитує Миронова клубна <a href="http://www.fcdynamo.kiev.ua/allnews/news/u_denisa_popova_myshechnoe_povrezhdenie/">пресслужба</a>.</p>
      <p>Таким чином, участь Попова у матчі проти Мальме залишається під питанням. Вчора футболіст також пропустив <a href="https://www.ukrinform.ua/rubric-sports/2824420-dinamo-rozgromilo-mariupol-i-vijslo-na-2-misce-u-futbolnij-premerlizi-ukraini.html">матч із "Маріуполем"</a> (3:0). </p>
      <p>Денис Попов став стабільно виходити в основі київської команди з другої половини жовтня. На його рахунку 7 матчів і 2 голи в усіх турнірах у нинішньому сезоні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2817240-na-matci-ligi-evropi-malme-dinamo-ocikuut-anslag.html">На матчі Ліги Європи «Мальме» - «Динамо» очікують аншлаг</a>
      </blockquote>
      <p>Нагадаємо, в першому турі групового турніру Ліги Європи, який відбувся 19 листопада в Києві, "Динамо" перемогло "Мальме" з рахунком 1:0.</p>
    </article>
  </body>
</html>