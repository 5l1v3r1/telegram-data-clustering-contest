<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294300-paok-aek-me-50-50-tha-eixan-thn-idia-tyxh-me-thn-eyrwph-tha-toys-psaxname"/>
    <meta property="og:site_name" content="gavros.gr"/>
    <meta property="article:published_time" content="2019-11-25T08:55:00+00:00"/>
    <meta property="og:title" content="ΠΑΟΚ, ΑΕΚ με 50-50 θα είχαν την ίδια τύχη με την Ευρώπη! Θα τους ψάχναμε..."/>
    <meta property="og:description" content="FIFA και UEFA στηρίζουν τον Περέιρα και τον κατήφορο της διαιτησίας; Για μια ακόμη αγωνιστική είχαμε 100-0 υπέρ των ΠΑΟΚ, ΑΕΚ και 100-0 κατά του Ολυμπιακού."/>
  </head>
  <body>
    <article>
      <h1>ΠΑΟΚ, ΑΕΚ με 50-50 θα είχαν την ίδια τύχη με την Ευρώπη! Θα τους ψάχναμε...</h1>
      <address><time datetime="2019-11-25T08:55:00+00:00">25 Nov 2019, 08:55</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Όσο υπάρχει «εξυγίανση», δεν θα υπάρχει 50-50. Αν τα πράγματα ήταν φυσιολογικά, δεδομένων των διαιτητικών λαθών αλλά και των αντιδράσεων, καθώς δεν είναι μόνο ο Ολυμπιακός που φωνάζει, έπρεπε να γίνουν αλλαγές τόσο στην ΕΠΟ όσο και στη διαιτησία. Στην ΕΠΟ επειδή δεν υπάρχει ισονομία, στη διαιτησία επειδή δεν υπάρχει 50-50.</p>
      <p>Ειδικά στη διαιτησία, δεν χρειάζονται πολλά. Αρκεί, FIFA και UEFA να παρακολουθήσουν μόνο τη έγινε την 11η αγωνιστική, το 100-0 υπέρ του ΠΑΟΚ, όπου στον αγώνα με την ΑΕΛ (1-0) δεν δόθηκε από τους Τάσση, Τζοβάρα πέναλτι υπέρ της Θεσσαλικής ομάδας στο 5', το 100-0 υπέρ της ΑΕΚ (1-1 με τον Αρη), όπου είχαμε αποβολή-φάντασμα σε βάρος του Ιντέγε και πέναλτι-μαϊμού υπέρ του Σιμόες (σ.σ. «μεγαλούργησαν» οι Ευαγγέλου, Σκουλάς) αλλά και το 100-0 κατά του Ολυμπαικού από τους Κομίνη, Διαμαντόπουλο καθώς δεν δόθηκε πέναλτι υπέρ του Θρύλου ενώ το γκολ του Πανιωνίου (1-1) ξεκινά από επιθετικό φάουλ.</p>
      <p>Αν οι FIFA, UEFA, με αφορμή την καταγγελία του Ολυμπιακού, παρακολουθήσουν ή να δουν σε βίντεο όλα τα παιχνίδια, εκτός του ότι θα τα χάσουν, επειδή δεν θα πιστεύουν ότι γίνονται τέτοια λάθη, θα δουν ότι με αυτή την ΚΕΔ (με τον Περέιρα και τους λοιπούς) δεν υπάρχει σωτηρία. Όμως, οι εκπρόσωποι των FIFA, UEFA έρχονται και μας λένε ότι τους στηρίζουν!</p>
      <p>Δηλαδή, τι στηρίζουν; Τον κατήφορο της διαιτησίας; Τα πολλά λάθη των διαιτητών; Την ασυλία που έχουν; Εχουν άποψη για αυτά που στηρίζουν; Πως δικαιολογούν τα λάθη των διαιτητών μόνο υπέρ των ΠΑΟΚ, ΑΕΚ και κατά του Ολυμπιακού, τα οποία αποτελούν ένα μόνιμο φαινόμενο; Πως δικαιολογούν τις διώξεις μόνο κατά παραγόντων του Ολυμπιακού;</p>
      <p>Για να προχωρήσουμε, στηρίζουν το σύστημα που έχει καταγγείλει ο Ολυμπιακός με την επιστολή του στον Αυγενάκη; Μήπως, έτσι δείχνουν ότι φοβούνται το 50-50;</p>
      <p>Ο Ολυμπιακός φωνάζει για το 50-50 και η FIFA, UEFA δεν απαντούν καν! Παρά παίρνουν αποφάσεις που δεν έχουν λογική και δεν τις δικαιολογούν;</p>
      <p>Επίσης, στηρίζουν μια ΕΠΟ που οι ίδιοι (ο Χούμπελ και Επιτροπή Παρακολούθησης) κατάγγειλαν ότι δεν είναι ανεξάρτητη!</p>
      <p>Γενικά, οι αρμόδιοι το έριξαν στο τραλαλά! Η... κωμωδία της «εξυγίανσης»! Κρίνονται όλοι εκτός από τον Περέιρα και την παρέα του!</p>
      <p>ΠΑΟΚ και ΑΕΚ με διαιτησία 50-50 θα είχαν την ίδια τύχη με την Ευρώπη! Θα τους ψάχναμε...</p>
      <p>Μπορούν να μας εξηγήσουν που οφείλονται οι διαιτησίες της 11ης αγωνιστικής;</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294302-balmpoyena-laquo-mas-peirakse-to-teleytaio-apotelesma-raquo"/>
        <a href="https://www.gavros.gr/article/podosfairo/294303-sta-ekdothria-ta-ligosta-eisithria-gia-to-olympiakos-paok"/>
        <a href="https://www.gavros.gr/article/podosfairo/294284-ypopshfios-gia-koryfaios-afrikanos-o-meria"/>
        <a href="https://www.gavros.gr/article/podosfairo/294288-apofasismenoi-na-to-gyrisoyn"/>
      </related>
    </article>
  </body>
</html>