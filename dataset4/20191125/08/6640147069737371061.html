<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cyberpunk-2077-concorrenza-half-life-alyx/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T08:03:00+00:00"/>
    <meta property="og:title" content="Cyberpunk 2077: CD Projekt RED non teme la concorrenza di Half-Life Alyx | Game Division"/>
    <meta property="og:description" content="CD Projeckt RED, lo studio di sviluppo che sta lavorando a Cyberpunk 2077 dice di non temera la &quot;concorrenza&quot; di Half-Life Alyx."/>
  </head>
  <body>
    <article>
      <h1>Cyberpunk 2077: CD Projekt RED non teme la concorrenza di Half-Life Alyx | Game Division</h1>
      <address>
        <time datetime="2019-11-25T08:03:00+00:00">25 Nov 2019, 08:03</time>
      </address>
      <p>La lista dei videogiochi più attesi per il 2020<b> sta crescendo a dismisura</b>. Solo qualche giorno fa abbiamo assistito all’annunciato di Half-Life: Alyx, nuovo gioco della saga Valve atteso per marzo 2020 come titolo esclusivo per la realtà virtuale. Dopo nemmeno un mese sarà invece il momento di <b>Cyberpunk 2077</b>, un altro pezzo da novanta tanto vociferato durante gli ultimi anni.</p>
      <p>CD Projekt RED ha dichiarato di <b>non aver alcun timore</b> nel rilasciare il proprio gioco dalle tematiche Cyberpunk nell’aprile 2020, solo un mese dopo Half-Life Alyx; tuttavia, poiché i due giochi sono destinati a piattaforme (e prospettive) di gioco differenti, il team polacco sta continuando a lavorare in tutta tranquillità alle fasi finali di Cyberpunk 2077.</p>
      <figure>
        <img src="https://www.tomshw.it/images/images/2019/08/cyberpunk-2077-gamescom-2019-48321.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ps5-xbox-scarlett-rockstar-gioco/">PS5 e Xbox Scarlett: Rockstar è al lavoro su un gioco medioevale?</a></p>
      <p>CD Projekt RED ha dichiarato recentemente, durante la riunione interna con gli azionisti, che il team di sviluppo<b> non si sta agitando particolarmente</b> per il nuovo titolo targato Valve perché ritiene la <b>realtà virtuale è ancora un mercato di nicchia</b>.<i> “Ovviamente abbiamo visto l’annuncio di Half-Life Alyx. Penso che sia stata una sorpresa per tutti, ma la realtà virtuale rimane un mercati di nicchia, estremamente di nicchia”.</i></p>
      <p>Un giorno, la realtà virtuale potrebbe diventare un business redditizio e CD Projekt Red ha riconosciuto che <b>Half-Life Alyx potrebbe essere il gioco che aiuterà a stimolare l’interesse</b> per la realtà virtuale. Tuttavia, la società non pensa che accadrà presto, quindi lo studio polacco non ha in programma di adattare i propri giochi per la realtà virtuale in questo momento. <i>“Probabilmente Half-Life Alyx sarà la prima pietra che si trasformerà in qualcosa di più grande la Realtà Virtuale, ma sicuramente il boom non avverrà nella prima metà del prossimo anno; oserei dire che probabilmente non accadrà nemmeno durante tutto il prossimo anno. Non oso avventurarmi oltre perché le cose potrebbero cambiare. A un certo punto la realtà virtuale potrebbe diventare un intrattenimento di massa che convaliderà il modello di business, ma al momento questo non ci riguarda.” </i></p>
      <p>Vi ricordiamo che Cyberpunk 2077 uscirà il 16 aprile 2020 per PlayStation 4, Xbox One, Google Stadia e PC (via Steam), mentre Half-Life Alyx arriverà a marzo 2020 in esclusiva per i visori di Realtà Virtuale: Valve Index, htc Vive, Oculus e Windows Mixed Reality. <b>Cosa pensate del pensiero di CD Projekt RED?</b> Diteci la vostra</p>
      <blockquote>Per il momento CD Projekt RED non vuole concentrarci su esperienze VR, pensando al gaming più tradizionale come con Cyberpunk 2077. Prenota il gioco su Amazon a <a href="https://toms.it/EXoCN">questo indirizzo</a>.</blockquote>
    </article>
  </body>
</html>