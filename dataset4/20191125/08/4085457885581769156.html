<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/nokia-9-1-pureview-muze-mit-snapdragon-855-plus-vydana-bude-az-v-pristim-roce/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T08:00:52+00:00"/>
    <meta property="og:title" content="Nokia 9.1 PureView může mít Snapdragon 855 Plus, vydána bude až v příštím roce"/>
    <meta property="og:description" content="Chystaný telefon Nokia 9.1 PureView může mít Snapdragon 855 Plus. Vydán však bude s nejvyšší pravděpodobností až ve druhém kvartálu příštího roku."/>
  </head>
  <body>
    <article>
      <h1>Nokia 9.1 PureView může mít Snapdragon 855 Plus, vydána bude až v příštím roce</h1>
      <address><time datetime="2019-11-25T08:00:52+00:00">25 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Společnost HMD Globval, která stojí za produkcí telefonů Nokia, je pravidelným účastníkem veletrhu MWC, kde zpravidla představí hned několik svých novinkových telefonů. Letos zde kromě jiného uvedla i <a href="https://gizchina.cz/2019/02/25/nokia-9-pureview-na-mwc-2019-2/">svůj model</a> Nokia 9 PureView s pěti snímači hlavního fotoaparátu. Telefon se skvělou foto výbavou však byl osazen „jen“ procesorem Snapdragon 845, který byl vlajkovým modelem v loňském roce. Zřejmě proto se téměř okamžitě začalo mluvit o nástupci tohoto telefonu. Měl by mít jednoduchý název Nokia 9.1 PureView a původní zvěsti tvrdily, že bude vybaven letošním top čipsetem Snapdragon 855.</p>
      <p>Mnozí z tipařů ještě před pár měsíci věřili, že Nokia 9.1 PureView bude vydána ještě do konce letošního roku. To se ovšem s nejvyšší pravděpodobností nestane. Podle <a href="https://twitter.com/nokia_anew/status/1185928315149934594">čerstvých zpráv z Twitteru</a> se druhé generace telefonu dočkáme až ve druhém kvartálu roku příštího. A nám nezbývá než dodat, že se smutná historie tohoto modelu opakuje. Podobně na tom byla i první generace, jejíž uvedení se neustále odkládalo. A právě proto byl první PureView vydán s loňským Snapdragonem 845. Dokonce to začíná vypadat, že telefon Nokia 9.1 neuvidíme ani na MWC 2020.</p>
      <figure>
        <img src="https://gizchina.cz/wp-content/uploads/2019/11/Nokia-9.1.jpg"/>
      </figure>
      <p>Tipaři se v podstatě shodují na tom, že i v případě druhé generace telefonu s penta fotoaparátem, přijde výrobce tak trochu s křížkem po funuse. U vlajkových lodí pro příští rok se totiž očekává, že budou osazeny procesorem Snapdragon 865. Společnost HMD Global by tak možná měla uvažovat o použití novějšího procesoru Snapdragon 855 Plus, pokud chce, aby jejich telefon byl v příštím roce konkurence schopný. V příštím roce totiž nemusí ani zabodovat fotoaparátem s pěti snímači, protože to, co letos na začátku roku vypadalo jako výkřik fotografických technologií se v průběhu roku stalo pomalu standardem. Ale kdo ví, možná se nakonec výrobce rozhodne neopakovat svou letošní chybu a s odkladem vydání Nokia 9.1 použije Snapdragon 865. To ale ukáže až čas.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/25/motorola-razr-2-by-mohla-mit-hrany-citlive-na-dotyk/"/>
        <a href="https://gizchina.cz/2019/11/20/dalsi-unik-udajneho-designu-oneplus-8/"/>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
      </related>
    </article>
  </body>
</html>