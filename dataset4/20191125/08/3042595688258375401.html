<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/tragedie-pa-julemarked-barn-drept-av-isskulptur/71856929"/>
    <meta property="og:site_name" content="Dagbladet.no"/>
    <meta property="article:published_time" content="2019-11-25T08:26:13+00:00"/>
    <meta property="og:title" content="Tragedie på julemarked: Barn drept av isskulptur"/>
    <meta property="og:description" content="Ulykken på markedet i Luxembourg skjedde søndag kveld."/>
  </head>
  <body>
    <article>
      <h1>Tragedie på julemarked: Barn drept av isskulptur</h1>
      <h2>Ulykken på markedet i Luxembourg skjedde søndag kveld.</h2>
      <address><time datetime="2019-11-25T08:26:13+00:00">25 Nov 2019, 08:26</time> by <a rel="author">Trym Mogen</a></address>
      <p>Et barn døde søndag kveld etter en tragisk ulykke på et julemarked i Luxembourg by.</p>
      <p>
        <b>Julemarkedet Knuedler ligger sentralt plassert på Guillaume II-plassen midt i sentrum av byen.</b>
      </p>
      <p>Barnet skal ha vært en av flere som søndag kveld oppholdt seg på skøyteisen på markedet da en isskulptuir skal ha kollapset.</p>
      <p>Ifølge kringkasteren <a href="https://today.rtl.lu/news/luxembourg/a/1436406.html">RTL</a> skal skulpturen like ved skøyteisen ha kollapset og knust i flere deler. Barnet skal ha blitt truffet av en av delene.</p>
      <p>
        <b>Ifølge politiet døde barnet som følge av skadene på stedet.</b>
      </p>
      <p>Det er ukjent hvorfor skulpuren kollapset, og hele det store torget ble sperret av kort tid etter hendelsen søndag kveld.</p>
      <p>Både politiet, krimteknikere, påtalemyndigheter og helsevesenet var på stedet i går kveld.</p>
      <p>Alderen på barnet er ikke kjent.</p>
    </article>
  </body>
</html>