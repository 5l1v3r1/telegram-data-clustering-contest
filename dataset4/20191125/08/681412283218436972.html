<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/konvereks-inovacije-u-infrastrukturi-uredaja-za-neprekidno-napajanje/"/>
    <meta property="og:site_name" content="PC Press"/>
    <meta property="article:published_time" content="2019-11-25T08:28:02+00:00"/>
    <meta property="og:title" content="Konvereks – inovacije u infrastrukturi uređaja za neprekidno napajanje"/>
    <meta property="og:description" content="Mnogobrojne promene na tržištu, kao što su porast količine informacija koje se skladište i koriste, razvoj Edge computing‑a, rast IoT i potreba da se nadgleda i upravlja sve većim brojem uređaja i …"/>
  </head>
  <body>
    <article>
      <h1>Konvereks – inovacije u infrastrukturi uređaja za neprekidno napajanje</h1>
      <address><time datetime="2019-11-25T08:28:02+00:00">25 Nov 2019, 08:28</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>Mnogobrojne promene na tržištu, kao što su porast količine informacija koje se skladište i koriste, razvoj <a href="https://pcpress.rs/PCout/?url=https://en.wikipedia.org/wiki/Edge_computing">Edge computing‑a</a>, <a href="https://pcpress.rs/PCout/?url=https://en.wikipedia.org/wiki/Internet_of_things">rast IoT</a> i potreba da se nadgleda i upravlja sve većim brojem uređaja i podataka, kao i promene koje se tiču zakonske regulative u oblasti zaštite životne sredine i poverljivosti podataka, dovele su kako do promena <a href="https://pcpress.rs/PCout/?url=https://en.wikipedia.org/wiki/Data_center">u infrastrukturi čitavog data centra</a>, tako i do promena u infrastrukturi uređaja za neprekidno napajanje.</p>
      <figure>
        <img src="https://i0.wp.com/pcpress.rs/wp-content/uploads/2019/10/rectiverter-900x588_72dpi.jpg"/>
      </figure>
      <h3>Tržišni trendovi</h3>
      <p>U Evropi se poslednjih godina uočavaju se neke značajne promene u infrastrukturi trofaznih UPS uređaja. To su:</p>
      <ol>
        <li><b>Modularna infrastruktura ‑</b> glavne komponente sistema prave se kao moduli. Prednosti modularne arhitekture su: potpuni prilaz s prednje strane radi lakšeg i bržeg povezivanja UPS uređaja, moduli su fabrički testirani, lakši i sigurniji servis UPS‑a, kraće vreme popravke, interna redundantnost (kada jedan modul ima kvar ili prestane s radom, uređaj nastavlja rad s drugim modulom) i lako skladištenje modula na kritičnim lokacijama.</li>
        <li>
          <p><b>Kompaktan dizajn, tehnologija s velikim skladišnim kapacitetom ili kapacitetom prenosa podataka</b> i prilaz s prednje strane zauzimaju znatno manje prostora nego ranije. Velike uštede na prostoru ostavljaju više mesta za drugu opremu.</p>
          <figure>
            <img src="https://i1.wp.com/pcpress.rs/wp-content/uploads/2019/10/Galaxy-VS-Picture-Front-Left.jpg"/>
          </figure>
        </li>
        <li><b>Hibridna tehnologija s najnovijom, četvrtom generacijom IGBT tranzistora</b> omogućava efikasnost do 97 odsto u double conversion radu, čak i pri nižem naponu. Takođe, ova tehnologija smanjuje gubitke konverzije (switching‑a) za 50 odsto, tako da se manje toplote generiše preko invertora pa je manje i hlađenje UPS uređaja. Sve to utiče na znatno smanjenje potrošnje električne energije, kao i na duži životni vek uređaja.</li>
        <li>
          <p><b>Razvoj ECOnversion technology</b> predstavlja idealan spoj ECO &amp; double conversion načina rada UPS uređaja i obezbeđuje efikasnost do čak 99 odsto. Glavne prednosti su: smanjenje potrošnje električne energije UPS uređaja za 60‑70 odsto, odlična zaštita od izobličenja ulazne mreže s nula sekundi prebacivanja na baterijski rad, konstantno punjenje baterija, popravka ulaznog faktora snage i kompenzacija viših harmonika.</p>
          <figure>
            <img src="https://i2.wp.com/pcpress.rs/wp-content/uploads/2019/10/rectiverters-230v-1500va-220v-1200w-241123.jpg"/>
          </figure>
        </li>
        <li><b>Upotreba litijum‑jonskih baterija umesto olovnih.</b> Litijum‑jonske baterije su 60‑70 odsto lakše od olovnih, manjih su dimenzija za 40‑60 odsto, imaju 10 puta više ciklusa punjenja i pražnjenja, brže je vreme punjenja i očekivani životni vek im je dva do tri puta duži od olovnih.</li>
        <li><b>Softversko praćenje rada bilo gde i bilo kada </b>– softver omogućava da se rad UPS uređaja nadgleda čak i sa udaljenih lokacija. Na osnovu raznih parametara sredine, kao i informacija o starosti uređaja, njegovih komponenti i baterija, ocenjuje se opšte stanje UPS uređaja. Na osnovu prikupljenih informacija, korisnik bi trebalo da planira dalje aktivnosti za poboljšanje performansi sistema.</li>
      </ol>
      <h3>Trendovi kod DC napajanja</h3>
      <ol>
        <li>
          <b>Rectiverters</b>
        </li>
      </ol>
      <p>Što se tiče jednosmernog napajanja, poslednjih godina razvijena je nova tehnologija, koja znatno štedi prostor u kabinetu. Sada su razvijena jednosmerna (ispravljači) i naizmenična napajanja (rectiverter‑i), koja su 3‑u‑1 proizvod. Nova jednosmerna naizmenična napajanja spajaju tri uređaja – ispravljač, invertor i by‑pass u jedan proizvod – rectiverter. Sistem obezbeđuje off grid upotrebu zajedno sa solarnim i vetro pretvaračima.</p>
      <figure>
        <img src="https://i0.wp.com/pcpress.rs/wp-content/uploads/2019/10/Galaxy-VS-Picture-Front-Right-zoomed-.jpg"/>
      </figure>
      <ol>
        <li data-num="2">
          <p><b>Solarni pretvarači i pretvarači za vetroparkove.</b> Postoje dve vrste ovakvih pretvarača:</p>
          <p>a) <b>Hibridni sistem,</b> koji se napaja solarnim panelima pored agregata i/ili strujne mreže. Jedan deo energije dovodi se iz PV panela, a ostatak se dobija iz agregata ili gradske mreže.<br/>b) <b>Sistem za off grid lokacije</b> ‑ ispravljači sa 96,5 odsto efikasnosti obezbeđuju gotovo potpuno iskorišćenje energije koju proizvedu PV paneli i vetrogeneratori.</p>
        </li>
      </ol>
      <p>Kompanija <a href="https://pcpress.rs/PCout/?url=http://konvereks.rs">Konvereks doo Beograd</a> posluje od 2000. godine i bavi se uređajima za neprekidno napajanje. Nudi <b>kompletnu uslugu – od projektovanja, preko isporuke, montaže i puštanja u rad, do održavanja i servisiranja opreme originalnim rezervnim delovima.</b> Ovlašćeni je servisni centar svih proizvođača koje zastupa. Ukoliko budete imali potrebe za proizvodima i/ili uslugama iz našeg asortimana, oni stojena raspolaganju.</p>
      <figure>
        <img src="https://i1.wp.com/pcpress.rs/wp-content/uploads/2019/10/Konvereks_logo-01.jpg"/>
      </figure>
      <p>Korisna adresa: <a href="https://pcpress.rs/PCout/?url=http://konvereks.rs">konvereks.rs</a></p>
      <related>
        <a href="https://pcpress.rs/drskost-google-a-presela-francuzima-i-nemcima/"/>
      </related>
      <p>Tagovi: <a href="https://pcpress.rs/tag/biznis/">biznis</a>, <a href="https://pcpress.rs/tag/data-centar/">data centar</a>, <a href="https://pcpress.rs/tag/edge/">Edge</a>, <a href="https://pcpress.rs/tag/edge-computing/">Edge computing</a>, <a href="https://pcpress.rs/tag/it-biznis/">it biznis</a>, <a href="https://pcpress.rs/tag/konvereks/">konvereks</a>, <a href="https://pcpress.rs/tag/poslovanje/">Poslovanje</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/ups-uredaji-sigurna-struja-za-moderno-vreme/"/>
        <a href="https://pcpress.rs/ict-ekosistem-infrastruktura-i-aplikacije/"/>
        <a href="https://pcpress.rs/schneider-electric-upravljanje-data-centrom-xmaas-ili-xaas/"/>
      </related>
    </article>
  </body>
</html>