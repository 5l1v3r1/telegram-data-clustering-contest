<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Mlado-semeistvo-se-nuzhdae-ot-pomosht-sled-kato-im-izgorya-domut-916409"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T08:22:00+00:00"/>
    <meta property="og:title" content="Младо семейство се нуждае от помощ, след като им изгоря домът"/>
    <meta property="og:description" content="Пожар изпепели дома на младо семейство във великотърновското село Масларево. На прага на зимата съпр..."/>
  </head>
  <body>
    <article>
      <h1>Младо семейство се нуждае от помощ, след като им изгоря домът</h1>
      <address>
        <time datetime="2019-11-25T08:22:00+00:00">25 Nov 2019, 08:22</time>
      </address>
      <p>Пожар изпепели дома на младо семейство във великотърновското село Масларево. На прага на зимата съпрузите остават без покрив и само с дрехите на гърба си. Засега се отлага и мечтата им да си имат дете.</p>
      <p>Жени и Якуб са семейство от август. Тя е българка, а той поляк. Решават да заживеят в Масларево, след като 3 години са били в Холандия. Инвестират всички спестено в нова къща, съобщава bTV.</p>
      <p>Огънят опустошава дома им, докато са на гости при роднини в Свищов. За пожара разбират по телефона. Връщат се и заварват тлеещи руини. Съседи успяват да спасят само домашните им любимци.</p>
      <p>Доскорошният кмет на селото, венчала ги през лятото, пуска призив за помощ в социалните мрежи.</p>
      <p>Семейството е настанено временно при роднини. След пожара мечтата им да се занимават с пчеларство вече е на заден план. Сега ще трябва да съборят изгорялата къща и на първо време да пригодят стая за живеене. И признават, че се нуждаят от помощ.</p>
    </article>
  </body>
</html>