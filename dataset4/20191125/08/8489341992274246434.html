<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807331/%D8%AF%D8%B3%D8%AA%DB%8C%D8%A7%D8%B1-%D8%B1%D9%88%D8%AD%D8%A7%D9%86%DB%8C-%DB%8C%DA%A9-%D8%AD%D8%B1%D9%81-%D9%85%DB%8C%E2%80%8C%D8%B2%D9%86%D8%AF-%D9%88-%D9%85%D8%B4%D8%A7%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%AD%D8%B1%D9%81-%D8%AF%DB%8C%DA%AF%D8%B1%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="«دستیار» روحانی یک حرف می‌زند و «مشاور» روحانی حرف دیگری!"/>
    <meta property="og:description" content="بسیاری معتقدند دولت به بدترین شکل بنزین را گران کرد، مهمترین دلیل آن هم این است که بدون در جریان گذاشتن مردم به شکل ناگهانی با گران کردن بنزین شوکی را به جامعه وارد کرد تا اعتراضاتی شکل گرفته و سپس آشوب‌طلبان بر رویسوءاستفاده کردند."/>
  </head>
  <body>
    <article>
      <h1>«دستیار» روحانی یک حرف می‌زند و «مشاور» روحانی حرف دیگری!</h1>
      <h2>بسیاری معتقدند دولت به بدترین شکل بنزین را گران کرد، مهمترین دلیل آن هم این است که بدون در جریان گذاشتن مردم به شکل ناگهانی با گران کردن بنزین شوکی را به جامعه وارد کرد تا اعتراضاتی شکل گرفته و سپس آشوب‌طلبان بر رویسوءاستفاده کردند.</h2>
      <address>
        <time datetime="2019-11-25T08:15:00+00:00">25 Nov 2019, 08:15</time>
      </address>
      <p>به گزارش گروه سیاسی <a href="https://snn.ir/">خبرگزاری دانشجو</a>، علی ربیعی، دستیار ارتباطات اجتماعی رئیس جمهور و سخنگوی دولت در پاسخ به سوالی مبنی بر اینکه چرا دولت قبل از افزایش قیمت بنزین اطلاع‌رسانی نداشت و مردم را قانع نکرد؟ گفت: اقناع سازی درباره افزایش قیمت بنزین از چند سال قبل انجام شده بود و تعجب می‌کنم چرا برخی بزرگان انتقاد می‌کنند که چرا ما در موضوع افزایش قیمت بنزین اقناع سازی انجام نداده ایم.</p>
      <p>از سوی دیگر حسام الدین آشنا، مشاور رسانه‌ای رئیس‌جمهور درحاشیه پنجاه و نهمین نشست مشترک شورای هماهنگی امور حقوقی در پاسخ به سوال خبرنگار ایرنا مبنی بر اینکه مسئولیت اطلاع رسانی و اقناع عمومی در خصوص اجرای طرح مدیریت مصرف سوخت بر عهده چه نهاد متولی بوده به خبرنگاران گفت: در ستادی که به این منظور به ریاست وزیر کشور تشکیل شد، مسئولیت مطلق و کامل اطلاع رسانی و اقناع عمومی در خصوص اجرای طرح مدیریت مصرف سوخت بر عهده صدا و سیمای جمهوری اسلامی قرار گرفت.</p>
      <p>
        <b>علی صدری‌نیا، مجری و فعال رسانه‌ای، درباره دوگانگی درون دولت نوشت:</b>
      </p>
      <p>ربیعی سخنگوی دولت: اقناع درباره افزایش قیمت بنزین انجام شده بود!<br/>آشنا مشاور رئیس جمهور: صدا و سیما مسئول اقناع درباره قیمت بنزین بود!<br/><br/>شما توی هیات دولت، خودتون رو اقناع کنید که بتونید یه حرف واحد بزنید، اقناع کردن ملت پیشکش!</p>
      <figure>
        <img src="https://snn.ir/files/fa/news/1398/9/4/848733_439.jpg"/>
      </figure>
    </article>
  </body>
</html>