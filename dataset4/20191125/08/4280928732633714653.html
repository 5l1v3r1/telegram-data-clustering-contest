<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/digitalisering/ansiktsigenkanning-testas-pa-flygplats-6979526"/>
    <meta property="og:site_name" content="Ny Teknik"/>
    <meta property="article:published_time" content="2019-11-25T08:36:00+00:00"/>
    <meta property="og:title" content="Ansiktsigenkänning testas på flygplats"/>
    <meta property="og:description" content="Polisen kommer inom en månad att testa ansiktsigenkänning på Skavsta flygplats för att stoppa kriminella, rapporterar TV4. Men tekniken är kontroversiell."/>
  </head>
  <body>
    <article>
      <h1>Ansiktsigenkänning testas på flygplats</h1>
      <address><time datetime="2019-11-25T08:36:00+00:00">25 Nov 2019, 08:36</time> by <a rel="author">TT, Niklas Svahn</a></address>
      <h4>Polisen kommer inom en månad att testa ansiktsigenkänning på Skavsta flygplats för att stoppa kriminella, rapporterar TV4. Men tekniken är kontroversiell.</h4>
      <p>I dag förekommer det att grovt kriminella använder stulna pass från personer som liknar dem själva för att ta sig in och ut ur landet.</p>
      <p>Nu ska teknik med ansiktsigenkänning testas och valideras på Skavsta flygplats för att stävja brottsligheten.</p>
      <p>– Det finns ett stort antal svenska resedokument som är på drift. Det här är ett sätt att motverka och hitta hålen, säger Britt-Louise Wahlberg, processledare vid polisens nationella operativa avdelning, till <a href="https://www.tv4.se/nyheterna">TV4 Nyheterna</a>.</p>
      <p>Ett datorprogram känner igen och matchar ansikten på misstänkta, från exempelvis övervakningskameror, med personer i polisens register.</p>
      <related>
        <a href="https://www.nyteknik.se/sakerhet/superkamera-fangar-och-identifierar-tusentals-ansikten-pa-en-bild-6973246"/>
      </related>
      <p>Först ska tekniken testas på Skavsta innan den implementeras på Arlanda. En mobilapp ska även göra det möjligt att använda tekniken i exempelvis små hamnar. 2022 ska samtliga gränsövergångar inom Schengenområdet använda ansiktsigenkänning.</p>
      <p>Tekniken anses dock vara kontroversiell eftersom den kan möjliggöra massövervakning. Innan testet kan inledas ska hanteringen av känsliga personuppgifter granskas av Datainspektionen, rapporterar TV4. Myndigheten vill bland annat ha svar på hur länge polisen ska spara uppgifterna. Grundregeln ska enligt polisen vara att bilderna tas bort direkt, men med vissa undantag.</p>
      <related>
        <h4>Relaterade artiklar</h4>
        <a href="https://www.nyteknik.se/sakerhet/beslut-polisen-far-anvanda-ansiktsigenkanning-6976267"/>
        <a href="https://www.nyteknik.se/sakerhet/superkamera-fangar-och-identifierar-tusentals-ansikten-pa-en-bild-6973246"/>
        <a href="https://www.nyteknik.se/digitalisering/cykelns-ansiktsigenkanning-laser-elmotorn-for-obehoriga-6977119"/>
        <a href="https://www.nyteknik.se/digitalisering/nu-racker-ansiktet-for-att-fa-resa-i-kinesisk-tunnelbana-6972338"/>
        <a href="https://www.nyteknik.se/automation/ryska-roboten-levererar-drygt-600-ansiktsuttryck-6977544"/>
      </related>
    </article>
  </body>
</html>