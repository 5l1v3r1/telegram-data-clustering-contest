<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58767/phoenix-point-poznajcie-fabule-nowej-gry-tworcy-oryginalnych-x-comow-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Phoenix Point: Poznajcie fabułę nowej gry twórcy oryginalnych X-Comów [WIDEO]"/>
    <meta property="og:description" content="Obcy są uparci i nigdy nie ustarają w staraniach, żeby zrobić ludzkości kuku."/>
  </head>
  <body>
    <article>
      <h1>Phoenix Point: Poznajcie fabułę nowej gry twórcy oryginalnych X-Comów [WIDEO]</h1>
      <address><time datetime="2019-11-25T08:50:00+00:00">25 Nov 2019, 08:50</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Obcy są uparci i nigdy nie ustarają w staraniach, żeby zrobić ludzkości kuku.</p>
      <p>Julian Gollop przed kilkoma laty postanowił zmierzyć się z własną legendą i zaproponować alternatywę dla dominujących w gatunku taktycznych turówek XCOM-ów. Fani zakrzyknęli z radości – w końcu do pracy zabrał się twórca Laser Squadów czy oryginalnej serii X-COM.</p>
      <p>Nic więc dziwnego, że <a href="https://www.cdaction.pl/news-49496/phoenix-point-ruszyla-zbiorka-na-nowa-gre-tworcy-oryginalnego-x-com-a-wideo.html"><b>zbiórka na grę</b></a> błyskawicznie zakończyła się powodzeniem i wszyscy czekaliśmy ze spokojem (acz i niecierpliwością) na efekt prac Snapshot Games. Niewielkie obsuwy nieprzesadnie nas zaniepokoiły (pierwotnie Phoenix Point miało wyjść w czerwcu, później mówiono o wrześniu), a teraz, kiedy produkcja jest już na wyciągnięcie ręki, twórcy postanowili wprowadzić nas w fabułę swojego tytułu i objaśnić, czym jest Projekt Phoenix, organizacja, w której przedstawiciela wcieli się gracz.</p>
      <figure>
        <iframe src="https://www.youtube.com/embed/GJV_5HAgyps" width="615" height="346" data-service="Youtube" scrolling="no"/>
      </figure>
      <p>Phoenix Point trafi na pecety <b>3 grudnia</b>. Na XBO pojawi się w pierwszym kwartale 2020, na PS4 zaś odrobinę później. Wiemy również, że na początku 2020 zadebiutuje Blood and Titanium, pierwsze DLC do gry.</p>
      <p>Bonus: zwiastuny trzech konkurencyjnych frakcji sterowanych przez SI.</p>
      <figure>
        <iframe src="https://www.youtube.com/embed/rBktxuKQPMc" width="615" height="346" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/_rKfVlfuX5E" width="615" height="346" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/CcUZDKCDANw" width="615" height="346" data-service="Youtube" scrolling="no"/>
      </figure>
      <related>
        <h4>Podobne newsy</h4>
        <a href="https://www.cdaction.pl/news-58566/phoenix-point-znamy-date-premiery-nastepcypogromcy-x-comow.html"/>
        <a href="https://www.cdaction.pl/news-57392/-phoenix-point-nowa-gra-tworcy-klasycznego-x-com-a-zalicza-kolejna-obsuwe.html"/>
        <a href="https://www.cdaction.pl/news-56953/phoenix-point-mutanty-okreslily-juz-konkretny-dzien-inwazji-i-wbrew-obawom-nie-nadejda-tylko-za-posrednictwem-sklepu-epica-wideo.html"/>
        <a href="https://www.cdaction.pl/news-56036/phoenix-point-epic-games-store-dostal-czasowa-wylacznosc-na-turowke-tworcy-serii-x-com-wideo.html"/>
        <a href="https://www.cdaction.pl/news-55012/phoenix-point-bliskie-spotkanie-z-mutantami-wideo.html"/>
      </related>
    </article>
  </body>
</html>