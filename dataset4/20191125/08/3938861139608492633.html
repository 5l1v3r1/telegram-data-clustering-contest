<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_parnas-nadav-kongresu-ssa-zapisi-v-yakih-figuruye-ukrayina/939704"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Парнас надав Конгресу США записи, в яких фігурує Україна"/>
    <meta property="og:description" content="Заарештований Лев Парнас, який є клієнтом адвоката Трампа Рудольфа Джуліані, надав розслідуванню Конгресу аудіо- та відеозаписи, пов'язані зі справою про імпічмент Трампа. Було незрозуміло, що в них зображено, тому комітети почали працювати з матеріалами лише минулого тижня, пише ABC ..."/>
  </head>
  <body>
    <article>
      <h1>Парнас надав Конгресу США записи, в яких фігурує Україна</h1>
      <address><time datetime="2019-11-25T08:50:00+00:00">25 Nov 2019, 08:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939704_w_300.jpg?v=0"/>
        <figcaption>Парнас надав записи у відповідь на повістку Конгресу. Фото:ki.ill.in.ua</figcaption>
      </figure>
      <p>Заарештований <b>Лев Парнас</b>, який є клієнтом адвоката Трампа <b>Рудольфа Джуліані</b>, надав розслідуванню Конгресу аудіо- та відеозаписи, пов'язані зі справою про імпічмент Трампа.</p>
      <p>Було незрозуміло, що в них зображено, тому комітети почали працювати з матеріалами лише минулого тижня, пише <a href="https://abcnews.go.com/Politics/house-intelligence-committee-possession-video-audio-recordings-giuliani/story?id=67276448&amp;cid=clicksource_4380645_null_hero_hed">ABC News.</a></p>
      <p>За даними агентства, ці матеріали пов'язані із зусиллями Вашингтона змусити Київ розслідувати справу родини Байдена. Парнас надав записи у відповідь на повістку Конгресу.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_u-ssa-zacikavilisya-seriyeyu-rozmov-poroshenka-ta-bajdena/939382"/>
      </related>
      <p>"Ми викликали в суд містера Парнасу і містера Фрумана для ознайомлення з їх матеріалами. Ми хотіли б, щоб вони в повному обсязі виконали ці повістки", — сказав голова розвідувального комітету Палати представників <b>Адам Шифф.</b></p>
      <p>Записи також містять обговорення між Джуліані і Трампом.</p>
      <p>Адвокат Парнаса <b>Джозеф Бонді</b> відмовився коментувати ці заяви.</p>
      <blockquote>За результатами <a href="https://gazeta.ua/articles/politics/_v-kongresi-ssa-zvituvatimut-pro-rezultati-rozsliduvannya-schodo-impichmentu-trampa/939703">розслідування </a>щодо імпічменту президента США Дональда Трампа готують звіт. Комітет може отримати нові свідчення та провести додаткові слухання щодо цієї справи.</blockquote>
    </article>
  </body>
</html>