<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://edge9.hwupgrade.it/news/market/impresoft-group-un-nuovo-player-nel-mercato-ict_85663.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-25T08:01:01+00:00"/>
    <meta property="og:title" content="impresoft group, un nuovo player nel mercato ICT"/>
    <meta property="og:description" content="4ward, Brainware, Gruppo Formula, impresoft e Qualitas Informatica si sono unite per dare vita a impresoft group, una nuova realtà che offre soluzioni e tecnologie a imprese di medie e grandi dimensioni"/>
  </head>
  <body>
    <article>
      <h1>impresoft group, un nuovo player nel mercato ICT</h1>
      <address><time datetime="2019-11-25T08:01:01+00:00">25 Nov 2019, 08:01</time> by <a rel="author">Alberto Falchi</a></address>
      <p>
        <b>4ward, Brainware, Gruppo Formula, impresoft e Qualitas Informatica si sono unite per dare vita a impresoft group, una nuova realtà che offre soluzioni e tecnologie a imprese di medie e grandi dimensioni</b>
      </p>
      <p>Una startup con 50 anni di storia. Sembra una contraddizione, ma è così che si autodefinisce <a href="https://www.impresoft.com/">impresoft group</a>, neonata azienda nata dalla fusione di cinque importanti player italiani: <b>4ward, Brainware, Gruppo Formula, impresoft e Qualitas Informatica</b>. </p>
      <p>La nuova azienda si concentra sulle imprese di medie e grandi dimensioni operanti in diversi segmenti del mercato, alle quali offre soluzioni e tecnologie: <b>ERP, MES, CRM, CPM/BI</b>, oltre a una serie di <b>soluzioni basate sul cloud</b> di datacenter e application modernization, digitalizzazione dei processi di business, managed services e modern workplace.</p>
      <p>Un'unione resa possibile anche grazie al supporto di <b>Xenon Private Equity</b>, che ha sponsorizzato il progetto aggregativo veicolato da impresoft ai vari imprenditori. </p>
      <figure>
        <img src="https://www.hwupgrade.it/immagini/1impresoft.png"/>
      </figure>
      <h3>Chi sono le aziende che formano impresoft group?</h3>
      <p>Le 5 aziende che unendosi hanno dato vita a impresoft group sono tutte realtà già affermate operanti dal tempo nel nostro territorio. <a href="https://www.4ward.it/">4ward </a>è un pluripremiato Gold Partner Microsoft che da quasi 20 anni si focalizza su tecnologie innovative, <b>cloud</b> e <b>trasformazione digitale</b>, mentre <a href="https://www.businessbrainware.com/">Brainware </a>ha 30 anni di esperienza su <b>CPM/BI/Analytics</b> e soluzioni per la grande distribuzione. Anche <a href="https://www.qualitas.it/">Qualitas Informatica</a> può vantare 30 anni di competenze e grazie alle sue soluzioni per <b>MES</b> e <b>Industria 4.0</b> è diventata un punto di riferimento per le aziende manifatturiere.</p>
      <p>Fra le cinque aziende faceti parte di impresoft group, <a href="http://www.formula.it/it/">Gruppo Formula </a>è quella con più anni alle spalle: è stata fondata 45 anni fa e oggi <b>è uno dei principali system integrator italiani</b> nel campo del software ERP per la media e grande impresa, oltre che distributore per l'italia della soluzioni ERP<b> Sa</b><b>ge X3</b>, una delle più diffuse al mondo.  </p>
      <p>La più giovane delle aziende è infine <b>Impresoft, che è nata nel 2018</b> per aggregazione di storiche aziende focalizzate sul mercato ERP e CRM.</p>
      <p>Non è però finita qui: impresoft group ci ha anticipato che <b>a breve ci sarà almeno una nuova, importante, acquisizione</b>, sulla quale però ha preferito mantenere un velo di mistero. </p>
      <p>"<i>L’aggregazione di queste 5 realtà consolidate, e di quelle che seguiranno a breve, consentirà un significativo cross-selling all'interno del gruppo così da aumentare la rilevanza per i clienti e la loro soddisfazione e soprattutto una più efficace selezione, motivazione e formazione delle risorse umane</i>" - ha dichiarato <b>Danilo Mangano, Chairman &amp; CEO di Xenon Private Equity</b>.</p>
      <p> </p>
      <p> </p>
      <pre> </pre>
    </article>
  </body>
</html>