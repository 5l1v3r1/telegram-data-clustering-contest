<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583173/edinij-situacijnij-centr-nezabarom-vidkriut-u-ternopoli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T08:04:00+00:00"/>
    <meta property="og:title" content="Єдиний ситуаційний центр незабаром відкриють у Тернополі"/>
    <meta property="og:description" content="Завдання такого центру – оперативно та ефективно реагувати на проблемні ситуації"/>
  </head>
  <body>
    <article>
      <h1>Єдиний ситуаційний центр незабаром відкриють у Тернополі</h1>
      <address><time datetime="2019-11-25T08:04:00+00:00">25 Nov 2019, 08:04</time> by <a rel="author">Антоніна Албул</a></address>
      <p>
        <i>Єдиний ситуаційний центр незабаром відкриють у Тернополі на вулиці Коновальця, 8. У ньому працюватиме муніципальна інспекція, представники правоохоронних та екстрених служб міста.</i>
      </p>
      <p>Завдання такого центру – оперативно та ефективно реагувати на проблемні ситуації, які виникають у громаді. Про його відкриття йшлося на черговому засіданні виконавчого комітету.</p>
      <p>– Чотири кабінети уже повністю готові, – повідомив <a href="https://zz.te.ua/u-ternopoli-z-iavyt-sia-yedynyy-sytuatsiynyy-tsentr/">зз</a> Ігор Максимів, начальник управління муніципальної інспекції. – Готові також санвузли, у коридорі завершуємо класти плитку. Практично, приміщення готове більше, ніж на 80%. Зараз узгоджуємо, хто з представників правоохоронних органів буде чергувати у Центрі. Ми підпишемо тристоронні меморандуми з ними та екстреними службами, щоб вони мали правові підстави перебувати у Центрі. Будуть виділені окремі кабінети для комунального підприємства «Тернопіль Інтеравіа» та служби «15-80».</p>
      <p>Заплановано, що всі служби у Ситуаційному центрі працюватимуть в одній програмі, що дасть можливість проблеми, які виникатимуть, одразу адресувати відповідним структурам та службам. За попередніми даними Центр має запрацювати у грудні. </p>
    </article>
  </body>
</html>