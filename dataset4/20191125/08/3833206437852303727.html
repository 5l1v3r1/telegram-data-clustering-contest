<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Rezhisyorut-na-Levski-shte-snima-film-i-za-Hristo-Botev-916430"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Режисьорът на &quot;Левски&quot; ще снима филм и за Христо Ботев"/>
    <meta property="og:description" content="Режисьорът Максим Генчев започва да снима игрален филм за великия Христо Ботев. В родния град на пое..."/>
  </head>
  <body>
    <article>
      <h1>Режисьорът на "Левски" ще снима филм и за Христо Ботев</h1>
      <address>
        <time datetime="2019-11-25T08:50:00+00:00">25 Nov 2019, 08:50</time>
      </address>
      <p>Режисьорът Максим Генчев започва да снима игрален филм за великия Христо Ботев. В родния град на поета-революционер - Калофер беше учреден инициативен комитет и започна национална кампания за набиране средства за филма.</p>
      <p>"Сценарият е почти завършен и в момента тече кастинг за актьори. Бюджетът на филма е 500 000 лв. Имам готовност от 10 декември да започна снимките. Ще се снима според парите, които идват, каза режисьорът. Неговата амбиция е лентата да е готова в средата на другата година. Ще го покажа като начало в Калофер, а после из цялата страна, каза още Генчев.</p>
      <p>За него големият проблем е бил да намеря точния Ботев, защото "преди всичко Ботев е слово и там трябва актьор, който умее да борави с него, да придава нюанси на българската реч и да бъде  вдъхновител".</p>
      <p>По-голямата част от филма ще бъде сниман в Калофер. Само някои от сцените ще са изнесени в Козлодуй и средновековния замък "Баба Вида" във Видин.</p>
      <p>Това е поредното предизвикателство за Максим Генчев, който преди четири години направи  филма "Дякон Левски".</p>
    </article>
  </body>
</html>