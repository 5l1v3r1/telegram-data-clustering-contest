<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/spot-natale-john-lewis-2019-drago/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Lo spot di Natale di John Lewis 2019 vi commuoverà fino alle lacrime"/>
    <meta property="og:description" content="Il nuovo spot di Natale 2019 di John Lewis che vi commuoverà: tra amicizia e integrazione. Ormai è un appuntamento fisso. Ogni Natale torna lo spot natalizio di John Lewis di Londra. Dopo quello con Elton John dello scorso anno, ora è tempo di parlare di amicizia, di integrazione e di voglia di superare le …"/>
  </head>
  <body>
    <article>
      <h1>Lo spot di Natale di John Lewis 2019 vi commuoverà fino alle lacrime</h1>
      <address><time datetime="2019-11-25T08:30:00+00:00">25 Nov 2019, 08:30</time> by <a rel="author">Selena Marvaldi</a></address>
      <p>
        <b>Il nuovo spot di Natale 2019 di John Lewis che vi commuoverà: tra amicizia e integrazione.</b>
      </p>
      <figure>
        <img src="https://www.viagginews.com/wp-content/uploads/2019/11/john-lewis-spot-natale-2019.jpg"/>
      </figure>
      <p>Ormai è un appuntamento fisso. Ogni <b>Natale</b> torna lo spot natalizio di John Lewis di Londra. Dopo quello con <a href="https://www.viagginews.com/2018/11/19/video-spot-natale-2018-john-lewis-elton/"><b>Elton John</b></a> dello scorso anno, ora è tempo di parlare di amicizia, di integrazione e di voglia di superare le difficoltà. I <a href="https://www.viagginews.com/2019/09/20/shopping-low-cost-a-londra-migliori-negozi/"><b>magazzini John Lewis di Londra</b></a> sono un richiamo pazzesco per tutti gli appassionati di Natale, ma non solo. In questo periodo dell’anno la voglia di fare <b>shopping</b> invade ogni angolo della città. È vero, lo spirito del Natale non è fare compere, ma donare qualcosa è sicuramente un bellissimo gesto che va a smuovere sentimenti profondi in chi fa il regalo e in chi lo riceve. L’importante, neanche a dirlo, è fare tutto con il cuore come sempre.</p>
      <h3>I magazzini John Lewis a Londra e lo spot di Natale 2019</h3>
      <p>A Londra, con questo spirito nel cuore, vi sarete imbattuti sicuramente nei magazzini John Lewis e vi sarete ricordati che, ormai da tradizione, ogni Natale questo grandissimo store pubblica un video profondo, bellissimo ed estremamente sentito che fa commuovere. Anche per questo Natale 2019 John Lewis non si è smentito, anzi. Lo spot è bellissimo e racconta una storia di inclusione e di integrazione quanto mai attualissima in questo periodo dell’anno. Come sempre infatti si è cercato di dare vita ad una pubblicità che racconti di sentimenti belli, dal significato profondo e ricchi di emozioni. Quest’anno i magazzini John Lewis hanno optato per uno spot che mette un attimo da parte i fazzolettini, ma che fa riflettere e non poco.</p>
      <h3>Video John Lewis Natale 2019: Edgar e Ava</h3>
      <p>Vediamo come protagonisti Edgar, un piccolo drago pasticcione, e Ava una bambina che sta con lui. Edgar fa un pasticcio dopo l’altro. Brucia un albero di Natale, distrugge dei pupazzi di neve, rompe un sacco di cose. Ava, la bambina, potrebbe arrabbiarsi, potrebbe sgridarlo…e invece no, lo accetta e anzi trova il regalo di Natale giusto per contenere il suo entusiasmo e i pasticci del suo amico drago Edgar. Una storia che parla della magia dell’amicizia e dell’accettazione, ma anche di come un gesto preciso, pensato e che viene dal cuore può verametne fare la differenza. La colonna sonora è il brano Can’t Fight This Feeling dei Bastille.</p>
      <figure>
        <iframe src="https://www.youtube.com/embed/r9D-uvKih_k" width="560" height="315" data-service="Youtube" scrolling="no"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/natale-2019-canzoni-robbie-williams/"/>
        <a href="https://www.viagginews.com/2019/11/25/focus-on-africa-giornale/"/>
        <a href="https://www.viagginews.com/2019/11/22/suicidio-siena-ragazza-lancia-torre-mangia/"/>
      </related>
    </article>
  </body>
</html>