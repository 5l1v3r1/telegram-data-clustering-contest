<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/konya-valisi-nin-ogretmen-diye-uyardigi-kisinin-yerel-bir-gazetede-muhabir-oldugu-ortaya-cikti-890350"/>
    <meta property="og:site_name" content="Onedio"/>
    <meta property="article:published_time" content="2019-11-25T08:32:28+00:00"/>
    <meta property="og:title" content="Konya Valisi'nin 'Öğretmen' Diye Uyardığı Kişinin Yerel Bir Gazetede Muhabir Olduğu Ortaya Çıktı"/>
    <meta property="og:description" content="Konya'da Öğretmenler Günü için düzenlenen programa katılan Vali Cüneyit Orhan Toprak'ın kürsüde konuştuğu sırada bacak bacak üstüne attığı için  &quot;Öğre..."/>
  </head>
  <body>
    <article>
      <h1>Konya Valisi'nin 'Öğretmen' Diye Uyardığı Kişinin Yerel Bir Gazetede Muhabir Olduğu Ortaya Çıktı</h1>
      <address><time datetime="2019-11-25T08:32:28+00:00">25 Nov 2019, 08:32</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/konya/5c0d16fd92fd0a322b7ac91a">Konya</a>'da <a href="https://onedio.com/etiket/ogretmen/50781dd60228f60917601cff">Öğretmenler</a> Günü için düzenlenen programa katılan Vali Cüneyit Orhan Toprak'ın kürsüde konuştuğu sırada bacak bacak üstüne attığı için  "<a href="https://onedio.com/etiket/ogretmen/50781dd60228f60917601cff">Öğretmen</a> gibi otur" diyerek uyardığı kişinin, yerel gazetede çalışan muhabir olduğu ortaya çıktı.</h4>
      <figure>
        <img src="https://img-s2.onedio.com/id-5ddb8e8edb0259ff19de74cd/rev-0/w-500/s-9a00bf4f8eb25b4cbb98415d9854706abc3ee4cc.jpg"/>
      </figure>
      <p>Vali Cüneyit Orhan Toprak'ın, bacak bacak atan kişiye, 'sen <a href="https://onedio.com/etiket/ogretmen/50781dd60228f60917601cff">öğretmen</a> misin birader, öğretmen gibi otur!' şeklinde sert tepki göstermesi sosyal medyada <a href="https://onedio.com/etiket/gundem/58f74eca49780de8332c70b5">gündem</a> olmuştu.</p>
      <h3>"Şahsın, başıyla olumlu işaret yapmasından sonra bir uyarım oldu"</h3>
      <figure>
        <img src="https://img-s1.onedio.com/id-5ddb8db8099c9d081bb34e84/rev-0/w-500/s-878f0f9ad004685fbdbb8029fd96bb9dd87cc66c.jpg"/>
        <figcaption>Törenin ardından valilik tarafından yapılan araştırmada bacak bacak üstüne atan kişinin, yerel bir gazetede çalışan muhabir olduğu ortaya çıktı.<br/><a href="http://www.konya.gov.tr/basin-duyurusu-3">Vali Toprak, yaptığı yazılı açıklamada</a>,  programda üzücü bir <a href="https://onedio.com/etiket/olay/57ceb76ded62790c040afa50">olay</a> yaşandığını belirterek, şunları kaydetti:<br/>''<a href="https://onedio.com/etiket/ogretmen/50781dd60228f60917601cff">Öğretmenler</a> Günü münasebetiyle düzenlenen ve çok güzel geçen program esnasında maalesef üzücü bir gelişme yaşanmıştır. Programdaki konuşmam sırasındaki protokolde oturan bir kişinin oturma biçiminin asgari nezaket ölçülerinin çok ötesinde olması üzerine, kendisine <a href="https://onedio.com/etiket/ogretmen/50781dd60228f60917601cff">öğretmen</a> olup olmadığını sordum. Şahsın, başıyla olumlu işaret yapmasından sonra bir uyarım oldu. Ülkemize, bizlere ve tüm insanlığa emeği olan bütün öğretmenlerimizin bu kadar önemli bir günde yerel muhabir olduğunu öğrendiğimiz bir kişiden dolayı böyle bir durumla karşılaşmaları beni de derinden üzdü. Çok büyük bir heyecan ve mutlulukla geldiğimiz törende, öğretmen olmasa dahi bu tip bir oturuş şekli orada bulunan herkese karşı da uygun görülemezdi. Program yaklaşık 2 bin öğretmenimizin bulunduğu ortamda çok coşkulu, mutlu ve heyecanlı şekilde devam etmiştir.''</figcaption>
      </figure>
    </article>
  </body>
</html>