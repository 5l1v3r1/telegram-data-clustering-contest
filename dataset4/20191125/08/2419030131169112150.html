<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191125/acties-boeren-op-afritten-door-heel-het-land/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-25T08:16:49+00:00"/>
    <meta property="og:title" content="Acties boeren op afritten door heel het land"/>
    <meta property="og:description" content="DEN HAAG (ANP) - Boeren gaan maandagmiddag tussen 12.30 uur en 14.00 uur door heel het land acties voeren op diverse op- en afritten van snelwegen. Automobilisten worden echter niet gehinderd en kunnen gewoon de weg op, aldus een woordvoerder van de actiegroep Farmers Defence Force."/>
  </head>
  <body>
    <article>
      <h1>Acties boeren op afritten door heel het land</h1>
      <address><time datetime="2019-11-25T08:16:49+00:00">25 Nov 2019, 08:16</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Boeren gaan maandagmiddag tussen 12.30 uur en 14.00 uur door heel het land acties voeren op diverse op- en afritten van snelwegen. Automobilisten worden echter niet gehinderd en kunnen gewoon de weg op, aldus een woordvoerder van de actiegroep Farmers Defence Force.</b>
      </p>
      <p>“Minister Schouten heeft maandag een gesprek met het landbouwcollectief en wij willen haar met deze acties waarschuwen dat we nog wakker zijn, want er zijn nog steeds grote zorgen”, aldus de zegsman.</p>
      <p>De boeren zetten hun tractoren langs de kant van de weg of in de berm. Ze gaan dit onder meer doen op een aantal op- en afritten op de A1, A2, A4, A6, A7, A9, A10 en A27.</p>
    </article>
  </body>
</html>