<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/shho_budut_pokazuvati_zhitelyam_okupovanogo_donbasu_na_novomu_ukrayinskomu_kanali_n1238845"/>
    <meta property="og:site_name" content="24 Канал"/>
    <meta property="article:published_time" content="2019-11-25T08:32:00+00:00"/>
    <meta property="og:title" content="Що будуть показувати жителям окупованого Донбасу на новому українському каналі"/>
    <meta property="og:description" content="Український інформаційно-розважальний телеканал, який мають невдовзі запустити на тимчасово окупованих територіях, зможе конкурувати із російськими."/>
  </head>
  <body>
    <article>
      <h1>Що будуть показувати жителям окупованого Донбасу на новому українському каналі</h1>
      <address>
        <time datetime="2019-11-25T08:32:00+00:00">25 Nov 2019, 08:32</time>
      </address>
      <p>
        <b>Український інформаційно-розважальний телеканал, який мають невдовзі запустити на тимчасово окупованих територіях, зможе конкурувати із російськими.</b>
      </p>
      <p>Наразі триває робота над запуском, про це розповів міністр культури, молоді та спорту України Володимир Бородянський в інтерв’ю <a href="https://www.pravda.com.ua/articles/2019/11/25/7232894/">"Українській правді"</a>.</p>
      <blockquote>Це цікаво:<a href="https://24tv.ua/zhittya_skladnishe_nizh_dekomunizatsiya__borodnyaskiy_pro_maybutnye_zakonu_n1238605"> Змінити таблички – не головне завдання, – Бородянський про декомунізацію</a></blockquote>
      <p>Бородянський наголосив, що донесення інформації до людей на окупованих територіях є важливим для їхньої інтеграції. Робота над запуском інформаційно-розважального каналу триває.</p>
      <aside>Ми будемо показувати найкращі продукти українські, і контент, який буде готуватися спеціально для цього каналу,<cite>– розповів міністр.</cite></aside>
      <p>Він висловив впевненість, що жителі на окупованих територіях будуть дивитися цей канал і він зможе конкурувати із російськими.</p>
      <p>"По-перше, на російському телебаченні багато телеканалів, а ми робимо один. Тобто ми акумулюємо український ресурс для цього каналу. І ми будемо на рівні конкурувати з російськими. Подивимося", – додав він.</p>
      <h3>Як на Донбасі планують ввести українське телемовлення</h3>
      <ul>
        <li>Бородянський анонсував, що українське телемовлення планують запустити на 80% окупованих територій Донбасу протягом 3 місяців. Міністр казав, що для цього створять спеціальний інформаційно-розважальний державний телеканал на базі іномовлення UATV;</li>
        <li>У держбюджет на UATV наразі закладено приблизно <a href="https://24tv.ua/na_ukrayinskiy_telekanal_dlya_okupovanogo_donbasu_vitratyat_sotni_milyoniv_griven_n1237935">440 мільйонів гривень</a>;</li>
        <li>Він об’єднуватиме найкращі українські розважальні програми та інформаційне державне мовлення. <a href="https://24tv.ua/kontent_dlya_zhiteliv_okupovanih_teritoriy_povinen_buti_i_rosiyskoyu_movoyu__borodyanskiy_n1226740">Продукт телеканалу, швидше за все, буде двомовним</a>;</li>
        <li>Заступник секретаря РНБО Сергій Сивохо заявляв, що аби реінтегрувати окуповані території Донбасу, його відомство займеться і культурним відновленням, і практичною допомогою жителям регіону, а також створять Національну платформу примирення і єдності.</li>
      </ul>
    </article>
  </body>
</html>