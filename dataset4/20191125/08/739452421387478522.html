<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/25/syn-viceprezidenta-bidena-bol-kolieskom-ukrajinskeho-korupcneho-stroja-arina-cukanova/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-25T08:25:08+00:00"/>
    <meta property="og:title" content="Syn viceprezidenta Bidena bol kolieskom ukrajinského korupčného stroja (Arina Cukanová)"/>
    <meta property="og:description" content="Komentár Ariny Cukanovej (Fond strategickej kultúry) Ako ukrajinskí prezidenti spolu s americkým fondom tunelovali Ukrajinu „Generálna prokuratúra skrýva dôležité údaje. Medzi nimi sú podozrenia týkajúce sa spolumajiteľa spoločnosti Burisma Nikolaja Zločevského a Huntera Bidena, syna bývalého viceprezidenta USA Joea Bidena,“ týmito slovami začala tlačová konferencia ukrajinských poslancov Alexandra Dubinského a..."/>
  </head>
  <body>
    <article>
      <h1>Syn viceprezidenta Bidena bol kolieskom ukrajinského korupčného stroja (Arina Cukanová)</h1>
      <address><time datetime="2019-11-25T08:25:08+00:00">25 Nov 2019, 08:25</time> by <a rel="author">Preklad: Redakcia HD</a></address>
      <p>Komentár Ariny Cukanovej <a href="https://www.fondsk.ru/news/2019/11/22/kak-syn-dzho-bajdena-stal-vintikom-ukrainskoj-korrupcionnoj-mashiny-49525.html">(Fond strategickej kultúry)</a></p>
      <p>
        <b>
          <i>Ako ukrajinskí prezidenti spolu s americkým fondom tunelovali Ukrajinu</i>
        </b>
      </p>
      <p>„<i>Generálna prokuratúra skrýva dôležité údaje. Medzi nimi sú podozrenia týkajúce sa spolumajiteľa spoločnosti Burisma Nikolaja Zločevského a <a href="https://www.hlavnydennik.sk/2019/06/18/komentar-igora-sumejka-nina-chruscovova-a-joe-biden-alebo-o-ukrajinskom-kompromate/">Huntera Bidena,</a> syna bývalého viceprezidenta USA Joea Bidena,</i>“ týmito slovami začala tlačová konferencia ukrajinských poslancov Alexandra Dubinského a Andreja Derkača v agentúre Interfax-Ukrajina 20. novembra.</p>
      <p>Skutočná bomba. V podozrení sa údajne uvádza, že „<i>pán Biden čerpal z Ukrajiny peniaze prepraté Zločevským a rodinou Janukovyča</i>“.</p>
      <p>Boli zverejnené informácie o finančnej pyramíde na trhu so štátnymi dlhopismi, ktorá roky funguje na Ukrajine. Mali na nej zarobiť tak Janukovyč ako aj Porošenko. Aj teraz má fungovať pod vedením Národnej banky Ukrajiny. <a href="https://www.hlavnydennik.sk/2019/11/15/ukrajina-kradne-rusky-plyn/">Podľa Dubinského</a> sa jednoducho kradnú miliardy dolárov z ukrajinského rozpočtu. Potom sa prevedú na offshore spoločnosti. A nakoniec za ne nakúpia ukrajinské štátne dlhopisy.</p>
      <p>Škandál je celkom rozsiahly. Jeho súčasťou je aj Franklin Templeton, najväčší americký investičný fond. O <a href="https://www.hlavnydennik.sk/2019/06/02/rothschild-sme-svedkami-najvacsieho-experimentu-menovej-politiky-v-dejinach/">záujmoch Rothschildovcov</a> na Ukrajine písal profesor Valentín Katasonov ešte v rokoch 2013 až 2015.</p>
      <p>Podozrenie vznesené voči Zločevskému ešte 14. novembra akosi podivne uniklo pozornosti ukrajinských médií. Namiesto toho im veliteľ ukrajinského námorníctva admirál Igor Vorončenko podsunul aféru o „<i>vyplienení vrátených lodí Ruskom</i>“. Olúpenie Ukrajiny jeho vlastnými vodcami spolu s „<i>elitou</i>“ amerických demokratov tak zostalo bez povšimnutia. Spolupracujúci fond Franklin Templeton Investments si v roku 2013 veľmi cenili. Veď podporoval demokratov a Baracka Obamu.</p>
      <related>
        <a href="https://www.hlavnydennik.sk/2019/10/27/ako-urobit-z-ukrajiny-medzinarodny-nevestinec-svjatoslav-knazev/"/>
      </related>
      <p>Profesor Katasonov napísal v roku 2013: „<i>10. novembra 2013 Financial Times uviedli, že jeden z najväčších investičných fondov USA Franklin Templeton získal na svetovom finančnom trhu ukrajinské vládne dlhové cenné papiere za nominálnu sumu 5 miliárd dolárov. Dohoda, ktorá predstavuje jednu pätinu celkového zahraničného dlhu Ukrajiny, bola dokončená koncom minulého augusta. Prvý podpredseda vlády Ukrajiny Sergej Arbuzov a minister financií Jurij Kolobov neoficiálne navštívili sídlo fondu v San Mateo v Kalifornii. Aby poskytli najväčšiemu štátnemu veriteľovi záruky. Hodnota 20 % ukrajinského zahraničného dlhu zostala obchodným tajomstvom. Ešte predtým mal fond kúpiť írske dlhopisy. Čo mu malo priniesť značný zisk</i>“.</p>
      <p>A tak sa „<i>najväčší ukrajinský veriteľ</i>“ zapojil vďaka bývalému ukrajinskému vedeniu do zločineckej schémy. Obohatil sa nielen fond Franklin Templeton, ale aj tí, ktorí mu poskytli záruky. Prostriedky ukradnuté Ukrajine investovali do nákupu jej dlhu. A ten sa opäť splatil ukrajinskými peniazmi.</p>
      <p>Tento „tvorivý“ prístup k národnému bohatstvu ocenil i chamtivý Porošenko. Na čelo ministerstva financií postavil Američanku Natáliu Jareskovú. Tá reštrukturalizovala ukrajinský dlh tak, že krajinu ešte viac zadlžila. A medzi veriteľmi boli bývalí ukrajinskí prezidenti a im spriaznené osoby.</p>
      <p>„<i>Janukovyč podľa vyšetrovateľov získal 7,4 miliardy dolárov. Prepral ich prostredníctvom investičného fondu blízkemu niektorým členom americkej Demokratickej strany formou štátnych dlhopisov,</i>“ uviedol poslanec Dubinský.</p>
      <p>„<i>Syn zakladateľa Templetonu John Templeton ml. bol jedným z hlavných darcov kampane prezidenta Obamu. Navyše, Thomas E. Donilon, šéf BlackRock Institute, najväčšieho akcionára Franklin Templeton Investments, pôsobil ako Obamov poradca pre národnú bezpečnosť,</i>“ pripomenul Derkač. Odtiaľ zrejme pochádza osobitný záujem ukrajinských prezidentov o amerických investorov.</p>
      <related>
        <a href="https://www.hlavnydennik.sk/2019/10/18/kriminalna-rodina-pelosi-a-afera-ukrajina-2-vladimir-prochvatilov/"/>
      </related>
      <p>Na svetlo sveta vyšli aj ďalšie zaujímavosti. Napríklad bývalá veľvyslankyňa USA na Ukrajine <a href="https://www.hlavnydennik.sk/2019/05/16/ukrajina-nemohli-sme-ovplyvnit-prezidentske-volby-v-usa-tvrdi-sef-nabu/">Marie Yovanovitchová,</a> ktorú Donald Trump nazval „nie veľmi dobrou ženou“, klamala v Kongrese pod prísahou. Uviedla, že nevedela, prečo chcel bývalý generálny prokurátor Jurij Lucenko prísť do Washingtonu. Vízum zamietli aj ďalšiemu bývalému generálnemu prokurátorovi Viktorovi Šokinovi. O jeho odvolanie sa postaral otec Huntera Bidena vtedajší viceprezident Joe Biden. „<i>Petro, nedostaneš svoje miliardy dolárov,</i>“ mal doslova Biden povedať Porošenkovi podľa The Atlantic. Šokin totiž chcel prešetriť činnosť spoločnosti Burismy.</p>
      <p>Yovanovitchovú mala ukrajinská prokuratúra informovať, že účelom ciest do USA je prešetrenie osudu 7,4 miliardy dolárov v spojitosti s fondom Franklin Templeton Investments. Veľvyslankyňa informácie buď nedostala, alebo predstierala, že ich nedostala. Každopádne ani Lucenko a ani Šokin víza nedostali.</p>
      <p>Spoločnosť Burisma bývalého ministra ekológie a prírodných zdrojov Ukrajiny Nikolaja Zločevského zasa našla obhajcu v Hunterovi Bidenovi. Veľké plynové polia pre neho chránil za peniaze ukradnuté Ukrajine jej vlastnými prezidentmi!</p>
      <p>Šokin verne slúžiaci Porošenkovi však urobil chybu. V roku 2016 v rámci správy o boji proti korupcii spomenul i <a href="https://www.hlavnydennik.sk/2019/10/08/prevazi-obvinenie-trumpa-alebo-bidenovo-vysetrovanie-dmitrij-sedov/">Burismu.</a> Zločevského dokonca zaradil do medzinárodného zoznamu hľadaných. Viceprezident Biden priletel do Kyjeva a stačilo šesť hodín, aby generálny prokurátor skončil vo funkcii.</p>
      <p>Mesiac pred vymenovaním svojho syna riaditeľom právneho oddelenia Zločevského spoločnosti v máji 2014 Biden znova navštívil Kyjev. Tentoraz vyzval Ukrajinu „znížiť závislosť na ruských dodávkach zemného plynu“. Spoločnosť Burisma sa totiž zaoberala prieskumom a produkciou plynu v oblastiach Dnepra, Donecka, Karpát, Azova a Kubáne. Zároveň predávala plyn na domácom trhu.</p>
      <related>
        <a href="https://www.hlavnydennik.sk/2019/10/05/trumpov-ukrajinsky-gambit-v-ramci-informacnej-obcianskej-vojny-v-usa-dmitrij-minin/"/>
      </related>
      <p>Rodina Bidenovcov presadzujúca Obamovu politiky na Ukrajine tak nezabúdala ani na svoje osobné záujmy. „<i>Zelenský musí zatelefonovať Trumpovi a požiadať o pomoc a spoluprácu v boji proti korupcii. Boj proti medzinárodnej korupcii na Ukrajine za účasti občanov, podnikateľov a úradníkov USA by mal byť hlavnou témou stretnutia oboch prezidentov,</i>“ zdôraznil <a href="https://www.hlavnydennik.sk/2019/10/12/zbavenie-uradu-donalda-trumpa/">Derkač.</a></p>
      <p>Derkač ešte 9. októbra zverejnil korešpondenciu medzi vedením Národného protikorupčného úradu Ukrajiny a americkým veľvyslanectvom. Z nej vyplýva, že úrad dlhodobo informoval ambasádu vedenú Yovanovitchovou o situácii v Burisme. Tá však Huntera Bidena kryla. A Hunterov otec navyše prinútil Porošenka, aby sa zbavil prokurátora, ktorý chcel Burismu vyšetrovať.</p>
      <h4>Kladných hrdinov v tomto príbehu jednoducho niet.</h4>
      <p>Vývoj prípadu bude iste zaujímavý. Hunter Biden v ňom ale nie je jediný. Členom predstavenstva Burisma Holdings bolo vyplatených celkovo 16,5 milióna dolárov. Medzi inými aj bývalému prezidentovi Poľska Alexandrovi Kwasniewskému, či skúsenému finančníkovi Devonovi Archerovi.</p>
      <p>Čo ďalej? Poslanci Dubinský a Derkač vyzvali na vytvorenie osobitnej parlamentnej vyšetrovacej komisie. Jej úlohou by bolo dokončiť vyšetrovanie krádeže miliárd dolárov z ukrajinského rozpočtu. A tiež ich investovanie do ukrajinských dlhov bývalými prezidentmi a ministrami za pomoci amerického fondu Franklin Templeton Investments. Vyšetrovanie by sa týkalo i činnosti spoločnosti Burisma Holdings. Svojich zástupcov by v nej mali mať všetky parlamentné strany. Okrem „Hlasu“ a „Európskej solidarity“. Bráni im v tom zrejme ich „vrúcny vzťah <a href="https://www.hlavnydennik.sk/2019/10/18/kriminalna-rodina-pelosi-a-afera-ukrajina-2-vladimir-prochvatilov/">k americkej Demokratickej strane“</a> …</p>
      <p>Ak ukrajinský parlament schváli vytvorenie komisie, môžu nabrať udalosti zaujímavý vývoj.</p>
      <related>
        <a href="https://www.hlavnydennik.sk/2019/09/21/anton-kanevsky-ako-si-na-ukrajine-vysnivali-niekolko-novych-vasjuki/"/>
      </related>
    </article>
  </body>
</html>