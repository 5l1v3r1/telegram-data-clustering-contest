<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/rizne/ojeleditsiya-na-vinnichchini-dlya-borotbi-iz-negodoyu-zadiyali-bilshe-50-odinitsi-tehniki-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T08:36:37+00:00"/>
    <meta property="og:title" content="Ожеледиця на Вінниччині: для боротьби із негодою задіяли більше 50 одиниць техніки (Фото)"/>
    <meta property="og:description" content="Сьогодні, 25 листопада, на Вінниччині через погіршення погодних умов на дорогах утворилася ожеледиця. Для ліквідації наслідків негоди в області працює 56 одиниць спеціальної техніки. На автошляхи висипали близько 1 тисяч тонн протиожеледної суміші. "/>
  </head>
  <body>
    <article>
      <h1>Ожеледиця на Вінниччині: для боротьби із негодою задіяли більше 50 одиниць техніки (Фото)</h1>
      <address>
        <time datetime="2019-11-25T08:36:37+00:00">25 Nov 2019, 08:36</time>
      </address>
      <p>
        <b>Сьогодні, 25 листопада, на Вінниччині через погіршення погодних умов на дорогах утворилася ожеледиця. Для ліквідації наслідків негоди в області працює 56 одиниць спеціальної техніки. На автошляхи висипали близько 1 тисяч тонн протиожеледної суміші. </b>
      </p>
      <p>Про це повідомляють у Вінницькій обласній державній адміністрації. </p>
      <p>Першочергово роботи розпочались на дорогах державного значення. По мірі завершення робіт техніку перевозять на місцеві дороги.</p>
      <p>“<i>З початком ожеледиці Службою автомобільних доріг у Вінницькій області одразу було спрямовано на автошляхи області 48 одиниць техніки і висипано близько 1 тис тон протиожеледної суміші. Наразі роботи продовжуються. Працює 56 одиниць техніки</i>”, - повідомив заступник начальника Служби <b>Юрій Штейко</b>. </p>
      <p>Щодо ситуації на дорогах місцевого значення проінформував начальник управління дорожнього господарства Облдержадміністрації <b>Олег Бабій</b>: “<i>На місцевих дорогах задіяно 35 одиниць техніки і використано 350 тон піщано-соляної суміші. Роботи проводяться силами структурних підрозділів облавтодору</i>”.</p>
      <p>Дорожні служби області закликають водіїв, у зв'язку із погіршенням погодних умов, неухильно дотримуватись правил дорожнього руху, не перевищувати швидкість та надавати перевагу в русі дорожній техніці, яка працює на обробці доріг піщано-соляною сумішшю.</p>
      <figure>
        <img src="https://vinbazar.com/sites/default/files/newfiles/2019-11/76713937_2204254803201342_6956785213410115584_n.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/74460865_2204254856534670_1878952586027991040_n.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/73170768_2204254766534679_3444229223504412672_n.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>