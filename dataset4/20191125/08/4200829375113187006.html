<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/11/25/alexander-sorloth-trabzonsporda-kendini-buldu"/>
    <meta property="og:site_name" content="FotoMaç"/>
    <meta property="article:published_time" content="2019-11-25T08:45:35+00:00"/>
    <meta property="og:title" content="Alexander Sörloth Trabzonspor’da kendini buldu"/>
    <meta property="og:description" content="Trabzonspor’un Norveçli futbolcusu Alexander Sörloth, Teknik Direktör Ünal Karaman ile kendini buldu. Golcü oyuncu bordo-mavili takımla kariyerinin en iyi dönemini yaşıyor."/>
  </head>
  <body>
    <article>
      <h1><u><a href="https://www.fotomac.com.tr/haberleri/alexander-sorloth?id=611e4488-3744-444b-95ce-20beac0cf119">Alexander Sörloth</a></u> <u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>’da kendini buldu</h1>
      <h2><u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>’un Norveçli futbolcusu <u><a href="https://www.fotomac.com.tr/haberleri/alexander-sorloth?id=611e4488-3744-444b-95ce-20beac0cf119">Alexander Sörloth</a></u>, Teknik Direktör Ünal Karaman ile kendini buldu. Golcü oyuncu bordo-mavili takımla kariyerinin en iyi dönemini yaşıyor.</h2>
      <address>
        <time datetime="2019-11-25T08:45:35+00:00">25 Nov 2019, 08:45</time>
      </address>
      <p><u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>'un sezon başında <u><a href="https://www.fotomac.com.tr/haberleri/ingiltere?id=51add1b3-3cca-48cb-9e73-84d52339f6f8">İngiltere</a></u>'nin <u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u> ekiplerinden <u><a href="https://www.fotomac.com.tr/haberleri/crystal-palace?id=31f4608c-434b-4045-8503-28a92d29088b">Crystal Palace</a></u>'dan iki yıllığına kiraladığı Sörloth, İngiliz kulübünde geçtiğimiz sezon 12 maçta görev aldı. Burada beklentileri karşılayamayan oyuncu, sezonun ikinci yarısında kiralık olarak oynadığı <u><a href="https://www.fotomac.com.tr/haberleri/belcika?id=43d7ca53-b186-4c96-908e-6556921c5ada">Belçika</a></u> temsilcisi Gent'te ise 19 lig maçında 4 gol attı. 2018-19 sezonunun ardından İngiltere'ye dönmeyen oyuncu Trabzonspor'a kiralandı.</p>
      <related>
        <a href="https://www.fotomac.com.tr/trabzonspor/2019/11/25/profesor-obi-mikel"/>
      </related>
      <p>
        <b>NORVEÇ'TEN, TÜRKİYE'YE UZANAN YOL</b>
      </p>
      <p>Sörloth, Norveç'in Rosenborg takımında 10 resmi maçta forma giydi. Söz konusu takımda iki kez ilk on birde sahaya çıkan oyuncu 1 gol attı. Golcü oyuncu aynı ülkede Bodo/Glimt takımına <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> oldu. Bu kulüpte ise 27 maçta sahaya çıktı. İlk on birde ise 20 maçta sahaya çıkan Norveçli forvet 14 gol atarken 6 asist yaptı. Ülkesindeki çıkışının ardından <u><a href="https://www.fotomac.com.tr/haberleri/hollanda?id=622c7611-20d0-4dcf-9621-418032520691">Hollanda</a></u> takımlarından Groningen'e transfer olan Sörloth 42 resmi maçta 6 gol ve 4 asistle oynadı. Hollanda da istediklerini yapamayan <u><a href="https://www.fotomac.com.tr/haberleri/alexander-sorloth?id=611e4488-3744-444b-95ce-20beac0cf119">Alexander Sörloth</a></u> Danimarka'nın Midtjylland takımına transfer oldu. 26 maçta 15 gol ve 9 asistle oynayan oyuncu İngilizlerin dikkatini çekti ve Premier Lig ekiplerinden Crystal Palace takımına transfer oldu. Burada forma giydiği 20 resmi maçta 1 gol ve 1 asistle oynadı. Bu ülkede yeteneklerini gösterme fırsatı yakalayamayan Sörloth Belçika'nın Gent takımına kiralandı. Gent takımı ile çıktığı 22 maçta 5 gol ve 3 asistle oynadı.<br/><br/><b>TRABZONSPOR'DA İYİ BAŞLANGIÇ</b></p>
      <p>Bordo-mavili kulüpte yaşanan sakatlıklarından etkisiyle sürekli forma şansı bulan Sörloth kariyerinin en iyi günlerini geçiriyor. Trabzonspor'un <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de ve <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> <u><a href="https://www.fotomac.com.tr/haberleri/avrupa-ligi?id=9bf781ba-7cfb-46f4-8ed5-96233475b406">Avrupa Ligi</a></u>'nde oynadığı 20 maçta forma giydi, 17 maçta ilk on birde başladı ve 3 maçta ise oyuna sonradan dahil oldu. Söz konusu maçlarda ise 9 gol atan Norveçli futbolcu 4 asist yaptı.<br/><br/><b>SÜPER LİG'DE, SÖRLOTH'UN GOL ATTIĞI MAÇLARI TRABZONSPOR KAYBETMEDİ</b></p>
      <p>Trabzonspor, Süper Lig'de Alexander Sörloth'ün gol attığı maçları kaybetmedi. 7 maçta 7 gol atan Alexander Sörloth 4 asist yaparak bordo-mavililerin elde ettiği 22 puanın 15'ne katkı sağladı. 1.94'lük golcü oyuncu Trabzonspor'un Kasımpaşa ile 1-1, Gençlerbirliği ve <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u> ile ile 2-2 berabere kaldığı maçlarda 1'er gol atarken, 4-1'lik Beşiktaş ve Gaziantep FK , 2-1'lik <u><a href="https://www.fotomac.com.tr/haberleri/caykur-rizespor?id=277aa26f-70d3-4a76-a04a-294d6c0f6af7">Çaykur Rizespor</a></u> ve 3-0'lık MKE Ankaragücü maçlarında 1'er gol attı.</p>
      <p>
        <b>
          <i>Norveçli yıldız UEFA Avrupa Ligi 3 Eleme Turu'nda ise Sparta Prag ile 2-2 ve 2-1 sonuçlanan maçlarda da 1'er gole imza attı.</i>
        </b>
      </p>
      <related>
        <a href="https://www.fotomac.com.tr/trabzonspor/2019/11/25/trabzonspor-idmaninda-nese-hakim"/>
      </related>
      <p>
        <b>TRABZONSPOR ÖNÜMÜZDEKİ SEZON OYUNCU İÇİN 6 MİLYON EURO ÖDEYEBİLİR</b>
      </p>
      <p>Sezon başında İngiltere'nin Crystal Palace takımında iki yıllığına kiralanan Sörloth için bordo-mavili kulüp İngiliz kulübüne her yıl için 750 Bin Euro ödeyecek. Sörloth'a ise her yıl için 1 Milyon 500 Bin Euro ödeyecek olan Trabzonspor, Sörloth'un 2020-21 sezonundaki resmi maçların (Süper Lig, UEFA Avrupa Ligi veya UEFA Şampiyonlar Ligi) yüzde 50'sinde ilk 11'de başlaması halinde 6 Milyon Euro bonservis bedeli ile kesin transferi gerçekleşmiş olacak.</p>
    </article>
  </body>
</html>