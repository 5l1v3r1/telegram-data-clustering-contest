<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Novata-Mis-Bulgariya-za-korekciite-po-neya-Mozhe-bi-sburkah-916407"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T08:17:00+00:00"/>
    <meta property="og:title" content="Новата &quot;Мис България&quot; за корекциите по нея: Може би сбърках"/>
    <meta property="og:description" content="23-годишната софиянка Радинела Чушева е новата &quot;Мис България&quot;, но веднага след като получи короната ..."/>
  </head>
  <body>
    <article>
      <h1>Новата "Мис България" за корекциите по нея: Може би сбърках</h1>
      <address>
        <time datetime="2019-11-25T08:17:00+00:00">25 Nov 2019, 08:17</time>
      </address>
      <p>23-годишната софиянка Радинела Чушева е новата "Мис България", но веднага след като получи короната бе залята с негативни коментари. Най-вече заради пластичните корекции, които тя има по лицето и тялото.</p>
      <p>"Емоциите тепърва започват. Очакват ни много позитивни и негативни емоции. Старая се да не чета, журито е критерият, по който трябва да се водя. Хората не знаят колко много критерии има, за да станеш "Мис България" - репетиции, дисциплина, походка, как се изразяваш... Хората не знаят, че имаше тур с въпроси", сподели Чушева пред Bulgaria ON AIR.</p>
      <p>Тя подчерта, че за този конкурс няма рестрикции по отношение на корекциите.</p>
      <p>"Младите постоянно гледаме от тези социални мрежи нови тенденции. Не знам дали е трябвало да го правя, може би съм сбъркала", призна тя, запитана за процедурите, на които се е подложила.Но отбеляза, че всеки трябва да реши как се чувства добре в собствената си кожа. Според Радинела Чушева критиките към нея може да накарат младите момичета да не прибягват към пластичните корекции.</p>
      <p>"Конкурсът имаше една кауза, която е свързана с екология. Ще се насочим към това. Стъпка по стъпка, ако всеки човек направи по нещо мъничко, всичко ще бъде по-различно. Трябва да се направят много пречиствателни станции", каза още красавицата.</p>
      <p>Радинела е бакалавър по журналистика, в момента учи магистратура и не крие голямото си желание да се занимава с именно с медии.</p>
      <p>"Бих искала да бъда успял журналист, да създам прекрасно семейство. Обичам кариерата, но искам да имам време за близките - баланс в живота", сподели тя.</p>
      <p>Тя разкри и какво обича да прави в свободното си време.</p>
      <p>"Авантюрист съм, много обичам да пътувам. Обожавам да откривам нови места. Много харесвам екзотиката и топлите места. Обичам с приятели или с майка ми да пътуваме - някъде по бански, с мокра коса, без дрехи, без грим...", откровена е Радинела</p>
    </article>
  </body>
</html>