<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/cum-este-portretizata-victoria-zdrobitoare-presedintelui-iohannis-presa-internationala-307243.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T08:19:27+00:00"/>
    <meta property="og:title" content="Cum este portretizată victoria zdrobitoare a președintelui Iohannis, în presa internațională"/>
    <meta property="og:description" content="Președintele Klaus Iohannis a obținut o victorie zdrobitoare în fața Vioricăi Dăncilă, administrându-i candidatei PSD cea mai dură înfrângere din istoria prezidențialelor, la o diferență de aproximativ 30..."/>
  </head>
  <body>
    <article>
      <h1>Cum este portretizată victoria zdrobitoare a președintelui Iohannis, în presa internațională</h1>
      <address><time datetime="2019-11-25T08:19:27+00:00">25 Nov 2019, 08:19</time> by <a rel="author">Redacția B1.ro</a></address>
      <p>Președintele <a href="https://www.b1.ro/tag/klaus-iohannis-73135.html">Klaus Iohannis</a> a obținut o victorie zdrobitoare în fața Vioricăi Dăncilă, administrându-i candidatei PSD cea mai dură înfrângere din istoria prezidențialelor, la o diferență de aproximativ 30 de procente. Presa internațională n-a ratat nici ea evenimentul. Rând pe rând, organizații media arhicunoscute din Occident au ilustrat victoria președintelui în exercițiu. <br/><br/>Președintele centrist <a href="https://www.b1.ro/tag/klaus-iohannis-73135.html">Klaus Iohannis</a> a câștigat fără probleme confruntarea prezidențială de duminică, după cum era de așteptat, „distrugându-și” contracandidata social-democrată. Șeful statului a pledat să relanseze reforma judiciară, care a fost încetinită de guvernările PSD, scrie <a href="https://www.reuters.com/article/us-romania-election-president-exitpolls/romanias-president-iohannis-wins-re-election-idUSKBN1XY0MB">Reuters</a>.<br/><br/>Președintele României, <a href="https://www.b1.ro/tag/klaus-iohannis-73135.html">Klaus Iohannis</a>, a câștigat alegerile prezidențiale duminică, după ce a obținut un număr aproape dublu de voturi comparativ cu contracandidata sa, Viorica Dăncilă de la PSD, scrie și <a href="https://www.dw.com/en/romania-reelects-president-klaus-iohannis/a-51394665">Deutsche Welle</a>.<br/><br/>Primul mandat de cinci ani al lui Iohannis l-au plasat, în mod repetat, într-un conflict deschis cu PSD. Înaintea votului de duminică, el a pledat pentru lupta împotriva corupției, dar și pentru relansarea reformelor din justiție, cu aliații săi din guvernul proaspăt format, PNL, adăugă publicația germană.<br/><br/>Românii i-au oferit lui <a href="https://www.b1.ro/tag/klaus-iohannis-73135.html">Klaus Iohannis</a> o victorie la pas, la alegerile de duminică, după ce președintele în exercițiu a promis să pună capăt unor ani întregi de haos politic și să readucă normalitatea într-unul dintre cele mai sărace state ale UE, scrie <a href="https://finance.yahoo.com/news/romanians-set-elect-president-promises-050000211.html?guccounter=1">Yahoo Finance</a>.<br/><br/>Americanii notează că Iohannis a triumfat, după ce s-a poziționat în tabăra celor mai mari proteste antiguvernamentale de la prăbușirea comunismului, împotriva unei puteri ce a încercat să dezincrimineze corupția de nivel mic. Opoziția lui <a href="https://www.b1.ro/tag/klaus-iohannis-73135.html">Klaus Iohannis</a> l-au adus pe șeful PSD în spatele gratiilor și au îndepărtat România de Ungaria și Polonia, care au riscat sancțiuni aspre din partea UE din cauza atacurilor la statul de drept. <br/><br/>Totuși, mai scrie Yahoo Finance, el mai are acum de rezolvat multe probleme, pentru că România și românii se confruntă cu o infrastructură foarte săracă, dar și cu un sistem sanitar învechit și cu scoli cu probleme. Mulți cetățeni români încă pleacă din România și iau calea occidentului pentru o viață mai bună.<br/><br/>Un al doilea mandat, scrie și <a href="https://www.rferl.org/a/romania-iohannis-dancila-presidential-election-runoff/30288488.html">Radio Europa Liberă</a>, ar putea ajuta în revenirea României pe traiectoria proeuropeană, după ani de zile în care a condus stânga și care au fost marcați de corupție și de ceea ce mulți au considerat ca fiind un asalt asupra justiției.</p>
    </article>
  </body>
</html>