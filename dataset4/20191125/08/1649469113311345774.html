<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/miestas/rieduciu-ir-riedlenciu-parkas-prie-baltojo-tilto-atidaromas-jau-gruodi/"/>
    <meta property="og:site_name" content="Made in vilnius"/>
    <meta property="article:published_time" content="2019-11-25T08:36:09+00:00"/>
    <meta property="og:title" content="Riedučių ir riedlenčių parką prie Baltojo tilto žadama atidaryti jau gruodį"/>
    <meta property="og:description" content="Prie Baltojo tilto esančiose erdvėse dar intensyviai verda darbai. Šiuo metu jau galime pastebėti, kad būsimasis riedlenčių parkas įgavo formas. Kai kada naujame parke galime išvysti jaunuolius, kurie pirmieji išbando naująjį parką. Vilniaus miesto savivaldybė teigia, kad parkas pilnai bus įrengtas gruodžio mėnesį. Jis taip pat bus apšviestas, tad juo..."/>
  </head>
  <body>
    <article>
      <h1>Riedučių ir riedlenčių parką prie Baltojo tilto žadama atidaryti jau gruodį</h1>
      <address><time datetime="2019-11-25T08:36:09+00:00">25 Nov 2019, 08:36</time> by <a rel="author">Donatas Andrijauskas</a></address>
      <p>Prie Baltojo tilto esančiose erdvėse dar intensyviai verda darbai. Šiuo metu jau galime pastebėti, kad būsimasis riedlenčių parkas įgavo formas. Kai kada naujame parke galime išvysti jaunuolius, kurie pirmieji išbando naująjį parką.</p>
      <p>Vilniaus miesto savivaldybė teigia, kad parkas pilnai bus įrengtas gruodžio mėnesį. Jis taip pat bus apšviestas, tad juo bus galima naudotis ir tamsiu paros metu.</p>
      <p>„Dirbant su rangovu ir kuriant šį skate parką nuėjom iki detalių. Tai žymiai geriau negu šiaip kokybiškai pasistengti. Šis parkas turi būti ne neblogas, o geriausias – deramas Vilniaus centrui. Didžiajame pusrampių baseine atbrailoms vietoje plieninio vamzdžio panaudoti specialūs betoniniai blokai. Šie pusrampių baseinai atspindi 1960 – 1970 m. dvasią, kai šis sportas tik gimė ir riedlentininkai atrado tuščius kiemo baseinus. Tai leis rengti ir bowl tipo varžybas, atspindės to laikmečio dvasią, be to, bus lengviau prižiūrima. Kitose skate parko vietose galima čiuožti ir kitaip. Ar žinot, ant ko čiuožti maloniau nei ant betoninių blokų? Mes žinom, todėl paprastą šlifuotą betoną pakeitėm aukštos kokybės granitu. Čiuožimo bortai patiria didžiausias apkrovas ir smūgius skate parke. Šlifuotas betonas paprastai nutrupa, apsidaužo ir laikui bėgant tampa nebepanaudojamas. O granitiniais bortais slysti patogiau ir lengviau, jie ženkliai ilgaamžiškesni, patvaresni trinčiai ir smūgiams, netrupa. Tokie bortai yra naudojami visuose aukšto lygio skate parkuose“, – rašoma „Vilnius juda“ Facebook paskyroje.</p>
      <p>Kitose erdvėse prie Baltojo tilto šiuo metu yra intensyvinami darbai. Visa 8,36 ha ploto teritorija yra dalinama į dvi dalis. Pirmoji po truputį tampa aktyvaus laisvalaikio praleidimo zona su aikštynais, antroji – rekreacine laisvalaikio praleidimo vieta.</p>
      <p>Aktyvioje zonoje be riedlenčių ir riedutininkų parko, atsiras gimnastikos, lauko treniruoklių ir 9 paplūdimio tinklinio aikštelės, 3 dvipusės krepšinio aikštelės. Taip pat šalia tilto išdygs dvi vaikų žaidimų aikštelės, naujai suformuota terasa su apšvietimu, nuovaža į krantinę.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>15 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/miestas/sostineje-prasidejo-tvaraus-vartojimo-savaite-kviecia-suteikti-daiktams-antra-galimybe/"/>
        <a href="https://madeinvilnius.lt/naujienos/miestas/sostines-m-marcinkeviciaus-ligonineje-naujas-modernus-tomografas-ir-atnaujintos-patalpos/"/>
        <a href="https://madeinvilnius.lt/naujienos/miestas/teismas-vilniaus-valdzia-turi-atlyginti-05-mln-euru-zalos-valstybei/"/>
        <a href="https://madeinvilnius.lt/naujienos/miestas/senamiestyje-prie-turistiniu-objektu-irenginejamos-informacines-lenteles/"/>
        <a href="https://madeinvilnius.lt/naujienos/miestas/konkursas-50-tukst-eur-uz-unikalias-idejas-vilniui/"/>
        <a href="https://madeinvilnius.lt/naujienos/miestas/lukiskiu-aikstes-istatymo-projekta-prasoma-perduoti-svarstyti-svietimo-ir-mokslo-komitetui/"/>
      </related>
    </article>
  </body>
</html>