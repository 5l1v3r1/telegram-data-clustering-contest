<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807325/%D8%A7%D8%A6%D8%AA%D9%84%D8%A7%D9%81-%D8%A7%D9%84%D9%81%D8%AA%D8%AD-%D8%B9%D8%B1%D8%A7%D9%82-%D9%88%D8%B9%D8%AF%D9%87%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%88%D8%A7%D9%87%DB%8C-%D8%A7%D8%B3%D8%AA-%D9%86%DB%8C%D8%B1%D9%88%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C-%D8%A8%D9%87-%D8%A2%D9%86%E2%80%8C%D9%87%D8%A7-%D8%A7%D8%B9%D8%AA%D9%85%D8%A7%D8%AF-%D9%86%DA%A9%D9%86%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:27:00+00:00"/>
    <meta property="og:title" content="ائتلاف الفتح عراق: وعده‌های آمریکا واهی است/ نیرو‌های سیاسی به آن‌ها اعتماد نکنند"/>
    <meta property="og:description" content="نماینده ائتلاف الفتح در مجلس نمایندگان عراق وعده‌های آمریکا را پوچ و واهی توصیف کرد و از نیرو‌های سیاسی کشورش خواست که به این وعده‌ها اعتماد و اطمینان نکنند."/>
  </head>
  <body>
    <article>
      <h1>ائتلاف الفتح عراق: وعده‌های آمریکا واهی است/ نیرو‌های سیاسی به آن‌ها اعتماد نکنند</h1>
      <h2>نماینده ائتلاف الفتح در مجلس نمایندگان عراق وعده‌های آمریکا را پوچ و واهی توصیف کرد و از نیرو‌های سیاسی کشورش خواست که به این وعده‌ها اعتماد و اطمینان نکنند.</h2>
      <address>
        <time datetime="2019-11-25T08:27:00+00:00">25 Nov 2019, 08:27</time>
      </address>
      <p>به گزارش گروه بین‌الملل خبرگزاری دانشجو، محمد البلداوی نماینده ائتلاف الفتح در مجلس نمایندگان عراق در گفت: وگوی امروز یکشنبه خود با سایت المعلومه از نیرو‌های سیاسی کُرد و اهل سنت کشورش خواست تا به سمت رویکرد‌های آمریکا بعد از سفر اخیر مایک پنس معاون رئیس جمهور این کشور به عراق کشیده نشوند و به وعده‌های دروغین واشنگتن اعتماد و اطمینان نکنند.<br/><br/>وی گفت: طرف‌های کُرد نمی‌توانند به سفر پنس به اربیل زیاد دل ببندند، زیرا طرف آمریکایی در سال‌های گذشته درخصوص همه وعده‌هایش به کُرد‌ها خیانت کرده است.<br/><br/>البلداوی افزود: اقلیم کردستان عراق و مناطق سنی نشین در معرض خیانت‌های پیاپی بویژه طرح‌های کُردی در سوریه و همه پرسی (جدایی طلبی) در شمال عراق قرار گرفت و کُرد‌ها باید به همکاری با بغداد ادامه دهند.<br/><br/>وی خاطرنشان کرد: روابط بین بغداد و اربیل بسیار خوب است و نمی‌توان در قبال وعده‌های دروغین (آمریکا)، در قبال این روابط به هیچ وجه ریسک کرد و آن را در معرض خطر قرار داد.</p>
    </article>
  </body>
</html>