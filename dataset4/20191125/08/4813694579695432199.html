<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348168.html"/>
    <meta property="og:site_name" content="הפועל כפ&quot;ס תנסה להיפרד מצלישר בחלון ההעברות"/>
    <meta property="article:published_time" content="2019-11-25T08:34:00+00:00"/>
    <meta property="og:title" content="הפועל כפ&quot;ס תנסה להיפרד מצלישר בחלון ההעברות"/>
    <meta property="og:description" content="במועדון הירוק ניסו כבר בתחילת העונה להיפרד מהקשר, שלא שיחק ולו דקה אחת והוא מהשחקנים היקרים בסגל של חיים. אטאנדה בספק למפגש מול מ.ס אשדוד"/>
  </head>
  <body>
    <article>
      <h1>הפועל כפ"ס תנסה להיפרד מצלישר בחלון ההעברות</h1>
      <h2>במועדון הירוק ניסו כבר בתחילת העונה להיפרד מהקשר, שלא שיחק ולו דקה אחת והוא מהשחקנים היקרים בסגל של חיים. אטאנדה בספק למפגש מול מ.ס אשדוד </h2>
      <address><time datetime="2019-11-25T08:34:00+00:00">25 Nov 2019, 08:34</time> by <a rel="author">מאת גידי ליפקין</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1398791.jpg"/>
        <figcaption>עומר צלישר מאוכזב (חגי מיכאלי)</figcaption>
      </figure>
      <p>לקראת חלון ההעברות בחודש ינואר, בהפועל כפר סבא מקווים שהקבוצה תצליח להיפרד סוף סוף מהקשר עומר צלישר. כזכור, בקבוצה מהשרון ניסו להיפרד מהשחקן בתחילת העונה ללא הצלחה. צלישר לא שיחק אפילו דקת משחק אחת במדי העולה החדשה מפתיחת העונה.</p>
      <p>צלישר נחשב לאחד מהשחקנים היקרים שיש לקבוצה הירוקה, ולכן יעשו מאמץ להיפרד ממנו כדי שיוכלו בכסף הזה לחזק את הקבוצה לעמדות שהיא צריכה. הקשר סירב לעזוב בחלון העברות הקודם, והשאלה היא האם לקראת ינואר הוא ירצה להישאר בקבוצה בה הוא פשוט לא משחק ומתייבש בחוץ, או שיחליט לעזוב.</p>
      <p>לקראת חידוש משחקי ליגת העל לאחר הפגרה והמשחק החשוב של הקבוצה של אופיר חיים מול מ.ס. אשדוד, הבלם סודיק אטאנדה עדיין בספק. כזכור, השחקן סובל מקרע במפשעה ועדיין לא ברור האם יוכל להיות מוכן למשחק מול האשדודים. גם אביב סולומון שסובל מקרע בארבע ראשי בספק למשחק בשבת הקרובה.</p>
    </article>
  </body>
</html>