<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/U-Austriji-2080-bice-164-zaposlenih-na-100-penzionera/570331?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T08:17:21+00:00"/>
    <meta property="og:title" content="U Austriji 2080. biće 164 zaposlenih na 100 penzionera"/>
    <meta property="og:description" content="BEČ - Demografski problemi, odnosno starenje stanovništva, donijeće u budućnosti velike probleme Austriji, posebno po penzioni sistem."/>
  </head>
  <body>
    <article>
      <h1>U Austriji 2080. biće 164 zaposlenih na 100 penzionera</h1>
      <address><time datetime="2019-11-25T08:17:21+00:00">25 Nov 2019, 08:17</time> by <a rel="author">Tanjug</a></address>
      <p>BEČ - Demografski problemi, odnosno starenje stanovništva, donijeće u budućnosti velike probleme Austriji, posebno po penzioni sistem.</p>
      <p>Trenutno na 100 ljudi iznad 65 godina dođe 276 zaposlenih, a do 2080. će taj broj drastično da se promijeni i na 100 penzionera doći će 164 zaposlenih.</p>
      <p>Za finansiranje penzija to će biti ogroman izazov.</p>
      <p>Stanovništvo Austrije će do 2040. godine porasti sa aktuelnih 8,84 miliona na 9,43 miliona, a do 2080. na 9,93 miliona, i to isključivo zahvaljujući migraciji.</p>
      <p>"Imigracija je odlučujuća", ističe šef Statističkog zavoda Austrije Konrad Pesendorfer.</p>
      <p>Zavod računa da će svake godine neto imigracija iznositi između 30.000 i 31.000 ljudi.</p>
      <p>Što se nataliteta tiče, izjednačena je trenutno s mortalitetom, ali će uskoro preći u negativno, odnosno biće više mrtvih nego novorođenih.</p>
      <p>"Drugi veliki trend je starenje", rekao je Pesendorfer, ukazujući da će već 2040. godine broj osoba iznad 65 godina porasti za 50 odsto na 800.000, a udio u stanovništvo će se povećati sa aktuelnih 19 na 26 odsto, a do 2080. godine 29,3 odsto.</p>
      <p>Broj osoba u radnom dobu, odnosno između 20 i 65 će 2040. godine opasti za 300.000 u odnosu na današnji broj, a potom će ostati konstantan, prognozira Zavod.</p>
    </article>
  </body>
</html>