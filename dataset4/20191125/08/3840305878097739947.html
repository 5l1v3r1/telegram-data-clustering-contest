<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/noi-inundatii-venetia-femeie-gasita-moarta-viaduct-surpat-orasul-scufunda-tot-mai-tare-sub-ape-307250.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T08:55:12+00:00"/>
    <meta property="og:title" content="Noi inundații în Veneția: O femeie găsită moartă și un viaduct surpat, în timp ce orașul se scufundă tot mai tare sub ape"/>
    <meta property="og:description" content="O porţiune a unui viaduct rutier s-a surpat în nordul Italiei, aparent din cauza unor intenperii puternice în regiune - în care o femeie a fost găsită moartă în maşina sa, luată de un râu care s-a revărsat - ..."/>
  </head>
  <body>
    <article>
      <h1>Noi inundații în Veneția: O femeie găsită moartă și un viaduct surpat, în timp ce orașul se scufundă tot mai tare sub ape</h1>
      <address><time datetime="2019-11-25T08:55:12+00:00">25 Nov 2019, 08:55</time> by <a rel="author">Redacția B1.ro</a></address>
      <p>O porţiune a unui viaduct rutier s-a surpat în nordul Italiei, aparent din cauza unor intenperii puternice în regiune - în care o femeie a fost găsită moartă în maşina sa, luată de un râu care s-a revărsat - şi care au provocat o nouă creştere a nivelului apei la Veneţia, relatează AFP preluată de <a href="https://www.news.ro/externe/un-viaduct-surpat-o-femeie-moarta-si-noi-inundatii-la-venetia-in-intemperii-puternice-in-nordul-italiei-1922404225142019111019179823">news.ro</a>.</p>
      <p>  <br/>Surparea viaductului, duminică, nu s-a soldat cu victime.</p>
      <p>Imagini difuzate de presa italiană surprind o gaură de aproximativ 30 de metri în mijlocul viaductului A6, între Torino şi Savona (Liguria), de-acum rupt în două. Tronsonul surpat al acestei autostrăzi, care asigură o legătură cu Franţa, a fost traversat de un imens torent de noroi.</p>
      <p>Surparea are legătură cu o alunecare de teren din munte, potrivit presei.</p>
      <p>Forţele de ordine nu au găsit răniţi când au ajuns la faţa locului, iar preşedintele regiunii Liguria Giovanni Toti a declarat pe Facebook că ”speră din suflet” ca situaţia să rămână aşa.</p>
      <p>Un elicopter a survolat locul, iar echipe cu câini au fost trimise la faţa locului pentru a se asigura că nu au fost antrenate vehicule maii dearte, acoperite de noroi.</p>
    </article>
  </body>
</html>