<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3e3b95efbb810851/s-au-incheiat-alegerile-locale-din-hong-kong-participare-record-la-vot.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T08:00:07+00:00"/>
    <meta property="og:title" content="S-au încheiat alegerile locale din Hong Kong; Participare record la vot"/>
    <meta property="og:description" content="Secţiile de votare pentru alegerea consiliilor districtuale din Hong Kong s-au închis duminică după o participare record, informează Agerpres. Peste 2,7 milioane de oameni au votat până la ora locală 20:30 (12:30 GMT), adică aproximativ două treimi din alegătorii înregistraţi."/>
  </head>
  <body>
    <article>
      <h1>S-au încheiat alegerile locale din Hong Kong; Participare record la vot</h1>
      <address><time datetime="2019-11-25T08:00:07+00:00">25 Nov 2019, 08:00</time> by <a rel="author">Jurnal.md</a></address>
      <p>
        <b>Secţiile de votare pentru alegerea consiliilor districtuale din Hong Kong s-au închis duminică după o participare record, informează Agerpres. Peste 2,7 milioane de oameni au votat până la ora locală 20:30 (12:30 GMT), adică aproximativ două treimi din alegătorii înregistraţi.</b>
      </p>
      <p>Cea mai ridicată rată de participare s-a înregistrat în districtele cel mai puternic afectate de luni întregi de demonstraţii anti-guvernamentale. Rezultate oficiale nu vor fi anunţate până luni. Votul este larg văzut ca un referendum pentru mişcarea de protest în masă din Hong Kong.</p>
      <p>
        <b>Semi-autonomie până în 2047</b>
      </p>
      <p>Protestele au fost declanşate în iunie de nemulţumirea populaţiei faţă de adoptarea unui cadru legislativ ce ar fi permis extrădarea rezidenţilor în China continentală, dar au devenit, ulterior, o mişcare de masă împotriva guvernării locale, a celei de la Beijing, dar şi a violenţei poliţiei. Sute de mii de oameni au participat la proteste, mulţi motivaţi de teama creşterii influenţei din partea Beijingului, în pofida promisiunilor de semi-autonomie până în 2047.</p>
    </article>
  </body>
</html>