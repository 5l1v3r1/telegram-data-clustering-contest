<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irakta-13-televizyon-ile-radyo-kanalinin-ofisi-kapatildi-1393793"/>
    <meta property="og:site_name" content="Karar.com"/>
    <meta property="article:published_time" content="2019-11-25T08:18:00+00:00"/>
    <meta property="og:title" content="Irak'ta 13 televizyon ile radyo kanalının ofisi kapatıldı"/>
    <meta property="og:description" content="Irak Ulusal İletişim ve Medya Komisyonu, 'mesleki çalışma kurallarını ihlal ettikleri' gerekçesiyle 8 televizyon kanalı ile 5 radyonun ofislerinin kapatılmasına karar verdi, 5 televizyon kanalına da uyarı gönderdi."/>
  </head>
  <body>
    <article>
      <h1>Irak'ta 13 televizyon ile radyo kanalının ofisi kapatıldı</h1>
      <address>
        <time datetime="2019-11-25T08:18:00+00:00">25 Nov 2019, 08:18</time>
      </address>
      <p>
        <b>Irak Ulusal İletişim ve Medya Komisyonu, 'mesleki çalışma kurallarını ihlal ettikleri' gerekçesiyle 8 televizyon kanalı ile 5 radyonun ofislerinin kapatılmasına karar verdi, 5 televizyon kanalına da uyarı gönderdi.</b>
      </p>
      <p>Irak Ulusal İletişim ve Medya Komisyonu Yönetim Kurulu'nun perşembe günkü toplantısında, aralarında Suudi Arabistan merkezli El- Hades, Lübnan merkezli Anb ile Irak Kürt Bölgesel Yönetimi'nden yayın yapan NRT Televizyonu, Dicle, Eş-Şarkiyye, El-Felluce, Er-Raşid ve 'Burası Bağdat' televizyon kanallarının ofislerinin 3 ay süreliğine kapatılmasına karar verdi.  </p>
      <p>Komisyon ayrıca, ABD merkezli 'El-Hurra Irak' ve 'Sava' radyoları ile yerel 'Radyo en-Nas', 'Bugün' ve 'Nava' radyolarının ofislerinin kapatılmasını da kararlaştırdı.</p>
      <p>
        <b>"BU KARAR DİKTA DAVRANIŞIDIR"</b>
      </p>
      <p>Irak'ta Basın Özgürlüğünü Savunma Cemiyeti, komisyonun bu kararını 'dikta davranışı' şeklinde niteleyerek yapılanlardan büyük endişe duyulduğunu açıkladı. </p>
      <p>Cemiyet yayınladığı açıklamasında söz konusu kararların basın ve iletişimi garanti altına alan anayasa ve kanunlara aykırı olduğu vurgulandı. </p>
      <p>Cemiyet Irak Parlamentosundan, Ulusal İletişim ve Medya Komisyonu üyelerinin bu basın kuruluşlarına yönelik keyfi davranışla ilgili sorgulanması çağrısında bulunuldu.  </p>
      <p>Ayrıca cemiyet, bakanlar kurulundan bu kararların iptalini ve 'ağızları susturan kararlar' çıkarılmasının sona erdirilmesini istedi. </p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/irak-sokaklari-yine-karisti-hukumet-karsiti-gosterilerde-2-kisi-daha-oldu-1393350"/>
      </related>
      <related>
        <a href="https://www.karar.com/dunya-haberleri/irak-teyakkuz-durumu-sona-erdi-1388841"/>
      </related>
    </article>
  </body>
</html>