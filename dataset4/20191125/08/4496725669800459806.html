<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1701318-assange-podria-morir-a-la-preso-si-no-rep-atencio-medica-segons-els-metges.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T08:44:39+00:00"/>
    <meta property="og:title" content="Assange podria morir a la presó si no rep atenció mèdica, segons els metges"/>
    <meta property="og:description" content="Més d'una seixantena de facultatius fan pública una carta oberta dirigida a la ministra de l'Interior britànica alertant de l'estat de salut del periodista El fundador de Wikileaks està tancat en una presó d'alta seguretat al sud de Londres"/>
  </head>
  <body>
    <article>
      <h1>Assange podria morir a la presó si no rep atenció mèdica, segons els metges</h1>
      <address><time datetime="2019-11-25T08:44:39+00:00">25 Nov 2019, 08:44</time> by <a rel="author">Efe</a></address>
      <ul>
        <li>
          <b>Més d’una seixantena de facultatius fan pública una carta oberta dirigida a la ministra de l’Interior britànica alertant de l’estat de salut del periodista</b>
        </li>
        <li>
          <b>El fundador de Wikileaks està tancat en una presó d’alta seguretat al sud de Londres</b>
        </li>
      </ul>
      <p>El fundador del portal WikiLeaks, Julian Assange, podria morir a la presó si no rep atenció mèdica urgent, segons afirmen meés de seixanta metges en una carta oberta dirigida a la ministra britànica d’Interior, Priti Patel.</p>
      <p>Assange està tancat a la presó d’alta seguretat de Belmarsh, al sud de Londres, a l’espera de l’inici, el pròxim febrer, del judici d’extradició als Estats Units, que el requereix per la filtració de milers de documents confidencials.</p>
      <p>A la carta divulgada aquest dilluns, els metges -procedents del Regne Unit, Austràlia i Sri Lanka, expressen la seva “gran preocupació” per la salud d’Assange, de 48 anys, i demanen que el periodista sigui traslladat a un hospital universitari perquè se sotmeti a una avaluació i rebi l’atenció d’especialistes.</p>
      <p>“Des del punt de vista mèdic i davant l’evidència disponible, tenim una gran preocupació per l’estat físic d’Assange per afrontar el judici el febrer de 2020. El més important és que, en la nostra opinió, Assange requereix una avaluació mèdica urgent sobre el seu estat físic i psicològic”, afegeixen.</p>
      <p>En cas que el periodista no rebi aquesta valoració mèdica, “Assange podria morir a la presó”, escriuen els metges.</p>
      <p>La setmana passada, la fiscalia de Suècia va decidir tancar la investigació preliminar per violació contra Assange pel “debilitament de les proves i la falta d’arguments per part de l’acusació”.</p>
      <p>Estats Units acusa el periodista de “conspiració” per infiltrar-se en sistemes informàtics governamentals.</p>
      <p>El periodista, que sempre s’ha declarat innocent, va estar refugiat a l’ambaixada de l’Equador a Londres des del 2012 fins l’abril passat, quan va ser detingut per la policia britànica un cop el govern de Quito li va retirar l’estatut de refugiat.</p>
      <p>Assange es va refugiar a l’ambaixada per evitar ser extradit a Suècia, que li requeria per delictes sexuals, però després de la decisió de la setmana passada de la fiscalia, li queda només el procediment dels EUA.</p>
      <related>
        <h4>Notícies relacionades</h4>
        <a href="http://www.elpuntavui.cat/societat/article/5-societat/1698773-la-fiscalia-sueca-tanca-la-investigacio-contra-assange.html"/>
        <a href="http://www.elpuntavui.cat/societat/article/5-societat/1698762-la-fiscalia-sueca-tanca-la-investigacio-contra-assange-per-violacio.html"/>
        <a href="http://www.elpuntavui.cat/politica/article/17-politica/1664879-assange-continuara-a-la-preso-mentre-espera-el-judici-d-extradicio-als-estats-units.html"/>
        <a href="http://www.elpuntavui.cat/politica/article/17-politica/1621505-el-judici-sobre-l-extradicio-d-assange-als-eua-comencara-el-25-de-febrer.html"/>
        <a href="http://www.elpuntavui.cat/politica/article/17-politica/1620683-el-govern-britanic-facilita-l-extradicio-d-assange.html"/>
        <a href="http://www.elpuntavui.cat/politica/article/17-politica/1614600-la-justicia-sueca-rebutja-emetre-una-ordre-de-detencio-contra-assange-per-violacio.html"/>
        <a href="http://www.elpuntavui.cat/politica/article/17-politica/1612694-assange-no-pot-compareixer-a-una-vista-per-mala-salut.html"/>
        <a href="http://www.elpuntavui.cat/societat/article/5-societat/1609422-acusen-assange-d-espionatge-i-hi-afegeixen-17-carrecs-mes.html"/>
        <a href="http://www.elpuntavui.cat/societat/article/5-societat/1596849-la-justicia-britanica-condemna-assange-a-50-setmanes-de-preso-per-violar-la-llibertat-condicional.html"/>
        <a href="http://www.elpuntavui.cat/politica/article/17-politica/1587567-l-equador-entrega-assange.html"/>
        <a href="http://www.elpuntavui.cat/politica/article/17-politica/1587212-washington-acusa-assange-de-conspirar-per-revelar-informacio-classificada.html"/>
        <a href="http://www.elpuntavui.cat/societat/article/5-societat/1587041-detenen-julian-assange-a-l-ambaixada-de-l-equador-a-londres.html"/>
      </related>
    </article>
  </body>
</html>