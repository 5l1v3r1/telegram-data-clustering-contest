<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/swish-later-dig-blippa-betalningen-i-butik-sa-fungerar-det"/>
    <meta property="og:site_name" content="Mobil"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Swish låter dig blippa betalningen i butik – så fungerar det"/>
    <meta property="og:description" content="Swish låter dig snart, oavsett om du använder Android eller Iphone, att blippa dina betalningar när du betalar med Swish i fysiska butiker."/>
  </head>
  <body>
    <article>
      <h6 class="kicker">Teststadie visar vad som komma skall</h6>
      <h1>Swish låter dig blippa betalningen i butik – så fungerar det</h1>
      <address><time datetime="2019-11-25T08:30:00+00:00">25 Nov 2019, 08:30</time> by <a rel="author" href="mailto:erik.morner@mobil.se" target="_blank">Erik Mörner</a></address>
      <p>Nyheter <br/><b>Swish låter dig snart, oavsett om du använder Android eller Iphone, att blippa dina betalningar när du betalar med Swish i fysiska butiker.</b></p>
      <p>Swish började som ett sätt att enkelt föra över pengar mellan privatpersoner, men har sedan dess utvecklats och används nu flitigt i fler sammanhang, bland annat för att betala i butik. Möjligheten att blippa sin betalning är ny. Den innebär att du ska kunna spara tid och inte längre vara hänvisad till att skanna QR-kod i kassan, eller ange ett telefonnummer som anges, vilket kan vara ännu mer tidskrävande. </p>
      <figure>
        <img src="https://www.mobil.se/sites/mobil.se/files/styles/large_article_image/public/img_0570.jpg?itok=4cp06Wvu"/>
      </figure>
      <h3>Integreras i kassan</h3>
      <p>För att kontaktlösa betalningar ska fungera med Swish krävs att butiken i fråga har stöd för det. Swish har sedan tidigare stöd för flera olika betalterminaler och kassasystem, vilket gör att kassan på en skärm kan visa den qr-kod som behövts eller att kortterminalen kan detsamma. Dessutom har Swish stöd för att agera betalningsmedel i en rad olika appar. </p>
      <h3>Blippet i butiken</h3>
      <p>Exakt hur blipp-funktionen i butik fungerar har Swish inte gått ut med, men i appen framgår att bluetooth och nfc kan användas, i såväl Ios som Android. Trots att funktionen finns aktiv i senaste versionerna av Swish för både Android och IOS ska enligt Swish endast ett fåtal butiker ha stöd för blipp med Swish och funktionen befinner sig för närvarande i ett teststadie. Man genomför just nu ett test där två Intersportbutiker i Stockholm deltar, så där kan man redan idag testa.</p>
      <figure>
        <img src="https://www.mobil.se/sites/mobil.se/files/styles/large_article_image/public/skarmavbild_2019-11-25_kl._13.30.08.png?itok=HPqS1e4Q"/>
      </figure>
      <p>För Mobil berättar man på Swish hur det hela går till. När du ska betala så blippar du telefonen mot en särskild platta under den vanliga kortterminalen och efter att sedan ha identifierat dig med Mobilt Bank-ID i din telefon så går köpet igenom och det ser du också, förutom i telefonen, även i betalterminalen. För att det ska fungera att blippa med Swish måste bluetooth vara aktiverat i telefonen och det framgår även av instruktionerna vid betalterminalen. </p>
      <related>
        <h4>Relaterade artiklar</h4>
        <a href="https://www.mobil.se/nyheter/reportage/kartlaggning-mobila-betalningar-sa-kommer-du-igang"/>
      </related>
    </article>
  </body>
</html>