<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/25/levegoben-vizen-es-az-utakon-sztrajkolnak-a-postasok-mellett-finnorszagban"/>
    <meta property="og:site_name" content="euronews"/>
    <meta property="article:published_time" content="2019-11-25T08:15:28+00:00"/>
    <meta property="og:title" content="Levegőben, vízen és az utakon sztrájkolnak a postások mellett Finnországban"/>
    <meta property="og:description" content="A Finnairt, a finn hajókat és Helsinki tömegközlekedését is érinti a megmozdulás."/>
  </head>
  <body>
    <article>
      <h1>Levegőben, vízen és az utakon sztrájkolnak a postások mellett Finnországban</h1>
      <address><time datetime="2019-11-25T08:15:28+00:00">25 Nov 2019, 08:15</time> by <a rel="author">Pálfi Rita</a></address>
      <p>Hétfői járatainak többségét (több mint kétharmadát) kénytelen törölni a Finnair, miután földi személyzetéből kilencezren a postásokkal szolidaríitást vállalva sztrájkolnak. A légitársaság oldalán közölt adatok szerint az egyetlen Helsinki-Budapest, illetve Budapest-Helsinki járatot törölték hétfőn.</p>
      <figure>
        <iframe data-src="https://twitter.com/euronewses/status/1198671000952561664" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A munkabeszüntetés csak hétfőre vonatkozik. Szintén a postások miatt szüntetik be a munkát Helsinki buszsofőrjei a hét első napján.</p>
      <p>Nemcsak a levegőben, a vízen is szolidarítanak a postásokkal, a tengerészeti sztrájk azonban, a légi- és tömegközlekedésivel ellentétben, határozatlan időre szól. Azt jelenti, hogy minden finn zászló alatt hajózó jármű, akár utas- akár teherszállító, nem hagyja el a finn kikötőket (ha éppen ott van, vagy amint beérkezik), egyelőre nem tudni, meddig.</p>
      <p>A postások két hete sztrájkolnak az állami tulajdonú Posti ellen a munkaadó ellen. Emiatt a forgalmas karácsonyi időszakban csomagkésésekre számíthatnak a finnek.</p>
      <p>December 9-től három másik szakszervezet felhívására legkevesebb 85 ezer dolgozó fog 3 napos sztrájkot tartani, különböző bérviták miatt.</p>
    </article>
  </body>
</html>