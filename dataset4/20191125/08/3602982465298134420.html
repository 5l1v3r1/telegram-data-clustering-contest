<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/alle-voetballers-sportman-jaar/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T08:59:37+00:00"/>
    <meta property="og:title" content="Dit zijn alle voetballers die ooit Sportman van het Jaar werden"/>
    <meta property="og:description" content="Hoewel voetballers zelden Sportman van het Jaar worden op het Sportgala, vallen ploegen en coaches veel vaker in de prijs. Een overzicht."/>
  </head>
  <body>
    <article>
      <h1>Dit zijn alle voetballers die ooit Sportman van het Jaar werden</h1>
      <address>
        <time datetime="2019-11-25T08:59:37+00:00">25 Nov 2019, 08:59</time>
      </address>
      <p>
        <b>De Nederlandse sporters maken zich na de <a href="https://www.nocnsf.nl/sportgala">NOC*NSF</a>-nominaties voor <a href="https://sportnieuws.nl/overig/namen-op-shortlist-sportman-en-sportvrouw-jaar/">Sportman- en Sportvrouw van het Jaar 2019</a> op voor de uitreiking van de awards. Wat vooral opvalt, is dat er dit jaar flink wat voetballers op de longlist staan. Uitzonderlijk, want doorgaans worden deze structureel 'uitgesloten' van dit gala. Toch zijn er een paar voetballers die in de voorgaande jaren in de prijzen vielen.</b>
      </p>
      <p>In de bijna 70 jaar dat dit gala bestaat, gebeurde het nog geen 10 keer dat voetballers de prijs van Sportman van het Jaar mochten ophalen. Tel je de sportploegen en coaches mee, dan wordt het een heel ander verhaal.<br/><br/><b>Sportman van het Jaar</b><br/>Hoewel slechts 7 keer een voetballer er met deze prijs vandoor ging, won Abe Lenstra deze 2 keer. Dat was direct in het 1e en 2e jaar van het gala (1951 en 1952). Pas in de jaren '70 was het weer raak, toen Johan Cruijff deze ook 2 keer op rij won. Dat was in 1073 en 1974.<br/><br/>Vlak vóór het EK in '88 mocht toenmalig AC Milan-speler Ruud Gullit deze prijs ophalen (1987). Arjen Robben was de laatste voetballer die Sportman van het Jaar werd. Na zijn 'gouden' WK 2014 mocht hij deze prijs in ontvangst nemen.<br/><br/><b>Sportploeg van het Jaar</b><br/>Hoewel het bij individuele voetballers lastig is deze prijs op te halen, is dat voor ploegen juist andersom. Zij domineren juist deze categorie, die sinds 1968 bestaat. De eerste 8 jaar ging deze prijs 6 keer naar een voetbalploeg. Ajax pakte 'm de eerste 2 jaar en daarna was het voor Feyenoord in 1970 raak. In 1972 pakte Ajax deze voor de 3e keer, in '74 ging de prijs naar Oranje en een jaar later naar IJsselmeervogels. Zij haalden als amateurclub destijds de halve finale van de beker.<br/><br/>Nadat het Nederlands elftal in 1978 opnieuw won, moesten we een decennium wachten. Toen ging Ajax er in 1987 wéér mee vandoor en een jaar later Oranje na de beroemde EK-winst. Ajax won voor de 5e en laatste keer in 1995, toen de Champions League een feit werd.<br/><br/><b>'Gouden' generatie</b><br/>Jong Oranje viel ook een keer in de prijzen, in 2007. Toen won het team van Foppe de Haan in eigen land voor de 2e keer op rij het jeugd EK. Door de goede prestaties in 2010 en 2014 kreeg Oranje voor de zoveelste keer de prijs van Sportploeg van het Jaar.<br/><br/>De laatste keer dat een voetbalploeg de prijs van Sportploeg van het Jaar won, was in 2017. Toen wonnen de dames uiteraard het EK in eigen land.<br/><br/><b>Coach van het Jaar</b><br/>Ja, ook hier was het vaak raak voor mensen in de voetballerij. Met name voor Guus Hiddink en Louis van Gaal. Guus <i>Geluk</i> won de 1e editie in 2002, door zijn halve finale in het WK 2002 met Zuid-Korea. Hij won ook in 2005. Toen haalde PSV de halve finale van de Champions League. Een jaar daarna bereikte hij met Australië het WK 2006.<br/><br/>Ook Van Gaal won dus 2 keer. Dit deed hij in 2009 - toen AZ kampioen werd - en in 2014. De reden voor die laatste was de 3e plaats van Oranje op het WK in Brazilië.<br/><br/>Foppe de Haan en Bert van Marwijk vielen ook in de prijzen. Dat was in 2007 en 2010, toen zij het Jeugd EK wonnen en de WK-finale haalden.</p>
    </article>
  </body>
</html>