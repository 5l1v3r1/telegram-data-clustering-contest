<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904017.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T08:21:00+00:00"/>
    <meta property="og:title" content="جزئیات ثبت‌نام داوطلبان انتخابات مجلس اعلام شد"/>
    <meta property="og:description" content="به گزارش الف به نقل از پایگاه اطلاع رسانی وزارت کشور، ستاد انتخابات کشور با صدور اطلاعیه شماره ۴ خود، جزئیات ثبت نام داوطلبان انتخابات یازدهمین دوره مجلس را اعلام کرد."/>
  </head>
  <body>
    <article>
      <h1>جزئیات ثبت‌نام داوطلبان انتخابات مجلس اعلام شد</h1>
      <address>
        <time datetime="2019-11-25T08:21:00+00:00">25 Nov 2019, 08:21</time>
      </address>
      <p>ستاد انتخابات کشور با صدور اطلاعیه شماره ۴ خود، جزئیات ثبت نام داوطلبان انتخابات یازدهمین دوره مجلس را اعلام کرد.</p>
      <p>به گزارش الف به نقل از پایگاه اطلاع رسانی وزارت کشور، ستاد انتخابات کشور با صدور اطلاعیه شماره ۴ خود، جزئیات ثبت نام داوطلبان انتخابات یازدهمین دوره مجلس را اعلام کرد.</p>
      <p>بر این اساس ثبت نام داوطلبان از روز یکشنبه مورخ ۱۰-۹- ۹۸ آغاز و تا روز شنبه مورخ ۱۶- ۹- ۹۸ ادامه خواهد داشت. مدت زمان ثبت نام در هر روز از ساعت ۸ صبح لغایت ۱۸ عصر و به مدت ۱۰ ساعت است.</p>
      <p>متن کامل اطلاعیه شماره ۴ ستاد انتخابات کشور بدین شرح است:</p>
      <p>«پیرو اطلاعیه شماره (۲) ستاد انتخابات کشور در خصوص ثبت نام از داوطلبان انتخابات یازدهمین دوره مجلس شورای اسلامی به آگاهی مردم شریف ایران اسلامی می رساند؛</p>
      <p>ثبت نام داوطلبان از روز یکشنبه مورخ ۱۰-۹- ۹۸ آغاز و تا روز شنبه مورخ ۱۶- ۹- ۹۸ ادامه خواهد داشت. مدت زمان ثبت نام در هر روز از ساعت ۸ صبح لغایت ۱۸ عصر و به مدت ۱۰ ساعت می باشد.</p>
      <p>هر دوره نمایندگی، (دوره کامل) جهت اعمال تبصره (۳) ماده (۲۸) قانون انتخابات مجلس شورای اسلامی، یک مقطع تحصیلی مورد قبول واقع می گردد.</p>
      <p>طبق قانون کلیه جانبازان، آزادگان، فرزندان شهدا و رزمندگانی که حداقل (۶) ماه سابقه حضور در جبهه دارند از یک مقطع تحصیلی بالاتر برخوردار می گردند.</p>
      <p>با موافقت مقام معظم رهبری در سال ۱۳۸۲، متولدین سال ۱۳۵۲ و قبل از آن (به شرطی که دارای مدرک تحصیلی کارشناسی ارشد یا بالاتر باشند) معاف هستند ولی می بایست در هنگام ثبت نام کارت معافیت یا مدرکی دال بر معافیت ارائه نمایند.</p>
      <p>در پایان مجدداً یادآور می گردد؛ مدارک معتبر تحصیلی مدارکی هستند که به تایید وزارت علوم، تحقیقات و فناوری، وزارت بهداشت درمان و آموزش پزشکی و دانشگاه آزاد اسلامی و مدارک حوزوی به تایید مرکز مدیریت حوزه علمیه قم رسیده باشد.»</p>
    </article>
  </body>
</html>