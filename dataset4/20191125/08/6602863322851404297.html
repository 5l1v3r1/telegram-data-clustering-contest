<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933126/facebook-werkte-aan-gezichtsherkenningsapp"/>
    <meta property="og:site_name" content="Bright.nl"/>
    <meta property="article:published_time" content="2019-11-25T08:37:09+00:00"/>
    <meta property="og:title" content="Facebook werkte aan eigen gezichtsherkenningsapp"/>
    <meta property="og:description" content="Facebook ontwikkelde tussen 2015 en 2016 een eigen gezichtsherkenningsapp voor intern gebruik door werknemers. De ontwikkeling is inmiddels stopgezet."/>
  </head>
  <body>
    <article>
      <h6 class="kicker">Privacy</h6>
      <h1>Facebook werkte aan eigen gezichtsherkenningsapp</h1>
      <address><time datetime="2019-11-25T08:37:09+00:00">25 Nov 2019, 08:37</time> by <a rel="author" href="https://www.bright.nl/tags/personen/len-maessen" target="_blank">Len Maessen</a></address>
      <p>
        <b>Facebook ontwikkelde tussen 2015 en 2016 een eigen gezichtsherkenningsapp voor intern gebruik door werknemers. De ontwikkeling is inmiddels stopgezet.</b>
      </p>
      <p>De interne app maakte het mogelijk voor Facebook-werknemers om vrienden en collega's te identificeren met hun smartphonecamera. De app toonde dan de Facebook-profielfoto en de naam van de geïdentificeerde persoon.</p>
      <p><a href="https://www.businessinsider.com/facebook-built-internal-facial-recognition-camera-app-2019-11?international=true&amp;r=US&amp;IR=T">Business Insider</a> ontdekte in eerste instantie het bestaan van de app. Facebook bevestigde dit later tegen techsite <a href="https://www.cnet.com/news/facebook-built-a-facial-recognition-app-for-employees/">CNET</a>.</p>
      <p>De nieuwssite schrijft dat minstens één versie van de app iedereen die op Facebook zat kon identificeren, maar Facebook betwist dat in hun reactie aan CNET.  Desbetreffende mensen moesten volgens het bedrijf gezichtsherkenning aan hebben staan.</p>
      <p>Facebook is inmiddels gestopt met de ontwikkeling van de app, die een "experiment" was. Het bedrijf was sinds 2018 meermaals onderwerp van grote privacyschandalen, onder andere over misbruik van Facebook-data door bedrijven.</p>
      <related>
        <a href="https://www.bright.nl/nieuws/artikel/4525576/facebook-aangeklaagd-om-privacyschandaal-met-cambridge-analytica"/>
      </related>
      <h3>Waarom we gezichtsherkenning gewoon kunnen blijven gebruiken op smartphones</h3>
      <figure>
        <iframe src="https://www.youtube.com/embed/8FoY-NJ5upw" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's.</b>
      </p>
    </article>
  </body>
</html>