<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387600/bloombergin-patronu-demokrat-partiden-adayligini-acikladi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="Bloomberg'in patronu Demokrat Parti'den adaylığını açıkladı"/>
    <meta property="og:description" content="ABD'nin önde gelen medya kuruluşlarından Bloomberg L.P'nin patronu Michael Bloomberg, Demokrat Parti'den 2020 seçimleri için başkan adaylığını açıkladı."/>
  </head>
  <body>
    <article>
      <h1>Bloomberg'in patronu Demokrat Parti'den adaylığını açıkladı</h1>
      <h2>ABD'nin önde gelen medya kuruluşlarından Bloomberg L.P'nin patronu Michael Bloomberg, Demokrat Parti'den 2020 seçimleri için başkan adaylığını açıkladı.</h2>
      <address>
        <time datetime="2019-11-25T08:15:00+00:00">25 Nov 2019, 08:15</time>
      </address>
      <p>ABD'nin önde gelen medya kuruluşlarından Bloomberg L.P'nin kurucusu ve başkanı Michael Bloomberg, Demokrat Parti'den 2020 seçimlerinde başkan adayı olmak için ön seçimlere katılma kararı aldı. Bu gelişme karşısında, Bloomberg LP'nin haber platformlarının nasıl bir duruş sergileyeceği merak konusu oldu.</p>
      <p>Reuters'ın aktardığına göre Bloomberg Genel Yayın Yönetmeni John Micklethwait, şirketin çalışanlarına konu ile ilgili bir bilgilendirme notu gönderdi. Notta Bloomberg ve Demokrat Parti'deki rakipleri hakkında araştırmalar yapılmayacağı belirtildi. Notta, "Mike'ı (Michael Bloomberg) incelememe geleneğimizi devam ettireceğiz" yazması dikkati çekti.</p>
      <p>Micklethwait, Bloomberg'in mevcut Trump hükümetini incelemeye devam edeceklerini de bildirdi. Bloomberg Genel Yayın Yönetmeni, gazetenin başyazılarını yazmakla mükellef bazı yayın kurulu üyelerinin de Bloomberg'in başkanlık kampanyasında görev almak üzere geçici olarak görevlerini yerine getirmeyeceğini ifade etti.</p>
      <p>Bloomberg, Demokrat Parti ön seçimlerini kazanırsa haber merkezi yayın politikasını tekrar elden geçireceğini ifade etti.</p>
      <p>Michael Bloomberg dün resmi olarak Demokrat Parti'den başkan aday adayı olduğunu açıkladı. Dünyanın en zengin insanlarından biri olan medya patronu, eski başkan yardımcısı Joe Biden, senatörler Bernie Sanders ve Elizabeth Warren gibi isimlerle yarışacak.</p>
    </article>
  </body>
</html>