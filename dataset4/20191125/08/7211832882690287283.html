<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607333"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T08:21:00+00:00"/>
    <meta property="og:title" content="&quot;นิพิฏฐ์&quot;เตือนคนรุ่นใหม่อย่าร่วมวงขัดแย้งกับกลุ่มการเมือง"/>
    <meta property="og:description" content="&quot;นิพิฏฐ์&quot; ชี้ความขัดแย้งในสังคมไทยกินเวลาเกือบ 1 เจนเนอเรชั่นแล้ว เตือนคนรุ่นใหม่อย่าร่วมวงขัดแย้งอีก ให้นำพาประเทศไปข้างหน้า"/>
  </head>
  <body>
    <article>
      <h1>"นิพิฏฐ์"เตือนคนรุ่นใหม่อย่าร่วมวงขัดแย้งกับกลุ่มการเมือง</h1>
      <address><time datetime="2019-11-25T08:21:00+00:00">25 Nov 2019, 08:21</time> by <a rel="author">PostToday</a></address>
      <p>"นิพิฏฐ์" ชี้ความขัดแย้งในสังคมไทยกินเวลาเกือบ 1 เจนเนอเรชั่นแล้ว เตือนคนรุ่นใหม่อย่าร่วมวงขัดแย้งอีก ให้นำพาประเทศไปข้างหน้า</p>
      <p>นายนิพิฏฐ์ อินทรสมบัติ รองหัวหน้าพรรคประชาธิปัตย์ (ปชป.) โพสต์ข้อความผ่านเฟซบุ๊กแสดงความเห็นเรื่องความขัดแย้งทางการเมืองไว้อย่างน่าสนใจดังนี้</p>
      <p>ระวังความขัดแย้งที่ยาวนานเกิน 1 เจนเนอเรชั่น(Generation)</p>
      <p>-ความขัดแย้งในสังคมใดที่ยาวนานเกิน 1 เจนเนอเรชั่น (generation) ตามทฤษฎีแล้ว ความขัดแย้งนั้นยากที่จะแก้ไข ( 1 เจนเนอเรชั่น คือ ระยะเวลาฟระหว่างการมีลูกคนแรกของแม่กับการมีลูกคนแรกของลูก) 1 เจนเนอเรชั่นของแต่ละประเทศจึงไม่เท่ากันขึ้นอยู่กับคนในประเทศนั้นแต่งงานช้าหรือเร็วและหญิงมีลูกคนแรกตอนอายุเท่าไร</p>
      <p>-ความขัดแย้งของไทยน่าจะเริ่มประมาณ ปี 2547 หรือก่อนเล็กน้อย จนบัดนี้ ก็น่าจะ 15-16 ปีแล้ว หาก 1 เจนเนอเรชั่นของไทยประมาณ 20 ปี ความขัดแย้งของไทยก็เกือบจะถึง 1 เจนเนอเรชั่นแล้ว คนที่มีอายุ 15-16 ปี เกิดมาลืมตามองโลกก็เห็นความขัดแย้งของคนรุ่นพ่อรุ่นแม่ที่วางไว้ให้เป็นมรดกแล้ว ความขัดแย้งนี้ จึงตกผลึกในใจของเด็กแล้ว</p>
      <p>-ผมไม่พูดถึงคนรุ่นพ่อ-รุ่นแม่ อีกต่อไปแล้ว แต่ผมกำลังจะพูดถึงคนรุ่นลูก-รุ่นหลานว่า พวกเธอต้องรีบออกจากความขัดแย้งให้ได้ อย่าไปร่วมวงขัดแย้งกับพรรคการเมืองหรือกลุ่มการเมืองใดอีกเลย เธอจงเอาตัวรอดให้ได้ เธอจงนำประเทศชาติไปข้างหน้าให้ได้ ให้คนรุ่นพ่อ-รุ่นแม่ของเธอเขาตายไปพร้อมกับความเคียดแค้นชิงชังเถอะ !!</p>
    </article>
  </body>
</html>