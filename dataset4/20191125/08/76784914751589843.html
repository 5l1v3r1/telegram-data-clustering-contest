<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/birosag_itelet_egeszsegi_allapot_halalos_betegseg_szivtranszplantacio_megtevesztes_molesztalas/"/>
    <meta property="og:site_name" content="Index.hu"/>
    <meta property="article:published_time" content="2019-11-25T08:49:32+00:00"/>
    <meta property="og:title" content="1995-ben nem állították bíróság elé gyermekmolesztálásért, mert azt mondta, haldoklik - és ez már így van 24 éve"/>
    <meta property="og:description" content="Mindeközben - Elég érdekes részletek derültek ki egy Leonard Forte nevű amerikai fickóról, akit 24 évvel ezelőtt gyermekmolesztálással..."/>
  </head>
  <body>
    <article>
      <h1>1995-ben nem állították bíróság elé gyermekmolesztálásért, mert azt mondta, haldoklik - és ez már így van 24 éve</h1>
      <address><time datetime="2019-11-25T08:49:32+00:00">25 Nov 2019, 08:49</time> by <a rel="author" href="https://index.hu/szerzo/joob_sandor" target="_blank">Joób Sándor</a></address>
      <p>Elég érdekes részletek derültek ki egy Leonard Forte nevű amerikai fickóról, akit 24 évvel ezelőtt gyermekmolesztálással vádoltak meg, de a tárgyalást a férfi rossz egészségi állapota miatt elhalasztották. Mindez azért érdekes, mert az akkor 54 éves vádlott azt állította: halálos beteg. És ez így van már 24 éve.</p>
      <p>Az egykori rendőrt 1995-ben azzal vádolták meg, hogy többször molesztálta és megerőszakolta lánya 12 éves barátnőjét. A büntetőeljárás során azonban a férfi azt mondta: halálos beteg, szívtranszplantáció nélkül egy évet sem fog megélni. A tárgyalást ezért elhalasztották arra az időre, amikor a férfi megfelelő egészségi állapotban lesz. </p>
      <p>Teltek-múltak az évek, nem történt semmi. Az USA Today riporterei utánanéztek, mi lehet Leonard Fortével. Nézzük, mit sikerült kideríteni róla: </p>
      <ul>
        <li>Máig nem volt szívtranszplantációja.</li>
        <li>Nyugdíjasként él Floridában, és kiváló egészségnek örvend. </li>
        <li>Elég fitt volt ahhoz, hogy az elmúlt években tizenegy hosszabb utazást tegyen különböző helyeken.  </li>
        <li>2017-ben azt mondta a bírónak, hogy egy hospice-házban él, és már csak hónapjai vannak hátra. Azt állította, hogy 25 éve haldoklik, és elnézést kért tőle, hogy még mindig életben van.  </li>
        <li>Idén júniusban telefonon azt állította, hogy oxigénplack nélkül nem tud élni. </li>
        <li>Szeptemberben az USA Today fotósa lefényképezte, amint a férfi háza udvarán áll melegítőben, oxigénpalack nélkül.</li>
      </ul>
      <p>A férfi áldozata, a most 45 éves Michelle Dinko 25 éve vár arra, hogy egykori molesztálója ügyében igazságot szolgáltassanak.  </p>
    </article>
  </body>
</html>