<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/boj-mezhdu-kontroliori-i-pytnichka-v-sofiia-zhena-hape-rita-chupi-6102491"/>
    <meta property="og:site_name" content="Vesti"/>
    <meta property="article:published_time" content="2019-11-25T08:17:00+00:00"/>
    <meta property="og:title" content="Бой между контрольори и пътничка в София - жена хапе, рита, чупи"/>
    <meta property="og:description" content="Очевидец заснел бой между две контрольорки и жена, тя счупила апарата, служителката била ухапана"/>
  </head>
  <body>
    <article>
      <h1>Бой между контрольори и пътничка в София - жена хапе, рита, чупи</h1>
      <h2>Очевидец заснел бой между две контрольорки и жена, тя счупила апарата, служителката била ухапана</h2>
      <address><time datetime="2019-11-25T08:17:00+00:00">25 Nov 2019, 08:17</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=943258ecfb&amp;autoplay=1">Видео</a>
      </aside>
      <p>Бой между нередовен пътник и контрольор предизви бурни реакции в социалните мрежи. На кадрите се вижда как служителка на Центъра за градска мобилност дърпа за якето пътничка, която вика и моли за помощ, предаде <a href="https://nova.bg/news/view/2019/11/25/269642/%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D0%BF%D1%8A%D1%82%D0%BD%D0%B8%D0%BA-%D0%B8-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80-%D0%B2%D0%B8%D0%B4%D0%B5%D0%BE">NOVA</a>.</p>
      <p>„Пътувах в автобуса. Чух викане. На спирката видях как явно нередовна пътничка иска да избяга, а две контрольорки се опитват да я спрат. Проблемът е, че се е стигнало да физическа разправа”, разказа очевидецът Руси Тодоров. Той е бил на спирката, когато видял какво става. </p>
      <p><b>„Жената</b> пътуваше гратис. Отказа да плати съответната глоба. Помолихме я да слезе на спирката, за да й съставим акт за нарушение. Тя беше спокойна, съгласи се. След като слязохме, се опита да избяга. Колежката искаше да я спре. В този момент нередовната пътничка стана агресивна. Скъса ми чантата. Засили се към мен, счупи ми апарата. Хвана ме за косата и започна да ме бие и дори ме ухапа. Всичко това се случи преди да я дръпна за якето. Обадихме се на 112 и пътничката се опита да избяга. В този момент аз я хванах, но все пак тя не беше глобена”, разказа Анита Антониева, служител на Центъра за градска мобилност. </p>
      <p>
        <a href="https://www.vesti.bg/bulgaria/incidenti/momicheta-biha-kontrolior-v-sofiia-6075408">Момичета биха контрольор в София</a>
      </p>
      <p>
        <a href="https://www.vesti.bg/bulgaria/obshtestvo/pytnik-opita-da-plati-globa-v-avtobus-s-zhylti-stotinki-6054914">Мъж опита да плати глобa в столичен автобус с жълти стотинки</a>
      </p>
      <p>В крайна сметка жената е избягала и служителката не е подала жалба. </p>
      <p>„Чрез мобилни екипи на органите на реда се опитваме да намалим броя на нападенията в градския транспорт”, поясни ръководителят на „Контрол по редовността на пътниците” Алексей Фикинчев.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/pytnik-bez-bilet-napryska-kontroliorki-s-liutiv-sprej-6084877"/>
        <a href="https://www.vesti.bg/bulgaria/svaliha-dete-ot-avtobus-zashtoto-niamal-tochno-pari-6078924"/>
        <a href="https://www.vesti.bg/bulgaria/agresiia-na-pytia-zavyrshi-s-othapan-nos-6102399"/>
      </related>
    </article>
  </body>
</html>