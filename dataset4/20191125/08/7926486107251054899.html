<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013340/%D9%81%DB%8C%D8%A7%D8%B6%DB%8C-%D8%A8%D9%87-%D8%AE%D8%A7%D9%86%D9%88%D8%A7%D8%AF%D9%87-%DA%A9%D9%88%D8%A8%DB%8C%D8%A7%DA%A9-%D8%AA%D9%88%D9%87%DB%8C%D9%86-%D9%86%DA%A9%D8%B1%D8%AF%D9%87-%D8%A7%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T08:08:46+00:00"/>
    <meta property="og:title" content="فیاضی: به خانواده کوبیاک توهین نکرده‌ام"/>
    <meta property="og:description" content="لژیونر والیبال ایران در گفت‌وگویی با اشاره به اختلاف تمام نشدنی‌اش با کوبیاک گفت که &quot;هیچ وقت به خانواده کوبیاک توهین نکرده‌ام&quot; و او تاکید دارد آدمی نیست که بخواهد به کسی توهین کند."/>
  </head>
  <body>
    <article>
      <h1>فیاضی: به خانواده کوبیاک توهین نکرده‌ام</h1>
      <address>
        <time datetime="2019-11-25T08:08:46+00:00">25 Nov 2019, 08:08</time>
      </address>
      <p>
        <i>لژیونر والیبال ایران در گفت‌وگویی با اشاره به اختلاف تمام نشدنی‌اش با کوبیاک گفت که "هیچ وقت به خانواده کوبیاک توهین نکرده‌ام" و او تاکید دارد آدمی نیست که بخواهد به کسی توهین کند.</i>
      </p>
      <p>به گزارش مشرق، <b>پوریا فیاضی </b>بازیکن تیم <b>والیبال ایران </b>که در لیگ <b>لهستان </b>بازی می کند در صحبت‌هایی درباره اتفاقاتی که در بازی والیبال رخ می دهد، گفت: بعضی بازی‌ها واقعا مثل جنگ است و باید ببری تا زنده بمانی. هیجان و حساسیت بالایی در والیبال وجود دارد. من هم همیشه به دنبال کسب برد و قهرمانی هستم و به همین دلیل در طول بازی و بعد از آن رفتار بسیار جدی در زمین بازی دارم. در فوریه ۲۰۱۶ در بانک سرمایه بودم و تیم بعد از ۳ باخت پیاپی با تیم خوب ارومیه بازی داشت و ما توانستیم در ۳ ست برنده شویم و آخر بازی روی میز داوران کنار پریدم و بطری آب را روی خودم خالی کردم.</p>
      <blockquote>بیشتر بخوانید:<br/><a href="https://www.mashreghnews.ir/news/1013162/%D8%A7%D9%84%D9%85%D9%BE%DB%8C%DA%A9%DB%8C-%D9%86%D8%B4%D8%AF%D9%86-%D9%88%D8%A7%D9%84%DB%8C%D8%A8%D8%A7%D9%84-%DB%8C%D8%B9%D9%86%DB%8C-%D9%81%D8%A7%D8%AC%D8%B9%D9%87">المپیکی نشدن <i>والیبال</i> یعنی فاجعه</a></blockquote>
      <p>ملی‌پوش والیبال ایران یادآور شد: من دو وجهه متفاوت دارم. یکی در هنگام والیبال و دیگری زندگی عادی و این شاید به خاطر موسیقی است. قبل از بازی‌های والیبال موزیک‌های شاد گوش می‌دهم ولی در زندگی عادی و بعد از آن به موسیقی ستنی ایرانی علاقه‌مند هستم. هدفی که در والیبال دارم فقط سربلندی دخترم است. من بهترین بازیکن والیبال جهان نیستم ولی دوست دارم روزی دخترم به من افتخار کند و بگوید پدرم در تیم ملی و یکی از بهترین لیگ های جهان بازی کرد. من در ایران می‌توانستم بیشتر از لهستان پول در بیاورم ولی به خاطر سطح بالای لیگ لهستان این تصمیم را گرفتم. </p>
      <p>دریافت کننده تیم ملی والیبال ایران در ادامه درباره دعوای تمام نشدنی خود با <b>کوبیاک</b> گفت: اگر این پرونده به دادگاه برود فقط بین من و کوبیاک است. من هیچ چیز بدی درباره خانواده کوبیاک به او نگفتم. من بازیکنی نیستم که توهین کند و می دانم در جنگ جهانی لهستان چقدر آسیب دید. در المپک 2016 نیز که بین او و بازیکنان والیبال ایران درگیری پیش آمد من نبودم و باز هم کوبیاک در میان بود. شاید او با همه بازیکنان ایرانی مشکل دارد.</p>
      <p>منبع: ایسنا</p>
    </article>
  </body>
</html>