<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363311"/>
    <meta property="og:site_name" content="Voetbalzone"/>
    <meta property="article:published_time" content="2019-11-25T08:10:00+00:00"/>
    <meta property="og:title" content="Kranten delen gezamenlijk één 8 uit na afgelopen Eredivisie-speelronde"/>
    <meta property="og:description" content="PSV wist zondagmiddag na een reeks van zes wedstrijden zonder zege weer eens te winnen. De Eindhovenaren waren met 2-1 te sterk voor sc Heerenveen en Steven Bergwijn was met twee doelpunten de absolute uitblinker. De vleugelaanvaller van PSV krijgt van De Telegraaf en het Algemeen Dagblad met een 8 het hoogste cijfer van het afgelopen weekeinde."/>
  </head>
  <body>
    <article>
      <h1>Kranten delen gezamenlijk één 8 uit na afgelopen Eredivisie-speelronde</h1>
      <address>
        <time datetime="2019-11-25T08:10:00+00:00">25 Nov 2019, 08:10</time>
      </address>
      <p>
        <b><a href="https://www.voetbalzone.nl/club.asp?uid=6">PSV</a> wist zondagmiddag na een reeks van zes wedstrijden zonder zege weer eens te winnen. De Eindhovenaren waren met 2-1 te sterk voor sc Heerenveen en <a href="https://www.voetbalzone.nl/speler.asp?uid=319305">Steven Bergwijn</a> was met twee doelpunten de absolute uitblinker. De vleugelaanvaller van PSV krijgt van <i>De Telegraaf</i> en het <i>Algemeen Dagblad</i> met een 8 het hoogste cijfer van het afgelopen weekeinde.</b>
      </p>
      <p>De doelmannen van beide Teams van de Week komen uit de wedstrijd tussen sc Heerenveen en PSV. <i>De Telegraaf</i> kiest voor Lars Unnerstall, terwijl het <i>Algemeen Dagblad</i> een plek voor <a href="https://www.voetbalzone.nl/speler.asp?uid=102913">Warner Hahn</a> heeft ingeruimd. Naast Unnerstall bestaat de defensie van <i>De Telegraaf</i> uit Deyovaisio Zeefuik van <a href="https://www.voetbalzone.nl/club.asp?uid=3">FC Groningen</a>, Sai van Wermeskerken van PEC Zwolle, Perr Schuurs van <a href="https://www.voetbalzone.nl/club.asp?uid=1">Ajax</a> en <a href="https://www.voetbalzone.nl/speler.asp?uid=136110">Bart Vriends</a> van Sparta Rotterdam.</p>
      <p>Het <i>Algemeen Dagblad</i> kiest met Freek Heerkens van Willem II, Marcos Senesi van Feyenoord, Daley Blind van Ajax en Owen Wijndal van <a href="https://www.voetbalzone.nl/club.asp?uid=2">AZ</a> voor vier andere namen. Het middenveld van beide kranten komt op één plaats overeen, daar Ajacied <a href="https://www.voetbalzone.nl/speler.asp?uid=255713">Hakim Ziyech</a> een plek in beide teams heeft verdiend. Het middenveld van <i>De Telegraaf</i> bestaat verder uit Fredrik Midtsjo van AZ en Bryan Smeets van Sparta Rotterdam, terwijl het <i>Algemeen Dagblad</i> Abdou Harroui van Sparta Rotterdam en John Goossens van ADO Den Haag heeft geselecteerd.</p>
      <p>De aanval van beide teams komt grotendeels overeen, daar Ajacied Quincy Promes en PSV’er Bergwijn zowel door <i>De Telegraaf</i> als door het <i>Algemeen Dagblad</i> in de voorste linie zijn geposteerd. Laatstgenoemde krant kiest in de spits voor Tomás Necid van ADO Den Haag, terwijl AZ-spits Myron Boadu met zijn optreden tegen FC Utrecht een plaats in het Team van de Week van <i>De Telegraaf</i> heeft verdiend.</p>
      <p><b>Team van de Week <i>De Telegraaf</i>:</b> Unnerstall (7,5), Zeefuik (7,5), Van Wermeskerken (7), Schuurs (7), Vriends (7); Midtsjo (7), Ziyech (7), Smeets (7,5); Bergwijn (8), Boadu (7) en Promes (7).</p>
      <p><b>Team van de Week het <i>Algemeen Dagblad</i>:</b> Hahn (7,5), Heerkens (7), Senesi (7), Blind (7), Wijndal (7); Harroui (7), Ziyech (7), Goossens (7); Promes (7), Necid (7,5) en Bergwijn (8).</p>
    </article>
  </body>
</html>