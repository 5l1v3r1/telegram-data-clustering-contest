<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/bayrampasada-alkollu-motosikletci-bariyerlere-carpti-olumden-dondu-1393791"/>
    <meta property="og:site_name" content="Karar.com"/>
    <meta property="article:published_time" content="2019-11-25T08:11:00+00:00"/>
    <meta property="og:title" content="Bayrampaşa'da alkollü motosikletçi bariyerlere çarptı, ölümden döndü"/>
    <meta property="og:description" content="Bayrampaşa'da motosikleti ile Otogar Bağlantı Yolu'ndan İstanbul Hali istikametine giden Fatih Yılmaz, hakimiyetini kaybederek bariyerlere çarptı. Çarpmanın etkisiyle yola düşüp yaralanan Yılmaz'ın alkollü olduğu tespit edildi."/>
  </head>
  <body>
    <article>
      <h1>Bayrampaşa'da alkollü motosikletçi bariyerlere çarptı, ölümden döndü</h1>
      <address>
        <time datetime="2019-11-25T08:11:00+00:00">25 Nov 2019, 08:11</time>
      </address>
      <p>
        <b>Bayrampaşa'da motosikleti ile Otogar Bağlantı Yolu'ndan İstanbul Hali istikametine giden Fatih Yılmaz, hakimiyetini kaybederek bariyerlere çarptı. Çarpmanın etkisiyle yola düşüp yaralanan Yılmaz'ın alkollü olduğu tespit edildi.</b>
      </p>
      <p>Bayrampaşa'da motosikleti ile Otogar Bağlantı Yolu'ndan İstanbul Hali istikametine giden Fatih Yılmaz, hakimiyetini kaybederek bariyerlere çarptı. Yılmaz, çarpmanın etkisiyle yolun kenarına düştü.</p>
      <p>Kazayı gören diğer sürücüler, durumu polis ekiplerine bildirdi. Kazayı ihbar edenler, Yılmaz'ın yerde haraketsiz yatması nedeniyle hayatını kaybetmiş olabileceği yönünde bilgi de verdi.</p>
      <p>
        <b>ALKOLLÜ OLDUĞU ANLAŞILDI</b>
      </p>
      <p>Olay yerine polis ve sağlık ekipleri sevk edildi. Sağlık ekiplerinin yaptığı incelemede, sürücünün yaşadığı tespit edildi. </p>
      <figure>
        <img src="https://static.karar.com/img/article_detail/19-11/25/basliksiz-1-1574659074.jpg"/>
      </figure>
      <p>Sağlık ekiplerinin müdahalesiyle bir süre sonra kendine gelen sürücünün alkollü olduğu anlaşıldı. Bunun üzerine test yapan polis ekipleri, sürücünün 1.97 promil alkollü olduğunu belirledi. </p>
      <p>Kazada yaralanan Yılmaz sağlık ekiplerinin ilk müdahalesinin ardından ambulansla hastaneye kaldırıldı.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>