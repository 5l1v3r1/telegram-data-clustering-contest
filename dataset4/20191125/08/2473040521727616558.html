<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247175/ciolacu-psd-are-nevoie-de-un-nou-inceput.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T08:01:45+00:00"/>
    <meta property="og:title" content="Ciolacu: PSD are nevoie de un nou inceput"/>
    <meta property="og:description" content="Viorica Dancila a pierdut rasunator alegerile, dar duminica seara se lauda ca PSD si-a recastigat electoratul din 2016. Cu totul altfel vede lucrurile Marcel Ciolacu. Seful Camerei Deputatilor sustine ca rezultatul de ieri este un dezastru, care vine dupa altul... cel de la europarlamentare."/>
  </head>
  <body>
    <article>
      <h1>Ciolacu: PSD are nevoie de un nou inceput</h1>
      <address>
        <time datetime="2019-11-25T08:01:45+00:00">25 Nov 2019, 08:01</time>
      </address>
      <p>
        <b>Viorica Dancila a pierdut rasunator alegerile, dar duminica seara se lauda ca PSD si-a recastigat electoratul din 2016. Cu totul altfel vede lucrurile Marcel Ciolacu. Seful Camerei Deputatilor sustine ca rezultatul de ieri este un dezastru, care vine dupa altul... cel de la europarlamentare.</b>
      </p>
      <p>"Felicitari tuturor romanilor din tara si din strainatate care au inteles cat de important este votul lor. Indiferent de optiunile exprimate. Sper ca viitorul mandat al lui Klaus Iohannis sa aduca mai multe realizari pentru Romania", a scris luni dimineata pe <a href="https://www.facebook.com/CiolacuMarcel/">Facebook Marcel Ciolacu</a>.</p>
      <p>Presedintele Camerei sustine ca se impune un nou inceput pentru PSD, pentru ca vin alegerile locale si "acolo nu mai avem voie sa pierdem."</p>
      <p>"Rezultatele ne arata, insa, ca in turul II al alegerilor prezidentiale <b>PSD a luat <a href="http://www.ziare.com/alegeri/rezultate-prezidentiale-2019/viorica-dancila-obtine-cel-mai-slab-scor-din-istoria-psd-la-alegerile-prezidentiale-1586985">cel mai mic numar de voturi din istorie</a></b>. Asta dupa ce si in turul I am avut, la fel, un numar foarte mic de voturi. <b>Sa fim cinstiti: este un rezultat dezastruos care vine dupa un rezultat la fel de prost la europarlamentare</b>.</p>
      <p>Si atunci, si acum, s-au facut doar analize judetene, nimic la nivel national. Acum cred ca e timpul sa vedem unde am gresit cu adevarat la nivel central, sa judecam rational si apoi sa trecem la fapte.</p>
      <p>
        <b>PSD are nevoie de un nou inceput. Avem alegeri locale in 6 luni. Acolo nu mai avem voie sa pierdem!".</b>
      </p>
      <p>Mesajul lui Ciolacu este total diferit de primele vorbe ale Vioricai Dancila, dupa aflarea rezultatelor de duminica. Candidata invinsa categoric sustine ca, de fapt, PSD si-a recuperat electoratul din 2016, atunci cand acelasi numar de voturi i-a adus o victorie mare la parlamentare.</p>
      <p>"Am recastigat increderea cetatenilor. Am recuperat voturile pe care le-am pierdut la europarlamentare. Avem peste trei milioane de voturi. Avem numarul de voturi din 2016", <a href="http://www.ziare.com/vasilica-viorica-dancila/candidat-prezidentiale/viorica-dancila-nu-crede-in-cifrele-exit-poll-si-spune-ca-psd-a-recastigat-increderea-romanilor-1586972">a spus Dancila</a>.</p>
    </article>
  </body>
</html>