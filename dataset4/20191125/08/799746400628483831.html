<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103436/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T08:28:35+00:00"/>
    <meta property="og:title" content="Тисячі людей протестували в Брюсселі проти насильства над жінками"/>
    <meta property="og:description" content="Понад 10 тисяч осіб протестували проти сексизму і насильства щодо жінок в центрі Брюсселя в неділю вдень."/>
  </head>
  <body>
    <article>
      <h1>Тисячі людей протестували в Брюсселі проти насильства над жінками</h1>
      <address>
        <time datetime="2019-11-25T08:28:35+00:00">25 Nov 2019, 08:28</time>
      </address>
      <p>Понад 10 тисяч осіб протестували проти сексизму і насильства щодо жінок в центрі Брюсселя в неділю вдень.</p>
      <p>Про це повідомляє "Європейська правда" з посиланням на <a href="https://www.brusselstimes.com/">The Brussels Times</a>.</p>
      <p>Демонстранти виступали за те, щоб приділяти більше уваги запобіганню насильства і наданню допомоги жертвам.</p>
      <figure>
        <img src="https://img.eurointegration.com.ua/images/doc/d/c/dce46b5-demonstratie.jpg"/>
      </figure>
      <p>На початку демонстрації, яка відбулася в рамках Міжнародного дня боротьби з насильством щодо жінок, були названі імена жінок, вбитих у Бельгії в цьому році.</p>
      <p>Демонстранти розклали на дорозі пари червоних туфель, кожна з яких була символом однієї з убитих жінок.</p>
      <p>Організація "Стоп фемініцид" підрахувала, що в 2019 році у Бельгії було вбито 21 жінку тільки тому, що вони були жінками.З 2017 року сталося 99 таких вбивств, стверджує організація. Однак офіційних даних немає, тому реальна кількість убитих може бути вищою.</p>
      <p>Демонстранти також закликали до виконання Стамбульської конвенції, ратифікованої Бельгією в 2016 році. Текст документа зобов'язує уряди здійснювати скоординовані дії для запобігання насильства над жінками.</p>
    </article>
  </body>
</html>