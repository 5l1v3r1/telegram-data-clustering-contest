<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/workplace/46240/einde-windows-7-in-belgie-hoever-staat-jouw-bedrijf/"/>
    <meta property="og:site_name" content="Techzine"/>
    <meta property="article:published_time" content="2019-11-25T08:18:09+00:00"/>
    <meta property="og:title" content="Einde Windows 7 in België: hoever staat jouw bedrijf?"/>
    <meta property="og:description" content="Tien jaar na lancering blijft Windows 7 sterk aanwezig, zelfs nu het einde van de gratis ondersteuning met rasse schreden nadert. Het besturingssysteem draait wereldwijd nog steeds op meer dan een derde van alle pc’s. Hoe zit dat in Belgische bedrijven en waar staan zij met hun migratie naar Windows 10? Op die vragen zoekt […]"/>
  </head>
  <body>
    <article>
      <h1>Einde Windows 7 in België: hoever staat jouw bedrijf?</h1>
      <address><time datetime="2019-11-25T08:18:09+00:00">25 Nov 2019, 08:18</time> by <a rel="author">Dries Cludts</a></address>
      <p>
        <b>Tien jaar na lancering blijft Windows 7 sterk aanwezig, zelfs nu het einde van de gratis ondersteuning met rasse schreden nadert. Het besturingssysteem draait wereldwijd nog steeds op meer dan een derde van alle pc’s. Hoe zit dat in Belgische bedrijven en waar staan zij met hun migratie naar Windows 10? Op die vragen zoekt Techzine een antwoord met het survey onderaan dit artikel.</b>
      </p>
      <p>14 januari 2020. Dat is de dag waarop Microsoft de gratis ondersteuning voor Windows 7 definitief stopzet. Na die deadline worden beveiligingsupdates niet langer gratis beschikbaar gemaakt voor het tien jaar oude besturingssysteem en <a href="https://www.techzine.be/blogs/workplace/44859/waarom-je-wel-moet-upgraden-van-windows-7/">is verder gebruik op eigen risico</a>.</p>
      <p>Toch is het besturingssysteem nog steeds erg populair. Windows 8 slaagde er niet in om te overtuigen, waardoor bedrijven vrolijk bleven werken met hun vertrouwde OS. Sinds de introductie van Windows 10 is de migratie wel op gang gekomen, maar marktonderzoeksbureau <a href="https://netmarketshare.com/operating-system-market-share.aspx?options=%7B%22filter%22%3A%7B%22%24and%22%3A%5B%7B%22deviceType%22%3A%7B%22%24in%22%3A%5B%22Desktop%2Flaptop%22%5D%7D%7D%5D%7D%2C%22dateLabel%22%3A%22Trend%22%2C%22attributes%22%3A%22share%22%2C%22group%22%3A%22platformVersion%22%2C%22sort%22%3A%7B%22share%22%3A-1%7D%2C%22id%22%3A%22platformsDesktopVersions%22%2C%22dateInterval%22%3A%22Monthly%22%2C%22dateStart%22%3A%222018-10%22%2C%22dateEnd%22%3A%222019-09%22%2C%22segments%22%3A%22-1000%22%7D">NetMarketShare</a> schat dat nog altijd meer dan 35 procent van de pc’s wereldwijd op Windows 7 draaien.</p>
      <p>Hoe ziet de situatie in België eruit? Zijn Belgische bedrijven al massaal overgestapt op Windows 10, of viert Windows 7 ook bij ons nog altijd hoogtij? Waar zitten bedrijven in hun migratieproces en wat was de reden om zo lang te wachten? Op deze en andere vragen zoekt onze redactie een antwoord aan de hand van dit korte survey.</p>
      <h3>Doe mee!</h3>
      <p>We weten dat je tijd kostbaar is, dus hebben we het survey bewust heel kort gehouden. Met een viertal gerichte vragen willen we een stand van zaken opmaken van het huidig Windows 7-gebruik binnen Belgische bedrijven en organisaties. Ook jouw deelname is daarbij erg waardevol en het kost je slechts twee minuten.</p>
      <p>
        <i>Dit artikel verscheen oorspronkelijk op 7 oktober 2019 en werd opnieuw gepubliceerd op 25 november 2019. Deelnemen aan het survey kan nog steeds. Binnenkort maken we de resultaten bekend!</i>
      </p>
    </article>
  </body>
</html>