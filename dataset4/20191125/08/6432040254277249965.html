<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/619234,Szukamy-psa-i-kota-na-medal.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-25T08:25:03+00:00"/>
    <meta property="og:title" content="Szukamy psa i kota na medal"/>
    <meta property="og:description" content="Uwaga, uwaga! Dziś startuje wydarzenie sezonu: „Plebiscyt na psa i kota”. Wystarczy zrobić zdjęcie, które będzie walczyło o miejsce na podium. Zapraszamy do zabawy, bo do wygrania są atrakcyjne nagrody."/>
  </head>
  <body>
    <article>
      <h1>Szukamy psa i kota na medal</h1>
      <address>
        <time datetime="2019-11-25T08:25:03+00:00">25 Nov 2019, 08:25</time>
      </address>
      <p>
        <b>Uwaga, uwaga! Dziś startuje wydarzenie sezonu: „Plebiscyt na psa i kota”. Wystarczy zrobić zdjęcie, które będzie walczyło o miejsce na podium. Zapraszamy do zabawy, bo do wygrania są atrakcyjne nagrody.</b>
      </p>
      <p>Nie dla psa kiełbasa. Tak mówią. A my odwrócimy kota ogonem. Dla psa jest plebiscyt. Koty również niech się szykują. Bo to konkurs dla wszystkich zwierzaków, które umilają nam życie. Jest jednak jeden warunek: trzeba być psem lub kotem. Chomiki i papugi też szanujemy, ale obawiamy się, że nagrody, jakie można wygrać w naszym konkursie, raczej ich nie ucieszą. Wobec tego: czworonogi, do dzieła! Namówicie swoich właścicieli, żeby zrobili wam najlepsze zdjęcie, jakie potrafią. Trzeba dobrze postawić uszy, wyciągnąć grzbiet i najlepiej spojrzeć prosto w obiektyw. Ale plebiscyt to nie tylko bitwa na spojrzenia i ujęcia. To przede wszystkim rozmowa na temat zwierząt. Chcemy przemycić trochę dobrych rad i ciepłych słów. Tym bardziej, że ludzie, choć kochają zwierzęta, nie zawsze wszystko wiedzą. Albo się nie domyślą. Ot, taka ludzka przypadłość. Zwierzaki przecież głosu nie mają, więc nie mogą powiedzieć wprost, co ich trapi. Trudno im na przykład poprosić o ciszę. O święty spokój. A też ma do niego prawo. Na przykład w sylwestra. Wtedy, kiedy petardy i fajerwerki mają najwięcej do powiedzenia. Pies musi siedzieć pod stołem ze skulonym ogonem. Kot też się chowa, bo przecież „wojna się zaczyna”. To nic, że człowiek się cieszy i wiwatuje. Zwierzak tego nie rozumie.<br/><br/>— Nawet zaserwowana im uspokajająca tabletka nie zastąpi naszej obecności. Zwłaszcza jeżeli sięgniemy po źle polecony środek farmakologiczny, który zamiast zwierzę uspokoić, jedynie je zwiotczy. To spotęguje jego panikę, gdy rozpocznie się kanonada, a ono nie będzie w pełni władać swym ciałem. Ponadto nim zastosuje się lek, powinno się wcześniej sprawdzić jego działanie na konkretne zwierzę. Nie zrobiliśmy tego? Tym bardziej nie zostawiajmy zwierzęcia samego — zauważa Agnieszka Antosik, wielbicielka zwierząt i blogerka. — W naszych domach możemy przygotować wcześniej specjalne ustronne zakątki, które zwłaszcza koty zachęcą do zwinięcia się tam do snu. Jeżeli wygłuszymy odgłosy wystrzałów o północy, być może niektóre z naszych zwierząt w ogóle nie zauważą, że coś się dzieje. Warunek jest jeden: nasze spokojne wsparcie. Jeżeli zwierzę wyczuwa naszą nerwowość i ono przeżyje ten wieczór w napięciu, być może niepotrzebnym.<br/><br/>Dlatego zdecydowanie trzeba o zwierzęta. Stresują się tak samo jak ludzie. Dlatego, drogie psy i koty, w naszym plebiscycie przygotowaliśmy dla was nagrody. Są inne dla psów i kotów, bo przecież różne macie charaktery. <br/><br/>Psy za pierwsze miejsce zgarną 10 zabiegów na bieżni wodnej ufundowanych przez Centrum Rehabilitacyjne Kanvet w Olsztynie. Do tego jest voucher na wizytę behawioralną zoopsychologa i tresera psów w domu właściciela psa ufundowany przez Uniwersytet Czterech Łap Animals Sp. z o.o. w Olsztynie. I coś na ząb — zestaw smakołyków dla psa marki Vital Bite, ufundowanych przez Partner in Pet Food Polska Sp. z o.o. Drugie miejsce to szkolenie podstawowe psa (pakiet złożony z 10 spotkań), które funduje Centrum Szkolenia Psów Wychowany Pies w Olsztynie. do tego jest komplet zabiegów pielęgnacyjnych w salonie fryzjerskim dla psów ufundowany przez Salon Fryzjerski Pieskie Sprawy w Olsztynie. Trzecie miejsce też jest warte zabawy. To voucher na wizytę behawioralną zoopsychologa i tresera psów w domu właściciela psa ufundowany przez Uniwersytet Czterech Łap Animals Sp. z o.o. w Olsztynie i komplet zabiegów pielęgnacyjnych w salonie fryzjerskim dla psów, który funduje Salon Fryzjerski Pieskie Sprawy w Olsztynie. <br/><br/>A co dostanie kot? Ten, który stanie na najwyższym podium, otrzyma trzymiesięczny zapas pełnoporcjowych karm dla kotów marki PreVital Naturel ufundowany przez Partner in Pet Food Polska Sp. z o.o. Zgarnie też badanie kliniczne oraz badanie morfologiczne i biochemiczne (5 parametrów) krwi ufundowane przez Poliklinikę Weterynaryjną Uniwersytetu Warmińsko- Mazurskiego w Olsztynie. Drugie miejsce to badanie USG jamy brzusznej wraz z przepływami naczyniowymi ufundowane przez lecznicę Vetografia w Olsztynie oraz zestaw smakołyków dla kotów marki PreVital Naturel, który sprezentuje Partner in Pet Food Polska Sp. z o.o. Trzecie miejsce to kuweta bezpiaskowa ufundowana przez sklep zoologiczny Zyg-Zak Tomasz Zakrzewski w Olsztynie oraz zestaw smakołyków dla kotów marki PreVital Naturel od Partner in Pet Food Polska Sp. z o.o.<br/><br/><b>Nie ma co czekać, trzeba po prostu robić zdjęcia i wysyłać je na <a href="http://gazetaolsztynska.pl/redakcja@gazetaolsztynska.pl">redakcja@gazetaolsztynska.pl</a>. Starujemy dzisiaj. To jak, gotowi?</b> <br/><br/><i>ar</i><br/><br/><a href="http://gazetaolsztynska.pl/614297,Regulamin-plebiscytu-Nasz-Pupil-2019.html?preview=97fbb1af22dc2e62c934">Regulamin konkursu dostępny jest tutaj.</a></p>
      <figure>
        <img src="http://m.wm.pl/2019/11/n/przechwytywanie-593309.jpg"/>
      </figure>
    </article>
  </body>
</html>