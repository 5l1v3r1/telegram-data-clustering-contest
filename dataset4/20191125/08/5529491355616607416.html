<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/assange-morire-carcere-medici-3121138/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T08:14:48+00:00"/>
    <meta property="og:title" content="Assange rischia di morire in carcere: appello di 60 medici per cure immediate"/>
    <meta property="og:description" content="ROMA – Julian Assange rischia di morire in carcere? Lo sostengono 60 medici che chiedono a Priti Patel (ministro dell’Intrno della Gran Bretagna) di occuparsi del fondatore di Wikileaks, attualmente detenuto proprio nel Regno Unito. Assange potrebbe morire in prigione senza cure “urgenti”: lo scrivono oltre 60 medici di diverse nazionalità in una lettera aperta a Patel, denunciando che il fondatore di Wikileaks soffre di problemi fisici e psicologici, e deve essere curato in un ospedale “attrezzato e con personale esperto”. Lo riferisce SkyNews. Assange, 48 anni, è detenuto in un carcere britannico dallo scorso maggio, dopo che l’Ecuador gli ha revocato il diritto di asilo. A febbraio inizieranno le udienze sulla richiesta di estradizione degli Usa. I medici britannici, europei, australiani e dello Sri Lanka, nella lettera diffusa da WikiLeaks affermano che “da un punto di vista medico, sulle indagini attualmente disponibili, nutriamo serie preoccupazioni riguardo all’idoneità del signor Assange ad essere processato…"/>
  </head>
  <body>
    <article>
      <h1>Assange rischia di morire in carcere: appello di 60 medici per cure immediate</h1>
      <address><time datetime="2019-11-25T08:14:48+00:00">25 Nov 2019, 08:14</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/julian-assange-ansa-1.jpg"/>
        <figcaption>Julian Assange in una foto Ansa</figcaption>
      </figure>
      <p>ROMA – <b>Julian Assange</b> rischia di morire in carcere? Lo sostengono 60 medici che chiedono a <b>Priti Patel</b> (ministro dell’Intrno della Gran Bretagna) di occuparsi del fondatore di <b>Wikileaks</b>, attualmente detenuto proprio nel Regno Unito. Assange potrebbe morire in prigione senza cure “urgenti”: lo scrivono oltre 60 medici di diverse nazionalità in una lettera aperta a Patel, denunciando che il fondatore di <a href="https://www.blitzquotidiano.it/cronaca-mondo/wikileaks-julian-assange-carcere-170-anni-3042750/">Wikileaks</a> soffre di problemi fisici e psicologici, e deve essere curato in un ospedale “attrezzato e con personale esperto”. Lo riferisce SkyNews. Assange, 48 anni, è detenuto in un carcere britannico dallo scorso maggio, dopo che l’Ecuador gli ha revocato il diritto di asilo. A febbraio inizieranno le udienze sulla richiesta di estradizione degli Usa.</p>
      <p>I medici britannici, europei, australiani e dello Sri Lanka, nella lettera diffusa da WikiLeaks affermano che “da un punto di vista medico, sulle indagini attualmente disponibili, nutriamo serie preoccupazioni riguardo all’idoneità del signor Assange ad essere processato nel febbraio 2020”. E “soprattutto è nostra opinione che necessiti di una valutazione medica urgente da parte di esperti sul suo stato fisico e psicologico”. Altrimenti, avvertono, “nutriamo serie preoccupazioni che possa morire in prigione”.</p>
      <figure>
        <a href="https://www.blitzquotidiano.it/cronaca-mondo/papa-francesco-guerra-acqua-3121202/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/papa-francesco-guerra-acqua-3121202/">
          <img src="https://static.blitzquotidiano.it/wp/wp-content/uploads/2019/11/papa-francesco_ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/papa-francesco-guerra-acqua-3121202/">Papa Francesco: “La prossima guerra sarà per l’acqua”</a>
      </h3>
      <figure>
        <a href="https://www.blitzquotidiano.it/cronaca-mondo/goo-hara-trovata-morta-3121181/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/goo-hara-trovata-morta-3121181/">
          <img src="https://static.blitzquotidiano.it/wp/wp-content/uploads/2019/11/goo_hara-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/goo-hara-trovata-morta-3121181/">Goo Hara, la star del pop coreano trovata morta in casa. La 28enne pochi mesi fa tentò il suicidio</a>
      </h3>
      <p>Assange è detenuto in Gran Bretagna per aver violato i termini della libertà vigilata, dopo essersi nascosto all’ambasciata ecuadoriana a Londra per sette anni. La scorsa settimana i magistrati svedesi hanno rinunciato all’indagine per stupro nei confronti del cyber-attivista australiano, che però adesso rischia l’estradizione negli Usa, dove dovrebbe rispondere alle accuse di spionaggio. (Fonte Ansa).</p>
    </article>
  </body>
</html>