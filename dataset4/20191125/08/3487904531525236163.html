<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ton-dekemvrio-stamatai-tin-mpala-perone"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T08:20:00+00:00"/>
    <meta property="og:title" content="«Τον Δεκέμβριο σταματάει την μπάλα ο Περόνε!»"/>
    <meta property="og:description" content="Ο Τζιουζέπε Βέλα Τζούνιορ αποκάλυψε στο Metropolis 95,5 ότι ο Αργεντίνος φορ παίζει τα τελευταία του ματς με τη φανέλα του Ηρακλή"/>
  </head>
  <body>
    <article>
      <h1>«Τον Δεκέμβριο σταματάει την μπάλα ο Περόνε!»</h1>
      <h2>Ο Τζιουζέπε Βέλα Τζούνιορ αποκάλυψε στο Metropolis 95,5 ότι ο Αργεντίνος φορ παίζει τα τελευταία του ματς με τη φανέλα του Ηρακλή</h2>
      <address><time datetime="2019-11-25T08:20:00+00:00">25 Nov 2019, 08:20</time> by <a rel="author">Metrosport.gr Team</a></address>
      <p>Στην αποκάλυψη ότι ο Εμάνουελ Περόνε θα σταματήσει το ποδόσφαιρο τον Δεκέμβριο προχώρησε μιλώντας στο Metropolis 95,5 και την εκπομπή «Action Zone» ο φίλος και ατζέντης του ποδοσφαιριστή, Τζουζέπε Βέλα Τζούνιορ.</p>
      <p>Ο Βραζιλιάνος ατζέντης και πρώην ποδοσφαιριστής αναφέρθηκε ακόμη στους Βραζιλιάνους του ΠΑΟΚ, στον Κλέιτον, αλλά και στον Απόλλωνα Καλαμαριάς.</p>
      <p>Αναλυτικά όσα είπε στον Χάρη Δημαρά:</p>
      <p>«Ο Περόνε το έχει πει ότι θα παίξει μέχρι το Δεκέμβριο και μετά θα σταματήσει την μπάλα. Είναι οριστική αυτή η απόφαση, δεν ξέρουμε αν θα συνεχίσει στην ομάδα σε άλλο πόστο. Ο Περόνε αγαπάει την ομάδα, το όνειρό του ήταν να σταματήσει στον Ηρακλή, αλλά δεν ξέρω τι θα γίνει στι μέλλον. Η διοίκηση θα απαντήσει. Ο Περόνε θέλει να μείνει κοντά στην ομάδα».</p>
      <p>
        <b>Για τον Κλέιτον:</b>
      </p>
      <p>«Ο Κλέιτον σταμάτησε το ποδόσφαιρο και μένει πλέον στη Βραζιλία».</p>
      <p>
        <b>Για τον ΠΑΟΚ και τους φίλους του, Μάτος, Ζαμπά:</b>
      </p>
      <p>«Και φέτος ο ΠΑΟΚ είναι φαβορί για το πρωτάθλημα. Εχει πολύ καλή ομάδα, τρία χρόνια είναι μαζί οι παίκτες, έχουν δημιουργήσει μια ποιοτική ομάδα. Ειχαν ένα θεματάκι στην αρχή της σεζόν λόγω της αλλαγής του προπονητή, καταλαβαίνουν σιγά σιγά τι θέλει ο νέος προπονητής και παίρνουν τα αποτελέσματα. Φέτος βέβαια βλέπω ότι είναι πιο καλός σε σχέση με πέρυσι ο Ολυμπιακός κι αυτό θα είναι καλό, γιατί θα κάνει πιο ανταγωνιστικό το Πρωτάθλημα».</p>
      <p>
        <b>Για τον Απόλλωνα:</b>
      </p>
      <p>«Είναι πολύ δύσκολη η κατάσταση στον Απόλλωνα, με το -6. Ευχομαι τα καλύτερα για την ομάδα».</p>
      <p>Στο τέλος της συζήτησης μάλιστα ο Βέλα αποκάλυψε ότι με τον Περόνε έβαλαν και <u><a href="http://www.metrosport.gr/article/../../../article/plirose-perone-ton-vela-gia-tin-anatropi-tis-river">ένα στοίχημα για την έκβαση του τελικού του Κόπα Λιμπερτοδόρες...</a></u></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/neos-peripatos-gia-ton-irakli"/>
        <a href="http://www.metrosport.gr/article/sintassoun-to-tim-tis-prosorinis-diikisis"/>
        <a href="http://www.metrosport.gr/article/klirosi-tis-d-fasis-tou-kipellou-tis-eps-makedonias"/>
        <a href="http://www.metrosport.gr/article/ekpefrasmeno-to-endiaferon-tou-fund-gia-ton-irakli"/>
        <a href="http://www.metrosport.gr/article/den-mpori-na-litourgisi-gs-iraklis-choris-lisi-gia-ta-chrei-aud"/>
        <a href="http://www.metrosport.gr/article/sinantisi-korifis-tou-gs-iraklis-me-staikoura"/>
      </related>
    </article>
  </body>
</html>