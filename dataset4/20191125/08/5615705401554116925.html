<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/publications/20204786-biznes-ideyi-pro-onlajn-zarobitok"/>
    <meta property="og:site_name" content="Mind UA"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Бізнес-ідеї: про онлайн-заробіток"/>
    <meta property="og:description" content="10 успішних проєктів та їхні інноваційні ідеї"/>
  </head>
  <body>
    <article>
      <h1>Бізнес-ідеї: про онлайн-заробіток</h1>
      <h2>10 успішних проєктів та їхні інноваційні ідеї</h2>
      <address>
        <time datetime="2019-11-25T08:30:00+00:00">25 Nov 2019, 08:30</time>
      </address>
      <p>
        <i>Завдяки досягненням у галузі технологій сучасні підприємці мають змогу створювати бізнес у повністю цифровому оточенні, що скорочує витрати та дозволяє вести справу навіть під час подорожей. Та перед тим як відкривати власну компанію, <b>Mind </b>пропонує проаналізувати <a href="https://www.entrepreneur.com/article/335165">10 онлайн-стратегій</a>.</i>
      </p>
      <p>
        <i>Публікації за матеріалами Entrepreneur підготовлені <b>Mind </b>спільно з <a href="https://profpereklad.ua/">бюро перекладів</a> «Профпереклад». Про ідеї, втілені у <a href="https://mind.ua/publications/20200980-biznes-ideyi-yak-rozpochati-svoyu-spravu-u-sferi-harchuvannya">сфері харчування</a>, у проєктах з <a href="https://mind.ua/publications/20201182-biznes-ideyi-obslugovuvannya-budinkiv-i-kvartir">обслуговування будинків і квартир</a>, про послуги <a href="https://mind.ua/publications/20201454-biznes-ideyi-yak-stati-personalnim-trenerom">персонального тренера</a>, <a href="https://mind.ua/publications/20201787-biznes-ideyi-yak-vigidno-doglyadati-za-ditmi">догляд за дітьми</a>, про досвід впровадження <a href="https://mind.ua/publications/20202025-biznes-ideyi-yak-peretvoriti-osvitu-na-povnocinnij-zarobitok">освітніх проєктів</a>, проєкти для <a href="https://mind.ua/publications/20202359-biznes-ideyi-proekti-dlya-pismennikiv-i-perekladachiv">письменників і перекладачів</a> і тих, хто займається <a href="https://mind.ua/publications/20202603-biznes-ideyi-proekti-v-galuzi-kinematografiyi">кінематографією </a>і <a href="https://mind.ua/publications/20203439-biznes-ideyi-proekti-dlya-fotografiv">фотографією</a>, <a href="https://mind.ua/publications/20203443-biznes-ideyi-proekti-dlya-biznes-konsultantiv">консультує в різних сферах</a> або працює в <a href="https://mind.ua/publications/20203448-biznes-ideyi-proekti-u-galuzi-pobutovih-poslug">галузі побутових послуг</a> чи розвиває <a href="https://mind.ua/publications/20204512-biznes-ideyi-prikladi-proektiv-rozdribnogo-biznesu">проєкти з роздрібного бізнесу</a>, ви можете прочитати в попередніх публікаціях.</i>
      </p>
      <h3>1. Онлайн-магазин за системою прямих поставок</h3>
      <p>Вас приваблює ідея продавати товари в мережі інтернет? Ви можете відкрити онлайн-крамницю та продавати власну продукцію або перепродавати товари, які ви придбали в іншого онлайн-магазину.</p>
      <p>Та спочатку ви маєте дізнатися, що роблять ваші конкуренти. Тож ось вам приклад онлайн-продавця.<br/><br/><a href="https://www.takealot.com/">Takealot.com</a> – один з провідних інтернет-ритейлерів у Південно-Африканській Республіці та один з найбільших інноваційних продавців на континенті. Ціль компанії – створити онлайн-точку торгівлі, орієнтовану на покупців.</p>
      <hr/>
      <p>
        <b>Інноваційна ідея</b>
      </p>
      <p>Після придбання кур’єрської служби Mr Delivery Takealot.com отримала власну логістичну мережу та запустила сервіс з доставки їжі через додаток Mr D Food.</p>
      <hr/>
      <h3>2. Створення застосунків</h3>
      <p>Попит на інноваційні та креативні застосунки постійно зростає. Розробка та продаж застосунків для смартфонів може стати прибутковою справою. Та перш ніж заснувати власну компанію, дізнайтеся дещо корисне з цього прикладу.</p>
      <p><a href="https://codehesion.co.za/">Codehesion</a> займається розробкою хмарних веб-застосунків світового класу. Також компанія створює мобільні версії для клієнтів, які потребують застосунків для iOS й Android.</p>
      <hr/>
      <p>
        <b>Інноваційна ідея</b>
      </p>
      <p>Завдяки своєму гнучкому підходу до справи, команда виконує розробку програмного забезпечення дуже швидко та має змогу часто переглядати та адаптувати його дизайн, щоб бізнес їхніх клієнтів завжди залишався актуальним.</p>
      <hr/>
      <h3>3. Цифровий продукт або курс</h3>
      <p>Створіть власний цифровий продукт або курс та перетворіть свій досвід/спеціальні навички на джерело прибутку. Для цього потрібно «написати» електронну книгу або вебінар авторських курсів. Вони стануть вашим пасивним доходом. Цей приклад онлайн-бізнесу стане вам у пригоді.</p>
      <p>Компанія <a href="https://www.redandyellow.co.za/online-ed/">Creative School of Business </a>заснувала бізнес-школу Red &amp; Yellow, де можуть навчатися люди будь-якого віку та розвивати професійні навички, щоб досягти успіху в сучасному світі цифрових технологій.</p>
      <p>Її головний напрямок – пояснення реалій та наявних можливостей ХХІ століття, які створюються завдяки проривним технологіям та їх постійному й повсюдному проникненню.</p>
      <hr/>
      <p>
        <b>Інноваційна ідея</b>
      </p>
      <p>Окрім онлайн-курсів і дипломів, організація також має фізичну школу зі своєю територією, де можна навчатися повний день.</p>
      <hr/>
      <h3>4. Створення чатботів</h3>
      <p>Чатботи – віртуальні співрозмовники клієнтів онлайн-магазинів. Ви можете створювати їх самостійно завдяки безкоштовним та зручним програмам. Перед тим як розпочати розробляти чатботи, дізнайтеся, що пропонують ваші конкуренти. Ось вам приклад онлайн-бізнесу, в якого можна почерпнути корисну інформацію.</p>
      <p><a href="https://www.intercom.com/">Intercom </a>допомагає компаніям, створюючи чатботи, що вміють розпізнавати лідів, домовляються про більшу кількість зустрічей, покращують обсяг продажів та ефективніше реалізують маркетингові стратегії.</p>
      <p>У чому ж переваги їхніх чатботів? Вони залучають лідів без сну та вихідних, дозволяють обирати власні налаштування без використання кодів, прискорюють цикли продажів та розвивають бізнес за межами людських можливостей.</p>
      <hr/>
      <p>
        <b>Інноваційна ідея</b>
      </p>
      <p>Intercom продає асортимент онлайн-продукції, яку сучасні інтернет-компанії можуть використовувати для прискорення темпу продажів через життєвий цикл клієнтів: від залучення до супроводу.</p>
      <hr/>
      <h3>5. Придбання та продаж доменних імен</h3>
      <p>Ви можете купувати доменні імена (адреси веб-сайтів), які, на вашу думку, стануть популярними, та продавати їх після того, як вони здобули таку популярність. Ви можете втілити цю бізнес-ідею, якщо маєте необхідні знання та навички. Ось вам приклад онлайн-бізнесу, в якого можна перейняти деякі стратегії.<br/><br/><a href="https://www.starfireholdings.com/">Starfire Holdings</a> професійно скуповує перспективні доменні імена, щоб її клієнти мали преміальні адреси для своїх корпоративних веб-сайтів. Вона також консультує клієнтів з приводу придбання або продажу доменів.</p>
      <hr/>
      <p>
        <b>Інноваційна ідея</b>
      </p>
      <p>На додаток до вже перерахованих послуг, Starfire Holdings також надає цілий комплекс сервісів: від початкових переговорів до укладення угоди.</p>
      <hr/>
      <h3>6. Створення прибуткового блогу</h3>
      <p>Блог має дуже специфічний контент, який ви можете монетизувати та перетворити на джерело прибутку. Маєте хист до написання текстів та багато якісного контенту, яким можна поділитися? Ця бізнес-ідея може вам підійти. Перш ніж розпочати, отримайте кілька корисних порад з цього прикладу.<br/><br/><a href="https://www.theadventurejunkies.com/">The Adventure Junkies</a> має шість різних сторінок, присвячених екстремальним видам спорту: дайвінг, пішохідний туризм, гребля, пірнання з аквалангом, зимні види спорту та гірський велосипед. На веб-сайті є посилання на форуми на Facebook з кожної тематики та інформація про спорядження, одяг, методики й тренування.</p>
      <hr/>
      <p>
        <b>Інноваційна ідея</b>
      </p>
      <p>Вони пропонують відвідувачам веб-сайту не лише інформацію, а й речі, такі як одяг і спорядження, які користувачі можуть придбати за наведеними посиланнями. Саме продаж цих товарів дає компанії основний дохід.</p>
      <hr/>
      <h3>7. Віртуальний асистент</h3>
      <p>Кожному бізнесу потребується допомога з щоденними адміністративними справами. Маєте талант до такої роботи? Ви можете стати віртуальним асистентом. Ці люди виконують різноманітні обов’язки: сплачують рахунки, бронюють квитки та готелі для подорожей, слідкують за компенсацією витрат. Та перш ніж розпочати власну справу, ось вам приклад, який може стати у пригоді.<br/><br/>Компанію <a href="https://outsourcery.co.za/">Outsourcery</a> заснував Річард Волтон, який не зміг знайти ефективного віртуального асистента для впорядкування свого зайнятого життя та вирішив розпочати власний бізнес. Компанія суттєво виросла й тепер допомагає підприємцям зробити їхнє життя більш продуктивним.</p>
      <hr/>
      <p>
        <b>Інноваційна ідея</b>
      </p>
      <p>Окрім віртуальних асистентів, Outsourcery також має віртуальних бухгалтерів, контент-райтерів, адміністраторів веб-сайтів та віртуальний офісний персонал.</p>
      <hr/>
      <h3>8. Покращення веб-сайтів</h3>
      <p>На рішення клієнтів про здійснення покупки дуже впливає веб-сайт компанії, тому його зовнішній вигляд та інтерактивність можуть посприяти успіху бізнесу. Якщо ви маєте необхідні навички та досвід з покращення та оптимізації веб-сайтів, ця бізнес-ідея саме для вас. Ви можете придбати недолугий веб-сайт, оптимізувати його та продати. Та спершу дізнайтеся кілька корисних хитрощів з цього прикладу онлайн-бізнесу.<br/><br/><a href="https://www.webdevine.co.za/">WebDevine</a> допомагає клієнтам покращувати та оптимізувати веб-сайти, щоб ті виділялися на тлі конкурентів. Розробники компанії також додають кілька маркетингових методик, які покращують трафік та конвертують його в продажі.</p>
      <hr/>
      <p>
        <b>Інноваційна ідея</b>
      </p>
      <p>WebDevine – це універсальний помічник для її клієнтів, коли йдеться про веб-дизайн та розробку сайтів, зокрема, компанія займається хостингом веб-сайтів та електронної пошти, рекламою в інтернеті, брендингом, адмініструє акаунти в соцмережах і створює мобільні та комп’ютерні застосунки.</p>
      <hr/>
      <h3>9. Інвестиції в нерухомість онлайн</h3>
      <p>Сьогодні існують онлайн-платформи, де люди вкладають гроші в нерухомість, причому ці сервіси дозволяють сплачувати не тільки повну вартість майна, а й певну частку. Маєте необхідні навички? Розпочніть власний онлайн-бізнес. Та перед тим як відкривати компанію, подивіться на цей приклад.<br/><br/><a href="https://realestatecrowdfunding.co.za/recf/">Real Estate Crowdfunding </a>пропонує клієнтам нижчі ціни, можливість інвестувати в забудівлі в їхньому районі та прозорі операції. Це дозволяє вкладникам дізнаватися більше інформації перед здійсненням інвестиції.</p>
      <hr/>
      <p>
        <b>Інноваційна ідея</b>
      </p>
      <p>Real Estate Crowdfunding – це платформа, на якій клієнти можуть збирати кошти для подальших інвестицій у нерухомість та користуватися різноманітними пропозиціями.</p>
      <hr/>
      <h3>10. Онлайн-платформи транскрибування</h3>
      <figure>
        <img src="https://s.mind.ua/img/forall/i/2019/1574425743.jpg"/>
      </figure>
      <p>На цих онлайн-платформах ви можете заробляти гроші за транскрибацію аудіофайлів. Якщо ви швидко набираєте текст на ПК та розумієте багато акцентів, то вам може підійти ця бізнес-ідея.<br/>Та щоб потрапити до цієї галузі, вам знадобиться деякий досвід. Ось декілька порад від успішної компанії.<br/><br/><a href="https://afrolingo.co.za/camp/translation-services/">AfroLingo</a> здійснює транскрибацію аудіо- та відеофайлів і надає цілодобовий клієнтський супровід сім днів на тиждень, щоб її замовники завжди могли звернутися за підтримкою.</p>
      <hr/>
      <p>
        <b>Інноваційна ідея</b>
      </p>
      <p>AfroLingo займається не лише транскрибацією, компанія також вже понад 10 років здійснює переклади з 70 мов. У ній працюють фахівці зі всіх тематик й основних мов Близького Сходу, Північної та Південної Африки. Крім того, вони редагують тексти, локалізують веб-сайти й додатки та роблять верстку.</p>
      <hr/>
      <p>Матеріал підготовлений у партнерстві з <a href="https://profpereklad.ua/">бюро перекладів </a>«Профпереклад».</p>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <related>
        <h4>Також читайте</h4>
        <a href="https://mind.ua/news/20204891-polska-vlada-znizit-podatki-dlya-dribnih-pidpriemciv"/>
        <a href="https://mind.ua/publications/20204600-dvi-pereponi-na-shlyahu-do-cifrovizaciyi-biznesu"/>
        <a href="https://mind.ua/publications/20204512-biznes-ideyi-prikladi-proektiv-rozdribnogo-biznesu"/>
      </related>
    </article>
  </body>
</html>