<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/emergenza-maltempo-scuole-chiuse-a-brandizzo-oggi-e-domani/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-25T08:23:57+00:00"/>
    <meta property="og:title" content="Emergenza maltempo, scuole chiuse a Brandizzo oggi e domani"/>
    <meta property="og:description" content="Emergenza maltempo, scuole chiuse a Brandizzo oggi, lunedì 25 novembre e domani 26 novembre 2019. La decisione è stata adottata dal sindaco Paolo Bodoni. Emergenza maltempo Due giorni di paura quelli che il Chivassese e Vercellese hanno vissuto. Con la mente, in molti, sono tornati indietro di 25 anni, all’alluvione del 1994 quando a Crescentino […]"/>
  </head>
  <body>
    <article>
      <h1>Emergenza maltempo, scuole chiuse a Brandizzo oggi e domani</h1>
      <h2>Intanto a Crescentino l'allarme è rientrato.</h2>
      <address>
        <time datetime="2019-11-25T08:23:57+00:00">25 Nov 2019, 08:23</time>
      </address>
      <p>Emergenza maltempo, scuole chiuse a Brandizzo oggi, lunedì 25 novembre e domani 26 novembre 2019. La decisione è stata adottata dal sindaco Paolo Bodoni.</p>
      <h3>Emergenza maltempo</h3>
      <p>Due giorni di paura quelli che il Chivassese e Vercellese hanno vissuto. Con la mente, in molti, sono tornati indietro di 25 anni, all’alluvione del 1994 quando a Crescentino persero la vita due giovani. Un’alluvione che ha Chivasso ha provocato il crollo del ponte, che ha visto numerose famiglie lasciare le proprie case. Abitazioni allagate. Insomma, un incubo che mai nessuno vorrebbe vivere e che questo territorio ha creduto di dover nuovamente affrontare nella notte tra sabato 23 e domenica 24 novembre quando cioè l’allerta da arancione si è trasformato in rosso. La situazione peggiore, almeno nel Chivassese, la deve affrontare Brandizzo dove l’esondazione dei vari torrenti e rii ha provocato danni ai privati.</p>
      <p>LEGGI ANCHE: <a href="https://nuovaperiferia.it/cronaca/torrenti-esondati-sottopassi-e-strade-chiuse-nel-chivassese/"><i><b>Maltempo, esondati torrenti e rii</b></i></a></p>
      <h3>Il caso di Brandizzo</h3>
      <p>Ieri, domenica 24 novembre, a causa dell’esondazione di rii e torrenti, il sindaco ha ordinato la chiusura dell’ingresso in autostrada A4 in direzione Torino. Già la sera precedente era stata imposta l’ordinanza di chiusura del Ristorante Lido Malone che è poi stato vittima dell’acqua. Chiuso anche il sottopasso Galassia, forti allagamenti al campo sportivo Costigliola e in via Dante Di Danni. Chiusa inoltre la strada che porta a Volpiano.</p>
      <p>Ed, infine, nella tarda serata di ieri, domenica 24 novembre, il sindaco ha previsto la chiusura delle scuole, di ogni ordine e grado, sia oggi (lunedì 25 novembre) che di domani, martedì 26 novembre.</p>
      <p>LEGGI ANCHE: <a href="https://nuovaperiferia.it/cronaca/chiusa-entrata-autostrada-a4-a-brandizzo/"><i><b>Maltempo, scuole chiuse domani a Brandizzo</b></i></a></p>
      <h3>Crescentino invece…</h3>
      <p>Il primo cittadino di Crescentino, Vittorio Ferrero, ha pubblicato l’ultimo aggiornamento:</p>
      <blockquote>“La situazione, come si può vedere, è ampiamente rientrata. I livelli del fiume Po stanno rientrando entro i limiti di guardia. Il reticolo idrografico minore non presenta più nessuna criticità”.</blockquote>
      <p>Ferrero in questi due giorni ha pubblicato puntualmente gli aggiornamenti per tenere informati i suoi cittadini. Insieme al Coc, infatti, ha presidiato le aree interessate.</p>
      <p>LEGGI ANCHE: <a href="https://nuovaperiferia.it/cronaca/superato-il-livello-di-pericolo-del-po-a-crescentino-le-foto/"><i><b>Superato il livello di pericolo del Po a Crescentino LE FOTO</b></i></a></p>
      <h3>Interruzioni autostradali</h3>
      <p>In Piemonte la giornata di lunedì 25 novembre si potrà prospettare difficoltosa, oltre che per gli eventi legati al maltempo, per conseguenti interruzioni della viabilità autostradale:</p>
      <ul>
        <li>la A6 Torino-Savona è interrotta nelle due direzioni tra Savona ed Altare verso nord e tra Millesimo e Savona verso sud;</li>
        <li>la A5 Torino-Aosta è interrotta tra Ivrea e Pont St. Martin, con transito dei soli veicoli leggeri su viabilità alternativa; i mezzi pesanti provenienti da Francia, Svizzera e Piemonte sono deviati verso il tunnel del Frejus, fino a nuove disposizioni;</li>
        <li>la A21 Torino-Piacenza è interrotta in entrambi i sensi di marcia tra i caselli di Asti Ovest e Villanova d’Asti.</li>
      </ul>
      <p>Il traffico sul nodo stradale di Torino potrebbe essere quindi particolarmente congestionato.</p>
      <p>LEGGI ANCHE: <a href="https://nuovaperiferia.it/cronaca/viadotto-crollato-allautostrada-a6-torino-savona/"><i><b>Viadotto crollato all’autostrada A6 Torino-Savona FOTO E VIDEO</b></i></a></p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>