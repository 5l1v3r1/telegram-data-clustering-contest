<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/irak-ta-kural-ihlali-gerekcesi-ile-8-kanal-ve-5-radyo-kapatildi"/>
    <meta property="og:site_name" content="euronews"/>
    <meta property="article:published_time" content="2019-11-25T08:34:56+00:00"/>
    <meta property="og:title" content="Irak'ta 'kural ihlali' gerekçesi ile 8 kanal ve 5 radyo kapatıldı"/>
    <meta property="og:description" content="Irak Ulusal İletişim ve Medya Komisyonu, &quot;mesleki çalışma kurallarını ihlal ettikleri&quot; gerekçesiyle 8 uydu kanalı ile 5 radyonun ofislerinin kapatılmasına karar verdi, 5 uydu kanalına da uyarı gönderdi."/>
  </head>
  <body>
    <article>
      <h1>Irak'ta 'kural ihlali' gerekçesi ile 8 kanal ve 5 radyo kapatıldı</h1>
      <address><time datetime="2019-11-25T08:34:56+00:00">25 Nov 2019, 08:34</time> by <a rel="author">Euronews </a></address>
      <p>Irak Ulusal İletişim ve Medya Komisyonu, "mesleki çalışma kurallarını ihlal ettikleri" gerekçesiyle 8 uydu kanalı ile 5 radyonun ofislerinin kapatılmasına karar verdi, 5 uydu kanalına da uyarı gönderdi.</p>
      <p>Komisyon Yönetim Kurulu'nun perşembe günkü toplantısında, Suudi Arabistan merkezli El- Hades, Lübnan merkezli Anb ile Irak Kürt Bölgesel Yönetimi'nden yayın yapan NRT Televizyonu, Dicle, Eş-Şarkiyye, El-Felluce, Er-Raşid ve 'Burası Bağdat' televizyon kanallarının ofislerinin 3 ay süreliğine kapatılmasına karar verdi.</p>
      <p>Komisyon ayrıca, ABD merkezli "El-Hurra Irak" ve "Sava" radyoları ile yerel "Radyo en-Nas", "Bugün" ve "Nava" radyolarının ofislerinin kapatılmasını da kararlaştırdı.</p>
      <h3>Ağızları susturan kararlar dikta davranışı</h3>
      <p>Irak'ta Basın Özgürlüğünü Savunma Cemiyeti, komisyonun bu kararını "dikta davranışı" şeklinde niteleyerek yapılanlardan büyük endişe duyulduğunu açıkladı.</p>
      <p>Cemiyet yayınladığı açıklamasında söz konusu kararların basın ve iletişimi garanti altına alan anayasa ve kanunlara aykırı olduğu vurgulandı.</p>
      <p>Cemiyet Irak Parlamentosu'na Ulusal İletişim ve Medya Komisyonu üyelerinin bu basın kuruluşlarına yönelik keyfi davranışlarını sorgulanma çağrısında bulunuldu.</p>
      <p>Ayrıca cemiyet, bakanlar kurulundan bu kararların iptalini ve "ağızları susturan kararlar" çıkarılmasının sona erdirilmesini istedi.</p>
    </article>
  </body>
</html>