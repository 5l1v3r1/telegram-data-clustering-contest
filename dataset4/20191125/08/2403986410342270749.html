<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/yak_zagrozhuye_zdorovyu_obrizannya_derev_n1238477"/>
    <meta property="og:site_name" content="24 Канал"/>
    <meta property="article:published_time" content="2019-11-25T08:41:00+00:00"/>
    <meta property="og:title" content="Як загрожує здоров'ю обрізання дерев"/>
    <meta property="og:description" content="Більшість людей на планеті проживають у містах, де замало зелених насаджень. Проте виявилось, що відсутність дерев сприяє збільшенню передчасної смертності серед населення."/>
  </head>
  <body>
    <article>
      <h1>Як загрожує здоров'ю обрізання дерев</h1>
      <address><time datetime="2019-11-25T08:41:00+00:00">25 Nov 2019, 08:41</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Більшість людей на планеті проживають у містах, де замало зелених насаджень. Проте виявилось, що відсутність дерев сприяє збільшенню передчасної смертності серед населення.</b>
      </p>
      <p>Безліч досліджень демонструють, що насадження в містах позитивно впливають на здоров'я людини, знижують ризик серцево-судинних захворювань, передчасної смерті та сприяють поліпшенню психічного здоров'я, повідомляє <a href="https://medicalxpress.com/news/2019-11-urban-green-space-premature-deaths.html">Medical Xpress</a>.</p>
      <blockquote>Важливо: <a href="https://24tv.ua/health/yak_nas_vbivaye_globalne_poteplinnya_trivozhni_grafiki_n1234027">Як нас вбиває глобальне потепління: тривожні графіки</a></blockquote>
      <p>Група дослідників вирішила узагальнити ці дані та зробити масштабне дослідження. Вони вивчили дев'ять досліджень з семи країн (Канада, США, Іспанія, Італія, Австралія, Швейцарія і Китай), у яких взяло участь понад 8 мільйонів осіб.</p>
      <p>Фахівці вивчали супутникові знімки у цих містах та ознайомились з причинами передчасної смертності населення. </p>
      <figure>
        <img src="https://24tv.ua/resources/photos/news/620_DIR/201911/1238477_10212901.jpg?201911174617"/>
        <figcaption>Чому важливо саджати дерева</figcaption>
      </figure>
      <p>Метааналіз цих досліджень показав, що приріст зелені навколо будинків значною мірою пов'язаний зі зниженням передчасної смертності. Зокрема, в дослідженні наводиться оцінка захисного ефекту: збільшуючи показник рослинності на 0,1 в межах 500 метрів від місця проживання, ризик передчасної смертності зменшується на 4%.</p>
      <aside>Програми міського озеленення – не лише ключ до зміцнення громадського здоров'я, а й пом'якшення наслідків зміни клімату, адже тоді наші міста стають стійкішими та придатнішими для життя,<cite>– робить висновок Марк Ньювенхейсен, директор Ініціативи з міського планування, навколишнього середовища та здоров'я в ISGlobal.</cite></aside>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>