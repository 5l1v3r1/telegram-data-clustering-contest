<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/kriti-se-diathesimotita-oi-astynomikoi-pou-eksafanisan-kratoumeno-apisteyta-pragmata-ti-nyxta/2922716/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T08:48:25+00:00"/>
    <meta property="og:title" content="Κρήτη: Σε διαθεσιμότητα οι αστυνομικοί που “εξαφάνισαν” κρατούμενο – Απίστευτα πράγματα τη νύχτα!"/>
    <meta property="og:description" content="Η ηγεσία της Ελληνικής Αστυνομίας, φαίνεται πως δεν είχε άλλη επιλογή. Δεν έχει προηγούμενο το περιστατικό που συνέβη στην Κρήτη και συγκεκριμένα στο Ηράκλειο..."/>
  </head>
  <body>
    <article>
      <h1>Κρήτη: Σε διαθεσιμότητα οι αστυνομικοί που “εξαφάνισαν” κρατούμενο – Απίστευτα πράγματα τη νύχτα!</h1>
      <h2>Η ηγεσία της Ελληνικής Αστυνομίας, φαίνεται πως δεν είχε άλλη επιλογή. Δεν έχει προηγούμενο το περιστατικό που συνέβη στην Κρήτη και συγκεκριμένα στο Ηράκλειο...</h2>
      <address><time datetime="2019-11-25T08:48:25+00:00">25 Nov 2019, 08:48</time> by <a rel="author">Newsit Newsroom</a></address>
      <p>Με απόφαση του Αρχηγείου της Ελληνικής Αστυνομίας, όπως αναφέρεται σε σχετική ανακοίνωση, τέθηκαν σε διαθεσιμότητα δύο αστυνομικοί (ένας αστυνόμος Α’ και ένας αρχιφύλακας), που υπηρετούν σε υπηρεσίες της Κρήτης. Παράλληλα διατάχθηκε σε βάρος τους η διενέργεια Ένορκης Διοικητικής Εξέτασης.</p>
      <p><a href="https://www.newsit.gr/topikes-eidhseis/kriti/kriti-astynomikos-pire-kratoumeno-apo-to-tmima-kai-ton-epestrepse-to-proi/2922409/">Η υπόθεση</a>, όπως σημειώνεται, αφορά σε περιστατικό που έλαβε χώρα την 03:10 ώρα της 23/11/2019, όταν ο αστυνόμος Α’, εκτός διατεταγμένης υπηρεσίας, μετέβη σε άλλη Αστυνομική Υπηρεσία όπου εκτελούσε καθήκοντα αξιωματικού υπηρεσίας ο αρχιφύλακας και αφού παρέλαβε ιδιώτη κρατούμενο για υγειονομική παράβαση επέστρεψαν μαζί μετά από ώρες.</p>
      <p>Οι δύο αστυνομικοί και ο ιδιώτης, σύμφωνα με την ανακοίνωση της Αστυνομίας, συνελήφθησαν ενώ σε βάρος τους σχηματίστηκε ποινική δικογραφία αυτόφωρης διαδικασίας και οδηγήθηκαν στην αρμόδια εισαγγελική Αρχή.</p>
    </article>
  </body>
</html>