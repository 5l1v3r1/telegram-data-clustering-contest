<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/tall-ex-profugo-segna-e-studia-da-vice-dzeko/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T08:59:00+00:00"/>
    <meta property="og:title" content="Tall, ex profugo segna e studia da vice-Dzeko"/>
    <meta property="og:description" content="L'attaccante classe 2001 si è subito inserito nella Primavera della Roma grazie anche alle importanti prestazioni sul campo"/>
  </head>
  <body>
    <article>
      <h1>Tall, ex profugo segna e studia da vice-Dzeko</h1>
      <h2>L’attaccante classe 2001 si è subito inserito nella Primavera della Roma grazie anche alle importanti prestazioni sul campo</h2>
      <address><time datetime="2019-11-25T08:59:00+00:00">25 Nov 2019, 08:59</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Tall Lamine Junior</b>, attaccante, classe 2001, originario del Senegal con passaporto francese, <b>è stato tesserato dalla Roma</b> ufficialmente una ventina di giorni fa, dopo esser però sbarcato a Trigoria già la scorsa estate. Come scrive <i>La Repubblica, </i>appena arrivato ha svolto qualche allenamento con la prima squadra, ma è stato poi aggregato stabilmente alla <b>Primavera di Alberto De Rossi</b>.  Il centravanti, molto forte fisicamente e velocissimo, ha esordito con i baby giallorossi il 5 novembre scorso, subentrando in corsa contro l’Inter e risultando subito decisivo con un assist per il definitivo <b>4-2 a favore della Roma.</b> Tall è stato protagonista anche nella sua seconda apparizione, contro <b>l’Atalanta</b>, infilando un <b>gol-capolavoro in rovesciata</b> a dimostrazione della velocità d’inserimento in squadra del ragazzo. Vuole convincere anche <b>Paulo Fonseca</b> a dargli una chance in prima squadra, visto che Edin Dzeko non ha al momento alternative naturali che gli consentano di poter ogni tanto tirare il fiato.</p>
    </article>
  </body>
</html>