<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/ako-zabranit-sledovaniu-na-internete-jeho-vynalezca-ukazal-manual.html"/>
    <meta property="og:site_name" content="TREND.sk"/>
    <meta property="article:published_time" content="2019-11-25T08:40:00+00:00"/>
    <meta property="og:title" content="Ako zabrániť sledovaniu na internete? Jeho vynálezca ukázal manuál"/>
    <meta property="og:description" content="Tim Berners-Lee by rád skoncoval s nedemokratickými neduhmi na internete"/>
  </head>
  <body>
    <article>
      <h1>Ako zabrániť sledovaniu na internete? Jeho vynálezca ukázal manuál</h1>
      <address><time datetime="2019-11-25T08:40:00+00:00">25 Nov 2019, 08:40</time> by <a rel="author">TASR</a></address>
      <p>
        <b>Počítačový vedec, vynálezca internetu Tim Berners-Lee vydal ambicióznu knihu pravidiel pre online svet - návrh práv a povinností na internete, informovala v pondelok agentúra AP.</b>
      </p>
      <p>Jej cieľom je pôsobiť proti šíreniu nedemokratických neduhov, akými sú dezinformácie, masové sledovanie používateľov a cenzúra.</p>
      <related>
        <a href="https://www.etrend.sk/ekonomika/clintonova-kritizuje-zuckerberga-facebook-znicil-demokraciu-v-usa-tvrdi.html"/>
      </related>
      <p>Charta, ktorú T. Berners-Lee v pondelok zverejnil pod názvom „webová dohoda“ je výsledkom roku práce jeho nadácie World Wide Web Foundation. Tá si kladie za cieľ zaviazať vlády a spoločnosti k prísľubu, že poznatky a informácie budú i naďalej voľne dostupné online - čo je digitálna politika odzrkadľujúca nosnú víziu dnes už 30. ročného internetu.</p>
      <p>Dohoda je však právne nezáväzná. Partnermi tejto iniciatívy sú spoločnosti Google a Facebook, ktorých biznis modely zberu dát a algoritmy zameriavajúce sa na senzácie sú často kritizované ako prvky zhoršujúce kvalitu internetového prostredia.          </p>
    </article>
  </body>
</html>