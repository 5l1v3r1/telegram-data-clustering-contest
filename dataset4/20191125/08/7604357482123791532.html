<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/antwerpen-menselijke-lichaamsdelen-gevonden-in-straatsburgdok/"/>
    <meta property="og:site_name" content="SCEPTR"/>
    <meta property="article:published_time" content="2019-11-25T08:52:47+00:00"/>
    <meta property="og:title" content="Antwerpen: Menselijke lichaamsdelen gevonden in Straatsburgdok"/>
    <meta property="og:description" content="Te Antwerpen zijn menselijke lichaamsdelen gevonden in Straatsburgdok. Mogelijk gaat het om de verdwenen Ben Vanleene."/>
  </head>
  <body>
    <article>
      <h1>Antwerpen: Menselijke lichaamsdelen gevonden in Straatsburgdok</h1>
      <address><time datetime="2019-11-25T08:52:47+00:00">25 Nov 2019, 08:52</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Zondagavond zijn er menselijke resten aangetroffen ter hoogte van de Noordkaai in Antwerpen, in het Straatsburgdok. De nooddiensten kwamen ter plaatse om de lichaamsdelen op te vissen. Dat brengt <a href="https://m.hln.be/in-de-buurt/antwerpen/justitie-eist-hulp-van-spoeddiensten-om-dader-granaataanslag-in-antwerpen-op-te-sporen~a4e5b7ee/">Het Laatste Nieuws.</a> Om wie het gaat, is verre van duidelijk. Er is echter veel speculatie dat de resten afkomstig zijn van de verdwenen Antwerp-supporter <a href="https://sceptr.net/tag/ben-vanleene">Ben Vanleene</a>.</b>
      </p>
      <p>De politie en het parket bevestigen de feiten. De scheepvaartpolitie zocht deze nacht in de mist die over het Straatsburgdok hing naar meer resten. Men doorzocht ook het Lobroekdok, de rioleringskanalen aan de Slachthuislaan en de oever van het Albertkanaal. Er werden echter nog geen extra lichaamsdelen gevonden.</p>
      <h3>Antwerpen: Lichaamsdelen werden gevonden alwaar laatst verdwenen Ben Vanleene laatst gezien is</h3>
      <p><i>“Een voorbijganger heeft de politie zondag in de vooravond verwittigd. Met de resten die zijn aangetroffen is het onmogelijk om tot een spontane identificatie over te gaan”</i>, zo verklaart politiewoordvoerder <a href="https://sceptr.net/willem-migom">Willem Migom</a> in <a href="https://m.hln.be/in-de-buurt/antwerpen/justitie-eist-hulp-van-spoeddiensten-om-dader-granaataanslag-in-antwerpen-op-te-sporen~a4e5b7ee/">Het Laatste Nieuws</a>. <i>“Er is een wetsdokter gevorderd. Hij zal maandagmorgen de lichamelijke resten onderzoeken.  Ook maandag zullen politiediensten samenzitten om te kijken wat zij nog kunnen doen. Zondagavond was het niet meer mogelijk om met een sonarboot of met duikers verder te zoeken in het Straatsburgdok.”</i></p>
      <p>Op 10 november verdween Antwerp-supporter Ben Vanleene. Zeker was dat Vanleene op de terugweg was van de  wedstrijd Antwerp-Club Brugge. Een bewakingscamera filmde hem toen hij op het einde van de Slachthuislaan rondliep. Het Lobroekdok ligt naast de Slachthuislaan.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/universiteit-verwijdert-vlaams-schilderij-na-klachten-veganisten/"/>
        <a href="https://sceptr.net/2019/11/ook-is-vrouwen-wielandt-en-abouallal-komen-haast-zeker-terug-naar-belgie/"/>
        <a href="https://sceptr.net/2019/11/activisten-kick-out-zwarte-piet-krijgen-gas-boete-na-actie-in-deurne/"/>
      </related>
    </article>
  </body>
</html>