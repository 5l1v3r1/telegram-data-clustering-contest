<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/169997/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T08:00:04+00:00"/>
    <meta property="og:title" content="جام جهانی کشتی فرنگی در ایران لغو شد"/>
    <meta property="og:description" content="کمیته اجرایی اتحادیه جهانی کشتی برگزاری رقابت‌های جام جهانی کشتی فرنگی در ایران را لغو کرد."/>
  </head>
  <body>
    <article>
      <h1>جام جهانی کشتی فرنگی در ایران لغو شد</h1>
      <h2>کمیته اجرایی اتحادیه جهانی کشتی برگزاری رقابت‌های جام جهانی کشتی فرنگی در ایران را لغو کرد.</h2>
      <address>
        <time datetime="2019-11-25T08:00:04+00:00">25 Nov 2019, 08:00</time>
      </address>
      <p>به گزارش <b>ستاره ها </b>و به نقل از ایسنا، کمیته اجرایی اتحادیه جهانی کشتی روز یک‌شنبه جلسه‌ای را در استانبول ترکیه برگزار کرد که در پی آن برگزاری رقابت‌های جام جهانی کشتی فرنگی ۲۰۱۹ در تهران را به دلیل آنچه بروز اتفاقات اخیر در ایران خوانده به حالت تعلیق درآورد.<br/>اتحادیه جهانی کشتی مدعی شده که کشورهای ژاپن و مجارستان نیز اعلام کرده‌اند که از حضور در جام جهانی تهران خودداری خواهند کرد.<br/>بنا بر اعلام اتحادیه جهانی کشتی این تصمیم بر اساس توصیه برخی کشورها و برای جلوگیری از بروز هرگونه اتفاق احتمالی برای ورزشکاران گرفته شده است.<br/>به گزارش ایسنا، رقابت‌های جام جهانی کشتی فرنگی ۲۰۱۹ قرار بود روزهای پنج شنبه و جمعه هفته جاری به میزبانی سالن ۱۲ هزار نفری مجموعه ورزشی آزادی تهران برگزار شود.<br/>احتمالا برگزاری این رقابت‌ها در هفته‌های آینده تعیین تکلیف خواهد شد.</p>
    </article>
  </body>
</html>