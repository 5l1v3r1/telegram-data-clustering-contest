<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/luogoliberodaviolenzadigenere-liniziativa-della-cgil-di-messina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-25T08:51:58+00:00"/>
    <meta property="og:title" content="#luogolibero da violenza di genere: l’iniziativa della Cgil di Messina"/>
    <meta property="og:description" content="Il Coordinamento Donne della Cgil di Messina, insieme ai Coordinamenti Donne delle categorie, credendo che il rispetto del prossimo e delle differenze si possa realizzare soprattutto con una formazione culturale ed emotiva, promuove e lancia, in un dialogo con la città e con la scuola, per un incontro generazionale di confronto e crescita, l’iniziativa #luogoliberodaviolenzadigenere. […]"/>
  </head>
  <body>
    <article>
      <h1>#luogolibero da violenza di genere: l’iniziativa della Cgil di Messina</h1>
      <address><time datetime="2019-11-25T08:51:58+00:00">25 Nov 2019, 08:51</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Il Coordinamento Donne della Cgil di Messina, insieme <br/>ai Coordinamenti Donne delle categorie, credendo che il rispetto del <br/>prossimo e delle differenze si possa realizzare soprattutto con una <br/>formazione culturale ed emotiva, promuove e lancia, in un dialogo con la <br/>città e con la scuola, per un incontro generazionale di confronto e <br/>crescita, l’iniziativa #luogoliberodaviolenzadigenere.</p>
      <p>L’intento è di contaminare, con un messaggio <br/>antidiscriminatorio e di libertà ogni luogo e ogni anima.<br/>L’iniziativa che sarà presentata, con una conferenza stampa, martedì 26 <br/>novembre alle ore 10, presso la sede della Cgil di Messina, darà la <br/>possibilità – dice la Coordinatrice Marcella Magistro -, in una <br/>dichiarazione di intenti individuale e collettiva, di sostenere il <br/>progetto contro la violenza maschile sulle donne e contro la violenza in <br/>generale.</p>
      <p>Un progetto lanciato dalla Cgil, in occasione del 25 novembre, contro <br/>la violenza sulle donne, che non si fermerà alla giornata dedicata, ma <br/>che, articolandosi nell’intero anno, rappresenterà nella presenza e nel <br/>coinvolgimento della città e dei quartieri, un’azione positiva <br/>collettiva contro ogni tipo di violenza e di discriminazione.</p>
    </article>
  </body>
</html>