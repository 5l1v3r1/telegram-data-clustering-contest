<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-know-the-mouth-watering-easy-winter-recipe-of-sweet-and-sour-stuffed-bitter-gourd-2867140.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T08:09:31+00:00"/>
    <meta property="og:title" content="करेले की सब्जी से हो गए हैं बोर तो ट्राई करें खट्टा मीठा करेला रेसिपी"/>
    <meta property="og:description" content="अक्सर करेले का नाम सुनते ही बच्चे नाक मुंह बनाने लगते हैं। लेकिन आज हम एक अलग तरह की रेसिपी लेकर आए हैं जिसका स्वाद चखने के बाद वो हर रोज इसे खाने के लिए कहेंगे। जी हां और इस चटपटी खट्टी मीठी रेसिपी..."/>
  </head>
  <body>
    <article>
      <h1>करेले की सब्जी से हो गए हैं बोर तो ट्राई करें खट्टा मीठा करेला रेसिपी</h1>
      <address><time datetime="2019-11-25T08:09:31+00:00">25 Nov 2019, 08:09</time> by <a rel="author">लाइव हिन्दुस्तान टीम,नई दिल्ली</a></address>
      <p>अक्सर करेले का नाम सुनते ही बच्चे नाक मुंह बनाने लगते हैं। लेकिन आज हम एक अलग तरह की रेसिपी लेकर आए हैं जिसका स्वाद चखने के बाद वो हर रोज इसे खाने के लिए कहेंगे। जी हां और इस चटपटी खट्टी मीठी रेसिपी का नाम है खट्टा मीठा करेला। आइए जानते हैं आखिर कैसे बनाई जाती है ये टेस्टी रेसिपी। </p>
      <p><b>खट्टा मीठा करेला बनाने के लिए सामग्री-</b><br/>4 करेला<br/>6 करी पत्‍ता<br/>1 चम्‍मच बनारसी राई<br/>1 चम्‍मच लहसुन पेस्‍ट<br/>1 चम्‍मच अमचूर<br/>1 चम्‍मच गुड़<br/>2 चम्‍मच वेजिटेबल ऑइल<br/>2 चम्‍मच हरी मिर्च<br/>1 चम्‍मच जीरा<br/>1 चम्‍मच धनिया पाउडर<br/>1 चम्‍मच इमली पेस्‍ट<br/>1 चम्‍मच कसा हुआ अदरक<br/>1 कटा हुआ प्‍याज<br/>आधा चम्‍मच लाल मिर्च पाउडर<br/>नमक स्‍वादानुसार<br/>आधा चम्‍मच हल्‍दी</p>
      <p><b>बनाने की वि​धि</b><br/>सबसे पहले करेले को फ्रेश पानी से धोकर अलग रख दें ताकि उसका सारा पानी सूख जाए। इसके बाद उसे गोलाई में काट लें। अब एक पैन में तेल गर्म करें और उसमें जीरा, बनारसी राई, हरी मिर्च और करी पत्‍ता डालकर अच्‍छे से चलाएं। इसके बाद उसमें कटा हुआ प्‍याज डाल दें। सुनहरा होने तक भूनते हुए इसमें धनिया, लहसुन, अदरक, लाल मिर्च पाउडर, हल्‍दी और अमचूर पाउडर मिला दें। अब इसमें कुछ बूंदें पानी की डालते हुए अच्‍छे से चलाएं।</p>
      <p>अब कटे हुए करेलों को इस तैयार पेस्‍ट में डालते हुए उसमें स्‍वादानुसार नमक भी मिलाते हुए अच्‍छे से चलाएं। अब इस पेस्ट में इमली का पेस्‍ट डालकर 5 से 7 मिनट तक करेलों को पकने के लिए छोड़ दें।</p>
      <p>अब इस तैयार करेले के सब्जी में  गुड़ डालकर उसे अच्‍छे से मिला लें। थोड़ी देर गैस पर रखने के बाद गैस बंद करके गरमा गर्म सर्व करें। <br/> </p>
    </article>
  </body>
</html>