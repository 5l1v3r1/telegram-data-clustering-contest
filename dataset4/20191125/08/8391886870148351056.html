<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/samsun/jandarmadan-ogretmenlere-surpriz-h375365.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T08:30:38+00:00"/>
    <meta property="og:title" content="Jandarmadan öğretmenlere &quot;sürpriz&quot;"/>
    <meta property="og:description" content="Samsun'da trafik ekipleri öğretmenlere, &quot;Öğretmenler Günü&quot; sürprizi yaptı."/>
  </head>
  <body>
    <article>
      <h1>Jandarmadan öğretmenlere "sürpriz"</h1>
      <h2>Samsun'da trafik ekipleri öğretmenlere, "Öğretmenler Günü" sürprizi yaptı.</h2>
      <address>
        <time datetime="2019-11-25T08:30:38+00:00">25 Nov 2019, 08:30</time>
      </address>
      <p><a href="https://www.haber61.net/haberleri/samsun">Samsun</a> Jandarma Komutanlığına bağlı trafik ekipleri öğretmenlere, "Öğretmenler Günü" sürprizi yaptı.</p>
      <p>Trafik ekipleri, Aslançayır Mahallesi Altınbaşak mevkisinde öğrenci servisi denetimi yaptı.</p>
      <p>Kırsal mahallelerdeki okullarda görev yapan öğretmenleri taşıyan servisi de durduran jandarma ekibi, araçtaki öğretmenleri, "servis aracının noksanlarından dolayı bağlanacağını ve başka bir araçla okullara sevk edileceklerini" söyleyerek araçtan indirdi.</p>
      <p>Araçtan inen öğretmenlere jandarmalar tarafından çiçek ve hediyeler verildi, öğretmenlerin Öğretmenler Günü kutlandı.</p>
      <p>Jandarma personeline göstermiş oldukları duyarlılıktan dolayı teşekkür eden öğretmenler, "Bizleri özel günümüzde hatırlayan ve yanımızda olan jandarmamıza teşekkür ediyoruz." ifadesinde bulundular.</p>
    </article>
  </body>
</html>