<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402278/%D8%AF%D8%B3%D8%AA%DA%AF%DB%8C%D8%B1%DB%8C-%DB%B1%DB%B7-%D9%86%D9%81%D8%B1-%D8%A7%D8%B2-%D8%B9%D9%88%D8%A7%D9%85%D9%84-%D8%A7%D8%B5%D9%84%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:52:46+00:00"/>
    <meta property="og:title" content="دستگیری ۱۷ نفر از عوامل اصلی اغتشاشات لرستان"/>
    <meta property="og:description" content="ایسنا/لرستان فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد از دستگیری ۱۷ نفر عوامل اصلی آشوبگران در ناآرامی‌های اخیر در استان خبر داد."/>
  </head>
  <body>
    <article>
      <h1>دستگیری ۱۷ نفر از عوامل اصلی اغتشاشات لرستان</h1>
      <address><time datetime="2019-11-25T08:52:46+00:00">25 Nov 2019, 08:52</time> by <a rel="author">ابراهیم شریفی</a></address>
      <p>ایسنا/لرستان فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد از دستگیری ۱۷ نفر عوامل اصلی آشوبگران در ناآرامی‌های اخیر در استان خبر داد.</p>
      <p>سردار حاجی محمد مهدیان نسب در تشریح این خبر اظهار کرد: در پی اعتراضات هفته گذشته در خصوص طرح سهمیه‌بندی سوخت و سوءاستفاده عده‌ای فرصت‌طلب که تخریب اموال عمومی و ناامنی را به همراه داشت شناسایی و دستگیری عوامل در دستور کار پلیس قرار گرفت.</p>
      <p>وی افزود: مأموران با کار اطلاعاتی و تحقیقات گسترده و هماهنگی قضایی ۱۷ نفر از عوامل اصلی اغتشاشات را شناسایی و طی عملیات‌های غافلگیرانه در سطح استان دستگیر کردند.</p>
      <p>فرمانده انتظامی لرستان با بیان این‌که همکاری مردم با پلیس در خصوص معرفی و دستگیری اغتشاشگران جای قدردانی دارد گفت: نیروی انتظامی مجاهدانه و صادقانه در برقراری نظم و امنیت تلاش می‌کند و در این راه از هیچ تلاشی فروگذار نخواهد کرد.</p>
      <p>به گفته وی چراغ راهنمای ما مقام معظم رهبری (مدظله العالی) و رمز ایستادگی در مقابل دشمنان، بصیرت و آمادگی است و مدافعان حریم ولایت در کنار دیگر نیروهای امنیتی اجازه هرگونه فعالیت بیشتر را از آشوب گران گرفت.</p>
      <p>انتهای پیام</p>
    </article>
  </body>
</html>