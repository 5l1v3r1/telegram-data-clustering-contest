<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/don-biancalani-canta-bella-ciao-salvini-3121166/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T08:47:10+00:00"/>
    <meta property="og:title" content="Don Biancalani canta Bella Ciao dopo la messa. Salvini risponde così"/>
    <meta property="og:description" content="ROMA – Don Biancalani, come promesso, al termine della messa di domenica, ha cantato Bella Ciao. Il sacerdote di Vicofaro, Pistoia, schierandosi con Le Sardine, aveva annunciato il gesto qualche giorno fa: “Anche Vicofaro non si lega. Nessun dialogo con chi fomenta odio. Al termine della Messa la Domenica canteremo Bella Ciao”.Sardine, la pagina Facebook torna online: era stata oscurata per troppe segnalazioniForza Italia, lunedì 25 novembre convegno “La Riforma di Roma Capitale D’Italia: più poteri, più efficienza” Gesto, quello di Don Biancalani, che non è sfuggito, e forse non poteva essere altrimenti, a Matteo Salvini: “Ricordate il prete toscano che vorrebbe portare tutta l’Africa in Italia? – ha scritto su Twitter il leader della Lega Nord – Oggi concertino “sardinante” di “Bella Ciao”… a Messa! Tra un po’ lo vedremo a Sanremo! 😀 (Roba da matti!)”. “La Chiesa è vita, è accoglienza…”. “Perché Bella ciao in chiesa? La chiesa è la vita – aveva spiegato il sacerdote alla Zanzara – è l’accoglienza, è l’amore…"/>
  </head>
  <body>
    <article>
      <h1>Don Biancalani canta Bella Ciao dopo la messa. Salvini risponde così</h1>
      <address><time datetime="2019-11-25T08:47:10+00:00">25 Nov 2019, 08:47</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/salvini_bella_ciao.jpg"/>
        <figcaption>Don Biancalani e il post di Matteo Salvini</figcaption>
      </figure>
      <p>ROMA – Don Biancalani, <a href="https://www.blitzquotidiano.it/politica-italiana/don-massimo-biancalani-dovere-salvini-3120397/">come promesso</a>, al termine della messa di domenica, ha cantato Bella Ciao.</p>
      <p>Il sacerdote di Vicofaro, Pistoia, schierandosi con Le Sardine, aveva annunciato il gesto qualche giorno fa: “Anche Vicofaro non si lega. Nessun dialogo con chi fomenta odio. Al termine della Messa la Domenica canteremo Bella Ciao”.</p>
      <figure>
        <a href="https://www.blitzquotidiano.it/politica-italiana/sardine-pagine-facebook-online-3121114/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/sardine-pagine-facebook-online-3121114/">
          <img src="https://static.blitzquotidiano.it/wp/wp-content/uploads/2019/11/sardine_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/sardine-pagine-facebook-online-3121114/">Sardine, la pagina Facebook torna online: era stata oscurata per troppe segnalazioni</a>
      </h3>
      <figure>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">
          <img src="https://static.blitzquotidiano.it/wp/wp-content/uploads/2019/11/image1.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">Forza Italia, lunedì 25 novembre convegno “La Riforma di Roma Capitale D’Italia: più poteri, più efficienza”</a>
      </h3>
      <p>Gesto, quello di Don Biancalani, che non è sfuggito, e forse non poteva essere altrimenti, a Matteo Salvini:</p>
      <p>“Ricordate il prete toscano che vorrebbe portare tutta l’Africa in Italia? – ha scritto su Twitter il leader della Lega Nord – Oggi concertino “sardinante” di “Bella Ciao”… a Messa! Tra un po’ lo vedremo a Sanremo! 😀 (Roba da matti!)”.</p>
      <h3>“La Chiesa è vita, è accoglienza…”.</h3>
      <p>“Perché Bella ciao in chiesa? La chiesa è la vita – aveva spiegato il sacerdote alla Zanzara – è l’accoglienza, è l’amore, è la giustizia. Invito tutti a leggere il Vangelo, Matteo, in cui dice: beati coloro che sono affamati ed assetati di giustizia. Quindi Bella ciao rappresenta il meglio della nostra storia, anzi in un contesto drammatico la Costituzione è il meglio della nostra storia. Diciamolo, la Costituzione è stata scritta anche da credenti”.</p>
      <p>E ancora: “Non sono le sardine contro Salvini, è Salvini contro di noi. Io da Salvini ho ricevuto otto post diffamatori su Facebook e l’ho denunciato. E comunque in questo momento storico per me che sono un prete che ha determinati valori religiosi ed umani, opporsi ad un politico che fa della sua politica un manifesto all’odio, è un dovere morale”.</p>
      <p>Fonte: Twitter, Facebook.</p>
    </article>
  </body>
</html>