<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/DPS-se-zakani-na-Valeri-Simeonov-916380"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T08:02:00+00:00"/>
    <meta property="og:title" content="ДПС се закани на Валери Симеонов"/>
    <meta property="og:description" content="ДПС ще намери начин да покаже отношението си към Валери Симеонов и поредното му издигане във власт д..."/>
  </head>
  <body>
    <article>
      <h1>ДПС се закани на Валери Симеонов</h1>
      <address>
        <time datetime="2019-11-25T08:02:00+00:00">25 Nov 2019, 08:02</time>
      </address>
      <p>ДПС ще намери начин да покаже отношението си към <a href="https://www.plovdiv24.bg/novini/persons/2782.html">Валери Симеонов</a> и поредното му издигане във власт до заместник-председател на парламента. За такъв тип морални прегрешени няма давност, отсече тази сутрин пред Нова тв депутатът от ДПС Йордан Цонев.</p>
      <p>Някогашният седесар обясни, че той лично ще демонстрира отношение, като няма да се обръща към <a href="https://www.plovdiv24.bg/novini/persons/2782.html">Валери Симеонов</a> като към заместник-председател на парламента, а ще се обръща към своите колеги.</p>
      <p>Цонев нямало да отговаря на изказвания на <a href="https://www.plovdiv24.bg/novini/persons/2782.html">Валери Симеонов</a>. Депутатът от ДПС не уточни обаче дали такава ще бъде реакцията на всички негови колеги от парламентарната група на движението.</p>
      <p>Миналата седмица <a href="https://www.plovdiv24.bg/novini/persons/2782.html">Валери Симеонов</a> стана заместник-председател на НС от квотата на патриотите, като първоначално БСП гласуваха в процедурата, но после се отметнаха от гласа си и призоваха лидерът на НФСБ да подаде оставка.</p>
    </article>
  </body>
</html>