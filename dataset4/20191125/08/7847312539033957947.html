<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474517-lichocka-o-poslach-lewicy-scigaja-sie-na-anty-pis-z-po"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T08:41:29+00:00"/>
    <meta property="og:title" content="Szybko poszło... Lichocka ocenia młodych kolegów z Lewicy: Ścigają się na to, kto jest bardziej anty-PiS z PO"/>
    <meta property="og:description" content="Polityk oceniła, że &quot;cztery lata wspólnych rządów, bardzo skutecznych, jeśli chodzi o poprawę życia Polaków, spowodowały wzmocnienie różnych członów koalicji&quot;."/>
  </head>
  <body>
    <article>
      <h1>Szybko poszło... Lichocka ocenia młodych kolegów z Lewicy: Ścigają się na to, kto jest bardziej anty-PiS z PO</h1>
      <address><time datetime="2019-11-25T08:41:29+00:00">25 Nov 2019, 08:41</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Lewica ściga się na to, kto jest bardziej anty-PiS z Platformą Obywatelską. Weszła w te koleiny totalnej opozycji</b>
      </blockquote>
      <p>—stwierdziła na antenie radiowej Jedynki Joanna Lichocka, poseł Prawa i Sprawiedliwości.</p>
      <p>Polityk oceniła, że „cztery lata wspólnych rządów, bardzo skutecznych, jeśli chodzi o poprawę życia Polaków, spowodowały wzmocnienie różnych członów koalicji”.</p>
      <blockquote>Zarówno Solidarna Polska, jak i Porozumienie, zostały z dużym sukcesem zweryfikowane przez wyborców. Podobnie jak Prawo i Sprawiedliwość</blockquote>
      <p>—powiedziała, dodając, że dzięki temu politycy Zjednoczonej Prawicy nabrali większego animuszu do akcentowania swoich postulatów, programów i różnic.</p>
      <blockquote>Jesteśmy obozem, który ma wspólne cele, wywodzi się z tych samych fundamentów programowych, pojawiają się jednak także różnice, tak jak w każdej rodzinie, np. w sprawie 30-krotności składek ZUS</blockquote>
      <p>—zaznaczyła.</p>
      <blockquote>Mam nadzieję, że wrócimy do tego projektu. Jestem zwolenniczką zniesienia tego limitu. Uważam, że jest on niesprawiedliwy</blockquote>
      <p>—dodała.</p>
      <blockquote>Podejrzewam, że większość posłów Zjednoczonej Prawicy będzie chciała do tego projektu wrócić, ale na razie nie mamy większości, która mogłaby to przegłosować, ponieważ jest różnica między nami a kolegami z Porozumienia, więc spokojnie odkładamy sprawę na później</blockquote>
      <p>—wyjaśniła.</p>
      <blockquote>Będziemy o tym jeszcze dyskutować. Na tym polega właśnie współpraca</blockquote>
      <p>—dodała.</p>
      <p>kk/Jedynka</p>
    </article>
  </body>
</html>