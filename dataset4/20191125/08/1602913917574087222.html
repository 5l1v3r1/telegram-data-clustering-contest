<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro//business-international/este-oficial-gigantul-de-lux-lvmh-cu-branduri-precum-louis-vuitton-si-givenchy-cumpara-producatorul-de-bijuterii-tiffany-intr-o-tranzactie-de-peste-16-miliarde-dolari-18613819"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T08:27:17+00:00"/>
    <meta property="og:title" content="Este oficial: Gigantul de lux LVMH, cu branduri precum Louis Vuitton şi Givenchy, cumpără producătorul de bijuterii Tiffany într-o tranzacţie de peste 16 miliarde dolari"/>
    <meta property="og:description" content="Grupul de lux LVMH a încheiat un acord de achiziţie cu Tiffany &amp; Co prin care cumpără producătorul de bijuterii într-o tranzacţie cash care evaluează compania americană la 135 dolari per acţiune, adică 16,2 miliarde dolari, potrivit CNBC."/>
  </head>
  <body>
    <article>
      <h1>Este oficial: Gigantul de lux LVMH, cu branduri precum Louis Vuitton şi Givenchy, cumpără producătorul de bijuterii Tiffany într-o tranzacţie de peste 16 miliarde dolari</h1>
      <address><time datetime="2019-11-25T08:27:17+00:00">25 Nov 2019, 08:27</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Grupul de lux LVMH a încheiat un acord de achiziţie cu Tiffany &amp; Co prin care cumpără producătorul de bijuterii într-o tranzacţie cash care evaluează compania americană la 135 dolari per acţiune, adică 16,2 miliarde dolari, potrivit CNBC.</p>
      <p>LVMH a confirmat tranzacţia şi a anunţat că „achiziţia Tiffany va consolida poziţia LVMH pe piaţa de bijuterii şi va oferi o amprentă extinsă în piaţa din SUA”.</p>
      <p>„Vrem să dezvolăm această bijuterie cu aceeaşi dedicaţie pe care faţă de fiecare dintre brandurile noastre. Suntem mândri să avem Tiffany acum în gama noastră”, a spus Bernard Arnault, CEO-ul grupului francez LVMH.</p>
      <p>Bernard Arnault este al treilea cel mai bogat om din lume şi cel mai bogat om din Europa, cu o avere de 100 miliarde dolari, potrivit topului miliardarilor realizat de Bloomberg. Averea acestuia a crescut cu 31,4 miliarde dolari de la începutul anului.</p>
      <p>Luni dimineaţă la ora 10.20, acţiunile LVMH Moet Hennessy Louis Vuitton erau în creştere cu 1,6% de la începutul şedinţei pe bursa din Paris.</p>
      <p>Grupul LVMH şi-a construit un portofoliu cuprinzător de branduri de lux în mai multe sectoare de retail, de la modă şi până la parfumuri. Printre brandurile cele mai cunoscute se numără Moet &amp; Chandon, Dom Perignon, Givenchy şi Louis Vuitton.</p>
      <p>Consiliile de administraţie ale celor două părţi implicate în tranzacţia de 16,2 miliarde dolari au aprobat înţelegerea duminică, iar tranzacţia ar urma să fie încheiată la mijlocul lui 2020, după ce va primi aprobarea acţionarilor şi a reglementatorilor.</p>
      <p>Istoricul brand Tiffany a fost fondat în New York în 1837 şi a devenit un simbol în lumea bijuteriilor în secoul 20, însă nu a mai ţinut pasul cu schimbările din comportamentul de consum al clienţilor în ultimii ani. Situaţia companiei era deteriorată încă din 2015, dar încercarea Tiffany de a se extinde în China în mijlocul unui conflict comercial Beijing-Washington, a dus la pierderi.</p>
    </article>
  </body>
</html>