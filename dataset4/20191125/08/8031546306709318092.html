<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109506-Naraganoto-momiche-vav-vlaka-Plovdiv-Varna-s-psihichna-travma%252C-napadatelyat-e-lud"/>
    <meta property="og:site_name" content="Канал 3"/>
    <meta property="article:published_time" content="2019-11-25T08:00:00+00:00"/>
    <meta property="og:title" content="Наръганото момиче във влака Пловдив-Варна с психична травма, нападателят е луд"/>
    <meta property="og:description" content="Пострадалата имала основно 4 наранявания - порезни рани между ребрата, по главата, по дясното бедро и лява длан"/>
  </head>
  <body>
    <article>
      <h1>Наръганото момиче във влака Пловдив-Варна с психична травма, нападателят е луд</h1>
      <h2>Пострадалата имала основно 4 наранявания - порезни рани между ребрата, по главата, по дясното бедро и лява длан</h2>
      <address>
        <time datetime="2019-11-25T08:00:00+00:00">25 Nov 2019, 08:00</time>
      </address>
      <p><b>Виктория е стабилна, имаше сериозна психична травма. Тази сутрин беше добре. Пострадалата имаше основно 4 наранявания. Има порезни рани между ребрата, по главата, по дясното бедро и лява длан. Днес момичето ще бъде оперирано допълнително. Виктория е стабилна. Това заяви пред камерите на Нова телевизия доц. Георги Арабаджиев, ръководител на Клиниката по анестезиология и интензивно лечение на УМБАЛ "Стоян Киркович". <br/></b> </p>
      <p>"След сигнал на място веднага е отреагирал екип на полицията. Намерена е 21-годишна с порезни рани. Пътник от влака е задържал нападателя", разкри старши Комисар Стоян Стоянов от ОДМВР - Стара Загора.</p>
      <p> <br/> </p>
      <p>"В купето са били само извършителят и потърпевшата. Все още се разследва, а по данни двамата не са се познавали преди инцидента", каза още той. </p>
      <p> </p>
      <p>"19-годишният е задържан, като е настанен в Държавна психиатрична болница в Раднево. Ако се установи, че е вменяем ще бъде привлечен като обвиняем", завърши окръжният прокурор на Стара Загора Дичо Атанасов.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109472-Naragaha-nyakolko-pati-20-godishna-varnenka-v-noshtniya-vlak-Plovdiv---Varna"/>
        <a href="http://kanal3.bg/news/world/azia/108624-Napadatel-naraga-trima-aktyori-po-vreme-na-predstavlenie"/>
        <a href="http://kanal3.bg/news/bulgaria/crime/108408-Naragaha-50-godishen-madz-v-Sofiya"/>
      </related>
    </article>
  </body>
</html>