<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/din-2020-vom-plati-taxe-mai-mari-cu-pana-la-10-pentru-importul-de-automobile-de-lux-148883.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Din 2020, vom plăti TAXE MAI MARI cu până la 10% pentru importul de automobile de lux!"/>
    <meta property="og:description" content="Vorbim despre un proiect de lege, deocamdată. Însă este un proiect inclus în politica bugetar-fiscală pentru anul 2020 și care, fiind o scumpire, are toate șansele să devină lege."/>
  </head>
  <body>
    <article>
      <h1>Din 2020, vom plăti TAXE MAI MARI cu până la 10% pentru importul de automobile de lux!</h1>
      <address>
        <time datetime="2019-11-25T08:33:00+00:00">25 Nov 2019, 08:33</time>
      </address>
      <p>
        <b>Vorbim despre un proiect de lege, deocamdată. Însă este un proiect inclus în politica bugetar-fiscală pentru anul 2020 și care, fiind o scumpire, are toate șansele să devină lege.</b>
      </p>
      <p>Propus spre consultări publice, noul proiect de lege prevede ca începând cu anul 2020, moldovenii care vor importa automobile de lux ce depășesc valoarea de 600.000 lei, să achite o taxă suplimentară (de parcă taxele actuale sunt bani mărunți). Această taxă, variază între 2% și 10% și se aplică gradual în funcție de prețul mașinii.</p>
      <p>Este un acciz suplimentar pentru cei care își permit un ”lux”. Acest lux începe practic de la suma de 30.000 de euro (+/-) și din ce îmi dau seama, va lovi puternic și în importul mașinilor noi, în special premium, unde nu prea găsești prețuri mai mic de acest prag.</p>
      <p>La cota de 10% vor ajunge proprietarii ai căror mașini costă 1.8 milioane lei sau chiar mai mult, iar asta că cei ce își permit o mașină de 90.000 de euro, pe lângă vamă, vor achita încă vreo 9.000 de euro pentru luxul de a le rupe-n două pe drumurile moldovenești.</p>
      <p>Legislația fiscală în vigoare prevede o acciză suplimentară de 2% pentru autoturismele mai scumpe de 1,5 milioane de lei. În anul 2018, pentru 79 de mașini cu o valoare mai mare de 1,5 milioane de lei au fost încasate la bugetul de stat aproximativ două milioane de lei.</p>
      <p>Potrivit Ministerului Finanțelor, prin accizarea suplimentară graduală va fi asigurată o echitate fiscală și socială. Conform formulei propuse, vor fi impozitate aproximativ 1100 autoturisme anual. Estimativ, în buget vor fi încasate 60 de milioane de lei, bani care vor fi luați din buzunarele automobiliștilor, dar vor fi cheltuiți pe…nu știu ce!</p>
      <p>
        <b>Sursa: </b>
        <a href="https://autoexpert.md/noutati/din-2020-vom-plati-taxe-mai-mari-cu-pana-la-10-pentru-importul-de-automobile-de-lux/">
          <b>https://autoexpert.md</b>
        </a>
      </p>
    </article>
  </body>
</html>