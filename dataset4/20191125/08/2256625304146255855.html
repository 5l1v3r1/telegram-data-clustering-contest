<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159387_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-25T08:00:00+00:00"/>
    <meta property="og:title" content="Ново признание за наш рефер"/>
    <meta property="og:description" content="Ивайло Стоянов ще ръководи мач от младежката Шампионска лига"/>
  </head>
  <body>
    <article>
      <h1>Ново признание за наш рефер</h1>
      <address>
        <time datetime="2019-11-25T08:00:00+00:00">25 Nov 2019, 08:00</time>
      </address>
      <p>Ново признание получи българското съдийство, след като вчера Георги Кабаков беше назначен за мач в Шампионската лига.<br/> <br/>Стана ясно и още едно престижно назначение. Един от най-постоянните родни арбитри Ивайло Стоянов ще ръководи мач от младежката Шампионска лига.<br/> <br/>УЕФА изпраща петричанина на мача между младежките отбори на Цървена звезда и Байерн, който ще се играе на 26 ноември. Помощници на Стоянов ще бъдат Мартин Венев и Петър Митрев.<br/> <br/>Двата отбора са на първите две места в своята група В. Байерн води с 10 точки, пред малките звездаши със 7. Следват Тотнъм с 4 и Олимпиакос с 1.<br/> <br/>През тази есен Ивайло Стоянов се представи отлично на Европейските квалификации за юноши в Латвия, като дори беше похвален със специално писмо от делегацията на Израел. В Европейските клубни турнири пък ръководи куп важни двубои. <br/> <br/>Сред тях бяха срещата между Галатасарай и Пари Сен Жермен от младежката Шампионска лига, двубоят от Лига Европа между Прогрес Нидеркорн (Люксембург) и Глазгоу Рейнджърс, Линфийлд (Северна Ирландия) - Розенборг - също от Шампионската лига с много висока оценка. А общо международните му участия за 2019-а година са 14.</p>
      <p> </p>
    </article>
  </body>
</html>