<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/koc-holding-ten-yapi-kredi-bankasi-aciklamasi-1286880-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T08:43:00+00:00"/>
    <meta property="og:title" content="Koç Holding'ten Yapı Kredi Bankası açıklaması"/>
    <meta property="og:description" content="Koç Holding, Yapı Kredi Bankası'nın çoğunluk hisselerinin alınacağına dair çıkan haberlere ilişkin açıklama yayınladı."/>
  </head>
  <body>
    <article>
      <h1>Koç Holding'ten Yapı Kredi Bankası açıklaması</h1>
      <h2>Koç Holding, Yapı Kredi Bankası'nın çoğunluk hisselerinin alınacağına dair çıkan haberlere ilişkin açıklama yayınladı.</h2>
      <address>
        <time datetime="2019-11-25T08:43:00+00:00">25 Nov 2019, 08:43</time>
      </address>
      <p>Unicredit'in, Koç Finansal Hizmetler'deki yüzde 50'lik payını satarak <a href="http://www.gazetevatan.com/arama/?Keyword=Yap%C4%B1%20Kredi">Yapı Kredi</a> Bankası'ndaki ortaklığına son vereceği <a href="http://www.gazetevatan.com/arama/?Keyword=haberler">haberler</a>inin ardından Koç Holding'den KAP'a açıklama yapıldı.</p>
      <p>Açıklamada şöyle denildi: "Basın-yayın organlarında, müşterek yönetime tabi ortaklıklarımızdan Koç Finansal Hizmetler A.Ş. (KFS) hisselerinin tamamının iş ortağımız Unicredit'ten satın alınarak Yapı Kredi Bankası A.Ş.'de (YKB) çoğunluğun Şirketimize geçeceği ve iş ortaklığının sona erdirileceği yönünde bazı haberler çıkmıştır.</p>
      <p>Konu hakkında daha önce yaptığımız açıklamada belirtildiği üzere, portföyümüzde yer alan şirketlere ilişkin hissedarlık alternatiflerinin değerlendirilmesine yönelik çalışma ve görüşmeler her zaman yapılmakta olup, bu değerlendirmeler sonucunda somut kararlar alınması halinde Sermaye Piyasası Kurulu'nun II-15.1 Özel Durumlar Tebliği'ne göre kamuya açıklanmaktadır.</p>
      <p>Bu kapsamda, YKB sermayesinde doğrudan ve dolaylı olarak çoğunluğa ulaşmamak kaydıyla, pay alımı dahil KFS ve YKB ortaklık yapılarının yeniden yapılandırılmasına yönelik olarak Unicredit ile görüşmelerimiz devam etmekle birlikte, konuya ilişkin olarak herhangi bir yönetim kurulu kararı alınmamıştır. Bu nedenle, Tebliğ kapsamında kamuya açıklama yapılmasını gerektirecek nitelikte bir gelişme bulunmamakta olup, işbu açıklama yatırımcılarımızdan gelen sorular üzerine yapılmıştır."</p>
    </article>
  </body>
</html>