<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905114/club-brugge-gewaarschuwd-galatasaray-heeft-kritisch-publiek-zoals-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T08:49:00+00:00"/>
    <meta property="og:title" content="Club Brugge door De Sutter gewaarschuwd voor 'Anderlecht-publiek' van Galatasaray"/>
    <meta property="og:description" content="Club Brugge staat dinsdag voor een ontzettend belangrijke partij in de Champions League. Het neemt het op tegen Galatasaray, waarbij het zich kan verzekeren van Europese overwintering. Dat weten ook de fans van Galatasaray, die hun rol zullen spelen."/>
  </head>
  <body>
    <article>
      <h1>Club Brugge door De Sutter gewaarschuwd voor 'Anderlecht-publiek' van Galatasaray</h1>
      <address>
        <time datetime="2019-11-25T08:49:00+00:00">25 Nov 2019, 08:49</time>
      </address>
      <p>
        <b>Club Brugge staat dinsdag voor een ontzettend belangrijke partij in de Champions League. Het neemt het op tegen Galatasaray, waarbij het zich kan verzekeren van Europese overwintering. Dat weten ook de fans van Galatasaray, die hun rol zullen spelen.</b>
      </p>
      <p>Zo wordt verwacht dat de spelers van Club Brugge een hele wedstrijd zullen worden uitgefloten. Dat maakte ook ervaringsdeskundige Tom De Sutter al mee in 2015, toen Club Brugge met 1-3 ging winnen op Besiktas. "Toen we meer dan een uur voor die match in Besiktas het veld gingen inspecteren, zat daar al 20.000 man ons uit te fluiten", herinnert De Sutter zich in <i>Het Laatste Nieuws</i>.</p>
      <p>"Bij de start van de opwarming en vlak voor de wedstrijd waren dat er telkens enkele tienduizenden meer (lacht). In het eerste kwartier van die match konden we elkaar simpelweg niet verstaan - zo hels was het lawaai. Héél indrukwekkend... en dat zal op Galatasaray voor Club niet anders zijn."</p>
      <p>Al moeten de spelers van Club Brugge volgens hem niet vrezen. "Besiktas is voor mij het vurige Club Brugge, terwijl Galatasaray meer het kritische publiek van Anderlecht heeft. Dat keert zich wel eens sneller tegen de ploeg, wat een impact heeft op de sfeer natuurlijk. Naar Turkse normen, want je kan het onmogelijk vergelijken. Hier wordt er af en toe gezongen, in Turkije is er negentig minuten lang zeer veel lawaai, geroezemoes en chaos", vertelt De Sutter.</p>
      <p><b>Niet vrezen</b><br/>Hij geeft de spelers van Club Brugge nog goede raad. "Het is op zich angstaanjagend, maar je moet 'de hel' omarmen", aldus De Sutter. "Het doet wat met een mens, maar je moet van de - vijandige - sfeer genieten. Daarvoor ben je uiteindelijk voetballer geworden. Er zijn er die daar goed mee zullen omgaan en anderen minder - voor de jonge spelers zal het ongetwijfeld slikken zijn.</p>
    </article>
  </body>
</html>