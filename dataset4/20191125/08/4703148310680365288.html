<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/fradi/el-csak-igy-elheti-meg-a-fradi-a-tavaszt-a-lehetseges-forgatokonyvek"/>
    <meta property="og:site_name" content="csakfoci.hu"/>
    <meta property="article:published_time" content="2019-11-25T08:05:06+00:00"/>
    <meta property="og:title" content="EL: Csak így élheti meg a Fradi a tavaszt – a lehetséges forgatókönyvek"/>
    <meta property="og:description" content="Csütörtökön megőrizheti továbbjutási esélyét a Ferencváros az Európa Ligában, de akár a kiesése is megpecsételődhet a Groupama Arénában, illetve Moszkvában."/>
  </head>
  <body>
    <article>
      <h1>EL: Csak így élheti meg a Fradi a tavaszt – a lehetséges forgatókönyvek</h1>
      <address><time datetime="2019-11-25T08:05:06+00:00">25 Nov 2019, 08:05</time> by <a rel="author">csakfoci.hu</a></address>
      <p>
        <b>
          <b>Csütörtökön megőrizheti továbbjutási esélyét a Ferencváros az Európa Ligában, de akár a kiesése is megpecsételődhet a Groupama Arénában, illetve Moszkvában.</b>
        </b>
      </p>
      <p>Hajrájukhoz érnek az Európa Liga csoportküzdelmei a héten, hiszen már az ötödik, utolsó előtti körre kerül sor. A végjáték előtt összesen öt csapat bizotosította már be a helyét a legjobb 32 között eddigi eredményeivel, a Basel, a Celtic, az Espanyol, a Manchester United és a Sevilla.</p>
      <p>Az Espanyol továbbjutását tehát már a Ferencváros elleni csoportmeccse sem veszélyezteti, ugyanakkor a csoportelsőség és persze a második továbbjutó hely kiléte még nyitott a “H”-jelzésű négyesben.</p>
      <blockquote>
        <b>A zöld-fehérek számára lesz tehát igazán nagy tétje a csütörtöki találkozónak, mivel egy esetleges vereséggel és a Ludogorec győzelmével az utolsó, bulgáriai meccsének már semmiféle tétje nem lenne. Ha viszont az FTC bravúrt érne el, miközben utolsó ellenfele botlik, a tavaszi folytatás reményében utazhatna majd el Razgradba a magyar bajnok.</b>
      </blockquote>
      <p>A sorsolás után papíron talán a csoport legnagyobb esélyesének tartott CSZKA Moszkva közben szép lassan beletörődhet abba, hogy elveszítette sanszát a továbblépésre, már csak matematikai esélyük van az oroszoknak.</p>
      <hr/>
      <h3>Az ötödik játéknap legfontosabb következményei lehetnek:</h3>
      <p>– Csütörtökön csoportelső is lesz az <b>Espanyol</b>, ha legyőzi a Ferencvárost</p>
      <p>– Továbbjut a <b>Ludogorec</b> is, ha győz, és közben a <b>Ferencváros</b> vereséget szenved</p>
      <p>– Búcsúzik a <b>CSZKA</b>, ha nem veri meg a Ludogorecet, a Ferencváros pedig legalább egy döntetlent elér az Espanyol ellen – papíron ekkor az oroszok még utolérhetnék a Ludogorecet és a Fradit is pontszámban, de az egymás elleni eredmények a CSZKA ellen szólnak</p>
      <h3>Európa Liga, H-csoport, a csütörtöki program:</h3>
      <p>
        <i>
          <b>18:55: FERENCVÁROS – Espanyol</b>
        </i>
      </p>
      <p>
        <i>
          <b>18:55: CSZKA Moszva – Ludogorec</b>
        </i>
      </p>
      <p><u>A csoport jelenlegi állása:</u> 1. Espanyol 10 pont (10-1), 2. Ludogorec 6 (8-8), 3. FERENCVÁROS 5 (2-4), 4. CSZKA 1 (1-8)</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/nemzetkozi-foci/europa-liga/el-a-fradi-nem-kerult-kozelebb-a-csoportkorhoz-minden-a-magyar-klubok-nemzetkozi-talalkozoirol"><pic src="http://www.csakfoci.hu/wp-content/uploads/2019/11/Ferencvaros_CSZKA_metro_szurkolok-1280x640.jpg"/><br/></a><b><a href="http://www.csakfoci.hu/nemzetkozi-foci/europa-liga/el-a-fradi-nem-kerult-kozelebb-a-csoportkorhoz-minden-a-magyar-klubok-nemzetkozi-talalkozoirol">EL: A Fradi riválisa lett az első csapat, amelyik 4000 gólt kapott – minden a csoportkörről itt!<br/></a></b>15 év után szerepel a Ferencváros az Európa Liga csoportkörében. A mérkőzésekre való hangolódásból mi is igyekezzük kivenni a részünket.</td>
        </tr>
      </table>
      <hr/>
    </article>
  </body>
</html>