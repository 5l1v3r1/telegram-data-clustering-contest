<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/25/assange-rischia-di-morire-in-carcere-l-appello-dei-medici-137-956851.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T08:36:21+00:00"/>
    <meta property="og:title" content="&quot;Assange rischia di morire in carcere&quot;, l'appello dei medici"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">gran bretagna</h6>
      <h1>"Assange rischia di morire in carcere", l'appello dei medici</h1>
      <h2>"Il fondatore di Wikileaks soffre di problemi fisici e psicologici", la lettera aperta al governo inglese</h2>
      <address>
        <time datetime="2019-11-25T08:36:21+00:00">25 Nov 2019, 08:36</time>
      </address>
      <p><a href="https://www.unionesarda.it/articolo/news/mondo/2019/05/24/wikileaks-per-assange-gli-usa-formulano-17-nuove-accuse-137-883505.html">Julian Assange</a> potrebbe morire in prigione senza cure "urgenti": lo scrivono oltre 60 medici di diverse nazionalità in una lettera aperta al ministro dell'Interno britannico Priti Patel, denunciando che il fondatore di Wikileaks soffre di problemi fisici e psicologici, e deve essere curato in un ospedale "attrezzato e con personale esperto".</p>
      <p>Assange, 48 anni, è <a href="https://www.unionesarda.it/articolo/news/mondo/2019/04/11/wikileaks-julian-assange-arrestato-dalla-polizia-britannica-137-866440.html">detenuto</a> in Gran Bretagna per aver violato i termini della libertà vigilata, dopo essersi nascosto all'ambasciata ecuadoriana a Londra per sette anni.</p>
      <p>A febbraio inizieranno le udienze sulla <a href="https://www.unionesarda.it/articolo/news/mondo/2019/06/13/wikileaks-londra-firma-l-ordine-di-estradizione-per-assange-137-892546.html">richiesta di estradizione</a> degli Usa, dove è accusato di spionaggio e di altri reati mediante i quali avrebbe "messo in pericolo la sicurezza nazionale" degli Stati Uniti.</p>
      <p>I medici britannici, europei, australiani e dello Sri Lanka, nella missiva diffusa da WikiLeaks affermano che "da un punto di vista medico, sulle indagini attualmente disponibili, nutriamo serie preoccupazioni riguardo all'idoneità del signor Assange ad essere processato nel febbraio 2020".</p>
      <p>"Soprattutto è nostra opinione che necessiti di una valutazione medica urgente da parte di esperti</p>
      <p>sul suo stato fisico e psicologico", si legge ancora nella lettera.</p>
      <p>Altrimenti, avvertono, "nutriamo serie preoccupazioni che possa morire in prigione".</p>
      <p>La scorsa settimana i magistrati svedesi hanno rinunciato all'indagine per stupro nei confronti del cyber-attivista australiano.</p>
      <p>(Unioneonline/F)</p>
    </article>
  </body>
</html>