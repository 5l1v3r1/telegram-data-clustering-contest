<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/vodolazi-evakuyuvali-ekipazh-tankera-delfi-yakiy-zaznav-avariyi-bilya-odesi-dsns-330768_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Водолази евакуювали екіпаж танкера, який зазнав аварії біля Одеси – ДСНС"/>
    <meta property="og:description" content="Врятованих членів екіпажу передали лікарям."/>
  </head>
  <body>
    <article>
      <h1>Водолази евакуювали екіпаж танкера, який зазнав аварії біля Одеси – ДСНС</h1>
      <h2>Врятованих членів екіпажу передали лікарям.</h2>
      <address>
        <time datetime="2019-11-25T08:50:00+00:00">25 Nov 2019, 08:50</time>
      </address>
      <p>Рятувальники Державної служби з надзвичайних ситуацій евакуювали трьох членів <a href="https://dt.ua/UKRAINE/stalo-vidomo-burhlive-minule-zatonulogo-v-odesi-sudna-pid-moldavskim-praporom-330661_.html"><b>екіпажу з борту танкера "Делфі", що сів на мілину в акваторії Одеського морського порту</b></a>, повідомляє пресслужба ДСНС.</p>
      <p>"22 листопада під час дрейфу в бік пляжу "Дельфін" судно припинило рух і сіло на мілину на відстані приблизно 200 метрів від берега. На борту судна знаходилися 3 члени екіпажу. О 12:00 було розпочато проведення заходів з порятунку людей", - йдеться в повідомленні.</p>
      <p>Наголошується, що врятованих членів екіпажу передали лікарям. Загиблих і постраждалих немає.</p>
      <p>За словами прес-служби, до проведення рятувальної операції від ДСНС залучалися дві одиниці спеціальної техніки, один плавзасіб і вісім чоловік особового складу.</p>
      <p>Нагадаємо, через негоду <b><a href="https://dt.ua/UKRAINE/na-reydi-odeskogo-portu-terpit-liho-tanker-pid-praporom-moldovi-330497_.html">на рейді Одеського порту зазнав катастрофи невеликий танкер "Делфі" під прапором Молдови</a></b>. Сильний шторм (швидкість вітру 20-25 м/с, висота хвилі 2,3 метра) заважає рятувальній операції, яку почали ще засвітла. Однак, капітан танкера "Делфі" <b><a href="https://dt.ua/UKRAINE/kapitan-avariynogo-tankera-v-odesi-vidmovlyayetsya-podavati-signal-sos-330528_.html">відмовляється подавати сигнал SOS і евакуювати екіпаж</a></b> без дозволу судновласника.</p>
      <p>Довжина "Делфі" 60 метрів, ширина — 10 метрів, водотоннажність близько 1600 тонн. Спочатку<b> <a href="https://dt.ua/UKRAINE/u-normalnomu-stani-y-iz-santehnikoyu-rosiya-vidhreschuyetsya-vid-pograbuvannya-korabliv-vmsu-330417_.html">судно було в акваторії порту</a></b> "Південний". Його зірвало з якоря і віднесло у бік Одеси (декілька десятків кілометрів).</p>
      <p>22 листопада стало відомо, що танкер "Делфі", який зазнав аварії біля берегів Одеси, перекинувся на бік, і з нього витікає пальне.</p>
      <p>Так, в Чорному морі біля Одеси рівень забруднення води нафтопродуктами перевищив допустиму норму в 157 разів <b><a href="https://dt.ua/UKRAINE/tanker-yakiy-zaznav-avariyi-bilya-odesi-perekinuvsya-moryakiv-namagayutsya-vryatuvati-330556_.html">через аварію танкера</a> </b>"Делфі".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>