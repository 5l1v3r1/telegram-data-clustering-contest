<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.panorama.it/societa/coca-cola-banco-alimentare-natale-christmas-village/"/>
    <meta property="og:site_name" content="Panorama"/>
    <meta property="article:published_time" content="2019-11-25T08:48:09+00:00"/>
    <meta property="og:title" content="Coca-Cola e Banco Alimentare condividono la magia del Natale"/>
    <meta property="og:description" content="L’iconico truck porta in cinque città italiane il Coca-Cola Christmas Village e un mercatino solidale"/>
  </head>
  <body>
    <article>
      <h1>Coca-Cola e Banco Alimentare condividono la magia del Natale</h1>
      <h2>L’iconico truck porta in cinque città italiane il Coca-Cola Christmas Village e un mercatino solidale</h2>
      <address>
        <time datetime="2019-11-25T08:48:09+00:00">25 Nov 2019, 08:48</time>
      </address>
      <p>Per celebrare i 30 anni di attività di <b>Banco Alimentare</b>, che dal 1989 recupera e distribuisce in Italia le eccedenze alimentari, <b>Coca-Cola</b> sarà al suo fianco con il progetto <i>“Condividi la magia del Natale”</i>, un invito a riscoprire lo spirito di questo periodo dell’anno e l’importanza e il piacere della condivisione con dei semplici gesti di generosità.</p>
      <p>Questa iniziativa è solo l’ultima di una lunga collaborazione tra Coca-Cola e Banco Alimentare, che ha visto diversi progetti dal 2005 a oggi in supporto alle comunità locali.</p>
      <p>Quest’anno il Natale sarà ancora più magico con l’iconico truck Coca-Cola, che porterà la magia in cinque città italiane. Milano, Verona, Roma, Napoli e Palermo ospiteranno il Coca-Cola Christmas Village dove tutti potranno vivere un’esperienza indimenticabile, incontrando Babbo Natale, emozionandosi con le note del coro Gospel, addobbando l’Albero di Natale con i propri pensieri e desideri e lasciandosi trasportare dal gioco di specchi di un’infinity room a tema natalizio.</p>
      <p>Il villaggio sarà anche l’occasione per scoprire la gioia di fare qualcosa per gli altri, con il Coca-Cola Christmas Market, un mercatino solidale di gadget Coca-Cola, il cui ricavato sarà interamente devoluto a Banco Alimentare.</p>
      <p>Sarà possibile vivere un giorno speciale con Coca-Cola in cinque città: Milano domenica 1 dicembre, Verona sabato 7 dicembre, Roma sabato 14 dicembre, Palermo mercoledì 18 dicembre e Napoli sabato 21 dicembre.</p>
      <p>Grazie al progetto “Condividi la magia del Natale”, verranno anche raccolti e distribuiti 1 milione e mezzo di pasti e organizzate quattro cene sociali nei magazzini di Banco Alimentare di Verona, Roma, Napoli e Palermo per offrire un momento speciale alle persone in difficoltà.</p>
      <p>Inoltre Coca-Cola sarà al fianco di Banco Alimentare durante la Giornata Nazionale della Colletta Alimentare, dove anche i dipendenti dell’azienda daranno il loro contributo come volontari. Un gesto di generosità per dare concretezza al messaggio #BabboNataleSeiTu, come anche i momenti di volontariato aziendale nei magazzini locali dell’associazione e i mercatini di beneficenza che si terranno presso gli stabilimenti e uffici dell’azienda in Lombardia, Veneto, Abruzzo, Campania e Basilicata.<br/><br/>“Il 2019 è stato un anno importantissimo per Banco Alimentare, che ha celebrato 30 anni di attività in Italia, e siamo felici di concluderlo lavorando per il terzo anno consecutivo insieme a Coca-Cola”, racconta Giovanni Bruno, Presidente di Fondazione Banco Alimentare. “Questa collaborazione ci permette di far vivere lo spirito del Natale a milioni di persone rendendo questo periodo dell’anno un po' più speciale anche per chi attraversa un momento di difficoltà”.</p>
      <p>Il progetto verrà raccontato anche dal tradizionale spot Coca-Cola di Natale, on air dal 24 novembre sulle principali emittenti televisive, che invita tutti a sentirsi Babbo Natale, a compiere gesti di generosità e inclusione che rendono il Natale un momento speciale, ma anche a scoprire le tappe del tour in Italia.</p>
      <p>La meraviglia del Natale e Babbo Natale vestirà anche le confezioni di Coca-Cola, che riporteranno il messaggio “Condividi la magia del Natale insieme a Banco Alimentare”.</p>
      <p>© Riproduzione Riservata</p>
    </article>
  </body>
</html>