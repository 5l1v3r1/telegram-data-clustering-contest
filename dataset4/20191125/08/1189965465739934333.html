<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260501/tragodia-sto-antirrio-vrethike-nekros-kai-o-deyteros-epivatis-toy-istioploikoy"/>
    <meta property="og:site_name" content="LiFO"/>
    <meta property="article:published_time" content="2019-11-25T08:21:00+00:00"/>
    <meta property="og:title" content="Τραγωδία στο Αντίρριο: Βρέθηκε νεκρός και ο δεύτερος επιβάτης του ιστιοπλοϊκού"/>
    <meta property="og:description" content="Αξιωματικοί της 6ης ΕΜΑΚ εντόπισαν νεκρό στο Αντίρριο, και τον δεύτερο άνδρα που επέβαινε στο ιστιοπλοϊκό που ανετράπη το βράδυ"/>
  </head>
  <body>
    <article>
      <h1>Τραγωδία στο Αντίρριο: Βρέθηκε νεκρός και ο δεύτερος επιβάτης του ιστιοπλοϊκού</h1>
      <h2>Αξιωματικοί της 6ης ΕΜΑΚ εντόπισαν νεκρό στο Αντίρριο, και τον δεύτερο άνδρα που επέβαινε στο ιστιοπλοϊκό που ανετράπη το βράδυ</h2>
      <address><time datetime="2019-11-25T08:21:00+00:00">25 Nov 2019, 08:21</time> by <a rel="author">NEWSROOM</a></address>
      <p>
        <b>Αξιωματικοί της 6ης ΕΜΑΚ εντόπισαν νεκρό, το πρωί στο <a href="https://www.lifo.gr/tags/%CE%91%CE%BD%CF%84%CE%AF%CF%81%CF%81%CE%B9%CE%BF">Αντίρριο</a>, και τον δεύτερο άνδρα που επέβαινε στο ιστιοπλοϊκό που ανετράπη το βράδυ.</b>
      </p>
      <p>Άγνωστη παραμένει η ταυτότητα του. Τα ίχνη του είχαν χαθεί από το βράδυ της Κυριακής και το πτώμα του εντοπίστηκε σε μικρή απόσταση από το σημείο που είχε εντοπιστεί και η σορός του πρώτου επιβάτη . Σύμφωνα με πληροφορίες οι δύο άνδρες ήταν φίλοι και το σκάφος τους αναποδογύρισε από τους θυελλώδεις ανέμους 7 έως 8 μποφόρ που έπνεαν στην περιοχή που επλήγη από την κακοκαιρία Γηρυόνης.</p>
      <p>Στις 2 τα ξημερώματα, είχε ανασυρθεί η σορός του άλλου άνδρα που έπεσε στο νερό και έχασε τη ζωή του.</p>
      <figure>
        <img src="https://www.lifo.gr/uploads/image/1571428/nekros-antirrio-istioploiko_1.jpg"/>
      </figure>
    </article>
  </body>
</html>