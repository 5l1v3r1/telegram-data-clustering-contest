<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/fca-psa-fusione-entro-fine-anno-accordo-peugeot-fiat-elkann-469115.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T08:30:10+00:00"/>
    <meta property="og:title" content="FCA-PSA, obiettivo fusione entro fine anno"/>
    <meta property="og:description" content="I francesi spingono per chiudere l'accordo che unirà i due gruppi entro l'anno, nonostante i risvolti giudiziari che coinvolgono Fiat Chrysler negli USA"/>
  </head>
  <body>
    <article>
      <h1>FCA-PSA, obiettivo fusione entro fine anno</h1>
      <h2>I francesi spingono per chiudere l'accordo che unirà i due gruppi entro l'anno, nonostante i risvolti giudiziari che coinvolgono Fiat Chrysler negli USA</h2>
      <address><time datetime="2019-11-25T08:30:10+00:00">25 Nov 2019, 08:30</time> by <a rel="author">Gianluca Sepe</a></address>
      <p>Accordo di <b>fusione entro l’anno</b>. E’ questa l’intenzione di<b> PSA</b> che punta a mettere nero su bianco il sodalizio da 50 miliardi di dollari che unirà il gruppo francese con FCA. Fonti vicine alla realtà guidata da Carlos Tavares hanno confermato la convinzione di poter andare a nozze entro il 2019.</p>
      <blockquote>
        <a href="https://www.formulapassion.it/automoto/mondoauto/peugeot-psa-punta-chiudere-accordo-con-fca-entro-dicembre-gm-elkann-468832.html">PSA punta a chiudere accordo con FCA in dicembre</a>
      </blockquote>
      <p>Non spaventano dunque <b>i guai giudiziari di FCA negli Stati Uniti</b>, dove General Motors ha intentato una causa contro il gruppo italo-americano per presunte tangenti pagate ai membri dell’UAW, l’unione dei sindacati del settore automotive, puntando il dito anche sul defunto Sergio Marchionne. La tempistica di quanto accaduto è davvero singolare, con John Elkann e il suo gruppo che hanno subito respinto le accuse al mittente, sottolineando come si tratti di un’azione di disturbo proprio alle<b> trattative con PSA</b>. Oltralpe sono quindi ancora fermamente convinti di poter sottoscriver il protocollo d’intesa sull’accordo entro dicembre, come da programmi.</p>
      <footer>RIPRODUZIONE RISERVATA</footer>
    </article>
  </body>
</html>