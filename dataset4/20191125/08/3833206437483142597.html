<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Izhvurliha-ot-kruiz-semeistvo-zaradi-shumen-seks-916428"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Изхвърлиха от круиз семейство заради шумен секс"/>
    <meta property="og:description" content="Двойка туристи направи нещо много скандално на круизен кораб и принуди ръководството на круиза да ги..."/>
  </head>
  <body>
    <article>
      <h1>Изхвърлиха от круиз семейство заради шумен секс</h1>
      <address>
        <time datetime="2019-11-25T08:50:00+00:00">25 Nov 2019, 08:50</time>
      </address>
      <p>Двойка туристи направи нещо много скандално на круизен кораб и принуди ръководството на круиза да ги изхвърли от кораба. Мъжът и жената се отдали на страстни интимни ласки по време на двуседмичното си пътешествие в Карибско море.</p>
      <p>Въпреки това проявата на двамата туристи предизвикала такова силно недоволство, че те били свалени от плавателния съд в Барбадос.</p>
      <p>Причината е, че двойката била изключително шумна по време на секс. На всичкото отгоре го правела на отворена врата, съобщава "Сън“, цитирани от "Блиц".</p>
      <p>Германката Ренате Ф. и съпругът ѝ Фолкър разказаха, че си резервирали пътуване на кораба “Mein Shiff 5", който потеглил на пътешествие на 1 април.</p>
      <p>Докато корабът бил на котва в Барбадос, двамата се разгорещили в каютата, но забравили да затворят вратата на балкона.</p>
      <p>След края на акта внезапно двамата започнали да се карат шумно. Не се стигнало до насилие, нито пък били нанесени материални щети. След скандала Фолкър отишъл под душа, а Ренате запалила цигара на балкона.</p>
      <p>След това на вратата им се почукало. Били мениджърът и охранител, които им казали, че трябва да напуснат по разпореждане на капитана.</p>
      <p>Изхвърлени на Барбадос, германците трябвало да похарчат хиляди евро за хотел и самолетен билет до Париж, а след това да хванат влак за Германия. Заради това семейството съди круизната компания “Tui Cruisees". Те искат обезщетение за "болката“ и за пътните разходи. Според тях, капитанът е нарушил задължението си да се грижи за тях.</p>
      <p>От компанията посочиха, че са наясно със случая и че сигурността на гостите е най-важният им приоритет. Според тях, те са били в правото си да изгонят германците и са го направили, за да предпазят както тях, така и останалите пътници на борда.</p>
    </article>
  </body>
</html>