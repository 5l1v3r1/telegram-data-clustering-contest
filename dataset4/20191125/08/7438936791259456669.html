<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Primator-Hrib-V-ramci-cinske-odvety-prijde-Praha-o-cinske-turisty-Nesmysl-604551"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Primátor Hřib: V rámci čínské odvety přijde Praha o čínské turisty? Nesmysl"/>
    <meta property="og:description" content="Komentář na facebookovém profilu k předpokládanému úbytku čínských turistů v Praze"/>
  </head>
  <body>
    <article>
      <h1>Primátor Hřib: V rámci čínské odvety přijde Praha o čínské turisty? Nesmysl</h1>
      <address>
        <time datetime="2019-11-25T08:33:00+00:00">25 Nov 2019, 08:33</time>
      </address>
      <p>
        <b>Komentář na facebookovém profilu k předpokládanému úbytku čínských turistů v Praze</b>
      </p>
      <p>Občas zaznívají obavy, že v rámci čínské odvety přijde Praha o čínské turisty, a tím si uškodí.</p>
      <p>Jenže tyto obavy nejsou na místě hned z několika důvodů.</p>
      <p>1) Turisti, kteří přijíždějí do Prahy za poznáním nebo kulturou, jsou tady vítaní. Bez ohledu na to, z které jsou země. Čínští turisti přeci nemusí zanevřít na oblíbenou Prahu jen kvůli tomu, že tak činí jejich političtí představitelé.</p>
      <p>2) Navíc přínos čínských turistů pro místní je sporný. Mívají vlastní cestovní kanceláře, ubytovací služby nebo restaurace. Když nakupují, tak především v luxusních podnicích typu butiky v Pařížské. To běžným Pražanům nijak přímo neprospívá.</p>
      <p>3) Praha se nemusí bát nedostatku turistů, protože jich sem ročně zavítá přes 8 milionů. Pro srovnání: v roce 2012 to bylo necelých 6 milionů a v roce 2000 to byly necelé 3 miliony. Naším současným cílem je tedy spíš udržitelný turismus. Některé části centra totiž už teď trpí takzvaným overturismem (nadměrným turismem), který městu škodí přílišnou zátěží.</p>
      <p>Jinak pokud vládnete angličtinou, můžete si níže přečíst souhrnný článek o vztahu Prahy a Pekingu. Celé téma je zasazeno do širšího kontextu současných česko-čínských vztahů. <a href="https://www.nytimes.com/2019/11/23/world/europe/china-prague-taiwan.html?smtyp=cur&amp;smid=tw-nytimesworld&amp;fbclid=IwAR0UEN_sJlnzDbUDPvdRNxB1qG_8Xa4cxYLQ-YdJyBAH6Mus3URkvWBJhLs">ZDE</a></p>
      <related>
        <h4>Psali jsme:</h4>
        <a href="https://www.parlamentnilisty.cz/arena/nazory-a-petice/Ivan-Bednar-Svetovy-den-zachodu-604527"/>
        <a href="https://www.parlamentnilisty.cz/politika/politici-volicum/Primator-Hrib-Navysili-jsme-pocty-mestskych-bytu-pro-ucitele-zachranare-uredniky-604476"/>
        <a href="https://www.parlamentnilisty.cz/politika/politici-volicum/-Primator-Hrib-Prispevek-statni-spravy-na-prenesenou-pusobnost-je-nedostacujici-604196"/>
        <a href="https://www.parlamentnilisty.cz/arena/monitor/Pirati-v-Praze-Vic-to-nikdy-nestalo-Noviny-pisi-kolik-Hrib-plati-poradcum-604154"/>
      </related>
    </article>
  </body>
</html>