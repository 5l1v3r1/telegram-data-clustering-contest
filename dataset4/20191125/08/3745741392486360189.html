<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/joker-en-cok-hasilat-toplayan-dc-filmi-olmaya-cok-yaklasti-h80460.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T08:05:34+00:00"/>
    <meta property="og:title" content="Joker, DC'nin En Çok Hasılat Toplayan Filmi Olma Yolunda"/>
    <meta property="og:description" content="1 milyar dolar gişe hasılatı yapan ilk R-Rated (18+) film olarak sinema tarihine geçen Joker, DC’nin en yüksek hasılat toplayan filmi olmaya çok yaklaştı."/>
  </head>
  <body>
    <article>
      <h1>Joker, DC'nin En Çok Hasılat Toplayan Filmi Olma Yolunda</h1>
      <h2>1 milyar dolar gişe hasılatı yapan ilk R-Rated (18+) film olarak sinema tarihine geçen Joker, hiç şüphesiz yılın en iddialı yapımları arasında yer alıyor. Beyaz perdedeki görkemli macerasına es vermeden devam eden film, DC’nin en yüksek hasılat toplayan filmi olmaya çok yaklaştı.</h2>
      <address><time datetime="2019-11-25T08:05:34+00:00">25 Nov 2019, 08:05</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Tarihte birçok farklı aktörün canlandırdığı bir karakter olan <b>Joker</b>, bu kez Joaquin Phoenix’in nefes kesici oyunculuğuyla karşımıza çıktı. DC’nin en sevilen karakterlerinden birinin hayat hikayesine ışık tutan film, tüm zamanların en karlı çizgi roman uyarlaması olarak tarihe geçti.</p>
      <p>Bunun yanı sıra <b>1 milyar dolar gişe hasılatı yapan ilk R-Rated (18+) film</b> apoletini de üstünde taşıyan Joker, tüm bunları 80 milyon dolarlık mütevazi bütçesi ile yaptı. Film ayrıca, Hollywood’un en güçlü pazarı olan Çin’de vizyona dahi girmedi. </p>
      <figure>
        <img src="https://www.webtekno.com/images/editor/default/0002/31/3b07e529d17db16031f2e0cbc5548b68e9ce669c.jpeg"/>
      </figure>
      <p>Yönetmen koltuğunda <b>Todd Phillips</b>’in oturduğu filmin devamı gelir mi gelmez mi şu an için bilmiyoruz; ancak bundan önce <b>Suçun Palyaço Prensi</b>’nin kırması gereken bir rekor daha var. Geçtiğimiz ekim ayında izleyicilerle buluşan Joker, aradan geçen zamanda pek çok rekorun altına imza attı. Buna rağmen hala DC’nin en çok hasılat yapan filmi değil. </p>
      <p>Bildiğiniz üzere bu değerli rozet, Jason Momoa'nın başrol oynadığı <b>Aquaman </b>spin-off’una ait. Yönetmenliğini James Wan'ın yaptığı 2018 yapımı film, anavatanı ABD’de 335.061.807 dolar ve yurt dışında 813.100.000 dolar olmak üzere toplam <b>1.148.161 dolar </b>gişe hasılatı elde etti. Joker’in kasasına baktığımızda ise toplamda <b>1.035.731.813 dolar</b> görüyoruz. </p>
      <figure>
        <img src="https://www.webtekno.com/images/editor/default/0002/31/e12406cd2f4fdf0ee4938c37fd55a17032aeaa56.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/joker-2-icin-henuz-anlasma-yok-h80294.html">Joker Filminin Yönetmeni, Devam Filmi İddialarına Cevap Verdi</a>
      </p>
      <p>Bu paranın 326.931.813 dolarını Amerikan gişeleri oluştururken, geri kalan 708.800.000 doları ise uluslararası gişeler oluşturuyor. Tüm bu tablo, <b>Joker</b>’in Aquaman'i yenmek için yıl bitmeden 112.429.994 dolardan fazla para kazanması gerektiğini gösteriyor. DC evreninden bağımsız olan Joker, bunu başardığı takdirde DC’nin en yüksek hasılat toplayan filmi ünvanını Atlantis’in Kralı’ndan almış olacak. </p>
      <h3>Joker fragmanı:</h3>
      <figure>
        <iframe src="https://www.youtube.com/embed/WVC1KC4Lauc" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.ign.com/articles/2019/11/24/joker-is-close-to-becoming-the-biggest-dc-movie-ever-aquaman-arthur-fleck-arthur-curry-james-wan</p>
    </article>
  </body>
</html>