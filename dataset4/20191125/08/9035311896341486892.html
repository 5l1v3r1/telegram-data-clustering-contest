<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/singapur-yalan-haber-kanunu-nu-ilk-kez-bir-facebook-paylas-m-nda-uygulad"/>
    <meta property="og:site_name" content="euronews"/>
    <meta property="article:published_time" content="2019-11-25T08:08:27+00:00"/>
    <meta property="og:title" content="Singapur'da 'yalan haber kanunu'nun ilk uygulaması Facebook'a"/>
    <meta property="og:description" content="Siyasetçi Brad Bowyer devlet yatırım fonlarının bağımsızlığını sorguladığı sosyal medya paylaşımını hükümetten gelen talep üzerine düzeltti"/>
  </head>
  <body>
    <article>
      <h1>Singapur'da 'yalan haber kanunu'nun ilk uygulaması Facebook'a</h1>
      <address><time datetime="2019-11-25T08:08:27+00:00">25 Nov 2019, 08:08</time> by <a rel="author">Faruk Can</a></address>
      <p>Singapur yeni kabul edilen yalan haber kanunu ilk defa bir Facebook paylaşımında uyguladı.</p>
      <p>Siyasetçi Brad Bowyer devlet yatırım fonlarının bağımsızlığını sorguladığı sosyal medya paylaşımını hükümetten gelen talep üzerine düzeltti.</p>
      <p>Devletin resmi bilgi teyit sitesinde yayınlanan açıklamada Bowyer'ın "yanlış ve yanıltıcı" yorumlarla Temasek Holdings ve GIC'nin kararlarında hükümetin etkili olduğunu iddia ettiği vurgulandı.</p>
      <p>Bowyer Facebook hesabından kanuni zorunluluk nedeniyle bir düzeltme notu yazarak resmi açıklamaya link verdiğini duyurdu.</p>
      <p>Bowyer "Bu talebi yerine getirmekte bir sakınca görmüyorum çünkü her iki tarafın görüşlerine yer vermek, gerktiğinde açıklamalar ve düzenlemeler yapmak son derece doğal" sözlerini kullandı.</p>
      <p>Çevrimiçi Yalanlar ve Manipülasyondan Koruma Kanunu ofisi düzeltme talebinin maliye bakanlığından geldiğini ve ekim ayında yürürlüğe giren kanun kapsamında yapılan ilk talep olduğunu açıkladı.</p>
      <p>Öte yandan insan hakları grupları yeni yasanın ifade özgürlüğünü ve muhalif sesleri bastırmak için kullanılabileceği endişesini dillendiriyor.</p>
      <p>Singapur yönetimi ise küresel bir finans merkezi olması, çok farklı etnik ve dini kökenli insanların yaşaması ve internetin yaygın kullanımı nedeniyle yalan habere karşı özellikle duyarlı olunması gerektiğini savunuyor.</p>
      <ul>
        <li>
          <a href="https://tr.euronews.com/2019/04/24/arastirma-insan-hafizasi-calisma-sekli-yalan-habere-fake-news-yatkin-peki-caresi-ne">Araştırma | İnsan hafızasının çalışma şekli, yalan habere (fake news) yatkın, peki çaresi ne?</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>