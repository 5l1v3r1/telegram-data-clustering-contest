<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188920/"/>
    <meta property="og:site_name" content="Janam TV"/>
    <meta property="article:published_time" content="2019-11-25T08:24:00+00:00"/>
    <meta property="og:title" content="ബെംഗളൂരുവില്‍ തടാകം പൊട്ടിയൊഴുകി, 500-ഓളം വീടുകള്‍ വെള്ളത്തിനടിയില്‍, നിരവധി വാഹനങ്ങള്‍ ഒലിച്ചുപോയി"/>
    <meta property="og:description" content="ബെംഗളൂരു: കര്‍ണാകയിലെ ഹൂളിമാവ് തടാകം പൊട്ടിയൊഴുകി ഉണ്ടായ വെള്ളപ്പൊക്കത്തില്‍ 500 വീടുകള്‍ വെള്ളത്തിനടിയിലായി. ശുചീകരണ പ്രവര്‍ത്തനങ്ങള്‍ നടക്കുന്നതിനിടെ"/>
  </head>
  <body>
    <article>
      <h1>ബെംഗളൂരുവില്‍ തടാകം പൊട്ടിയൊഴുകി, 500-ഓളം വീടുകള്‍ വെള്ളത്തിനടിയില്‍, നിരവധി വാഹനങ്ങള്‍ ഒലിച്ചുപോയി</h1>
      <address><time datetime="2019-11-25T08:24:00+00:00">25 Nov 2019, 08:24</time> by <a rel="author">Janam TV Web Desk</a></address>
      <p>ബെംഗളൂരു: കര്‍ണാകയിലെ ഹൂളിമാവ് തടാകം പൊട്ടിയൊഴുകി ഉണ്ടായ വെള്ളപ്പൊക്കത്തില്‍ 500 വീടുകള്‍ വെള്ളത്തിനടിയിലായി. ശുചീകരണ പ്രവര്‍ത്തനങ്ങള്‍ നടക്കുന്നതിനിടെ ഞായറാഴ്ച ഉച്ചയോടെയാണ് സംഭവം. വെള്ളം ശക്തമായി ഒഴുകിയെത്തിയതോടെ ആശുപത്രിയും വെള്ളത്തിലായി.</p>
      <p>അപ്രതീക്ഷിതമായി ഉണ്ടായ സംഭവത്തില്‍ വലിയ നാശനഷ്ടമുണ്ടായതായാണ് പ്രാഥമിക റിപ്പോര്‍ട്ടുകള്‍.സമീപ പ്രദേശത്ത് നിര്‍ത്തിയിട്ടിരുന്ന നിരവധി കാറുകളും ബൈക്കുകളും വെള്ളത്തില്‍ ഒലിച്ചുപോയി. 500 ലോഡ് മണ്ണെത്തിച്ച് ബണ്ട് പുനഃസ്ഥാപിച്ചതോടെയാണ് വെള്ളത്തിന്റെ ഒഴുക്ക് സാധാരണനിലയിലേക്ക് എത്തിച്ചത്.</p>
      <p>തടാകതീരത്ത് താമസിച്ചവരെ ഹുളിമാവ് ഹയര്‍ പ്രൈമറി സ്‌കൂള്‍, ഇന്‍ഡോര്‍ ബാഡ്മിന്റന്‍ കോര്‍ട്ട് എന്നിവിടങ്ങളിലേക്കു മാറ്റി. സംഭവത്തില്‍ ബംഗളുരു വികസന അതോറിറ്റിക്കെതിരെ പ്രതിഷേധം വ്യാപകമായിട്ടുണ്ട്. രണ്ട് മാസത്തിനിടെ ഇത് മൂന്നാം തവണയാണ് തടാകങ്ങള്‍ പൊട്ടിയൊഴുകി ജനം വെള്ളത്തിലാകുന്നത്.</p>
    </article>
  </body>
</html>