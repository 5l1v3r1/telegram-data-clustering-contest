<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402209/%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D8%A8%DB%8C%D8%B4-%D8%A7%D8%B2-%DB%B9%DB%B5%DB%B0-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%A7%DB%8C%D9%85%DB%8C%D8%AF%D8%B1%D9%88-%D8%AF%D8%B1-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:07:01+00:00"/>
    <meta property="og:title" content="سرمایه گذاری بیش از ۹۵۰ میلیارد تومانی ایمیدرو در کهگیلویه و بویراحمد"/>
    <meta property="og:description" content="ایسنا/کهگیلویه و بویراحمد مدیرکل صنعت، معدن و تجارت استان کهگیلویه و بویراحمد از سرمایه گذاری بیش از ۹۵۰ میلیارد تومانی ایمیدرو در این استان خبر داد."/>
  </head>
  <body>
    <article>
      <h6 class="kicker">مدیرکل صنعت، معدن و تجارت استان خبر داد</h6>
      <h1>سرمایه گذاری بیش از ۹۵۰ میلیارد تومانی ایمیدرو در کهگیلویه و بویراحمد</h1>
      <address><time datetime="2019-11-25T08:07:01+00:00">25 Nov 2019, 08:07</time> by <a rel="author">عیسی فتحی</a></address>
      <p>ایسنا/کهگیلویه و بویراحمد مدیرکل صنعت، معدن و تجارت استان کهگیلویه و بویراحمد از سرمایه گذاری بیش از ۹۵۰ میلیارد تومانی ایمیدرو در این استان خبر داد.</p>
      <p>«سالار حسین پور» در گفت و گو با خبرنگار ایسنا، افزود: واحدهای صنعتی و معدنی راکد و تعطیل استان شناسایی شدند و برنامه داریم که ۹۰ واحد دارای اولویت استان را تا پایان امسال به چرخه تولید باز گردانیم.</p>
      <p>وی اظهارکرد: بیش از ۳۰ واحد صنعتی و معدنی استان به چرخه تولید بازگشتند و دنبال این هستیم که از طرفیت های کارگروه تسهیل و رفع موانع تولید به بهترین شکل استفاده کنیم.</p>
      <p>مدیرکل صنعت، معدن و تجارت استان کهگیلویه و بویراحمد خاطرنشان کرد: در زمینه اکتشافات معدنی از ظرفیت‌های ایمیدرو استفاده خواهیم کرد، استان کهگیلویه و بویراحمد تا کنون نتوانسته بود از ظرفیت های ایمیدرو بهره ای ببرد.</p>
      <p>حسین پور تصریح کرد: طرح ها و پروژه هایی را به ایدرو معرفی کرده ایم از جمله صنایعی که با پایه و بیس شیمیایی هستند.  </p>
      <p>وی ادامه داد: در زمینه صنایع معدنی تعدادی طرح را از جمله تولید کاغذ از سنگ و تولید گچ‌های صنعتی و رول‌های گچی صنعتی را به ایمیدرو معرفی کرده ایم  و بعنوان سرمایه گذار بخش دولتی از این ظرفیت استفاده خواهیم کرد.</p>
      <p>مدیرکل صنعت، معدن و تجارت استان کهگیلویه و بویراحمد عنوان کرد: میزان سرمایه گذاری اولیه در زمینه تولید کاغذ از سنگ آهک حدود ۵۰۰ میلیارد تومان و در زمینه گچ‌های صنعتی و رول‌های صنعتی ۴۵۰ میلیارد تومان است که البته این سرمایه گذاری می تواند متناسب با شرایط اقتصادی تغییر کند.</p>
      <p>حسین پور بیان کرد: کالاهای اساسی مورد نیاز مردم را ذخیره داریم و با مشکلی مواجه نیستیم در صورت نیاز می تواینم بازار را تنظیم کنیم. نظارت بر بازار را تشدید خواهیم کرد و به مردم حواس‌مان خواهد بود.</p>
      <p>وی بیان کرد: ۲۸ هزار واحد صنفی در استان کهگیلویه و بویراحمد فعالیت دارند که ۴۵هزار نفر اشتغال مستقیم ایجاد شده است که حدود ۱۵۰هزار نفر بصورت مستقیم و غیر مستقیم از بخش اصناف استان بهره مند می شوند.</p>
      <p>انتهای پیام</p>
    </article>
  </body>
</html>