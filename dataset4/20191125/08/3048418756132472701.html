<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/25/briefje-van-jan-aan-arnold-karskens/"/>
    <meta property="og:site_name" content="ThePostOnline"/>
    <meta property="article:published_time" content="2019-11-25T08:44:00+00:00"/>
    <meta property="og:title" content="BRIEFJE VAN JAN – Aan Arnold Karskens"/>
    <meta property="og:description" content="Verrekte jammer dat PowNed zichzelf gemarginaliseerd heeft tot een YouTube-omroep en dat WNL een loops NPO-teefje is"/>
  </head>
  <body>
    <article>
      <h1>BRIEFJE VAN JAN – Aan Arnold Karskens</h1>
      <h2>Verrekte jammer dat PowNed zichzelf gemarginaliseerd heeft tot een YouTube-omroep en dat WNL een loops NPO-teefje is</h2>
      <address><time datetime="2019-11-25T08:44:00+00:00">25 Nov 2019, 08:44</time> by <a rel="author" href="https://www.tpo.nl/author/jan-dijkgraaf" target="_blank">Jan Dijkgraaf</a></address>
      <p>Beste Arnold,</p>
      <p>Jij presenteert vandaag je plannen voor een nieuwe publieke omroep, <a href="https://www.nu.nl/media/6013223/journalist-arnold-karskens-start-omroep-ongehoord-nederland.html"><b>Ongehoord Nederland</b></a>.</p>
      <p>Ik snap dat wel.</p>
      <p>Heimwee.</p>
      <p>Jarenlang was je als oorlogsverslaggever niet van Nederland 1 en 2 af te slaan en opeens hield dat op. Vooral omdat jouw oplossing voor het vluchtelingenprobleem (het Australische model) niet aansloot bij de oplossing waar Hilversum in opdracht van Den Haag en Brussel promotie voor moest maken (het ‘welkom, welkom in mijn land’-model).</p>
      <p>De eisen die de wet stelt aan nieuwe omroepen zijn niet zo hoog. Je moet om een voorlopige erkenning te krijgen 50.000 mensen bereid vinden om <a href="https://www.bunq.com/nl/invite/viajand"><b>5,72 euro</b></a> te betalen en je moet je onderscheiden van de andere omroepen, waardoor je iets toevoegt aan de bestaande programmering.</p>
      <p>Gezien het feit dat jij en je kornuiten televisie- en radioprogramma’s willen gaan maken over onder meer de bezorgdheid om migratie, ‘de zin en onzin’ van klimaatverandering, de Zwarte Pieten-discussie en een kritisch geluid naar de Europese Unie willen laten horen, sta je diametraal tegenover álles wat er al is.</p>
      <p>Het klinkt mij als muziek in de oren, dat een deel van de 800 miljoen euro belastinggeld die jaarlijks naar de Staatsomroep gaat, eindelijk besteed zou worden aan programma’s waarin mensen met gezond verstand de ruimte krijgen. Niet als curiositeit, als ‘neger omdat het moet’ of als door een kwantitatieve overmacht af te pissen object van walging, maar als gezichten van een serieuze stroming in de maatschappij.</p>
      <p>Verrekte jammer dat PowNed zichzelf gemarginaliseerd heeft tot een YouTube-omroep en dat WNL inmiddels niet meer is dan een loops teefje dat in ruil voor programma’s (en dus euro’s) bereid is zich in alle mogelijke gaten door de NPO-leiding en de Haagse geldschieters te laten nemen. Willen ze een kritiekloos interview door A.J. Boekestijn en Rob de Wijk met oorlogshitser Guy Verhofstadt of met Palestijnenknuffelaar Sigrid Kaag? Dan <a href="https://www.geenstijl.nl/5137859/de_drie_drammertjes/"><b>gééft Bert Huisjes ze een kritiekloos interview door A.J. Boekestijn en Rob de Wijk met oorlogshitser Guy Verhofstadt</b></a> of met Palestijnenknuffelaar Sigrid Kaag.</p>
      <p>Daar hoeven we bij jou niet bang voor te zijn; je bent niet te koop.</p>
      <p>Er is verder natuurlijk genoeg af te dingen op het initiatief en sommige van de initiatiefnemers – maar ik ben er vrij zeker van dat anderen dat aspect uitgebreid gaan belichten.</p>
      <p>Ik wens je alle succes van de wereld en ben natuurlijk uit solidariteit met jou meteen <a href="https://www.ongehoordnederland.nl/"><b>lid geworden</b></a>.</p>
      <p>En ik wens je sterkte.</p>
      <p>Met de vijanden in Den Haag en Hilversum, die walgen van een dergelijke omroep en die er alles aan zullen doen om te voorkomen dat-ie er komt.</p>
      <p>En misschien nog wel meer met de ‘vrienden’, de treurwilgen en vervelio’s die de komende tijd allemaal <a href="https://tinyurl.com/slechtvoorjemaagzondevanjetijd"><b>‘koffie met je willen drinken</b></a>’ om jou uit te leggen wat je hoe moet gaan doen of om zichzelf aan te bieden als onmisbare schakel in jouw ketting.</p>
      <p>Je bent wat dat betreft niet te benijden.</p>
      <p>Groet,</p>
      <p>JanD</p>
      <p>
        <b>
          <i>Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via <a href="https://jndkgrf.backme.org/">Back me</a> of een incidentele gift via <a href="https://bunq.me/mevrouwDijkgraaf">Bunq me</a>.</i>
        </b>
      </p>
      <figure>
        <video src="https://tpo.nl/wp-content/uploads/2019/11/backme.gif" autoplay="" loop=""/>
      </figure>
    </article>
  </body>
</html>