<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/il-corriere-della-sera/smalling-e-mancini-una-coppia-perfetta/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T08:29:46+00:00"/>
    <meta property="og:title" content="Smalling e Mancini: “Una coppia perfetta”"/>
    <meta property="og:description" content="Fonseca:"/>
  </head>
  <body>
    <article>
      <h1>Smalling e Mancini: “Una coppia perfetta”</h1>
      <h2>Fonseca: “Ripresa ok ma ho dovuto alzare la voce»”</h2>
      <address><time datetime="2019-11-25T08:29:46+00:00">25 Nov 2019, 08:29</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>C’è la firma di Chris Smalling</b>, sul 3-0 della Roma contro il Brescia. Il difensore ha sbloccato il risultato all’inizio del secondo tempo con un colpo di testa e poi ha fornito gli assist per <b>Mancini e Dzeko, </b>come riporta  Gianluca Piacentini sul <i>Corriere della Sera.</i></p>
      <p><i>“Questa vittoria</i> – le parole dell’inglese a fine gara –<i> è l’inizio perfetto dopo la sosta. È importante perché i tre punti ci danno fiducia in vista dell’Europa League. Abbiamo recuperato diversi giocatori infortunati, e questo è un bene perché ci attende un ciclo di partite insidiose. Come squadra stiamo migliorando: abbiamo molte ambizioni e obiettivi da raggiungere, dobbiamo continuare a migliorare. L’intesa con i compagni va bene e mi sento a mio agio</i>“.</p>
      <p><b>Oggi i suoi agenti saranno nella Capitale</b> per parlare con la Roma, che vuole riscattarlo nel più breve tempo possibile: il Manchester United continua però a chiedere 18 milioni di euro.</p>
      <p><b>Fonseca</b> è soddisfatto per la vittoria, anche se ancora una volta la Roma ha regalato un tempo. “<i>A volte negli spogliatoi è necessario alzare la voce, altre spiego le cose con calma: nel primo tempo non abbiamo giocato con intensità e aggressività, la squadra è stata molto lenta. Nel secondo tempo è andata meglio</i>“.</p>
    </article>
  </body>
</html>