<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/gala-american-music-awards-marea-castigatoare-a-serii-a-fost-taylor-swift_3059991.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T08:49:29+00:00"/>
    <meta property="og:title" content="Gala American Music Awards. Marea câștigătoare a serii a fost Taylor Swift"/>
    <meta property="og:description" content="Cele mai importante personalităţi din lumea muzicii americane şi-au dat întâlnire noaptea trecută la Microsoft Theater din Los Angeles, unde a avut loc gala American Music Awards.Marea câștigătoare a serii a fost Taylor Swift, care a luat acasă șase premi"/>
  </head>
  <body>
    <article>
      <h1>Gala American Music Awards. Marea câștigătoare a serii a fost Taylor Swift</h1>
      <address><time datetime="2019-11-25T08:49:29+00:00">25 Nov 2019, 08:49</time> by <a rel="author">PUBLIKA.MD</a></address>
      <p>
        <b>Cele mai importante personalităţi din lumea muzicii americane şi-au dat întâlnire noaptea trecută la Microsoft Theater din Los Angeles, unde a avut loc gala American Music Awards.</b>
      </p>
      <p><b>Marea câștigătoare a serii a fost Taylor Swift</b>, care a luat acasă șase premii, printre care și cel mai important - "Artistul Anului".<br/><br/>Interpreta are în palmares 29 de trofee American Music Awards și a bătut astfel recordul deținut până acum de Michael Jackson. Pentru a le mulțumi fanilor că au votat-o, artista a cântat cele mai cunoscute piese ale sale.<br/><br/><b>Billie Eilish a fost desemnată câştigătoare la categoria "Cel mai bun debut".</b> Adolescenta de 17 ani, vizibil emoţionată, le-a mulţumit fanilor săi pentru acest premiu, al doilea primit, după cel pentru ”Cel mai bun artist rock alternativ”.<br/><br/>Rapperul american Post Malone, care a condus lista nominalizărilor la ediţia de anul acesta la şapte categorii, a obţinut premiul pentru "Cel mai bun album hip-hop". La categoria "Colaborarea anului" au fost premiaţi Shawn Mendes şi Camila Cabello pentru piesa "Senorita".</p>
      <related>
        <h4>Pe aceeaşi temă</h4>
        <a href="https://www.publika.md/cele-mai-bogate-celebritati-pe-primul-loc-s-a-plasat-cantareata-pop-taylor-swift_3047493.html"/>
        <a href="https://www.publika.md/gala-mtv-video-music-awards-castigatoarea-marelui-premiu-a-fost-taylor-swift_3051425.html"/>
        <a href="https://www.publika.md/gafa-la-premiile-mtv-john-travolta-a-confundat-un-travestit-cu-artista-taylor-swift_3051497.html"/>
      </related>
    </article>
  </body>
</html>