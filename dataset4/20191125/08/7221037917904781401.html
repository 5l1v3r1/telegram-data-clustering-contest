<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/chpde-asayis-berkemal/927635"/>
    <meta property="og:site_name" content="medya faresi"/>
    <meta property="article:published_time" content="2019-11-25T08:27:00+00:00"/>
    <meta property="og:title" content="Kulis: CHP’de asayiş berKemal mi?"/>
    <meta property="og:description" content="CHP içinde dün basın toplantısıyla kendisine dönük kumpasın adresi olarak CHP Genel Merkezi’ni gösteren Muharrem İnce’nin açıklamaları parti içinde farklı yorumlandı."/>
  </head>
  <body>
    <article>
      <h1>Kulis: CHP’de asayiş berKemal mi?</h1>
      <h2>CHP içinde dün basın toplantısıyla kendisine dönük kumpasın adresi olarak CHP Genel Merkezi’ni gösteren Muharrem İnce’nin açıklamaları parti içinde farklı yorumlandı.</h2>
      <address>
        <time datetime="2019-11-25T08:27:00+00:00">25 Nov 2019, 08:27</time>
      </address>
      <p>Kurultay hesaplarına dikkat çekilerek İnce’nin ‘durumdan vazife’ çıkardığını söyleyenler var. ‘Saray’ın komplosu’ diyenlerin sayısı ise oldukça fazla. CHP yönetimi, ‘tek bir ağızdan’ kararlılığıyla tartışmaların önünü kesipgündemine başka yöne çevrilmesini istiyor.</p>
      <p>
        <b>Hülya Karabağlı / Medyafaresi.com</b>
      </p>
      <p>Sözcü Gazetesi yazarı Rahmi Turan’ın CHP’li bir ismin gizlice Saray’a giderek Erdoğan’la görüştüğü ve Erdoğan’ın bu ismin CHP’nin başına geçmesi için destek vereceğine ilişkin köşe yazısı ve Muharrem İnce’nin açıklamaları siyasetin son 5 gününe damgasını vurdu.</p>
      <p>CHP’de bugün MYK toplantısından sonra Genel Başkan Yardımcısı Faik Öztrak’ın kamuoyunun kafasında soru işaretlerini de giderecek biçimde bir açıklama yapacağı belirtildi.</p>
      <p>Ancak, CHP’de Kurultay’a giderken yaşananlar ve Muharrem İnce’nin açıklamalarına farklı yorumlar dikkat çekiyor. 2020 yılı Nisan ayında yapılması muhtemel Büyük Kurultay hesaplarına dikkat çekilerek İnce’nin ‘durumdan vazife’ çıkardığını söyleyenler var.</p>
      <p>Parti içinde, İnce’nin açıklamalarına destek olanlar var ve Kurultay tarihi yakınlaştığında parti içinde hareketleneceklerine işaret ediliyor.  Genel Başkan Kemal Kılıçdaroğlu'nun  partideki gücüne dikkat çekenler ise  İnce'nin bu çıkışlarının beyhude olduğunu ifade ediyor. </p>
      <h3>Bülent Kuşoğlu’nun, Talat Atilla’nın sitesinde yazıyor olması  </h3>
      <p>CHP’li Muharrem İnce, dün düzenlediği basın toplantısında kendisiyle ilgili kumpas kuranlar içinGenel Merkezi adres gösterdi ve genel merkez deki‘çete’ örgütlenmesinden söz etti.‘Çete’ de oluşturanlarla ilgili ‘Yazın aynı teknede tatil yaptılar’ diye ipucu verince medya organları bu ismiGenel Başkan Yardımcısı Ankara Milletvekili Bülent Kuşoğlu olarak yorumladı. Kuşoğlu’nun Rahmi Turan’ın haber kaynağı olarak gösterdiği Talat Atilla’nın internet sitesinde yazıyor olması da konu edildi.</p>
      <h3>“10 yıldır yazmam da suç değil sanırım”</h3>
      <p>Bunun üzerine Kuşoğlu, twitter adresinden yaptığı açıklamada, “Görevlerimi yapmağa çalışmaktan geçen yılda ne tatile ne Çeşme’ye yıllardır gidemedim. Zaten mv’i arkadaşlarla tatil suç değil ama doğru değil. Bir internet sitesinde 10 yıldır yazmamda suç değil sanırım. CHP’ye kumpas tam bir rezalete döndü. Tüm havuz medyası görevlendirmiş..." dedi.</p>
      <h3> “CHP kapatılsın vakıf yapılsın” diyen kim?</h3>
      <p>Yine İnce açıklamasında, “Parti kapatılsın vakıf yapılsın diyenler bunlar mıbenim partililiği mi sorgulayacak”sözleriyle 10 Aralıkhareketini de adres göstermiş oldu.</p>
      <p>10 Aralık hareketinden şu anda CHP’de Genel Başkan Yardımcısı İstanbul Milletvekili Oğuz Kaan Salıcı ve PM üyesi Burhan Şenatalar bulunuyor. Kulislerde, Salıcı’ya daha önce de bu yönde bir sataşma yapıldığına dikkat çekiliyor.</p>
      <p>CHP yönetimi, bir an önce bu durumdan kurtulmaya çalışıyor. Aynıkonuda tartışıpdurmanın‘Saray’ın ekmeğine yağ sürmek’ olarak görülüyor.</p>
      <p>
        <i>
          <b>Hülya Karabağlı - Medyafaresi.com </b>
        </i>
      </p>
    </article>
  </body>
</html>