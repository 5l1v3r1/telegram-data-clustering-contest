<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/bartinda-2-ev-alevlere-teslim-oldu-1393805"/>
    <meta property="og:site_name" content="Karar.com"/>
    <meta property="article:published_time" content="2019-11-25T08:38:00+00:00"/>
    <meta property="og:title" content="Bartın'da 2 ev alevlere teslim oldu"/>
    <meta property="og:description" content="Bartın'uın Ulus ilçesinde iki katlı ahşap evde yangın çıktı. Kısa sürede büyüyen yangında, alevler söz konusu binanın bitişiğinde bulunan 2 katlı eve de sıçradı. 2 evin kullanılamaz hale geldiği yangının çıkış nedeni araştırılıyor."/>
  </head>
  <body>
    <article>
      <h1>Bartın'da 2 ev alevlere teslim oldu</h1>
      <address>
        <time datetime="2019-11-25T08:38:00+00:00">25 Nov 2019, 08:38</time>
      </address>
      <p>
        <b>Bartın'uın Ulus ilçesinde iki katlı ahşap evde yangın çıktı. Kısa sürede büyüyen yangında, alevler söz konusu binanın bitişiğinde bulunan 2 katlı eve de sıçradı. 2 evin kullanılamaz hale geldiği yangının çıkış nedeni araştırılıyor.</b>
      </p>
      <p>Bartın'ın Ulus ilçesi Yukarıdere köyü Kerpiçli Mahallesi'nde Şevket Artar'a ait iki katlı ahşap evde henüz belirlenemeyen bir nedenle yangın çıktı.</p>
      <p>Artar'ın, eşiyle komşusunda misafirlikte bulunduğu sırada evden dumanların yükseldiğini gören vatandaşlar itfaiyeye haber verdi.</p>
      <p>
        <b>4 SAATTE SÖNDÜRÜLEBİLDİ</b>
      </p>
      <p>Kısa sürede büyüyen yangında, alevler söz konusu binanın bitişiğinde bulunan ve sahipleri İstanbul'da ikamet eden Muharrem Davutoğlu'na ait 2 katlı eve de sıçradı.</p>
      <p>Vatandaşların da müdahale etmeye çalıştığı yangın olay yerine çağrılan ekiplerce yaklaşık 4 saatte kontrol altına alınabildi.</p>
      <p>2 evin kullanılamaz hale geldiği yangının çıkış nedeni araştırılıyor.</p>
      <p>
        <b>BARTIN/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>