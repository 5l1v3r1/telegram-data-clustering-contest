<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107937/%D8%A8%D8%B3%DB%8C%D8%AC-%D8%B9%D8%A7%D9%85%D9%84-%D9%87%D8%B1%D8%A7%D8%B3-%D9%85%D8%B3%D8%AA%DA%A9%D8%A8%D8%B1%D8%A7%D9%86-%D8%A7%D8%B3%D8%AA/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T08:17:00+00:00"/>
    <meta property="og:title" content="بسیج عامل هراس مستکبران است"/>
    <meta property="og:description" content="سردار مرتضی کشکولی در همایش استانی بزرگداشت روز بسیج دانشجویی که در سالن اجتماعات دانشکده بهداشت و پیراپزشکی گلدشت خرم‌آباد برگزار شد، اظهار کرد: بسیج در سایه هدایت و رهنمودهای مقام معظم رهبری(مدظله‌العالی) عامل مهم هراس مستکبران است. وی عنوان کرد: سلاح استراتژیک انقلاب در مقابل زورگویان دنیا پشتوانه مردمی و خاصه بسیج مردمی است. […]"/>
  </head>
  <body>
    <article>
      <h1>بسیج عامل هراس مستکبران است</h1>
      <address>
        <time datetime="2019-11-25T08:17:00+00:00">25 Nov 2019, 08:17</time>
      </address>
      <p>
        <i>سردار مرتضی کشکولی در همایش استانی بزرگداشت روز بسیج دانشجویی که در سالن اجتماعات دانشکده بهداشت و پیراپزشکی گلدشت خرم‌آباد برگزار شد، اظهار کرد: بسیج در سایه هدایت و رهنمودهای مقام معظم رهبری(مدظله‌العالی) عامل مهم هراس مستکبران است. وی عنوان کرد: سلاح استراتژیک انقلاب در مقابل زورگویان دنیا پشتوانه مردمی و خاصه بسیج مردمی است. […]</i>
      </p>
      <p>سردار مرتضی کشکولی در همایش استانی بزرگداشت روز بسیج دانشجویی که در سالن اجتماعات دانشکده بهداشت و پیراپزشکی گلدشت خرم‌آباد برگزار شد، اظهار کرد: بسیج در سایه هدایت و رهنمودهای مقام معظم رهبری(مدظله‌العالی) عامل مهم هراس مستکبران است.</p>
      <p>وی عنوان کرد: سلاح استراتژیک انقلاب در مقابل زورگویان دنیا پشتوانه مردمی و خاصه بسیج مردمی است.</p>
      <p>فرمانده سپاه حضرت ابوالفضل(ع) لرستان با تشریح بخشی از مستندات گام دوم انقلاب، خاطرنشان کرد: انقلاب ما بعد از ۴۱ سال آمریکا را نه تنها از ایران بلکه از منطقه اخراج کرده است.</p>
      <p>کشکولی ادامه داد: آمریکا در حال حاضر نه هژمونی و نه ائتلافی در منطقه دارد.</p>
      <p>وی با اشاره به اقدامات ایثارگرانه بسیجیان در جریان بحران‌های سیل فروردین‌ماه گذشته در لرستان، تصریح کرد: امروز بسیج تبدیل به یک پدیده جهانی شده است که کشورهای دیگر برای مقابله با بحران‌ها از آن الگوبرداری می‌کنند.</p>
      <p>فرمانده سپاه حضرت ابوالفضل(ع) لرستان امید داشتن به آینده را نیاز اصلی مملکت در شرایط کنونی دانست و گفت: هرگونه یأس پراکنی و منفی‌بافی منجر به تفرقه بوده و برای ملت ما یک سم مهلک خواهد بود.</p>
      <p>کشکولی نیازهای جوانان در گام دوم انقلاب را عنوان و اضافه کرد: توسعه علم و پژوهش، تعمیق معنویت و اخلاق، اقتصاد مقاومتی، عدالت و مبارزه با فساد در جامعه موارد مهمی هستند که جوانان باید سرلوحه امور قرار دهند.</p>
      <p>وی همچنین با تأکید بر نقش مهم اردوهای جهادی برای جذب دانشجویان عدالت‌خواه، گفت: فضای دانشجویی باید عالمانه، دانش‌دوست بوده و ولایت مداری، بصیرت و دشمن‌شناسی مبتنی بر ایمان و اخلاص در آن موج بزند.</p>
      <p>انتهای پیام</p>
      <p>درج شده توسط :</p>
    </article>
  </body>
</html>