<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/cisf-detected-cash-rs-50-lakh-from-a-passenger-barakhamba-metro-station/273695/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-25T08:17:04+00:00"/>
    <meta property="og:title" content="दिल्ली: मेट्रो स्टेशन पर 19 वर्षीय युवक के बैग में मिले 50 लाख रुपये, CISF ने पकड़ा"/>
    <meta property="og:description" content="दिल्ली मेट्रो स्टेशन पर सीआईएसएफ जवानों ने 19 वर्षीय नवयुवक को गैरकानूनी रुप से 50 लाख रुपये नकद लेकर जाते हुए पकड़ा। पुलिस मामले की जांच कर रही हैं।"/>
  </head>
  <body>
    <article>
      <h1>दिल्ली: मेट्रो स्टेशन पर 19 वर्षीय युवक के बैग में मिले 50 लाख रुपये, CISF ने पकड़ा</h1>
      <address><time datetime="2019-11-25T08:17:04+00:00">25 Nov 2019, 08:17</time> by <a rel="author">JKR Staff</a></address>
      <p>दिल्ली मेट्रो स्टेशन पर सीआईएसएफ जवानों ने 19 वर्षीय नवयुवक को गैरकानूनी रुप से 50 लाख रुपये नकद लेकर जाते हुए पकड़ा।</p>
      <figure>
        <img src="http://www.jantakareporter.com/wp-content/uploads/2019/11/CISF.png"/>
        <figcaption>फोटो: @CISFHQrs</figcaption>
      </figure>
      <p>अधिकारियों के अनुसार, नवयुवक गुजरात स्थित ट्रांसपोर्टर की तरफ से यह रुपये ले कर जा रहा था। उन्होंने बताया कि ठाकुर दिलीप नाम का युवक एक बैग लेकर चांदनी चौक जाने के लिए बाराखम्बा मेट्रो स्टेशन पहुंचा जहां उसे पकड़ लिया गया। सीआईएसएफ ने 500, 200 और 100 रुपये की नोट वाले कुल 50 लाख रुपये बैग से बरामद किए। इतनी बड़ी रकम लेकर जाने के बारे में उचित जानकारी नहीं दे पाने पर युवक के नियोक्ता को तलब किया गया।</p>
      <p>सीआईएसएफ के एक वरिष्ठ अधिकारी ने कहा कि युवक के प्रबंधक जल्पेश केबी पटेल(32) स्टेशन पहुंचे और उन्होंने बताया वह परिवहन आयोग के व्यवसाय से जुड़े हैं और अहमदाबाद के अपने नियोक्ता ध्रुव भाई पोल के निर्देश पर नकदी का लेनदेन करते हैं। यह नकदी भी व्यापारिक कार्यों के लिए चांदनी चौक भेजी जा रही थी।</p>
      <p>उन्होंने बताया कि उचित कारणों का पता नहीं चलने और नकदी से जुड़े दस्तावेजों नहीं होने पर कुल धन और इस मामले को आयकर विभाग को सौंप दिया गया है। सरकार ने 2017 के बाद से कालेधन की जांच से जुड़े कानूनी उपाय के तहत एक बार में दो लाख रुपये से अधिक की नकद राशि के लेनदेन पर प्रतिबंध लगाया है। (इंपुट: भाषा के साथ)</p>
      <figure>
        <iframe data-src="https://twitter.com/CISFHQrs/status/1198522120449355777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>