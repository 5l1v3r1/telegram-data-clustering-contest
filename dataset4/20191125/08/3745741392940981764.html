<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/vpn-ile-oyunlari-ucuza-alma-yontemi-h80465.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T08:50:50+00:00"/>
    <meta property="og:title" content="VPN ile Oyunları Ucuza Alma Yöntemi"/>
    <meta property="og:description" content="Bazı oyunlar, standart gelirli oyunseverler için ciddi anlamda cep yakan fiyatlara sahip olabiliyor. Peki oyunları ucuza satın almanın bir yolu olabilir mi?"/>
  </head>
  <body>
    <article>
      <h1>VPN ile Oyunları Ucuza Alma Yöntemi</h1>
      <h2>Oyunseverler, yeni bir oyun satın alabilmek için uzunca bir süre beklemek durumunda kalabiliyorlar. Çünkü bazı oyunlar ciddi anlamda cep yakıyor. Peki oyunları ucuza satın almanın yolları nelerdir?</h2>
      <address><time datetime="2019-11-25T08:50:50+00:00">25 Nov 2019, 08:50</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Video oyun sektörü her geçen gün biraz daha büyüyor. Oyunseverlerin büyük bir çoğunluğu, özellikle bilgisayarları üzerinden video oyun oynamaya bayılıyorlar. Ancak video oyunlarını oyun konsolları üzerinden oynayan oyunseverlerin sayısı da <b>azımsanacak </b>gibi değil. Açıklanan son veriler, oyun sektörünün geçtiğimiz yıla oranla yüzde 18 büyüdüğünü ve <b>43 milyar dolar</b> gelir elde ettiğini gösteriyor.</p>
      <p>Özellikle son yıllarda piyasaya sürülen oyunlar, çok <b>ciddi </b>sistem gereksinimleri istemeye başlamış durumda. Hal böyle olunca da oyunseverler, bilgisayarlarının donanımlarını ya yükseltmek zorunda kalıyorlar ya da yeni bir oyuncu bilgisayarı satın alıyorlar. Ancak bu işlem, çok ciddi bir maliyet gerektiriyor ve haliyle de onca parayı harcadıktan sonra, oyunlara ayıracak bütçe <b>kalmıyor</b>.</p>
      <figure>
        <img src="https://www.webtekno.com/images/editor/default/0002/31/a19012620d5ff1f21cb7762c00015acf0dd2973a.jpeg"/>
      </figure>
      <p>Şimdiyse sizlere, oyunları daha ucuza alabileceğiniz bir yöntemden bahsedeceğiz. Aslına bakacak olursak bu yöntem, pek çoğumuzun bildiği bir teknolojiye dayanıyor. "<b>VPN</b>" olarak bildiğimiz teknoloji, oyunları daha ucuza satın almanıza yardımcı olabilir. Dilerseniz şimdi VPN'in, oyunları ucuza satın almak isterken nasıl kullanabileceğinize yakından bakalım.</p>
      <p>VPN teknolojisi, IP adresinizi maskeleyerek internette <b>anonimliğinizi </b>sağlar. Üstelik bu teknoloji ile kendinizi bulunduğunuz ülkeden farklı bir ülkedeymişsiniz gibi de gösterebilirsiniz. Bu da yeni oyun kampanyaları için bir fırsat doğurur. Çünkü her ülkede aktif olarak hizmet veren çok sayıda dijital oyun satıcısı bulunuyor. Bu satıcıları yakından takip etmek, oyunları çok daha <b>ucuza </b>satın almanızı sağlayacaktır.</p>
      <figure>
        <img src="https://www.webtekno.com/images/editor/default/0002/31/6d86d26b5dad034f36c441b60811a278bf80d3e5.jpeg"/>
      </figure>
      <p>Yukarıdaki resmi hepimiz biliriz. Valve'ın oyun platformu Steam, indirim yapmaya başladığında hemen her yerde karşımıza çıkar. Ancak işin aslı, yeni bir oyun satın almak için Steam'in indirimlerini beklemek zorunda <b>olmadığınızdır</b>. Çünkü VPN servisleriyle ilgili oyunu global olarak arayabilir, en uygun fiyatı hiç <b>ummadığınız </b>bir ülkede bulabilirsiniz.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/half-life-alyx-minimum-sistem-gereksinimleri-h80461.html">Half-Life: Alyx'in PC Yeniletecek Minimum Sistem Gereksinimleri Açıklandı</a>
      </p>
      <p>VPN kullanımı ciddi anlamda basittir. Aslına bakacak olursak artık VPN kullanmanız için herhangi bir yazılım indirmenize bile gerek kalmıyor. Özellikle Google Chrome için geliştirilen <b>eklentiler</b>, VPN hizmetini doğrudan tarayıcının içinden sağlayabiliyor. Ancak siz siz olun, çok bilinmedik VPN servislerini kullanmayın. Zaten bu konuda fazlasıyla ünlü ve <b>ücretsiz </b>olarak sunulan yazılımlar bulunmaktadır.</p>
      <figure>
        <img src="https://www.webtekno.com/images/editor/default/0002/31/32420ecc7f20261fb9fd43d479f3fa6f2dc7bcd9.jpeg"/>
      </figure>
      <p>VPN aracılığıyla oyun satın almak, biraz zaman ve araştırma yapmayı gerektiren bir işlemdir. Ancak ne olursa olsun, bir oyunu daha ucuza almak fazlasıyla <b>avantajlı </b>bir durumdur. Ayrıca VPN kullanarak ülkemizde <b>yasaklı </b>olan herhangi bir oyunu da satın alabilirsiniz. Netice de oyunun satışı yasak bile olsa, oyunu satın aldıktan sonra oynayabilirsiniz. Böylelikle hem Türkiye'de olmayan veya yasaklı oyunlara da sahip olmuş olursunuz.</p>
      <p>Kısaca özetlemek gerekirse, VPN kullanmak sizi diğer ülkelerdeki kampanya ve perakende satıcılara ulaştırır. Böylelikle de oyunları, çok daha ucuza satın alma <b>fırsatı </b>yakalamış olursunuz. Ancak bu noktada dikkat etmeniz gereken bir husus vardır. VPN kullanırken de oyun satın almak için girdiğiniz site <b>güvenilir </b>olmalıdır. Ufak bir araştırmayla sitenin güvenli olup olmadığını kolaylıkla anlayabilirsiniz.</p>
      <p><b>Kaynak : </b>https://thenerdstash.com/how-to-buy-your-pc-games-cheaper-with-a-little-help-from-a-vpn/</p>
    </article>
  </body>
</html>