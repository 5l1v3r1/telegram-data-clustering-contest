<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905121/-ajax-hoeft-niet-te-verwachten-dat-het-zo-heftig-is-als-griekenland-of-engeland-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T08:34:00+00:00"/>
    <meta property="og:title" content="'Ajax hoeft niet te verwachten dat het zo heftig is als Griekenland of Engeland'"/>
    <meta property="og:description" content="Anwar El Ghazi blikt vooruit op het Champions League-treffen tussen OSC Lille en Ajax van aanstaande woensdag. De voormalig speler van de Franse club geeft aan dat Ajax geen heksenketel hoeft te verwachten en ziet Hakim Ziyech uitblinken in Amsterdam. Hoewel El Ghazi nooit een vaste basisplaats wist af te dwingen bij Lille denkt hij met een goed gevoel terug aan zijn tijd in Frankrijk. De supporters krijgen complimenten van de aanvaller, die alvast vooruitblikt op de Champions League-wedstrijd tussen Lille en Ajax. &quot;Het zal geen heksenketel zijn, maar de sfeer zal wel goed zijn, vooral achter het doel&quot;, begint El Ghazi in gesprek met Ajax Showtime. &quot;Die supporters daar maken 90 minuten lang geluid. De fans zullen hun spelers aanmoedigen, maar Ajax hoeft niet te verwachten dat het zo heftig is als in Griekenland of Engeland.&quot; &quot;Als ik iets over zou moeten doen, zou ik toch langer bij Ajax blijven&quot;"/>
  </head>
  <body>
    <article>
      <h1>'Ajax hoeft niet te verwachten dat het zo heftig is als Griekenland of Engeland'</h1>
      <address>
        <time datetime="2019-11-25T08:34:00+00:00">25 Nov 2019, 08:34</time>
      </address>
      <p>
        <b>Anwar El Ghazi blikt vooruit op het Champions League-treffen tussen OSC Lille en Ajax van aanstaande woensdag. De voormalig speler van de Franse club geeft aan dat Ajax geen heksenketel hoeft te verwachten en ziet Hakim Ziyech uitblinken in Amsterdam.</b>
      </p>
      <p>Hoewel El Ghazi nooit een vaste basisplaats wist af te dwingen bij Lille denkt hij met een goed gevoel terug aan zijn tijd in Frankrijk. De supporters krijgen complimenten van de aanvaller, die alvast vooruitblikt op de Champions League-wedstrijd tussen Lille en Ajax. "Het zal geen heksenketel zijn, maar de sfeer zal wel goed zijn, vooral achter het doel", begint El Ghazi in gesprek met <a href="https://www.ajaxshowtime.com/article/hoofdnieuws/127203/el-ghazi-trainer-lille-ging-bewust-op-zoek-naar-counterspelers"><i>Ajax Showtime</i></a>. "Die supporters daar maken 90 minuten lang geluid. De fans zullen hun spelers aanmoedigen, maar Ajax hoeft niet te verwachten dat het zo heftig is als in Griekenland of Engeland."</p>
      <p>El Ghazi ziet Ziyech dit seizoen uitblinken en is blij voor de Marokkaans international. "Als jij eerst wordt uitgefloten en nu op handen wordt gedragen, dan is dat iets moois. Hij heeft laten zien mentaal sterk te blijven en als het om voetbal gaat heeft hij toch overal schijt aan. Ziyech heeft natuurlijk een bepaalde uitstraling. En als hij ook aan het lachen is en blijdschap toont, geeft dat natuurlijk ook aan dat hij op zijn plek is."</p>
      <p>Ajax trapt woensdag om 21:00 uur af in het Stade Pierre-Mauroy en doet bij een overwinning goede zaken in de strijd om een plek in de knock-outfase van het miljardenbal.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905004/-als-ik-iets-over-zou-moeten-doen-zou-ik-toch-langer-bij-ajax-blijven-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>