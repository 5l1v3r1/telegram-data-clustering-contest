<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/okto-lexeis-2511-apokalyptetai-megalo-mystiko"/>
    <meta property="og:site_name" content="The Pressroom"/>
    <meta property="article:published_time" content="2019-11-25T08:38:22+00:00"/>
    <meta property="og:title" content="Οκτώ λέξεις (25/11): Αποκαλύπτεται το μεγάλο μυστικό"/>
    <meta property="og:description" content="Οκτώ λέξεις (25/11): Ανατρεπτικά γεγονότα θα συμβούν σήμερα στη σειρά του ΣΚΑΙ.  Το σχέδιο της Ιφιγένειας να τα ξαναφτιάξει στην Έρση και στον Οδυσσέα πάει όλο και καλύτερα. Ο Οδυσσέας για κάποιο λόγο που δεν μπορεί να καταλάβει ούτε ο ίδιος, «τσιμπάει» απίστευτα στα παραμύθια της Ιφιγένειας για τον «Ιταλό γόη», που υποτίθεται πως έχει σχέση η Έρση. Ο Άκης παίρνει στο σπίτι του το μωρό της Σμαράγδας, με αποτέλεσμα ο Δημήτρης να αντιδράσει πολύ άσχημα, να μαζέψει τα πράγματά του και να φύγει. Ο Σίμος χωρίς να αναφερθεί σε ονόματα, ανεβάζει στο σάιτ του το περιστατικό που έγινε στην Κέρκυρα, όταν ο Μιχαήλ «έπιασε» στο κρεβάτι τον Οδυσσέα και την Ηλιάνα."/>
  </head>
  <body>
    <article>
      <h1>Οκτώ λέξεις (25/11): Αποκαλύπτεται το μεγάλο μυστικό</h1>
      <address>
        <time datetime="2019-11-25T08:38:22+00:00">25 Nov 2019, 08:38</time>
      </address>
      <p>
        <b><a href="https://www.thepressroom.gr/tags/8-lexeis">Οκτώ λέξεις</a> (25/11): Ανατρεπτικά γεγονότα θα συμβούν σήμερα στη σειρά του ΣΚΑΙ. </b>
      </p>
      <p>Το σχέδιο της Ιφιγένειας να τα ξαναφτιάξει στην Έρση και στον Οδυσσέα πάει όλο και καλύτερα. Ο Οδυσσέας για κάποιο λόγο που δεν μπορεί να καταλάβει ούτε ο ίδιος, «τσιμπάει» απίστευτα στα παραμύθια της Ιφιγένειας για τον «Ιταλό γόη», που υποτίθεται πως έχει σχέση η Έρση. Ο Άκης παίρνει στο σπίτι του το μωρό της Σμαράγδας, με αποτέλεσμα ο Δημήτρης να αντιδράσει πολύ άσχημα, να μαζέψει τα πράγματά του και να φύγει. Ο Σίμος χωρίς να αναφερθεί σε ονόματα, ανεβάζει στο σάιτ του το περιστατικό που έγινε στην Κέρκυρα, όταν ο Μιχαήλ «έπιασε» στο κρεβάτι τον Οδυσσέα και την Ηλιάνα.</p>
      <p>Η δημοσιοποίηση αυτή ταράζει απίστευτα τον Μιχαήλ, που φοβάται ότι ο Σίμος δεν πρόκειται να σταματήσει εκεί. Ο Αλέκος που αισθάνεται απομονωμένος στο περιβάλλον του γραφείου, επιτίθεται ανοιχτά στη Ρωξάνη και την κατηγορεί πως τον εξαπάτησε. Η Γκρέις καταφέρνει να μπει στο πατρικό σπίτι της Ναυσικάς και να πάρει αυτό που ήθελε τόσο καιρό. Λίγο πριν πάει στο αεροδρόμιο για να φύγει για Νέα Υόρκη, αποκαλύπτει το μεγάλο της μυστικό…</p>
      <p>Το σχέδιο της Ιφιγένειας μπαίνει σε πλήρη ισχύ και βοηθοί της γίνονται ο Χορέν με τον Τζίμι. Στο μεταξύ, ο Οδυσσέας βρίσκει ένα αντικείμενο στο πατρικό του σπίτι που του εξάπτει την περιέργεια. Ο Μιχαήλ υποβαθμίζει τον Αλέκο στο πολιτικό του γραφείο, δείχνοντάς του έτσι την μεγάλη αντιπάθεια που έχει αναπτύξει προς το πρόσωπό του. Παράλληλα, ο Μιλτιάδης παραμένει αμείλικτος και δείχνει στην Κατερίνα ότι ο γάμος τους έχει τελειώσει. Η Σοφία (Μικαέλλα Κάσινου)γνωρίζει τον πρώην της (Κώστας Αναγνωστόπουλος), στον Φοίβο και μια περίεργη δυναμική ξεκινάει ανάμεσά τους.</p>
      <p>Ο Άκης γίνεται όλο και πιο γλυκός απέναντι στο μωρό του, κάνοντας την Σμαράγδα να αισθανθεί μεγαλύτερη ασφάλεια. Η Εύα μαθαίνει οτι ο Σίμος τελικά δεν δανείστηκε λεφτά από τον φίλο του τον Λεωνίδα και φοβάται ότι έχει μπλέξει με τοκογλύφους! Ο Οδυσσέας πέφτει στην παγίδα της Ιφιγένειας και αντιδρά με μεγάλο πάθos! Την ίδια στιγμή πάει και βρίσκει την Έρση και της δείχνει πώς αισθάνεται πραγματικά γι’ αυτή…</p>
    </article>
  </body>
</html>