<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21897/vicces-retro-reklamokkal-buzdit-ssd-vasarlasra-a-samsung"/>
    <meta property="og:site_name" content="PC Forum"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Vicces retro reklámokkal buzdít SSD-vásárlásra a Samsung"/>
    <meta property="og:description" content="A mondanivaló az, hogy aki nem akar a múlt évezredben megmaradni, az SSD-t vesz"/>
  </head>
  <body>
    <article>
      <h1>Vicces retro reklámokkal buzdít SSD-vásárlásra a Samsung</h1>
      <address><time datetime="2019-11-25T08:30:00+00:00">25 Nov 2019, 08:30</time> by <a rel="author">Sting</a></address>
      <p>A Samsung a múlt hét végén három olyan, reklámszpot formátumú videót tett közzé hivatalos YouTube-csatornáján, amiben SSD-i megvásárlására próbálja buzdítani a népet. A klipek ugyanakkor ezt nem a megszokott formában, hanem kicsit rendhagyó, egyben vicces módon teszik.<br/><br/>A videók mindegyike ugyanis képi és zenei világában is egyértelműen a '80-as, '90-es éveket, a PC-k hőskorát és a VHS-korszakot idézi, központi mondanivalójukat pedig a merevlemezek hátrányainak (súlyának és lassúságának) kikarikírozására építik. A klipek üzenete az, hogy aki nem akar a szóban forgó informatikai (h)őskorban megragadni, az bizony jobban teszi ha merevlemezét SSD-re cseréli le.</p>
      <figure>
        <iframe src="https://www.youtube.com/embed/R90iWOvtTQA" width="728" height="410" data-service="Youtube" scrolling="no"/>
      </figure>
      <p>Bár manapság valószínűleg már kevés otthoni vagy munkahelyi gépben merevlemez az elsődleges meghajtó, és így ezek a klipek jobban vették volna ki magukat mondjuk egy évtizeddel ezelőtt, ennek ellenére értékeljük a Samsung próbálkozását, ami szerintünk tényleg a megszokottnál szórakoztatóbbra sikeredett.</p>
      <figure>
        <iframe src="https://www.youtube.com/embed/k0nIg9aYVTY" width="728" height="410" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/lCqESCdxPnQ" width="728" height="410" data-service="Youtube" scrolling="no"/>
      </figure>
    </article>
  </body>
</html>