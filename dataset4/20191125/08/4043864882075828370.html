<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232917/"/>
    <meta property="og:site_name" content="Українська правда"/>
    <meta property="article:published_time" content="2019-11-25T08:05:48+00:00"/>
    <meta property="og:title" content="У Кулеби після ДТП переламані ребра, його син – непритомний"/>
    <meta property="og:description" content="Уповноважений президента з прав дитини Микола Кулеба, який напередодні з дітьми потрапив у ДТП, перебуває у лікарні “Феофанія” у стані середньої тяжкості, його старший син – непритомний."/>
  </head>
  <body>
    <article>
      <h1>У Кулеби після ДТП переламані ребра, його син – непритомний</h1>
      <address>
        <time datetime="2019-11-25T08:05:48+00:00">25 Nov 2019, 08:05</time>
      </address>
      <p>Уповноважений президента з прав дитини Микола Кулеба, який напередодні з дітьми потрапив у ДТП, перебуває у лікарні "Феофанія" у стані середньої тяжкості, його старший син – непритомний.</p>
      <p><b>Джерело:</b> <a href="https://tsn.ua/amp/ukrayina/zagrozi-zhittyu-kulebi-nemaye-yogo-sin-u-vazhkomu-stani-i-bez-svidomosti-likari-1448463.html">ТСН </a>з посиланням на лікарів "Феофанії"</p>
      <p><b>Деталі:</b> За словами медиків, Кулеба у повній свідомості. У нього діагностували струс мозку, закриті черепно-мозкову травму, травму грудної клітини й травму живота.</p>
      <p>Окрім того, у нього численні перелами ребер з обох боків, забій легень та пневмоторакс (скупчення повітря, яке призводить до часткового або повного колапсу легень – ред). При цьому відзначається, що загрози його життю немає.</p>
      <p>А от старший син Кулеби Тимофій – у важкому стані, непритомний. Він перебуває в інтенсивному неврологічному відділенні. У нього закрита черепно-мозкова травма. Чи є загроза життю, медики не повідомляють.</p>
      <p>Про стан молодшого сина Єлісея наразі нічого невідомо.</p>
      <p>За непідтвердженою інформацією, він перебуває в "Охматдиті".</p>
      <p>Водій вантажного мікроавтобуса лежить у Києво-Святошинській лікарні, його життю також нічого не загрожує. </p>
      <p><b>Що було раніше:</b> 24 листопада уповноважений президента з прав дитини Микола <a href="https://www.pravda.com.ua/news/2019/11/24/7232880/">Кулеба разом зі своїми двома синами</a> потрапив у серйозну ДТП. </p>
      <related>
        <a href="https://www.pravda.com.ua/news/2019/11/24/7232880/"/>
        <a href="https://www.pravda.com.ua/news/2019/11/20/7232494/"/>
        <a href="https://www.pravda.com.ua/news/2019/11/19/7232383/"/>
      </related>
    </article>
  </body>
</html>