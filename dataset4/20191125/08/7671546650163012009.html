<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915011"/>
    <meta property="og:site_name" content="Dnevnik"/>
    <meta property="article:published_time" content="2019-11-25T08:40:00+00:00"/>
    <meta property="og:title" content="Edmonton do zmage po izvajanju kazenskih strelov"/>
    <meta property="og:description" content="V zahodni konferenci severnoameriške hokejske lige NHL sta se pomerili prvo in tretje moštvo. Do zmage je po izvajanju kazenskih strelov s 4:3 na gostovanju pri Arizona Coyotes prišel vodilni Edmonton Oilers. Pri kazenskih strelih je bil kot edini uspešen Connor McDavid, ki je svoji ekipi zagotovil 14. zmago."/>
  </head>
  <body>
    <article>
      <h1>Edmonton do zmage po izvajanju kazenskih strelov</h1>
      <address><time datetime="2019-11-25T08:40:00+00:00">25 Nov 2019, 08:40</time> by <a rel="author">STA</a></address>
      <p>
        <b>V zahodni konferenci severnoameriške hokejske lige NHL sta se pomerili prvo in tretje moštvo. Do zmage je po izvajanju kazenskih strelov s 4:3 na gostovanju pri Arizona Coyotes prišel vodilni Edmonton Oilers. Pri kazenskih strelih je bil kot edini uspešen Connor McDavid, ki je svoji ekipi zagotovil 14. zmago.</b>
      </p>
      <p>Hokejisti Detroit Red Wings so znova izgubili in ostajajo na dnu lestvice NHL. Tokrat so doma morali priznati premoč ekipi Carolina Hurricanes, ki je zmagala z 2:0. V 31. minuti je zadel Sebastian Aho, v 59. pa je gol z igralcem manj na ledu dosegel Teuvo Teravainen. Oba hokejista sta golu dodala še podajo.</p>
      <p>Buffalo Sabres pa je na gostovanju pri Florida Panthers zmagal s 5:2. Zemgus Girgensons je k zmagi prispeval dva gola, Jack Eichel pa gol in podajo. Izkazal se je tudi vratar gostov, ki je zbral 43 obramb. V 24. minuti je Buffalo povedel s 3:0, potem so domači znižali zaostanek preko Noela Acciarija, a so gostje hitro odgovorili, uspešen je bil Victor Olofsson. V 44. minuti so domači zadeli za 2:4, gol je dosegel Brett Connolly; končni izid pa je v 54. minuti postavil Gierhensons z drugim golom.</p>
      <blockquote><b>Izidi:<br/></b>Florida Panthers - Buffalo Sabres 2:5<br/>Detroit Red Wings - Carolina Hurricanes 0:2<br/>Arizona Coyotes - Edmonton Oilers 3:4 (kazenski streli)</blockquote>
      <related>
        <h4>Preberite zadnje Älanke</h4>
        <a href="https://www.dnevnik.si/1042915113/svet/evropa-pred-razglasitvijo-podnebne-krize"/>
        <a href="https://www.dnevnik.si/1042915119/kronika/foto-albanijo-stresel-mocan-potres-cutili-so-ga-tudi-v-sloveniji"/>
        <a href="https://www.dnevnik.si/1042915105/sport/rokomet/uros-bregar-trener-rokometasic-krima-in-selektor-zenske-reprezentance-slovenije-nikogar-ne-bom-prosil-in-silil-naj-igra-za-slovenijo"/>
        <a href="https://www.dnevnik.si/1042915116/posel/novice/gzs-podjetjem-svetuje-znizanje-dodatkov-in-odpravo-dodatka-za-delovno-dobo"/>
        <a href="https://www.dnevnik.si/1042915117/slovenija/zaradi-prometne-nesrece-zastoji-na-stajerski-avtocesti-"/>
        <a href="https://www.dnevnik.si/1042915074/kultura/oder/alexander-manuiloff-bolgarski-dramatik-in-pisatelj-iz-mehurcka-v-realnost"/>
      </related>
    </article>
  </body>
</html>