<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mesec.cz/aktuality/preventivni-onkologickou-prohlidku-si-musite-zaplatit-co-je-v-ni-obsazeno/?amp%3Butm_medium=text&amp;amp%3Butm_campaign=rss"/>
    <meta property="og:site_name" content="Měšec.cz"/>
    <meta property="article:published_time" content="2019-11-25T08:05:45+00:00"/>
    <meta property="og:title" content="Preventivní onkologickou prohlídku si musíte zaplatit. Co je v ní obsaženo?"/>
    <meta property="og:description" content="Preventivní onkologická prohlídka je nad rámec zdravotních služeb hrazených z prostředků veřejného zdravotního pojištění. Musíte si ji proto uhradit…"/>
  </head>
  <body>
    <article>
      <h1>Preventivní onkologickou prohlídku si musíte zaplatit. Co je v ní obsaženo?</h1>
      <address><time datetime="2019-11-25T08:05:45+00:00">25 Nov 2019, 08:05</time> by <a rel="author">Veronika Doskočilová</a></address>
      <p>Preventivní onkologická prohlídka je nad rámec zdravotních služeb hrazených z prostředků veřejného zdravotního pojištění. Musíte si ji proto uhradit sami, pokud ji chcete podstoupit. </p>
      <p><i>Obsah prohlídky vždy stanovují odborníci pro každého zájemce individuálně. Při výběru vhodných vyšetření se zohlední to, jaká je vaše rodinná anamnéza (výskyt onkologických onemocnění v rodině) a aktuální zdravotní stav,</i> informuje Vlastimil Sršeň, tiskový mluvčí <a href="https://www.mesec.cz/adresar/vseobecna-zdravotni-pojistovna/">Všeobecné zdravotní pojišťovny</a>.</p>
      <p>Některá vyšetření navíc zcela logicky mohou být provedena jen ženám a některá naopak jen mužům. Do prohlídky také nejsou zařazena ta preventivní onkologická vyšetření, která jste již v nedávné době absolvovala. Je proto třeba, abyste donesli příslušnou lékařskou zprávu s výsledky.</p>
      <p>Tato vyšetření mohou v souhrnu stát i několik tisíc. Některé zdravotní pojišťovny na ně přispívají, můžete se proto informovat, jaké příspěvky nabízí ta vaše. Může se ale stát, že o vás na oplátku bude vyžadovat, abyste vyšetření podstoupili v zařízeních, které má pojišťovna vybrané.</p>
    </article>
  </body>
</html>