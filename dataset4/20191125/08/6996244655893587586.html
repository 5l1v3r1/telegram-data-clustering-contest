<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710007?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-25T08:59:12+00:00"/>
    <meta property="og:title" content="דונצ'יץ' לא ספר גם את ווסטברוק והארדן"/>
    <meta property="og:description" content="ילד הפלא הסלובני של דאלאס הרשים עם דאבל דאבל (41 נקודות ו-10 אסיסטים) ב-123:137 ביוסטון • הנטס ניצחו בדרביכדורסל עולמי"/>
  </head>
  <body>
    <article>
      <h1>דונצ'יץ' לא ספר גם את ווסטברוק והארדן</h1>
      <h2>ילד הפלא הסלובני של דאלאס הרשים עם עוד דאבל דאבל (41 נקודות ו-10 אסיסטים) ב-123:137 ביוסטון • הקליפרס ומונטרז הארל לא התקשו מול ניו אורלינס • דנבר גברה 104:116 על פיניקס, הנטס ניצחון את הניקס בדרבי</h2>
      <address><time datetime="2019-11-25T08:59:12+00:00">25 Nov 2019, 08:59</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>
        <b>יוסטון - דאלאס  137:123</b>
      </p>
      <p>המאבס כבר עם ניצחון חמישי ברציפות בזכות עוד תצוגת תכלית של ילד הפלא הסלובני, לוקה דונצ'יץ'. בצד השני, יוסטון, שלא הייתה בעניינים כבר מהפתיחה ולא הובילה אפילו פעם אחת במשחק, סופרת הפסד שלישי ברציפות בדרך למאזן 6:11. נחזור לילד הפלא, שרשם עוד דאבל דאבל לרזומה העשיר שלו, הפעם עם 41 נקודות ו-10 אסיסטים, לצד 6 ריבאונדים. ובשלוש מילים: זה ילד זה? </p>
      <p>טים הארדוויי ג'וניור סייע עם 31 נקודות משלו וקריסטפס פורזינגיס גם רשם דאבל דאבל משלו עם 23 נקודות ו-13 ריבאונדים. אצל הרוקטס, שספגו הפסד מפתיע מול הקהל הביתי, ג'יימס הארדן רשם שורה סטטיסטית של 32 נקודות, 9 ריבאונדים ו-11 אסיסטים, אבל הסריח את הפרקט עם אחוזים מזעזעים מחוץ לקשת (2 מ-15). ראסל ווסטברוק סיים עם 27 נקודות, 5 ריבאונדים ו-6 אסיסטים.</p>
      <figure>
        <embed-post data-src="https://www.instagram.com/p/B5RAktDj4YS" data-service="Instagram"/>
      </figure>
      <p>
        <b>קליפרס - ניו אורלינס 109:134</b>
      </p>
      <p>הקבוצה מעיר המלאכים אספה ניצחון חמישי ברציפות הרבה בזכותו של מונטרז הארל, שסיים עם שיא קריירה של 34 נקודות ו-12 ריבאונדים ב-28 דקות על הפרקט. קוואי לנארד (26 נק') ופול ג'ורג' עם 18 נקודות משלו, פינו את הבמה להארל, שסחף את המארחים לניצחון ב-25 הפרש. לו וויליאמס עם 19 נקודות ב-25 דקות גם סייע עם כוח אש בלתי צפוי מהספסל. בצד השני, פליקנס קיבלו 24 ו-8 ריבאונדים מברנדון אינגרם.</p>
      <p>
        <b>ניו יורק – ברוקלין 103:101</b>
      </p>
      <p>ללא קיירי ארווינג, שיחמיץ גם את המפגשים הקרובים מול בוסטון וקליבלנד, הנטס רשמו ניצחון קשה בדרבי על חשבון הניקס האומללים (הפסד מספר 14 העונה). ספנסר דינווידי סיים עם 30 נקודות, כולל 13 מ-14 מהעונשין מול האקסית שלו. ג'ארט אלן רשם 18 נקודות עבור המנצחת. בצד השני, מרכוס מוריס קלע 26 לניקס, שרשמו הפסד שלישי ברציפות.</p>
      <figure>
        <embed-post data-src="https://www.instagram.com/p/B5RV-Hdjzk9" data-service="Instagram"/>
      </figure>
      <p>
        <b>דנבר - פיניקס 104:116</b>
      </p>
      <p>הנאגטס עלו למאזן 3:12 עם ניצחון חמישי ברציפות, שהגיע למרות יום מינורי של ניקולה יוקיץ' (8 ו-13 ריבאונדים). פול מילסאפ (23 נקודות), וויל בארטון וג'מאל מורי (22 כ"א) הובילו את המנצחים, שהשלימו ריצת 3:14 בשלהי הרבע המכריע. מנגד, דווין בוקר נעצר על שיא עונתי שלילי של 12 נקודות, הסאנס גם קיבלו 22 נקודות מצ'יק דיאלו.</p>
      <p><b> במשחק נוסף: </b>וושינגטון – סקרמנטו 113:106. </p>
    </article>
  </body>
</html>