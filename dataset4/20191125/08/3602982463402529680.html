<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/valencia-dwarsboomt-psv-huurling-lato-mag-spelen-jong-psv/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T08:40:04+00:00"/>
    <meta property="og:title" content="Valencia dwarsboomt PSV-huurling Lato: ‘Hij mag niet spelen bij Jong PSV’"/>
    <meta property="og:description" content="PSV heeft een ‘probleempje’. De Eindhovense topclub zit in zijn maag met huurling Toni Lato. De Spaanse linksback komt niet aan spelen toe in het 1e elftal in Eindhoven, maar mag ook niet meer uitkomen voor Jong PSV. De net 22 geworden verdediger is niet te oud om nog in de Keuken Kampioen Divisie aan…"/>
  </head>
  <body>
    <article>
      <h1>Valencia dwarsboomt PSV-huurling Lato: ‘Hij mag niet spelen bij Jong PSV’</h1>
      <address>
        <time datetime="2019-11-25T08:40:04+00:00">25 Nov 2019, 08:40</time>
      </address>
      <p>
        <b>PSV heeft een 'probleempje'. De Eindhovense topclub zit in zijn maag met huurling Toni Lato.</b>
      </p>
      <p>De Spaanse linksback komt niet aan spelen toe in het 1e elftal in Eindhoven, maar mag ook niet meer uitkomen voor Jong PSV. De net 22 geworden verdediger is niet te oud om nog in de Keuken Kampioen Divisie aan te kunnen treden, maar hij stuit op een veto-beslissing van zijn broodheer Valencia. <br/><br/>De Spaanse club verhuurde Lato afgelopen zomer - naar verluidt - gratis aan PSV en beroept zich nu op een regeltje in het gesloten contract. Eerder dit seizoen trad Lato wél aan in het beloftenteam, maar toen was Valencia nog in de veronderstelling dat dat was om hem klaar te stomen voor de hoofdmacht. <br/><br/><b>Inpakken en...</b><br/>Nu de speler daar niet meer voor in aanmerking komt, wil zijn eigenlijke werkgever hem niet meer bij de beloften in actie zien. PSV en Lato vinden de opstelling van Valencia vreemd en onbegrijpelijk. De kans is levensgroot dat Lato nu in de winterstop PSV verlaat.</p>
    </article>
  </body>
</html>