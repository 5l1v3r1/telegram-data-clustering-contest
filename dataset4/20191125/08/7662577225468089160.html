<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/domov/d5-pred-prahou-zkomplikovala-nehoda-tri-aut-dva-lide-se-zranili.A191125_082751_ln_domov_ele"/>
    <meta property="og:site_name" content="Lidovky.cz"/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Na D5 před Prahou bourala tři auta. Dva lidé utrpěli zranění"/>
    <meta property="og:description" content="Dopravu na plzeňské dálnici D5 před Prahou v pondělí ráno zkomplikovala nehoda tří osobních aut u Rudné. Dva lidé utrpěli zranění. Dálnice zůstala průjezdná pravým a odstavným pruhem, před místem nehody se vytvořila zhruba šestikilometrová kolona, řekla ČTK policejní mluvčí Marcela Pučelíková."/>
  </head>
  <body>
    <article>
      <h1>Na D5 před Prahou bourala tři auta. Dva lidé utrpěli zranění</h1>
      <address>
        <time datetime="2019-11-25T08:33:00+00:00">25 Nov 2019, 08:33</time>
      </address>
      <p>
        <mark>RUDNÁ (U PRAHY)</mark>
        <b> Dopravu na plzeňské dálnici D5 před Prahou v pondělí ráno zkomplikovala nehoda tří osobních aut u Rudné. Dva lidé utrpěli zranění. Dálnice zůstala průjezdná pravým a odstavným pruhem, před místem nehody se vytvořila zhruba šestikilometrová kolona, řekla ČTK policejní mluvčí Marcela Pučelíková.</b>
      </p>
      <related>
        <a href="https://www.lidovky.cz/domov/provoz-na-prazskem-okruhu-v-pondeli-zkomplikovala-nehoda-kamionu-jeden-mrtvy.A191118_142256_ln_domov_rkj"/>
      </related>
      <p>Událost se stala kolem 07:00 na 4. kilometru poblíž čerpací stanice a fastfoodové restaurace. Podle prvotních zpráv havarovala čtyři auta, policie později informaci opravila.</p>
      <p>„Příčinou bylo nedodržení bezpečné vzdálenosti mezi vozidly. Záchranáři zraněné převezli k ošetření do nemocnice,“ uvedla mluvčí. Podle dechové zkoušky před jízdou nikdo nepil alkohol.</p>
    </article>
  </body>
</html>