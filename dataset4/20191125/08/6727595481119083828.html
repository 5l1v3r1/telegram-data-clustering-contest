<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-fields-narayanan-rane-for-secure-majority-at-maharashtra.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T08:48:00+00:00"/>
    <meta property="og:title" content="ഫഡ്‌നാവിസിന് ഭൂരിപക്ഷമുറപ്പിക്കാന്‍ ബി.ജെ.പി ചുമതല നല്‍കിയത് മുന്‍ മുഖ്യമന്ത്രിക്ക്; ശിവസേനയിലും കോണ്‍ഗ്രസിലും പ്രവര്‍ത്തിച്ച പരിചയം തുണയാകുമോ?"/>
    <meta property="og:description" content="Bjp Congress Maharashtra National News NCP Shiv Sena India സംസ്ഥാനത്ത് അധികാരമേറ്റ ദേവേന്ദ്ര ഫഡ്‌നാവിസ് സര്‍ക്കാരിന് ഭൂരിപക്ഷമുറപ്പിക്കാന്‍ ബി.ജെ.പി ചുമതലപ്പെടുത്തിയിരിക്"/>
  </head>
  <body>
    <article>
      <h1>ഫഡ്‌നാവിസിന് ഭൂരിപക്ഷമുറപ്പിക്കാന്‍ ബി.ജെ.പി ചുമതല നല്‍കിയത് മുന്‍ മുഖ്യമന്ത്രിക്ക്; ശിവസേനയിലും കോണ്‍ഗ്രസിലും പ്രവര്‍ത്തിച്ച പരിചയം തുണയാകുമോ?</h1>
      <address><time datetime="2019-11-25T08:48:00+00:00">25 Nov 2019, 08:48</time> by <a rel="author">ന്യൂസ് ഡെസ്‌ക്</a></address>
      <p>സംസ്ഥാനത്ത് അധികാരമേറ്റ ദേവേന്ദ്ര ഫഡ്‌നാവിസ് സര്‍ക്കാരിന് ഭൂരിപക്ഷമുറപ്പിക്കാന്‍ ബി.ജെ.പി ചുമതലപ്പെടുത്തിയിരിക്കുന്നത് മുന്‍ മുഖ്യമന്ത്രി നാരായണ്‍ റാണെയെ. ശിവസേനയിലും കോണ്‍ഗ്രസിലും ദീര്‍ഘനാള്‍ പ്രവര്‍ത്തിച്ചതിന്റെ ഫലമായി എം.എല്‍.എമാരുടെ പിന്തുണ ഉറപ്പാക്കാന്‍ നാരായണന്‍ റാണെയ്ക്ക് കഴിയുമെന്നാണ് ബി.ജെ.പി പ്രതീക്ഷിക്കുന്നത്.</p>
      <p>നിലവില്‍ ബി.ജെ.പിയുടെ രാജ്യസഭാംഗമായ നാരായണ്‍ റാണെയ്ക്ക് കോണ്‍ഗ്രസിലെയും ശിവസേനയിലെയും നേതാക്കളുമായും എം.എല്‍.എമാരുമായും നല്ല വ്യക്തിബന്ധമാണുള്ളത്. ഈ ബന്ധങ്ങളിലാണ് ബി.ജെ.പി പ്രതീക്ഷ പുലര്‍ത്തുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അജിത്ത് പവാറിനെ ബി.ജെ.പി പാളയത്തില്‍ എത്തിക്കുന്നതില്‍ വലിയ റോള്‍ നാരായണ്‍ റാണെയ്ക്കുണ്ടെന്നാണ് വിലയിരുത്തപ്പെടുന്നത്. തന്നെ രാജ്യസഭയിലേക്ക് അയച്ച ബി.ജെ.പിയോട് നാരായണ്‍ റാണെയുടെ നന്ദിപ്രകടനമായിരുന്നു ഈ പ്രവര്‍ത്തിയെന്നും നിരീക്ഷകര്‍ പറയുന്നു.</p>
      <related>
        <a href="https://www.doolnews.com/shiv-sena-congress-ncp-mlas-have-signed-affidavits-to-the-apex-court837.html?utm_source=doolnews&amp;utm_medium=related"/>
      </related>
      <p>ശിവസേനയിലൂടെയാണ് നാരായണ്‍ റാണെ തന്റെ രാഷ്ട്രീയ പ്രവര്‍ത്തനം ആരംഭിച്ചത്. 1999ലാണ് നാരായണ്‍ റാണെ മുഖ്യമന്ത്രിയാവുന്നത്. ഉദ്ദവ് താക്കറെയുടെ വരവോടെയാണ് നാരായണ്‍ റാണെ ശിവസേന വിടുന്നത്. പിന്നീട് കോണ്‍ഗ്രസില്‍ ചേര്‍ന്ന റാണെ പൃഥ്വിരാജ് ചവാന്‍ സര്‍ക്കാരില്‍ റവന്യൂ മന്ത്രിയായി. കോണ്‍ഗ്രസില്‍ നിന്ന് 2008ല്‍ പുറത്താക്കിയെങ്കിലും വൈകാതെ തിരിച്ചെത്തി.</p>
      <related>
        <a href="https://www.doolnews.com/how-did-ajit-pawar-get-letter-of-support-that-led-to-midnight-coup-the-mystery-deepens354.html?utm_source=doolnews&amp;utm_medium=related"/>
      </related>
      <p>2017ല്‍ കോണ്‍ഗ്രസില്‍ നിന്നും വിട്ട് മഹാരാഷ്ട്ര സ്വാഭിമാന്‍ പക്ഷ് എന്ന പാര്‍ട്ടി രൂപീകരിച്ചു. അതിന് ശേഷം ബി.ജെ.പിയോടായിരുന്നു അടുപ്പം. പിന്നീട് ഈ പാര്‍ട്ടി ബി.ജെ.പിയില്‍ ലയിക്കുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/-lcaQSaTRQI" width="560" height="315" data-service="Youtube" scrolling="no"/>
      </figure>
    </article>
  </body>
</html>