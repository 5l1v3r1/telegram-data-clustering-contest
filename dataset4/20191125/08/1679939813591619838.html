<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/artur-ionita-ales-pentru-a-doua-oara-cel-mai-bun-fotbalist-moldovean-al-anului_3059992.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T08:56:20+00:00"/>
    <meta property="og:title" content="Artur Ioniță, ales pentru a doua oară cel mai bun fotbalist moldovean al anului"/>
    <meta property="og:description" content="Artur Ioniță a fost ales pentru a doua oară cel mai bun fotbalist moldovean al anului. Mijlocașul echipei naționale a Republicii Moldova și al clubului Cagliari Calcio, care a mai primit această distincție în 2014, nu a fost prezent la Gala Laureaților Fe"/>
  </head>
  <body>
    <article>
      <h1>Artur Ioniță, ales pentru a doua oară cel mai bun fotbalist moldovean al anului</h1>
      <address><time datetime="2019-11-25T08:56:20+00:00">25 Nov 2019, 08:56</time> by <a rel="author">PUBLIKA.MD</a></address>
      <p><b>Artur Ioniță a fost ales pentru a doua oară cel mai bun fotbalist moldovean al anului.</b> Mijlocașul echipei naționale a Republicii Moldova și al clubului Cagliari Calcio, care a mai primit această distincție în 2014, nu a fost prezent la Gala Laureaților Federației Moldovenești de Fotbal, deoarece a avut programat meci în Campionatul Italiei. <b>Premiul a fost ridicat de tatăl sportivului.</b> <br/><br/><b>FMF a decernat aseară numeroase premii la gala organizată într-un nou format la un hotel din capitală.</b></p>
      <p>Astfel, cel mai bun portar al anului 2019 a fost desemnat Nicolae Cebotari, care joacă la Sfântul Gheorghe Suruceni. <br/><br/>"Important e să mă antrenez. Am la ce să lucrez. Voi progresa", a declarat Nicolae Cebotari, portar FC Sfântul Gheorghe Suruceni. <br/><br/><b>Cel mai bun fundaș a devenit Veaceslav Posmac de la Sheriff Tiraspol:</b>" ot să spun că a fost un an de reuşit, dar accidentările m-au împiedicat să îmi ating obiectivele".<br/><br/>Mijlocaşul anului a fost ales Alexandru Suvorov, care joacă la Sfântul Gheorghe Suruceni, iar titlul de cel mai bun atacant i-a revenit fotbalistului grupării Petrocub Hâncești, Vladimir Ambros.</p>
      <p>Golgheterul anului a devenit bielorusul Iuri Kendîş de la Sheriff, care a marcat 13 goluri în acest sezon din Divizia Naţională. Cel mai bun antrenor a fost desemnat Serghei Cebotari, care pregătește formația Sfântul Gheorghe.</p>
      <p><b>Premiul special "Simpatia publicului" i-a fost înmânat fundaşului echipei naţionale şi al clubului FC Voluntari, Igor Armaş.</b> <br/><br/>Totodată, <b>FMF a împărţit în premieră titluri în fotbalul feminin echivalente celor din fotbalul masculin.</b> Astfel, cea mai bună jucătoare a fost desemnată a Natalia Munteanu, care evoluează la Universitatea Galați, iar cel mai bun golgheter a devenit Ludmila Caraman. Jucătoarea echipei Agarista a marcat 17 goluri în acest sezon în campionatul naţional.<br/><br/>"E foarte plăcut că fotbalul feminin este susţinut, este recunoscut ca sport. Simţim suportul federaţiei. Tot mai multe fete vor să joace fotbal. Ne bucură asta. Va fi concurenţă mai mare, vor fi mai multe jucătoare talentate", a precizat Ludmila Caraman, atacant Agarista Anenii Noi. <br/><br/>"Avem speranţe în băieţii noştri, avem încredere în fetele noastre că vor izbuti şi, anul viitor, calificările în care vom participa ne vor aduce doar surprize plăcute şi doar rezultate pozitive", a subliniat Leonid Oleinicenco, preşedinte FMF.<br/><br/>Echipa anului în fotbalul masculin a fost desemnată Sfântul Gheorghe Suruceni, iar în fotbalul feminin - Agarista Anenii Noi.</p>
      <p>
        <b>Titlul de cel mai bun arbitru i-a revenit lui Veaceslav Banari.</b>
      </p>
      <related>
        <h4>Pe aceeaşi temă</h4>
        <a href="https://www.publika.md/scandal-in-fotbalul-moldovenesc-ce-acuzatii-li-se-aduc-fmf-si-selectionerului-altman-_3053285.html"/>
        <a href="https://www.publika.md/moldoveanul-artur-ionita-s-a-remarcat-cu-o-pasa-de-gol-in-partida-cu-genoa-1893-_3053777.html"/>
        <a href="https://www.publika.md/altman-aproape-de-demisie-activitatea-selectionerului-este-drept-nesatisfacatoare_3056921.html"/>
      </related>
    </article>
  </body>
</html>