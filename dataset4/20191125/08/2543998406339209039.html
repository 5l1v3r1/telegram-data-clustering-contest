<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/razonoda/zanimljivosti/171003/izracunajte-broj-vaseg-stana-onda-otkrijte-sta-znaci-vas"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T08:24:00+00:00"/>
    <meta property="og:title" content="Izračunajte broj vašeg stana, a onda otkrijte šta to znači za vas..."/>
    <meta property="og:description" content="Sve to ćete sabrati i svesti na jednocifren broj."/>
  </head>
  <body>
    <article>
      <h1>Izračunajte broj vašeg stana, a onda otkrijte šta to znači za vas...</h1>
      <h2>Sve to ćete sabrati i svesti na jednocifren broj.</h2>
      <address><time datetime="2019-11-25T08:24:00+00:00">25 Nov 2019, 08:24</time> by <a rel="author">atma.hr</a></address>
      <p>Numerologija je i ovde umešala svoje prste. Svaki broj je energetski napunjen, te na nas ima određene uticaje, kako dobre, tako i one otežavajuće. No, energetske zastoje moguće je promeniti i tako napraviti ravnotežu, jer za svaki otežavajući aspekt postoji lek i način da se zaobiđe.</p>
      <h3>Šta kućni broj govori stanarima?</h3>
      <p>Do ovog broja ćete doći sabiranjem. Uzećete u obzir broj zgrade odnosno kućni broj, ako je u pitanju stambena zgrada, te broj stana u kojem živite.</p>
      <p>Sve to ćete sabrati i svesti na jednocifren broj, a potom taj broj sabrati s brojem svog bioritma. Tako ćete saznati kakva je energija u vašem domu, kakve uticaje ima na vas i kako možete povećati dobru energiju.</p>
      <p>Na primer:</p>
      <p>Broj zgrade je 47 = 4 + 7 = 11 = 2</p>
      <p>Broj stana je 4 = 4 + 2 = 6</p>
      <p>Bioritam = dan + mesec rođenja</p>
      <p>Na primer ako ste rođeni: 23. 09. 2 + 3 + 9 = 14 = 5</p>
      <p>Na kraju saberite: 6 (broj zgrade i stana) + 5 (bioritam) = 11 = 2 (energije i aspekti doma)</p>
      <p>1 – ovaj broj donosi oznaku individualnosti i originalnosti. Često su prisutne brojne ideje, započinjanja novih projekata, izazovi koji se postižu sa velikim uspehom. No, koliko je broj 1 sa finansijskog aspekta dobar, on donosi manje uspeha u emotivnom životu. Upućuje na usamljenost i kritičnost u odnosu na druge. Jedinica nosi i neodlučnost oko nekih važnih životnih odluka. Zato je dobro urediti kuću u tonovima zlatne, žute i tamnije zelene boje, jer one pojačavaju pozitivne uticaje.</p>
      <figure>
        <img src="https://www.republika.rs/data/images/2017-09-11/6134_powai-flats-2489465-1920_iff.jpg?1574618809"/>
        <figcaption>
          <cite>pixabay.com</cite>
        </figcaption>
      </figure>
      <p>2 – ovaj broj simbolizuje promene. U ovom domu retko je dosadno i monotono. Obično je to jednostavan dom s dozom neurednosti i ležernosti. Dvojka podstiče ljubav, a ukućani često rade od kuće ili posao donose u dom. Njihov interes je u sferama tehnologije, putovanja, alternativne medicine ili ezoterije. Ovde može biti i brzopletih i pogrešnih poslovnih poteza pa su u prilici da stalno počinju iz ispočetka. Pozitivne uticaje podstiču stalnim provetravanjem, s puno svetlosti i bacanjem nepotrebnih stvari.</p>
      <p>U ovom domu su česti problemi s vodom, na primer curi bojler u kupatilu, a to je potrebno obavezno sanirati da time ne otiče novac, jer vole da troše.</p>
      <p>3 – ovo su često perfekcionisti. Ljubazni su i odani prijatelji, duhoviti i pomalo ekstravagantni. Stavovi su im čvrsti po pitanju sopstvene slobode i religije. Skloni su prekomernom trošenju. U njihovom domu dobrodošli su plavi tonovi i drvo čime se pojačavaju pozitivne energije. Moraju biti racionalni i praktični.</p>
      <figure>
        <img src="https://www.republika.rs/data/images/2018-03-01/33594_kljuc-stan_iff.jpg?1574618821"/>
        <figcaption>
          <cite>pixabay.com</cite>
        </figcaption>
      </figure>
      <p>4 – komplikovano mesto za život. Simbol je konflikta gde se energije bore za stabilnost i promene. Četvorka ukućanima donosi osećajnost, duhovnost i pružanje pomoći bliskima. Ovo je mesto za izdržljive ljude s velikom unutrašnjom snagom. Za njih je bitno da odrede prioritete.</p>
      <p>5 – mesto harmonije i emocija. Društvenost je izražena, kao i smeh i komunikativnost. Ukućani su uspešni u poslovima. Sve prepreke mogu da prevaziđu ako se fokusiraju na prioritete. Ovo je i dom s aspektima sitnih nepažnji, na primer gubitak ključeva, gašenje kućnih aparata. Predmeti od metala umanjiće uticaje koji nisu dobri.</p>
      <p>6 – broj koji simbolizuje odlučnost i čvrste stavove. Energije su dvojake pa je to dom ili skladnosti i tišine ili je pak mesto s vikom i stalnim promenama. Broj 6 iz ljudi izvlači emocije krajnosti. U ovom broju ljudi su veoma kreativni i posvećeni hobijima koji ih relaksiraju. Da se pojačaju pozitivni uticaji, boje u uređenju doma treba da da budu žute i zelene, a prostorija u kojoj se okupljaju udobna.</p>
      <p>7 – broj sanjarenja i maštarija. Broj priziva na duhovnost, ali i ranjivost. Nekada može da bude teško odvojiti stvarnost od mašte pa će se ukućani isticati stavovima različitih od drugih. U ovom broju, ljudi su kreativni i time se ističu. Vole da imaju kućne ljubimce.</p>
      <figure>
        <img src="https://www.republika.rs/data/images/2017-08-17/2057_papagaj_iff.jpg?1574618925"/>
        <figcaption>
          <cite>facebook.com/All Videos</cite>
        </figcaption>
      </figure>
      <p>8 – ovaj broj je simbol poštovanja, snage i postojanosti. Ukućanima donosi ugled, autoritet i slavu u nekom trenutku. Vrlo su odgovorni prema drugima, vole da ugađaju ljudima. Osmica im donosi i tradicionalne vrednosti, porodicu, prijateljstva, ljubav i rad.</p>
      <p>9 – ovaj broj je i simbol velikih podela, različitog temperamenta ukućana, različitih mentalnih sklopova. Ne nedostaje im inicijativa, znaju šta žele i direktno se trude to i da ostvare. Snalažljivi su i uspešni u svojim poslovima. No, dolazi i do povremenih napetosti i nejasnih odnosa ukućana.</p>
      <related>
        <h4>Pročitajte još:</h4>
        <a href="http://republika.rs/razonoda/video/170548/VIDEO-STO-MNOGO-MNOGO-Doneli-pokojnika-kao-dokaz-naplate-osiguranje"/>
        <a href="http://republika.rs/razonoda/video/170789/VIDEO-GDE-POSLA-PARI-SEBI-Devojka-uhvacena-kradji-terali-skida-gaca"/>
        <a href="http://republika.rs/razonoda/zanimljivosti/170786/Otkriveno-Naska-linija-peruanskoj-pustinji-medju-njima-prve-slike-coveka"/>
        <a href="http://republika.rs/razonoda/zanimljivosti/170781/CRNE-PROGNOZE-Polarnim-medvedima-preti-izumiranje-evo-koliko"/>
      </related>
    </article>
  </body>
</html>