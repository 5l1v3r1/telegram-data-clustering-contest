<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/tosyada-24-kasim-ogretmenler-gunu-kutlandi-h699159.html"/>
    <meta property="og:site_name" content="61 SAAT"/>
    <meta property="article:published_time" content="2019-11-25T08:16:16+00:00"/>
    <meta property="og:title" content="Tosya'da 24 Kasım Öğretmenler Günü kutlandı"/>
    <meta property="og:description" content="KASTAMONU (AA) - Kastamonu'nun Tosya ilçesinde, &quot;24 Kasım Öğretmenler Günü&quot; düzenlenen programla kutlandı. Bir düğün salonunda düzenlenen program, saygı duruşu ile başladı. İstiklal Marşı'nın okunmasının ardından..."/>
  </head>
  <body>
    <article>
      <h1>Tosya'da 24 Kasım Öğretmenler Günü kutlandı</h1>
      <h2>KASTAMONU (AA) - Kastamonu'nun Tosya ilçesinde, "24 Kasım Öğretmenler Günü" düzenlenen programla kutlandı. Bir düğün salonunda düzenlenen program, saygı duruşu ile başladı. İstiklal Marşı'nın okunmasının ardından...</h2>
      <address>
        <time datetime="2019-11-25T08:16:16+00:00">25 Nov 2019, 08:16</time>
      </address>
      <p>KASTAMONU (AA) - Kastamonu'nun <b>Tosya</b> ilçesinde, "<b>24 Kasım Öğretmenler Günü</b>" düzenlenen programla kutlandı.</p>
      <p>Bir düğün salonunda düzenlenen program, saygı duruşu ile başladı.</p>
      <p>İstiklal Marşı'nın okunmasının ardından İlçe Milli Eğitim Müdürü Sıtkı Murat Demirci, yaptığı konuşmada, öğretmenlik mesleğinin önemine vurgu yaptı.</p>
      <p>Demirci, "Öğretmenler, insanların kendi ayakları üzerinde durmasını sağlayan, yaşamları boyunca kendilerine gerekebilecek bilgileri kazanmalarına yardımcı olan ve topluma arkasını dönmeden toplumun sürekli önünde giden bir gönül eridir." dedi.</p>
      <p>Programda, tebrik mesajları ve şiirlerin okunmasının ardından eğitimcilere hizmet şeref belgeleri verildi.</p>
      <p>Programa, Kaymakam Deniz Pişkin, Belediye Başkanı Volkan Kavaklıgil, İlçe Emniyet Müdürü Selahattin Batman, İlçe Jandarma Komutanı Jandarma Üsteğmen Mehmet Akgül, protokol üyeleri, öğretmenler ve aileleri katıldı.</p>
    </article>
  </body>
</html>