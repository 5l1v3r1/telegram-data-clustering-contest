<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/panasonic_lcd_vege.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-25T08:57:00+00:00"/>
    <meta property="og:title" content="Egy korszak vége: A Panasonic befejezi az LCD kijelzők gyártását"/>
    <meta property="og:description" content="2021-ben legördül az utolsó Panasonic folyadékkristályos megjelenítő a gyártósorokról."/>
  </head>
  <body>
    <article>
      <h1>Egy korszak vége: A Panasonic befejezi az LCD kijelzők gyártását</h1>
      <address><time datetime="2019-11-25T08:57:00+00:00">25 Nov 2019, 08:57</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>Hi﻿r﻿de﻿té﻿s</h3>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image1.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image2.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image3.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image4.jpg"/>
        </a>
      </figure>
      <figure>
        <img src="https://track.adform.net/adfserve/?bn=34133920;1x1inv=1;srctype=3;ord=[timestamp]"/>
      </figure>
      <p>A Panasonic a 2010-es évek környékén elsősorban a plazma képernyőiről volt ismert, azonban a cég ekkor már intenzíven foglalkozott LCD panelek fejlesztésével és gyártásával is. A vállalat a 2010-ben kezdte meg az elsősorban a televíziókba szánt IPS Alpha kijelzők előállítását, és mi is <a href="https://prohardver.hu/teszt/panasonic_tx-l42e30/panasonic_tx-l42e30.html">kipróbálhattunk</a> egy-két ilyen modellt azokban a hősi időkben.</p>
      <figure>
        <img src="https://prohardver.hu/dl/cnt/2019-11/156612/ips.jpg"/>
        <figcaption>IPS Alpha panellel szerelt Panasonic tv: Panasonic TX-L42E30</figcaption>
      </figure>
      <p>A külső körülmények, az egyre keményebbé váló árverseny és a Panasonic stratégiai irányváltása miatt azonban 2016-ban a televíziós vonalat lezárták, és azóta a cég csak külső beszállítótól vesz paneleket. Az LCD kijelzők gyártása viszont nem állt le, ezeket ugyanis a későbbiekben ipari felhasználóknak szánták, illetve gépjárművekbe építették be. Ám úgy tűnik, hogy a vállalat már ezzel a területtel sem elégedett, ugyanis <a href="https://news.panasonic.com/jp/press/data/2019/11/jn191121-1/jn191121-1-1.pdf">bejelentette</a>, hogy 2021-ben végleg befejezi a folyadékkristályos kijelzők gyártását, amelyet ezúttal  is a külső körülményekkel, és az egyre intenzívebbé váló piaci versennyel indokolnak.</p>
    </article>
  </body>
</html>