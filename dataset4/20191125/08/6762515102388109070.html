<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/reprezentacja-polski/tak-grali-polacy-raport-polskich-kadrowiczow/ey9ed8e"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T08:28:05+00:00"/>
    <meta property="og:title" content="Tak grali Polacy: kadrowicze przestali strzelać gole"/>
    <meta property="og:description" content="Tylko jeden reprezentant Polski powołany przez Jerzego Brzęczka na ostatnie zgrupowanie, po przerwie na mecze kadry zdobył bramkę w ligowym spotkaniu swojego klubu. Był to Grzegorz Krychowiak, który strzelił nawet dwa gole."/>
  </head>
  <body>
    <article>
      <h1>Tak grali Polacy: kadrowicze przestali strzelać gole</h1>
      <address>
        <time datetime="2019-11-25T08:28:05+00:00">25 Nov 2019, 08:28</time>
      </address>
      <p>
        <b>Tylko jeden reprezentant Polski powołany przez Jerzego Brzęczka na ostatnie zgrupowanie, po przerwie na mecze kadry zdobył bramkę w ligowym spotkaniu swojego klubu. Był to Grzegorz Krychowiak, który strzelił nawet dwa gole.</b>
      </p>
      <p>
        <a href="https://literia.pl/krzysztof-piatek-w-drodze-na-szczyt?utm_source=content&amp;utm_campaign=%5Bcontent%5D%5Bps%5Dpiatek">„Krzysztof Piątek. W drodze na szczyt”. Opowieść o młodym chłopaku, który miał marzenia. I nie bał się ich spełnić. Zamów już dziś! &gt;&gt;</a>
      </p>
      <p>- Gole reprezentantów w klubach potwierdzają, że wykonujemy bardzo dobrą pracę na zgrupowaniach. Jeżeli zawodnicy wracają z kadry, są skutecznie, zdobywają bramki, to znaczy, że właściwie pracowaliśmy - stwierdził blisko dwa miesiące temu selekcjoner Jerzy Brzęczek. Choć trener był przez niektórych wyśmiewany za tę wypowiedź, ale rzeczywiście Polacy regularnie zdobywali w tym sezonie bramki w ligach zagranicznych.</p>
      <p>Tym razem było jednak inaczej, bo z kadrowiczów trafił tylko Krychowiak. Najlepszy strzelec Lokomotiwu Moskwa zapewnił zespołowi kolejne zwycięstwo. Asystę przy jego pierwszym trafieniu zaliczył Maciej Rybus.</p>
      <p>Gola nie strzelił z kolei Robert Lewandowski, choć Bayern Monachium ograł Fortunę Düsseldorf 4:0. Był to mecz 12. kolejki Bundesligi, a kapitan reprezentacji Polski dopiero po raz pierwszy w sezonie zakończył ligowe spotkanie bez trafienia. Miał jednak asystę przy golu Philippe Coutinho.</p>
      <p>Skuteczni byli za to napastnicy, których Brzęczek nie powołuje do reprezentacji. Karol Świderski zapewnił PAOK-owi Saloniki wygraną z AE Larisa i umocnił się na czele klasyfikacji strzelców greckiej ekstraklasy. Najwięcej bramek w Danii zdobył z kolei Kamil Wilczek, a tym razem pokonał bramkarza AGF Aarhus. Był to jego 70. gol dla Broendby Kopenhaga i stał się najlepszym strzelcem w historii klubu.</p>
      <p>Nie wszyscy Polacy mieli jednak miejsce w składach swoich zespołów. Po raz drugi w sezonie na ławce rezerwowych usiadł kapitan AS Monaco, Kamil Glik, a kontuzje uniemożliwiły występy Bartoszowi Bereszyńskiemu, Arkadiuszowi Milikowi oraz Jackowi Góralskiemu.</p>
      <related>
        <a href="http://onet.tv/s/przegladsportowy/85-plebiscyt-ps-wilfredo-leon/4teg4l"/>
      </related>
      <p>
        <b>Tak grali polscy kadrowicze:</b>
      </p>
      <p>
        <b>Bramkarze:</b>
      </p>
      <p>Radosław Majecki (Legia Warszawa) – rozegrał cały mecz z Pogonią Szczecin (1:3)</p>
      <p>Łukasz Skorupski (Bologna) – rozegrał cały mecz z Parmą (2:2)</p>
      <p>Wojciech Szczęsny (Juventus Turyn) – rozegrał cały mecz z Atalantą Bergamo (3:1)</p>
      <p>
        <b>Obrońcy:</b>
      </p>
      <p>Jan Bednarek (Southampton) – rozegrał cały mecz z Arsenalem Londyn (2:2)</p>
      <p>Bartosz Bereszyński (Sampdoria Genua) – poza kadrą na mecz z Udinese (2:1)</p>
      <p>Thiago Cionek (SPAL Ferrara) – jego zespół gra w poniedziałek z Genoą</p>
      <p>Kamil Glik (AS Monaco) – cały mecz z Bordeuax (1:2) spędził na ławce rezerwowych</p>
      <p>Artur Jędrzejczyk (Legia Warszawa) – rozegrał cały mecz z Pogonią Szczecin (0:3)</p>
      <p>Tomasz Kędziora (Dynamo Kijów) – cały mecz z FK Mariupol (3:0) spędził na ławce rezerwowych</p>
      <p>Arkadiusz Reca (SPAL Ferrara) – jego zespół gra w poniedziałek z Genoą</p>
      <p>Maciej Rybus (Lokomotiw Moskwa) – rozegrał cały mecz z FK Tambow (3:2)</p>
      <p>
        <b>Pomocnicy:</b>
      </p>
      <p>Krystian Bielik (Derby County) – rozegrał cały mecz z Preston North End (1:0)</p>
      <p>Przemysław Frankowski (Chicago Fire) – jego zespół zakończył sezon 6 października</p>
      <p>Dominik Furman (Wisła Płock) – rozegrał cały mecz z Górnikiem Zabrze (2:2)</p>
      <p>Jacek Góralski (Łudogorec Razgrad) – poza kadrą na mecz z Lokomotiwem Płowdiw (2:1)</p>
      <p>Kamil Grosicki (Hull City) – grał do 90. minuty meczu z Middlesbrough (2:0)</p>
      <p>Kamil Jóźwiak (Lech Poznań) – grał do 80. minuty meczu z Piastem Gliwice (3:0)</p>
      <p>Damian Kądzior (Dinamo Zagrzeb) – grał do 73. minuty meczu z Hajdukiem Split (1:1)</p>
      <p>Mateusz Klich (Leeds United) – rozegrał cały mecz z Luton Town (2:1)</p>
      <p>Grzegorz Krychowiak (Lokomotiw Moskwa) – rozegrał cały mecz w FK Tambow (3:2) i zdobył dwie bramki</p>
      <p>Sebastian Szymański (Dinamo Moskwa) – rozegrał cały mecz z FK Rostów (2:1)</p>
      <p>Piotr Zieliński (Napoli) – rozegrał cały mecz z Milanem (1:1)</p>
      <p>
        <b>Napastnicy:</b>
      </p>
      <p>Dawid Kownacki (Fortuna Düsseldorf) – grał do 79. minuty meczu z Bayernem Monachium (0:4)</p>
      <p>Robert Lewandowski (Bayern Monachium) – rozegrał cały mecz z Fortuną Düsseldorf (4:0)</p>
      <p>Arkadiusz Milik (Napoli) – poza kadrą na mecz z Milanem (1:1)</p>
      <p>Krzysztof Piątek (AC Milan) – grał do 85. minuty meczu z Napoli (1:1)</p>
    </article>
  </body>
</html>