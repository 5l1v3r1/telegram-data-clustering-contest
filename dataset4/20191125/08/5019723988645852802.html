<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/25/get-together-of-80-s-film-stars-in-south-india.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T08:40:04+00:00"/>
    <meta property="og:title" content="പത്താം വർഷവും ഒത്തുചേർന്ന് 'ക്ലാസ് ഓഫ് 80'സ്; ബ്ലാക്കിലും ഗോൾഡിലും തിളങ്ങി താരങ്ങൾ"/>
    <meta property="og:description" content="പാട്ടും നൃത്തവുമായി പത്താം വർഷവും എൺപതുകളിെല സൂപ്പർ താരങ്ങൾ സൗഹൃദം പുതുക്കി. ക്ലാസ് ഓഫ് 80'സ് എന്നാണ് ഇത്തവണത്തെ ഒത്തുചേരലിന് ദക്ഷിണേന്ത്യയിലെ താരങ്ങൾ നൽകിയ േപര്. ചിരഞ്ജീവിയുടെ വീട്ടിലായിരുന്നു താരങ്ങളുടെ ഒത്തുകൂടൽ. കറുപ്പും ഗോള്‍ഡന്‍ കളറുമായിരുന്നു കളർ കോഡ്. 2009ൽ സുഹാസിനിയും, ലിസിയും ചേർന്നാണ്. South Indian Film Stars. Re Union. Manorama News."/>
  </head>
  <body>
    <article>
      <h1>പത്താം വർഷവും ഒത്തുചേർന്ന് 'ക്ലാസ് ഓഫ് 80'സ്; ബ്ലാക്കിലും ഗോൾഡിലും തിളങ്ങി താരങ്ങൾ</h1>
      <address><time datetime="2019-11-25T08:40:04+00:00">25 Nov 2019, 08:40</time> by <a rel="author">സ്വന്തം ലേഖകൻ</a></address>
      <p>പാട്ടും നൃത്തവുമായി പത്താം വർഷവും എൺപതുകളിെല സൂപ്പർ താരങ്ങൾ സൗഹൃദം പുതുക്കി. ക്ലാസ് ഓഫ് 80’സ്  എന്നാണ് ഇത്തവണത്തെ ഒത്തുചേരലിന് ദക്ഷിണേന്ത്യയിലെ താരങ്ങൾ നൽകിയ േപര്.  ചിരഞ്ജീവിയുടെ വീട്ടിലായിരുന്നു താരങ്ങളുടെ ഒത്തുകൂടൽ. കറുപ്പും ഗോള്‍ഡന്‍ കളറുമായിരുന്നു കളർ കോഡ്.</p>
      <p>2009ൽ സുഹാസിനിയും, ലിസിയും ചേർന്നാണ് ആദ്യമായി ഈ ഒത്തുചേരലിന് തുടക്കം കുറിക്കുന്നത്. ഓരോ വർഷവും ഓരോ കളർ തീമിൽ ഒരു താരങ്ങളുടെ വീട്ടിൽ ആണ് ഒത്തുകൂടുന്നത്. മോഹന്‍ലാല്‍, ജയറാം, ശോഭന, രേവതി, സുഹാസിനി, രാധിക ശരത്കുമാര്‍, ചിരഞ്ജീവി, നാഗാര്‍ജുന, അമല, അംബിക, വെങ്കിടേഷ്, ബാലകൃഷ്ണ, രമേശ് അരവിന്ദ്, സുമന്‍, ഖുഷ്ബൂ, മേനക,സരിത, ഭാഗ്യരാജ്, ജയപ്രഭ, ലിസി, സുമലത, ജാക്കി ഷറോഫ്, നദിയ മൊയ്ദു, റഹ്മാന്‍ തുടങ്ങി നാല്‍പ്പതോളം താരങ്ങള്‍ ഈ വര്‍ഷത്തെ കൂട്ടായ്മക്ക് എത്തിച്ചേര്‍ന്നു.</p>
      <p>രജനീകാന്തും, കമല്‍ഹാസനും  തിരക്കുമൂലം എത്തിയില്ല. 50 അംഗങ്ങളാണ് ഇപ്പോൾ റിയൂണിയൻ ക്ലബ്ബിലുള്ളത്. എല്ലാ തിരക്കുകൾക്കിടയിലും ഒത്തുചേരാൻ സമയം കണ്ടെത്തുന്നത് സന്തോഷകരമാണെന്ന് താരങ്ങൾ പറയുന്നു. </p>
    </article>
  </body>
</html>