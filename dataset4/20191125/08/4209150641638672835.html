<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Kosarac-zakazao-sjednicu-Komisije-za-pripremu-izbora-Savjeta-ministara/570335?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T08:38:45+00:00"/>
    <meta property="og:title" content="Košarac zakazao sjednicu Komisije za pripremu izbora Savjeta ministara"/>
    <meta property="og:description" content="SARAJEVO - Predsjedavajući Komisije za pripremu izbora Savjeta ministara Staša Košarac zakazao je za sutra sjednicu Komisije, čijim je dnevnim redom predviđeno razmatranje podobnosti i davanje preporuke za potvrđivanje imenovanja Zorana Tegeltije za obavljanje dužnosti predsjedavajućeg Savjeta ministara, saopšteno je iz parlamenta."/>
  </head>
  <body>
    <article>
      <h1>Košarac zakazao sjednicu Komisije za pripremu izbora Savjeta ministara</h1>
      <address><time datetime="2019-11-25T08:38:45+00:00">25 Nov 2019, 08:38</time> by <a rel="author">Srna</a></address>
      <p>SARAJEVO - Predsjedavajući Komisije za pripremu izbora Savjeta ministara Staša Košarac zakazao je za sutra sjednicu Komisije, čijim je dnevnim redom predviđeno razmatranje podobnosti i davanje preporuke za potvrđivanje imenovanja Zorana Tegeltije za obavljanje dužnosti predsjedavajućeg Savjeta ministara, saopšteno je iz parlamenta.</p>
      <p>Komisija za pripremu izbora Savjeta ministara razmatra informacije koje su, u skladu sa Zakonom o Savjetu ministara, dužni da dostave kandidati imenovani na dužnost predsjedavajućeg i članova Savjeta ministara.</p>
      <p>Ova komisija, po potrebi, postavlja pitanja imenovanim kandidatima u vezi s dostavljenim informacijama i u pogledu njihove podobnosti za obavljanje dužnosti na koje su imenovani.</p>
      <p>Na osnovu dostavljenih informacija i, kada je potrebno, nakon obavljenih razgovora s kandidatima, Komisija odlučuje o tome da li preporučuje Predstavničkom domu potvrdu izbora kandidata.</p>
      <p>Preporuka Komisije za pripremu izbora Savjeta ministara nije obavezujuća za Dom.</p>
      <p>Predsjedništvo BiH na vanrednoj sjednici održanoj 19. novembra imenovalo je Zorana Tegeltiju za predsjedavajućeg Savjeta ministara.</p>
    </article>
  </body>
</html>