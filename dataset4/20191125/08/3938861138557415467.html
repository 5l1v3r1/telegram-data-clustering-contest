<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_pershu-legalnu-ukrayinsku-gazetu-vidali-velikim-tirazhem/939660"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T08:20:00+00:00"/>
    <meta property="og:title" content="Першу легальну українську газету видали великим тиражем"/>
    <meta property="og:description" content="Перша легальна газета українською мовою в підросійській Україні вийшла друком 25 листопада 1905 року. Наклад першого україномовного видання &quot;Хлібороб&quot; був 5 тисяч екземплярів. Гімназист Микола Шемет 1905 року став редактором першої в Україні газети рідною мовою. Часопис закликав до ..."/>
  </head>
  <body>
    <article>
      <h1>Першу легальну українську газету видали великим тиражем</h1>
      <address><time datetime="2019-11-25T08:20:00+00:00">25 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/939/939660_w_300.jpg?v=0"/>
        <figcaption>Наклад газети "Хлібороб" був 5 тисяч екземплярів. Фото: calendarium</figcaption>
      </figure>
      <p>Перша л<b>егальна газета українською мовою в підросійській Україні вийшла друком 25 листопада 1905 року.</b> Наклад першого україномовного видання "Хлібороб" був 5 тисяч екземплярів.</p>
      <p>Гімназист Микола Шемет 1905 року став редактором першої в Україні газети рідною мовою. Часопис закликав до політичних та економічних змін, зокрема, до автономії України в межах Росії, передачі землі селянам, цивілізованих виборчих органів влади, відкриття українських шкіл, 8-годинного робочого дня. У газеті друкували матеріали місцевого характеру.</p>
      <p>"Хлібороб" користувалася великою популярністю серед селян, оскільки давала відповіді на різні злободенні питання. У деяких селах, наприклад, Колодистому Звенигородського повіту (нині – Тальнівський район Черкащини) , "Хлібороб" передплатили всі грамотні жителі села.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_stvorili-pershij-profesijnij-teatr/896410"/>
      </related>
      <p>Влада всіляко перешкоджала популяризації цієї газети як носія української ідеї. 20 жовтня 1906 року в Києві відбувся суд над учителем Григорієм Боревичем і учнем київської школи малювання Григорієм Вараввою (в майбутньому – відомий письменник) за те, що вони на базарі в селі Тарасівці Звенигородського повіту читали людям газету "Хлібороб" і роз'яснювали прочитане. Першого засудили до 8-ми місяців ув'язнення, а другого – до 1-го року. Читачів було доволі, хоча на Полтавщині письменними були менше 17%. Купували навіть ті, хто не вмів читати - давали це зробити іншим.</p>
      <blockquote>Перший професійний український<a href="https://gazeta.ua/articles/history/_stvorili-pershij-profesijnij-teatr/896410"> театр "Руська бесіда" с</a>творили у Львові 10 квітня 1864 року.</blockquote>
    </article>
  </body>
</html>