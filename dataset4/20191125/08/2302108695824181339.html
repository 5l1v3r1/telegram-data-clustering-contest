<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/badalau-nou-atac-la-conducerea-psd-trebuie-sa-luam-masuri-radicale-nu-mai-putem-sa-peticim-in-politica-exista-demisia-sau-alegeri-prin-congres-alta-decizie-nu-avem.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T08:36:05+00:00"/>
    <meta property="og:title" content="Bădălău, nou atac la conducerea PSD: Trebuie să luăm măsuri radicale, nu mai putem să peticim. În politică există demisia sau alegeri prin congres, altă decizie nu avem"/>
    <meta property="og:description" content="Niculae Bădălău, liderul PSD Giurgiu, a lansat, luni dimineață, într-o intervenție telefonică la Digi24, un nou atac la conducerea PSD. El susține că"/>
  </head>
  <body>
    <article>
      <h1> Bădălău, nou atac la conducerea PSD: Trebuie să luăm măsuri radicale, nu mai putem să peticim. În politică există demisia sau alegeri prin congres, altă decizie nu avem </h1>
      <address><time datetime="2019-11-25T08:36:05+00:00">25 Nov 2019, 08:36</time> by <a rel="author">Redacția</a></address>
      <p>Niculae Bădălău, liderul PSD Giurgiu, a lansat, luni dimineață, într-o intervenție telefonică la Digi24, un nou atac la conducerea PSD. El susține că partidul trebuie să ia „măsuri radicale”, pentru că nu mai putem să peticească, așa cum a făcut în ultimii trei ani și a precizat că în politică există demisia sau alegeri prin congres, altă decizie nu este.</p>
      <p>„Trebuie să avem o analiză serioasă la toate structurile partidului. Trebuie să luăm măsuri radicale. De trei ani de zile am tot încercat să peticim. Trebuie să ne sumăm fiecare responsabilitățile și să recâștigăm încred românilor”, a declarat Bădălău.</p>
      <p>El a spus că, deși „PSD a luat foarte multe măsuri bune pentru țară, este un partid proeuropean, un partid deschis”, a avut în ultimii ani „probleme legate de caracterul oamenilor”</p>
      <p>„Trebuie reformat, pentru că trebuie o analiză serioasă și trebuie gândite toate liniile partidului”, a adăugat liderul PSD Giurgiu.</p>
      <p>Întrebat dacă trebuie să plece Viorica Dăncilă din fruntea partidului, Bădălău a replicat: „Cred că PSD are capacitatea de a lua o decizie în interiorul partidului. Trebuie să decidem, nu mai putem funcționa așa și pune de azi pe mâine tot felul de oameni care nu cunosc organizarea și cum se  face politică”.</p>
      <p>„În politică există un singur act: demisia sau alegeri, un congres, altă decizie nu avem. Și eu sunt bulversat și PSD trebuie să aibă un nou început”, a susținut Niculae Bădălău.</p>
      <p>
        <b>Citește și:</b>
      </p>
      <p>
        <a href="https://www.g4media.ro/marcel-ciolacu-declaseaza-atacul-la-dancila-pentru-rezultatul-dezastruos-cere-socoteala-conducerii-centrale-si-vrea-un-nou-inceput.html">
          <b>Marcel Ciolacu declanșează atacul la Dăncilă pentru ”rezultatul dezastruos”: Cere socoteală conducerii centrale și vrea ”un nou început”</b>
        </a>
      </p>
      <p>
        <a href="https://www.g4media.ro/gabriela-firea-critici-dure-pentru-viorica-dancila-din-cauza-invitarii-lui-gabriel-oprea-in-cex-gest-sfidator-minciuna.html">
          <b>Gabriela Firea, critici dure pentru Viorica Dăncilă din cauza invitării lui Gabriel Oprea în CEX: ”Gest sfidător. Minciună”</b>
        </a>
      </p>
      <p>
        <i>Foto: Inquam Photos / George Călin</i>
      </p>
    </article>
  </body>
</html>