<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/25/doncicli-mavericks-galibiyet-serisini-5-maca-cikardi"/>
    <meta property="og:site_name" content="Aspor"/>
    <meta property="article:published_time" content="2019-11-25T08:19:08+00:00"/>
    <meta property="og:title" content="Doncicli Mavericks galibiyet serisini 5 maça çıkardı"/>
    <meta property="og:description" content="Amerikan Basketbol Ligi'nde (NBA) Dallas Mavericks, formda genç yıldızı Luka Doncic'in yeni bir rekora daha imza attığı maçta Houston Rockets'ı 137-123 mağlup etti."/>
  </head>
  <body>
    <article>
      <h1>Doncicli Mavericks galibiyet serisini 5 maça çıkardı</h1>
      <address>
        <time datetime="2019-11-25T08:19:08+00:00">25 Nov 2019, 08:19</time>
      </address>
      <p>
        <b>Amerikan <a href="https://www.aspor.com.tr/index/basketbol-ligi">Basketbol Ligi</a>'nde (<a href="https://www.aspor.com.tr/index/nba">NBA</a>) <a href="https://www.aspor.com.tr/index/dallas-mavericks">Dallas Mavericks</a>, formda genç yıldızı Luka Doncic'in yeni bir rekora daha imza attığı maçta <a href="https://www.aspor.com.tr/index/houston-rockets">Houston Rockets</a>'ı 137-123 mağlup etti.</b>
      </p>
      <p><a href="https://www.aspor.com.tr/index/nba">NBA</a>'e 5 maçla devam edildi. Son olarak <a href="https://www.aspor.com.tr/index/cleveland-cavaliers">Cleveland Cavaliers</a>'ı 42 sayı farkla yenen <a href="https://www.aspor.com.tr/index/dallas-mavericks">Dallas Mavericks</a>, deplasmanda <a href="https://www.aspor.com.tr/index/houston-rockets">Houston Rockets</a>'ı 137-123 mağlup ederek üst üste beşinci galibiyetini aldı.</p>
      <p>Bu sezon sahadan 11. kez galip ayrılan Mavericks'in Sloven yıldızı Doncic, karşılaşmayı 41 sayı, 10 asist ve 6 ribauntla tamamladı. 20 yaşında basketbolcu, NBA'de 4 maç üst üste 30 sayı barajını aşan <a href="https://www.aspor.com.tr/index/kevin-durant">Kevin Durant</a>'tan sonraki en genç oyuncu oldu. Tim Hardaway 31, Kristaps Porzingis 23 sayıyla galibiyette pay sahibi oldu.</p>
      <p>Üst üste 3. mağlubiyetini alan Rockets'ta James Harden'ın 32 sayı, 9 ribaunt, 11 asistlik performansı mağlubiyete engel olamadı.</p>
      <p>
        <b>Sonuçlar</b>
      </p>
      <p>Houston Rockets-Dallas Mavericks: 123-137</p>
      <p><a href="https://www.aspor.com.tr/index/new-york">New York</a> Knicks-Brooklyn Nets: 101-103</p>
      <p>Washington Wizards-Sacramento Kings: 106-113</p>
      <p>Denver Nuggets-Phoenix Suns: 116-104</p>
      <p><a href="https://www.aspor.com.tr/index/los-angeles">Los Angeles</a> Clippers-New Orleans Pelicans: 134-109</p>
    </article>
  </body>
</html>