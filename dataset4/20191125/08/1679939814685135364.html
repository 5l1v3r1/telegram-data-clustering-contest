<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/noi-cazuri-de-rabie-inregistrate-in-tara-noastra-care-sunt-simptomele-si-ce-trebuie-sa-faci-daca-ai-fost-muscat-de-un-animal-bolnav_3059989.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T08:36:05+00:00"/>
    <meta property="og:title" content="Noi cazuri de RABIE, înregistrate în ţara noastră. Care sunt SIMPTOMELE şi ce trebuie să faci dacă ai fost muşcat de un animal bolnav"/>
    <meta property="og:description" content="Pe teritoriul Republicii Moldova au fost înregistrate patru cazuri pozitive de rabie, confirmate în secţia virusologie.Potrivit ANSA, primul caz a fost înregistrat la o bovină în raionul Nisporeni, al doilea caz la un dihore în raionul Nisporeni, al treil"/>
  </head>
  <body>
    <article>
      <h1>Noi cazuri de RABIE, înregistrate în ţara noastră. Care sunt SIMPTOMELE şi ce trebuie să faci dacă ai fost muşcat de un animal bolnav</h1>
      <address><time datetime="2019-11-25T08:36:05+00:00">25 Nov 2019, 08:36</time> by <a rel="author">PUBLIKA.MD</a></address>
      <p><b>Pe teritoriul Republicii Moldova au fost înregistrate patru cazuri pozitive de rabie</b>, confirmate în secţia virusologie.</p>
      <p>Potrivit ANSA, <b>primul caz a fost înregistrat la o bovină în raionul Nisporeni,</b> al doilea caz la <b>un dihore în raionul Nisporeni, </b>al treilea caz la<b> o vulpe în raionul Hîncești, </b>iar cel de al patrulea caz la<b> un motan în raionul Leova. </b></p>
      <p>Totodată, a fost înregistrat<b> un caz pozitiv de pesta porcină africană la porci domestici în raionul Hîncești, localitatea Sărata Galbenă.</b></p>
      <p>Potrivit specialiştilor,<b> singura modalitate de a preveni îmbolnăvirea cu rabie este vaccinul, care se administrează de specialist imediat după muşcătură.</b> Asta spun medicii, potrivit cărora, turbarea este o afecțiune care se transmite la om şi prin saliva animalului infectat. Astfel, în lipsa măsurilor urgente, maladia afectează creierul şi măduva spinării, iar consecinţele pot fi fatale.</p>
      <p>Anual, în Moldova, peste cinci mii de persoane se adresează medicilor cu diverse răni sau mușcături provocate de animalele de companie nevaccinate sau de cele care hoinăresc pe străzi.</p>
      <p>
        <b>Este bine de ştiut că primele simptomele care provoacă îmbolnăvirea cu rabie, sunt durerea la locul mușcăturii, urmate apoi de tuse şi febră.</b>
      </p>
      <p>Când o persoană este muşcată de un animal, rana trebuie curăţată imediat cu multă apă şi săpun pentru a reduce riscul unei infecţii. Este indicată efectuarea unui consult medical de specialitate pentru a se stabili un tratament mai complex al rănii.</p>
    </article>
  </body>
</html>