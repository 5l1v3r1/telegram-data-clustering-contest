<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/un-copil-a-murit-la-targul-de-craciun-din-luxemburg-a-fost-lovit-de-o-sculptura-de-gheata.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-25T08:54:00+00:00"/>
    <meta property="og:title" content="Un copil a murit la Târgul de Crăciun din Luxemburg. A fost lovit de o sculptură de gheață"/>
    <meta property="og:description" content="Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit, a informat poliţia luxemburgheză, relatează luni AFP."/>
  </head>
  <body>
    <article>
      <h1>Un copil a murit la Târgul de Crăciun din Luxemburg. A fost lovit de o sculptură de gheață</h1>
      <h2>Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit, a informat poliţia luxemburgheză, relatează luni AFP.</h2>
      <address>
        <time datetime="2019-11-25T08:54:00+00:00">25 Nov 2019, 08:54</time>
      </address>
      <p>Accidentul s-a produs în jurul orei 20:00 (19:00 GMT), a anunţat poliţia, care a precizat că, <i>„potrivit primelor constatări, o sculptură pe gheaţă s-a prăbuşit şi un bloc de gheaţă a lovit din păcate un copil mic”.</i></p>
      <p>Potrivit martorilor, un echipaj de prim-ajutor a ajuns rapid la faţa locului şi a încercat să resusciteze victima înainte de a o urca în ambulanţă pentru a o transporta la spital.</p>
      <p><i>„Copilul a suferit răni grave şi a murit în ambulanţă”</i>, a declarat poliţia.</p>
      <p>O anchetă a fost deschisă şi poliţia a lansat un apel la martori pentru a prezenta circumstanţele acestui accident, produs la câţiva metri de patinoarul de la Târgul de Crăciun din Luxemburg, care s-a deschis joi.</p>
      <p>În fiecare an, Târgul de Crăciun din capitala luxemburgheză este deschis până pe 24 decembrie.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din România, dar și din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>