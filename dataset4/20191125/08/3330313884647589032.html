<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905122/.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T08:56:00+00:00"/>
    <meta property="og:title" content="'Ajax trapte ballen weg, won tijd en irriteerde. Het ergerde me dat ze dat deden'"/>
    <meta property="og:description" content="Het mag allemaal wel wat minder lief bij Heracles Almelo. Dat erkent Cyriel Dessers. De nummer acht van de Eredivisie werd zaterdag naar de slachtbank geleid door Ajax. Heracles-trainer Frank Wormuth hamerde er in de aanloop naar de uitwedstrijd in de Johan Cruijff Arena op dat zijn spelers Ajax moesten proberen te irriteren. Dat strijdplan werd echter niet ten uitvoer gebracht, merkte Dessers in de eerste helft. Dessers buigt het hoofd: 'Niet normaal, die ploeg. Die ballen van Ziyech, bizar'"/>
  </head>
  <body>
    <article>
      <h1>'Ajax trapte ballen weg, won tijd en irriteerde. Het ergerde me dat ze dat deden'</h1>
      <address>
        <time datetime="2019-11-25T08:56:00+00:00">25 Nov 2019, 08:56</time>
      </address>
      <p>
        <b>Het mag allemaal wel wat minder lief bij Heracles Almelo. Dat erkent Cyriel Dessers. De nummer acht van de Eredivisie werd zaterdag naar de slachtbank geleid door Ajax.</b>
      </p>
      <p>Heracles-trainer Frank Wormuth hamerde er in de aanloop naar de uitwedstrijd in de Johan Cruijff Arena op dat zijn spelers Ajax moesten proberen te irriteren. Dat strijdplan werd echter niet ten uitvoer gebracht, merkte Dessers in de eerste helft.</p>
      <p>"De trainer zei in de rust dat we te braaf waren. En dat klopte, want de spelers van Ajax trapten ballen weg, wonnen tijd en irriteerden. Zij deden wat wij wilden doen", vertelt de Belgische spits aan<i> TC/Tubantia</i>. "Het ergerde me dat ze dat deden, net als het me ergerde dat wij de te brave jongens van Heracles waren."</p>
      <p>In de slotfase redde Dessers de Almelose eer door de 4-1 te maken. Het was pas de tweede tegengoal die Ajax dit seizoen incasseerde in de Johan Cruijff Arena. "Ik heb er alleen geen beter gevoel van gekregen. We balen omdat ons plan had kunnen werken. Niet dat we slecht speelden, maar tegen Ajax moet het veel beter dan niet slecht."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904942/dessers-buigt-het-hoofd-niet-normaal-die-ploeg-die-ballen-van-ziyech-bizar-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>