<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-gabigol-come-paqueta-l-inter-fissa-il-prezzo-a-40-mln-di-euro-e-a-gennaio-sono-pronti-due-innesti-323962"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T08:15:55+00:00"/>
    <meta property="og:title" content="TS - Gabigol come Paquetà: l'Inter fissa il prezzo a 40 mln di euro. E a gennaio sono pronti due innesti"/>
    <meta property="og:description" content="I primi a esultare alla notizia della doppietta al fotofinish di Gabigol nella finale di Copa Libertadores tra Flamengo e River Plate sono stati, nell’ordine, Antonio Conte e Beppe Marotta. Lo..."/>
  </head>
  <body>
    <article>
      <h1>TS - Gabigol come Paquetà: l'Inter fissa il prezzo a 40 mln di euro. E a gennaio sono pronti due innesti</h1>
      <address><time datetime="2019-11-25T08:15:55+00:00">25 Nov 2019, 08:15</time> by <a rel="author">Mattia Zangari</a></address>
      <p>I primi a esultare alla notizia della doppietta al fotofinish di <b>Gabigol</b> nella finale di Copa Libertadores tra Flamengo e River Plate sono stati, nell’ordine, Antonio <b>Conte</b> e Beppe <b>Marotta</b>. Lo scrive stamane <i>Tuttosport</i>, che poi spiega che <b>l'Inter</b> ha fissato l’asticella della cessione del brasiliano a <b>40 milioni di euro</b>, ovvero quanto pagato ai tempi dal Milan per prelevare <b>Paquetà</b> dai <i>rubronegro</i> (operazione da 38,4 milioni). Il club milanese guarda soprattutto alla Premier (Crystal Palace) e alla Liga (Valladolid), anche se resta viva pure l’ipotesi di una sua permanenza al Flamengo che ha commesso un clamoroso errore di valutazione nel non chiudere l’operazione a 22 milioni più bonus.</p>
      <p>Stante le premesse, la vendita di Gabriel Barbosa sarà comunque un successo considerato che il suo valore a bilancio è di 12,8 milioni. Un addio che servirà a ricavare soldi freschi utili a puntellare la squadra a gennaio quando arriveranno <b>due rinforzi per Conte.</b> Per quanto riguarda l’attaccante, Olivier Giroud non sembra avere rivali (gli unici dubbi sono legati alla richiesta di 2 anni e mezzo da parte del francese), mentre per il centrocampo l’Inter sta valutando un mazzo di nomi che hanno come comune denominatore la duttilità. In lista ci sono De Paul, Florenzi e Duncan, tutti giocatori pronti all’uso. Obiettivo primario è pure Dejan Kulusevski ma, considerato che è in prestito al Parma dall’Atalanta («Ha grandi margini di miglioramento, è fondamentale che resti qui per continuare a crescere e a dimostrare le sue qualità», le parole di D’Aversa) è più facile pensare che l’Inter possa porre le basi con i Percassi di un’operazione da chiudere in estate, essendo il ragazzo un pallino di Marotta che in lui vede il nuovo Milinkovic-Savic</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>