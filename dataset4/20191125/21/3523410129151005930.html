<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642033/%D9%87%D9%88%D8%A7%D9%88%DB%8C-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A7%D8%B3%D9%85%D8%A7%D8%B1%D8%AA-%D8%A7%D8%B3%DA%A9%D8%B1%DB%8C%D9%86-%D9%88-%D8%A7%D8%B3%D9%BE%DB%8C%DA%A9%D8%B1-%D9%87%D9%88%D8%B4%D9%85%D9%86%D8%AF-sound-x-%D8%B1%D8%A7-%D9%85%D8%B9%D8%B1%D9%81%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T21:11:00+00:00"/>
    <meta property="og:title" content="هواوی تلویزیون اسمارت اسکرین و اسپیکر هوشمند Sound X را معرفی کرد"/>
    <meta property="og:description" content="هواوی امروز رویداد بزرگی را در شانگهای برگزار کرد و چند محصول مهم را به نمایش گذاشت."/>
  </head>
  <body>
    <article>
      <h1>
        <a href="https://www.bultannews.com/fa/news/642033/%D9%87%D9%88%D8%A7%D9%88%DB%8C-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A7%D8%B3%D9%85%D8%A7%D8%B1%D8%AA-%D8%A7%D8%B3%DA%A9%D8%B1%DB%8C%D9%86-%D9%88-%D8%A7%D8%B3%D9%BE%DB%8C%DA%A9%D8%B1-%D9%87%D9%88%D8%B4%D9%85%D9%86%D8%AF-sound-x-%D8%B1%D8%A7-%D9%85%D8%B9%D8%B1%D9%81%DB%8C-%DA%A9%D8%B1%D8%AF">هواوی تلویزیون اسمارت اسکرین و اسپیکر هوشمند Sound X را معرفی کرد</a>
      </h1>
      <h2>هواوی امروز رویداد بزرگی را در شانگهای برگزار کرد و چند محصول مهم را به نمایش گذاشت.</h2>
      <address><time datetime="2019-11-25T21:11:00+00:00">25 Nov 2019, 21:11</time> by <a rel="author">بولتن نیوز | bultannews.com</a></address>
      <p><b>گروه IT: هواوی</b> امروز رویداد بزرگی را در شانگهای برگزار کرد و چند محصول مهم را به نمایش گذاشت. علاوه بر <b>تبلت پرچمدار اندرویدی میت پد پرو</b> و<b> لپ تاپ میت بوک D</b>، شاهد رونمایی از <b>تلویزیون هوشمند اسمارت اسکرین</b> و <b>اسپیکر هوشمند Sound X</b> نیز بودیم.   <b>تلویزیون هوشمند اسمارت اسکرین V65 و</b> <b>V75</b><br/><br/>به گزارش بولتن نیوز به نقل از دیجیاتو، هواوی تلویزیون هوشمندش را در ابعاد بزرگ تری ارائه کرده و حالا شاهد مدل های <b>65</b> و <b>75 اینچی</b> <b>اسمارت اسکرین</b> هستیم. هر دو تلویزیون به پنل<b> 4K HDR</b> با فناوری<b> کوانتوم دات</b> و<b> نرخ رفرش 120 هرتزی</b> مجهز شده و از<b> سیستم عامل هارمونی</b> استفاده می کنند.   <br/>پنل این تلویزیون ها فضای رنگی<b> NTSC</b> را به طور کامل پوشش می دهد و از تکنولوژی<b> MEMC</b> پویا برای بهبود نرخ فریم بهره می برد. هواوی همچنین دوربینی را به بالای تلویزیون اضافه کرده که کنفرانس ویدیویی با کیفیت <b>1080p</b> را ممکن می سازد. این دوربین توانایی ردیابی حرکات فرد را نیز دارد.<br/><br/>تلویزیون اسمارت اسکرین هواوی از پردازنده چهار هسته ای<b> Honghu 818</b> به همراه<b> 4 گیگابایت رم</b> و<b> 64 گیگابایت حافظه داخلی</b> بهره می برد. سیستم عامل اختصاصی هواوی یعنی<b> هارمونی</b> هم قابلیت های اختصاصی مثل اشتراک گذاری، کنترل تجهیزات خانه هوشمند و ارسال محتوا از موبایل را دارد. کاربران می توانند تصویر دو موبایل را به شکل همزمان روی صفحه تلویزیون پخش کنند.  </p>
      <figure>
        <img src="https://www.bultannews.com/files/fa/news/1398/9/4/1202231_748.jpg"/>
      </figure>
      <p>محصول جدید هواوی از <b>3 درگاه HDMI 2.0</b>، <b>درگاه شبکه</b> و <b>رابط USB 3.0</b> نیز بهره مند است. این تلویزیون به<b> 9 بلندگو</b> با قابلیت پخش صدای فراگیر مجهز شده و از<b> بلوتوث 5.0</b> و<b> وای فای دوبانده</b> نیز پشتیبانی می کند. مدل 75 اینچی این تلویزیون <b>1850 دلار</b> قیمت دارد. <br/><b>اسپیکر</b> <b>Sound X</b><br/><br/><b>اسپیکر هوشمند هواوی Sound X</b> با همکاری شرکت فرانسوی <b>Devialet</b> ساخته شده است. این اسپیکر با <b>دو ساب ووفر 3.5 اینچی</b>، خروجی صدای<b> 60 واتی</b> فراگیر را تولید می کند. سیستم تقویت بیس<b> SAM</b> می تواند فرکانس هایی در حد<b> 40 هرتز</b> را به شکل شفاف پخش کند و قدرت خروجی اسپیکر هم به حداکثر<b> 93 دسیبل</b> می رسد.  </p>
      <figure>
        <img src="https://www.bultannews.com/files/fa/news/1398/9/4/1202232_649.jpg"/>
      </figure>
      <p>این اسپیکر به پردازنده<b> 1.5 گیگاهرتزی مدیاتک</b>، <b>512 مگابایت رم</b> و <b>8 گیگابایت حافظه داخلی</b> مجهز شده و از <b>بلوتوث 5.0</b> و<b> وای فای دوبانده</b> نیز پشتیبانی می کند. هواوی قیمت این محصول را <b>285 دلار</b> تعیین کرده است.</p>
    </article>
  </body>
</html>