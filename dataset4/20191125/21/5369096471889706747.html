<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/efropi-basket/779640/makabi-tel-aviv-chapoel-ierousalim-90-92/"/>
    <meta property="og:site_name" content="to10.gr"/>
    <meta property="article:published_time" content="2019-11-25T21:46:59+00:00"/>
    <meta property="og:title" content="Μακάμπι Τελ Αβίβ – Χάποελ Ιερουσαλήμ 90-92"/>
    <meta property="og:description" content="Η Χάποελ Ιερουσαλήμ άφησε εκτός τετράδας του Κυπέλλου Ισραήλ τη Μακάμπι Τελ Αβίβ, καθώς σε έναν συγκλονιστικό προημιτελικό επικράτησε της ομάδας του Γιάννη Σφαιρόπουλου με 92-90."/>
  </head>
  <body>
    <article>
      <h1>Μακάμπι Τελ Αβίβ – Χάποελ Ιερουσαλήμ 90-92</h1>
      <h2>Η Χάποελ Ιερουσαλήμ άφησε εκτός τετράδας του Κυπέλλου Ισραήλ τη Μακάμπι Τελ Αβίβ, καθώς σε έναν συγκλονιστικό προημιτελικό επικράτησε της ομάδας του Γιάννη Σφαιρόπουλου με 92-90.</h2>
      <address><time datetime="2019-11-25T21:46:59+00:00">25 Nov 2019, 21:46</time> by <a rel="author">to10.gr</a></address>
      <p>Μεγάλη νίκη-πρόκριση πέτυχε η Χάποελ Ιερουσαλήμ κόντρα στη Μακάμπι Τελ Αβίβ, καθώς επικράτησε με 92-90 και προκρίθηκε στα ημιτελικά του κυπέλλου Ισραήλ. Ο προημιτελικός ήταν πραγματικά συγκλονιστικός και ήταν ντέρμπι καθ’ όλη τη διάρκειά του.</p>
      <p>Προς το τέλος η Χάποελ βρέθηκε στο +6 (79-85) και έδειχνε να «σφραγίζει» τη σπουδαία πρόκριση, αλλά η ομάδα του Γιάννη Σφαιρόπουλου χάρη στους πόντους των Γουίλμπεκιν και Χάντερ κατάφερε να πάρει το προβάδισμα με 88-87, 48 δευτερόλεπτα πριν το φινάλε της αναμέτρησης.</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>Ο Μπράουν, ωστόσο, 32 δευτερόλεπτα πριν το τέλος «μίλησε» και με τρίποντο έγραψε το 88-90. Τίποτα δεν είχε τελειώσει όμως! Η Μακάμπι ισοφάρισε εκ νέου σε 90-90 με τον Χάντερ, 11,8 δευτερόλεπτα πριν το φινάλε. Με δύο βολές στη συνέχεια και μία άστοχη επίθεση των γηπεδούχων όμως, γράφτηκε η ιστορία από τη Χάποελ η οποία βρίσκεται στα ημιτελικά του κυπέλλου Ισραήλ.</p>
      <p>Πρωταγωνιστές για τους νικητές ήταν οι Μπράουν και Λόκετ με 19 πόντους έκαστος, ενώ για τη Μακάμπι ξεχώρισαν οι Ουίλμπεκιν και Οθέλο Χάντερ με 22 και 15 πόντους αντίστοιχα.</p>
      <p>
        <b>
          <a href="https://www.to10.gr/basket/efropi-basket/779640/makabi-tel-aviv-chapoel-ierousalim-90-92/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>