<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/25/final-fantasy-vii-remake-il-secondo-episodio-e-gia-in-sviluppo/"/>
    <meta property="og:site_name" content="Lega Nerd"/>
    <meta property="article:published_time" content="2019-11-25T21:00:12+00:00"/>
    <meta property="og:title" content="Final Fantasy VII Remake: il secondo episodio è già in sviluppo"/>
    <meta property="og:description" content="Square Enix è già al lavoro sulla seconda parte dell'attesissimo remake di Final Fantasy VII. La conferma arriva dal director Tetsuya Nomura.  "/>
  </head>
  <body>
    <article>
      <h1>Final Fantasy VII Remake: il secondo episodio è già in sviluppo</h1>
      <address><time datetime="2019-11-25T21:00:12+00:00">25 Nov 2019, 21:00</time> by <a rel="author" href="https://leganerd.com/author/newsbot26/" target="_blank">Newsbot26</a></address>
      <p>
        <i>Square Enix è già al lavoro sulla seconda parte dell’attesissimo remake di <b>Final Fantasy VII</b>. La conferma arriva dal director <b>Tetsuya Nomura</b>.</i>
      </p>
      <p> </p>
      <p>Quest’oggi <b>Square Enix</b>, attraverso le pagine del <a href="https://blog.eu.playstation.com/2019/11/25/new-final-fantasy-vii-remake-screens-feature-moogles-weapon-abilities-materia-mini-games-and-more/"><b>Playstation Blog</b></a>, ha rilasciato una nuova ondata di immagini dell’attesissimo <b>Final Fantasy VII Remake</b>. I numerosi scatti mostrano nuovi dettagli riguardo ambientazioni, personaggi, mini-giochi, evocazioni e tanto altro. In particolare, interessanti risultano i focus relativi ai diversi stili di combattimento e alle opzioni legate al <b>sistema ATB</b>, inclusa la possibilità di attivare una <b>modalità Classica</b>, che permette di riportare le meccaniche di gestione e progressione delle abilità dei personaggi ai parametri originari di FF7. </p>
      <p>Ma non è tutto: nel comunicato che ha accompagnato la pubblicazione dei nuovi screenshot, il director <i>Tetsuya Nomura</i> ha ufficialmente confermato che i lavori sullo sviluppo della seconda parte del gioco sono già cominciati. Le informazioni al riguardo sono ancora esigue, tant’è che Nomura si è semplicemente limitato a commentare così la notizia:</p>
      <blockquote>
        <i>Abbiamo anche già iniziato a lavorare sul prossimo episodio, ma sono sicuro che giocando a questo titolo le vostre aspettative aumenteranno, esattamente come il mondo che si estende oltre Midgar.</i>
      </blockquote>
      <p> </p>
      <p>Il director, infine, ha speso qualche parola per rassicurare tutti quei fan preoccupati di ritrovarsi di fronte ad un’avventura dalle ridotte dimensioni, dichiarando che solo la prima parte di Final Fantasy VII: Remake avrà la longevità di qualsiasi altro capitolo della serie.</p>
      <p>Vi ricordiamo che<b> Final Fantasy VII Remake</b> sarà disponibile a partire dal <b>3 marzo 2020</b> in esclusiva per <b>Playstation 4</b>.</p>
      <p> </p>
      <ul>
        <li><a href="https://blog.eu.playstation.com/2019/11/25/new-final-fantasy-vii-remake-screens-feature-moogles-weapon-abilities-materia-mini-games-and-more/">New Final Fantasy VII Remake screens feature moogles, Weapon Abilities, Materia, mini-games and more</a> (blog.eu.playstation.com)</li>
      </ul>
    </article>
  </body>
</html>