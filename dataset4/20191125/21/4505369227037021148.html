<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/eugen-teodorovici-este-categoric-nu-demisionez-i-am-spus-lui-ciolacu-ca-dancila-nu-merita-sa-iasa-pe-usa-din-dos_499321.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T21:08:51+00:00"/>
    <meta property="og:title" content="Eugen Teodorovici este categoric: Nu demisionez. I-am spus lui Ciolacu că Dăncilă nu merită să iasă pe uşa din dos"/>
    <meta property="og:description" content="Preşedintele executiv al PSD, Eugen Teodorovici, a declarat că s-a văzut luni cu Marcel Ciolacu la Parlament și i-a comunicat că Viorica Dăncilă nu merită &amp;bdquo;să iasă pe ușa din dos&amp;rdquo; de la șefia PSD, fiindcă CEx a votat-o să fi"/>
  </head>
  <body>
    <article>
      <h1>Eugen Teodorovici este categoric: Nu demisionez. I-am spus lui Ciolacu că Dăncilă nu merită să iasă pe uşa din dos</h1>
      <address><time datetime="2019-11-25T21:08:51+00:00">25 Nov 2019, 21:08</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Preşedintele executiv al PSD, Eugen Teodorovici, a declarat că s-a văzut luni cu Marcel Ciolacu la Parlament și i-a comunicat că Viorica Dăncilă nu merită „să iasă pe ușa din dos” de la șefia PSD, fiindcă CEx a votat-o să fie candidat la prezidențiale. El a mai spus că nu va demisiona din funcția de președinte executiv al PSD.</p>
      <p>"Nu poți să fi mulțumit de ce s-a întâmplat la PSD. Pot să spun că sunt dezamăgit, dar nu luați vis a vis de scor neapărat. Am să spun în următoarele zile (întrebat față de cine e dezamăgit – n.r.). O dezamăgire pe care o am și am să o spun în mod public. Știți că spunea la un moment dat în Parlament, în Comisia în care domnul Cîțu a fost acolo audiat, am avut formularea mea directă pe care am spus-o dinainte să o interpreteze unii. Am spus că îmi doresc foarte mult ca în România să nu mai existe în politică oameni fără caractere și fără principii”, a afirmat Eugen Teodorovici, luni, la Antena 3.<br/><br/>Întrebat dacă își va da demisia, în care că social-democrații din tabăra lui Marcel Ciolacu i-o vor cere, Eugen Teodorovici a spus că nu.<br/><br/>„Nu. Aici să fie lucrurile și mai clare. Azi am fost și eu la domnul Ciolacu, la Parlament, la dânsul la birou. Era normal să o fac. Am avut o discuție telefonică cu dânsul. Dânsul m-a sunat de dimineață. Am spus că vin, desigur. Pot să vă spun ceva și din acea discuție scurtă, pentru că dânsul a plecat la discuția cu doamna președinte. Am spus câteva lucruri, cum ar fi: în primul rând această femeie, hai să spunem așa, femeie președintele partidului astăzi, nu merită să iasă pe ușa din dos, pentru că până una alta CEx-ul a votat-o să fie candidatul partidului la prezidențiale, cu două sau trei excepții”, a explicat fostul ministru de Finanțe.<br/><br/>Acesta a adăugat că toată lumea și-a făcut poze cu Viorica Dăncilă în vizitele ei prin țară și că nimeni nu a ridicat până în prezent problema strategiei de campanie a PSD, în ședințele Comitetului Executiv al partidului.<br/><br/>„Doi la mână. De fiecare dată când a fost invitată în teritoriu, dânsa a mers în teritoriu și a onorat orice fel de solicitare. Toți și-au făcut poze cu dânsa. CEx-urile pe care le-am avut noi la partid nu au ridicat în discuție că strategia de campanie sau că orice altceva din campania pe care PSD a dus-o ar fi greșit sau să se recomande ceva de îndreptare. Absolut nimic. Cred că dânsa și-a asumat în momente grele ale partidului o poziție destul de sensibilă și mai ales o răspundere foarte mare”, a conchis Teodorovici.</p>
      <p>Citeşte şi: <a href="https://www.romaniatv.net/planul-pucistilor-din-psd-inaintea-cex-marcel-ciolacu-sef-interimar-dupa-demisia-lui-dancila-flancat-de-5-presedinti-executivi_499266.html">Puci în PSD: Viorica Dăncilă îşi va anunţa demisia marţi. Marcel Ciolacu - şef interimar, flancat de 5 preşedinţi executivi</a></p>
      <p>Zilele Vioricăi Dăncilă la conducerea PSD după eşecul la prezidenţiale par numărate. Cu o zi înainte de şedinţa Comitetului Executiv al PSD, Marcel Ciolacu, preşedintele Camerei Deputaţilor, unul dintre liderii importanţi al PSD care au criticat-o dur pe şefa social-democraţilor, i-a convocat la Bucureşti pe greii partidului. Potrivit unor surse citate de <a href="http://www.romaniatv.net/live"><b>România TV</b></a>, Marcel Ciolacu i-ar fi cerut lui Dăncilă să demisioneze de la conducerea PSD. Liderul PSD Buzău ar vrea să preia conducerea interimară a PSD până la organizarea unui congres, la care desigur speră să fie ales preşedinte al PSD. Viorica Dăncilă îşi va anunţa marţi retragerea din funcţia de preşedinte al PSD, transmite <a href="http://www.romaniatv.net/live"><b>România TV</b></a>.</p>
    </article>
  </body>
</html>