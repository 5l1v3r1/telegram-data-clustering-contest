<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/evropol-nanese-tejyk-onlajn-udar-na-isljamska-dyrjava-news_1409675.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T21:20:00+00:00"/>
    <meta property="og:title" content="Европол нанесе тежък онлайн удар на Ислямска държава"/>
    <meta property="og:description" content="Европол е нанесла тежък удар върху уеб пропагандата на Ислямска държава, спирайки разпространението на хиляди съобщения, прославящи тероризма."/>
  </head>
  <body>
    <article>
      <h1>Европол нанесе тежък онлайн удар на Ислямска държава</h1>
      <address><time datetime="2019-11-25T21:20:00+00:00">25 Nov 2019, 21:20</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p>Европол е нанесла "тежък удар" върху уеб пропагандата на Ислямска държава, спирайки разпространението на хиляди съобщения, прославящи тероризма. <br/><br/><br/>Полицейската агенция на Европейския съюз Европол заяви, че е преустановила действието на 26 000 свързани с ИД видеоклипове и акаунти в социалните медии по време на операцията на 21-24 ноември.</p>
      <related>
        <a href="https://www.actualno.com/europe/sestrata-na-palach-ot-id-terorizira-jurnalist-news_1390391.html"/>
      </related>
      <p>Европол координира операцията, стартирана от белгийско полицейско разследване на пропагандната агенция на ИД Amaq. Джихадистката група, която някога контролираше огромни територии в Сирия и Ирак, загуби по-голямата част от земите под нейно командване в началото на 2019 г., но продължи да върти пропаганда онлайн. <br/>Операцията изискваше "огромни усилия", за да свали "всичко", свързано с пропагандата на ИД, включително Amaq, каза на пресконференция в Хага Ерик ван дер Сипт от белгийската прокуратура. Освен че сваля съдържание, полицията арестува мъж в Испания, заподозрян, че е един от "основните разпространители" на онлайн пропагандата на ИД.</p>
      <related>
        <a href="https://www.actualno.com/europe/holandija-trjabva-da-vryshta-deca-na-majki-ot-idil-news_1405198.html"/>
      </related>
      <p>Ван Дер Сипт заяви, че ИД не е очаквала атаката и ще изисква "значителни усилия" за възстановяване на операциите си след такъв "силен удар". <br/>Белгийските агенти също участваха в съгласувани усилия за справяне с Amaq миналата година, но Ван Дер Сипт призна, че са били изненадани от това колко бързо джихадистите възстановили дейността си онлайн.</p>
    </article>
  </body>
</html>