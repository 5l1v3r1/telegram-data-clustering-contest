<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2111972"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T21:41:00+00:00"/>
    <meta property="og:title" content="Мнозинството в ЕП настоява всички в ЕС да приемат Истанбулската конвенция"/>
    <meta property="og:description" content="NF 21:42:31 25-11-2019 PA2140NF.014 ЕП - жени - насилие Мнозинството в ЕП настоява всички в ЕС да приемат Истанбулската конвенция Брюксел/Страсбург, 25 ноември /кор. на БТА Николай Желязков/ Мнозинството в Европейския парламент призова тази вечер всички държави от ЕС да ратифицират Конвенцията на Съвета на Европа за предотвратяване и борба с насилието над жени и домашното насилие (Истанбулската конвенция). Засега процедурата по въвеждането на конвенцията е спряла в Съвета на ЕС, отбеляза финландското председателство на институцията. Европейската комисия допълни, че е възможно по тази причина да се пристъпи към приемането на решение не с единодушие, а с квалифицирано мнозинство. В някои държави от ЕС имаше разгорещено обществено обсъждане, бяха разпространени неверни гледища, посочи от името на комисията еврокомисарят Мигел Канете. Той добави, че ако конвенцията не бъде приета, следващата ЕК ще предложи въвеждането на минимални изисквания за защита на жените от насилие. /ПА/"/>
  </head>
  <body>
    <article>
      <h1>Мнозинството в ЕП настоява всички в ЕС да приемат Истанбулската конвенция</h1>
      <address>
        <time datetime="2019-11-25T21:41:00+00:00">25 Nov 2019, 21:41</time>
      </address>
      <p>NF 21:42:31 25-11-2019 <br/>PA2140NF.014<br/>ЕП - жени - насилие<br/><br/>Мнозинството в ЕП настоява всички в ЕС <br/>да приемат <br/>Истанбулската конвенция <br/><br/><br/>Брюксел/Страсбург, 25 ноември /кор. на БТА Николай Желязков/<br/>Мнозинството в Европейския парламент призова тази вечер всички държави от ЕС да ратифицират Конвенцията на Съвета на Европа за предотвратяване и борба с насилието над жени и домашното насилие (Истанбулската конвенция).<br/>Засега процедурата по въвеждането на конвенцията е спряла в Съвета на ЕС, отбеляза финландското председателство на институцията. Европейската комисия допълни, че е възможно по тази причина да се пристъпи към приемането на решение не с единодушие, а с квалифицирано мнозинство. В някои държави от ЕС имаше разгорещено обществено обсъждане, бяха разпространени неверни гледища, посочи от името на комисията еврокомисарят Мигел Канете. Той добави, че ако конвенцията не бъде приета, следващата ЕК ще предложи въвеждането на минимални изисквания за защита на жените от насилие.<br/><br/>/ПА/</p>
    </article>
  </body>
</html>