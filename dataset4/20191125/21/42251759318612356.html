<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/VTB-United-League/a315664-Renfro-vodio-Zenit-dabl-dabl-Ristica-u-porazu-Astane.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T21:08:00+00:00"/>
    <meta property="og:title" content="Renfro vodio Zenit, dabl-dabl Ristića u porazu Astane"/>
    <meta property="og:description" content="Nove pobede u VTB ligi ostvarili su Zenit, CSKA, Lokomotiva i Kalev."/>
  </head>
  <body>
    <article>
      <h1>Renfro vodio Zenit, dabl-dabl Ristića u porazu Astane</h1>
      <h2>Nove pobede u VTB ligi ostvarili su Zenit, CSKA, Lokomotiva i Kalev.</h2>
      <address><time datetime="2019-11-25T21:08:00+00:00">25 Nov 2019, 21:08</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/124293/png/Ristic.png"/>
        <figcaption>Dušan Ristić<cite>KK Crvena zvezda</cite></figcaption>
      </figure>
      <p>Zenit je slavio na gostovanju Uniksu 93:80.</p>
      <p>Najbolji je bio bivši igrač Partizana Aleks Renfro sa 25 poena, šest asistencija i tri skoka.</p>
      <p>U ekipi Uniksa istakao se Erik Mekolum sa 21 poenom.</p>
      <p>Zenit i Uniks imaju isti učinak (četiri pobede i četiri poraza) i nalaze se na šestoj, odnosno sedmoj poziciji na tabeli.</p>
      <p>CSKA je u Moskvi deklasirao Nižnji 94:69.</p>
      <p>Bolomboj je bio najbolji sa 15 poena, 14 je dodao Hilijard, dok je Kajl Hajns postigao 12.</p>
      <p>U Nižnjem se više od ostalih istakao Astapkovič sa 16 poena.</p>
      <p>CSKA je drugi sa učinkom 6-2, iza Himkija koji ne zna za poraz.</p>
      <p>Nižnji je na 10. mestu sa tri pobede i četiri neuspeha.</p>
      <p>Lokomotiva je u Krasnodaru savladala Zijelonu Goru 93:71, a do pobede ju je vodio O'Brajant sa 24 poena.</p>
      <p>Srpski košarkaš Dragan Apić postigao je šest poena, uz tri skoka i jedno proigravanje.</p>
      <p>U gostujućem sastavu Gordon i Ziskovski su ubacili po 22 poena.</p>
      <p>Kalev je na svom terenu nadigrao Astanu 84:76.</p>
      <p>Vinales je postigao 23 poena u pobedi Kaleva, a pratio ga je Džosar sa 21.</p>
      <p>U Astani je briljirao Malkolm Hil sa 22 poena, dok je srspki centar Dušan Ristić za 24 minuta na terenu postigao 14 poena, uz 10 skokova i dve asistencije.</p>
    </article>
  </body>
</html>