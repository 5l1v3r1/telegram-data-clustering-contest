<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ishockey/ryssland-kan-utestangas-fran-all-idrott-i-fyra-ar/"/>
    <meta property="og:site_name" content="DN.SE"/>
    <meta property="article:published_time" content="2019-11-25T21:46:16+00:00"/>
    <meta property="og:title" content="Ryssland kan utestängas från all idrott i fyra år"/>
    <meta property="og:description" content="Den Internationella antidopningsbyrån Wada rekommenderas att stänga av Ryssland från all idrott i fyra år på grund av brott mot dopningsreglerna."/>
  </head>
  <body>
    <article>
      <h1>Ryssland kan utestängas från all idrott i fyra år</h1>
      <address><time datetime="2019-11-25T21:46:16+00:00">25 Nov 2019, 21:46</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Den Internationella antidopningsbyrån Wada rekommenderas att stänga av Ryssland från all idrott i fyra år på grund av brott mot dopningsreglerna.</b>
      </p>
      <p>Det skulle bland annat innebära att Ryssland inte får delta i OS i Tokyo nästa år och att S:t Petersburgs värdskap som en av arrangörsstäderna i nästa års fotbolls-EM är osäkert.</p>
      <p>Ryssland utestängs också från samtliga VM under den perioden.</p>
      <p><b>Det är den kommitté</b> inom Wada som utreder den ryska dopningshärvan som föreslår det hårda straffet. Rysslands antidopningsbyrå (Rusada) anklagas för att ha försökt dölja fakta och <a href="https://www.dn.se/sport/ryssland-utreds-for-dopningsfusk-pa-nytt-idrottare-kan-stoppas-fran-os/">manipulera dopningsdata</a> trots att organisationen hade försäkrat att den skulle lägga alla fakta på bordet för Wada tidigare i år.</p>
      <p>Det är Wadas exekutivkommitté som tar beslut i frågan den 9 december.</p>
      <p>Om Ryssland stängs av från ytterligare ett OS öppnar dock kommittén för att ryska idrottare, precis som i Pyeongchang 2018, kan få delta under neutral flagg.</p>
      <p><a href="https://www.dn.se/sport/rusadachefen-ryssland-kan-missa-flera-os/">Läs mer: Rusadachefen: Ryssland kan missa flera OS</a> </p>
    </article>
  </body>
</html>