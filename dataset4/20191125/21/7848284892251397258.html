<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/il-resto-della-a/tutto-in-un-minuto-fra-spal-e-genoa-1-1-in-gol-petagna-e-sturaro-missiroli-salta-l-inter-324028"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T21:38:20+00:00"/>
    <meta property="og:title" content="Tutto in un minuto fra Spal e Genoa (1-1): in gol Petagna e Sturaro. Missiroli salta l'Inter"/>
    <meta property="og:description" content="Si è conclusa la sfida fra Spal e Genoa, atto conclusivo di questa 13esima giornata di Serie A. La gara si è conclusa sul punteggio di 1-1. Primo tempo che scorre senza molti sussulti,..."/>
  </head>
  <body>
    <article>
      <h1>Tutto in un minuto fra Spal e Genoa (1-1): in gol Petagna e Sturaro. Missiroli salta l'Inter</h1>
      <address><time datetime="2019-11-25T21:38:20+00:00">25 Nov 2019, 21:38</time> by <a rel="author">Gianluca Losco</a></address>
      <p>Si è conclusa la sfida fra <b>Spal e Genoa</b>, atto conclusivo di questa 13esima giornata di Serie A. La gara si è conclusa sul punteggio di 1-1.<br/>Primo tempo che scorre senza molti sussulti, anche se nel finale il portiere del Grifone <b>Radu</b>, ancora di proprietà dell'Inter, si è reso protagonista di un grande intervento sul colpo a botta sicura da pochi passi di Reca. <br/>Nella ripresa la Spal perde dopo pochi minuti <b>Di Francesco</b>, tra l'altro appena rientrato da un lungo infortunio; da valutare il suo eventuale recupero per la sfida all'Inter. Al 55' <b>Criscito</b>, pure lui al rientro, abbatte in area <b>Missiroli</b>: fallo ingenuo ma netto, <b>Petagna</b> dal dischetto non sbaglia nonostante Radu quasi ci arrivi. Dura circa 60 secondi la gioia dei padroni di casa: grande azione di <b>Ghiglione</b> sulla destra, cross perfetto e <b>Sturaro</b> anticipa Sala e di testa batte Berisha. Succede poco altro, il risultato non si sblocca più (anche per altri interventi di Radu) e il pareggio finale alla fine serve poco all'una e all'altra squadra. Da sottolineare come <b>Missiroli</b>, diffidato e ammonito, salterà sicuramente la sfida all'Inter.</p>
    </article>
  </body>
</html>