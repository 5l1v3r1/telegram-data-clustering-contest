<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4934126/ongehoord-nederland-heeft-nu-18000-leden"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T21:53:11+00:00"/>
    <meta property="og:title" content="Ongehoord Nederland heeft nu 18.000 leden"/>
    <meta property="og:description" content="Het nieuwe omroepinitiatief Ongehoord Nederland heeft binnen één dag 18.000 leden gekregen. Dat maakten oud-oorlogsverslaggever Arnold Karskens en voormalig VVD-Kamerlid Ybeltje Berckmoes maandag bekend in Beau."/>
  </head>
  <body>
    <article>
      <h1>Ongehoord Nederland heeft nu 18.000 leden</h1>
      <address>
        <time datetime="2019-11-25T21:53:11+00:00">25 Nov 2019, 21:53</time>
      </address>
      <p>Het nieuwe omroepinitiatief Ongehoord Nederland heeft binnen één dag 18.000 leden gekregen. Dat maakten oud-oorlogsverslaggever Arnold Karskens en voormalig VVD-Kamerlid Ybeltje Berckmoes maandag bekend in Beau.</p>
      <p>Zij stellen met hun nieuwe omroep Ongehoord Nederland een plek binnen de publieke omroep te willen veroveren. Daarvoor hebben ze steun van de PVV en Forum voor Democratie gekregen.</p>
      <p>Karskens en Berckmoes stellen dat in "het linkse Hilversum" geen ruimte is voor rechts tegengeluid "zonder politiek correct te hoeven zijn". De twee initiatiefnemers zeggen zich niet thuis te voelen bij andere rechtse omroepen als WNL en PowNed. "Wij willen een tegengeluid laten horen en de eenzijdigheid tegengaan."</p>
      <p>Zo stellen zij "een ander verhaal" te willen laten horen over de klimaatveranderingen, immigratie en Zwarte Piet. Het initiatief kreeg op sociale media ook veel honende reacties. Zo reageerde onder meer Peter R. de Vries, van wie Karskens met klem stelde hem niet in zijn programma’s te willen hebben. De Vries publiceerde een aantal e-mails waarin Karskens hem in het verleden wel vroeg voor interviews.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4934226/philippe-geubels-grijpt-naast-international-emmy-award"/>
        <a href="https://www.rtlboulevard.nl/entertainment/artikel/4934221/emmy-award-voor-docu-bellingcat-truth-post-truth-world"/>
        <a href="https://www.rtlboulevard.nl/entertainment/artikel/4934211/documentaire-dance-or-die-wint-international-emmy-award"/>
        <a href="https://www.rtlboulevard.nl/entertainment/artikel/4934201/halina-reijn-gekroond-tot-vrouw-van-het-jaar-2019"/>
        <a href="https://www.rtlboulevard.nl/entertainment/artikel/4934186/scheiding-fergie-en-josh-duhamel-na-2-jaar-rond"/>
        <a href="https://www.rtlboulevard.nl/entertainment/artikel/4934191/david-schwimmer-53-aan-het-daten-met-29-jarige-vrouw"/>
      </related>
    </article>
  </body>
</html>