<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/analiza-na-areni-radnicki-ostecen-protiv-zvezde-partizanu-trebalo-dosuditi-jos-dva-penala-393749.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T21:53:00+00:00"/>
    <meta property="og:title" content="Analiza na ''Areni'' - Radnički oštećen protiv Zvezde, Partizanu trebalo dosuditi još dva penala?!"/>
    <meta property="og:description" content="Stalni stručni konsultant Igor Radojčić je ovoga puta izostao, pa je analizu izvršio njegov kolega Minja Radaković."/>
  </head>
  <body>
    <article>
      <h1>Analiza na ''Areni'' - Radnički oštećen protiv Zvezde, Partizanu trebalo dosuditi još dva penala?!</h1>
      <h2>Stalni stručni konsultant Igor Radojčić je ovoga puta izostao, pa je analizu izvršio njegov kolega Minja Radaković.</h2>
      <address><time datetime="2019-11-25T21:53:00+00:00">25 Nov 2019, 21:53</time> by <a rel="author">Darko Mitrović</a></address>
      <p>Kako ste i navikli, posle svakog kola se analiziraju sporne situacije na TV Arena Sport, gde svoje ocene daju sudijski eksperti poput Igora Radojčića, ili u ovom slučaju Minje Radakovića. <br/><br/>Ponovo su u centru pažnje bile utakmice koje su igrali Partizan i Crvena zvezda. <br/><br/>Najpre je analiziran meč u Nišu, gde je Zvezdasavladala Radnički sa 2:0. <br/><br/>Pri rezultatu 1:0, lopta je pogodila Degeneka u ruku u kaznenom prostoru Crvene zvezde.<br/><i><br/></i><i>''Da, lopta ga pogađa u ruku, evo vidite, podlaktica, i ona amortizuje potpuno ovaj udarac. Sudija ne bi pogrešio da je dosudio kazneni udarac'',</i> ocenio je Radaković. <br/><br/>Zatim je prokomentarisao isključenje fudbalera Radničkog Ostojića u drugom poluvremenu.<br/><br/><i>''Apsolutno ispravna odluka, sa dve ruke ga ruši, čak ga je malo i nagazio dole na nogu. Ispravno isključenje''</i>. <br/><br/>Partizan je u Humsskoj savladao Javor Matis sa 6:2, uz par spornih situacija. <br/><br/>Najpre, nedosuđen penal nad Sadikom.<br/><br/><i>''Specifična situacija, vidimo gaženje iz jednog ugla, ali nekada ne valja biti ni preblizu situaciji. Ali, da je sudija bio više u levo, onda bi mogao da vidi da je Sadik na liniji, koja je sastavni deo kaznenog prostora. Ovde je sudija mogao i trebao da dosudi kazneni udarac za Partizan'',</i> smatra Radaković. <br/><br/>Jedan penal je ipak dosuđen za Partizan na ovoj utakmici, Suma ga je promašio, ali izgleda da je trebalo još jednom da šutira.<br/><br/><i>''U ovoj situaciji se ponavlja kazneni udarac, dvojica igrača su ranije ušla u kazneni prostor'',</i> konstatovao je Radaković. <br/><br/>Na kraju, da  li je Sadik bio u ofsajdu pre postizanja gola, a posle šuta Miletića i odbijene lopte golmana Lazovića.<br/><i><br/></i><i>''Teška situacija. Ipak bih verovao sudiji, mislim da je ispravna odluka'',</i> zaključio je Radaković. <br/>-</p>
      <figure>
        <iframe src="https://www.youtube.com/embed/54GVGxXkK6Y" width="650" height="345" data-service="Youtube" scrolling="no"/>
      </figure>
      <p>-</p>
      <figure>
        <iframe src="https://www.youtube.com/embed/3ZC02l4_sk0" width="650" height="345" data-service="Youtube" scrolling="no"/>
      </figure>
      <p>Izvor: Sportske.net, TV Arena Sport</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/zvezda-protiv-bajerna-oslonac-na-domace-snage-393745.html"/>
        <a href="https://www.sportske.net/vest/domaci-fudbal/natho-pojacava-i-omladinski-pogon-partizana-393726.html"/>
        <a href="https://www.sportske.net/vest/domaci-fudbal/gacinovic-zna-kako-se-dobija-bajern-sada-je-poslao-jasnu-poruku-zvezdi-393720.html"/>
        <a href="https://www.sportske.net/vest/domaci-fudbal/degenek-siguran-ne-plasimo-se-nikoga-bicemo-bolji-nego-u-minhenu-393718.html"/>
        <a href="https://www.sportske.net/vest/domaci-fudbal/nema-opravdanja-zvezdini-klinci-zele-prolece-u-evropi-393717.html"/>
      </related>
    </article>
  </body>
</html>