<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/maestro-zboru-apelsiniv-i-pocinovuvach-cholovichih-genitaliy-vice-prezidenti-karpat-obminyalisya-lyubyaznostyami-642386.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T21:40:07+00:00"/>
    <meta property="og:title" content="«Маестро збору апельсинів і поціновувач чоловічих геніталій». Віце-президенти «Карпат» обмінялися люб’язностями"/>
    <meta property="og:description" content="Віктор Вацко відповів Олегові Смалійчуку"/>
  </head>
  <body>
    <article>
      <h1>«Маестро збору апельсинів і поціновувач чоловічих геніталій». Віце-президенти «Карпат» обмінялися люб’язностями</h1>
      <address>
        <time datetime="2019-11-25T21:40:07+00:00">25 Nov 2019, 21:40</time>
      </address>
      <h4>Віктор Вацко відповів Олегові Смалійчуку</h4>
      <p>Відомий футбольний коментатор Віктор Вацко, який у 2012-2013 році був віце-президентом «Карпат», прокоментував заяву Олега Смалійчука, який до травня цього року обіймав аналогічну посаду у львівському клубі.</p>
      <p>«Розривають телефон. Хочуть мою реакцію на інтерв‘ю Смалійчука. Але мені просто смішно коментувати нічим не підкріплені фантазії, які живуть у голові цього маестро збору апельсинів, любителя кокосів і поціновувача чоловічих геніталій.</p>
      <p>З одного боку приємно, що фантазії ці відводять мені роль «біґ боса», що впливає на політику цілого клубу української Прем’єр-ліги. З іншого – реально смішно, бо це абсолютна неправда. Чи влучніше сказати – повна х**ня. Навіть пропозиції такої ні від кого не надходило.</p>
      <p>Після того, що в «Карпатах» за два роки натворив і залишив після себе цей клоун «рівня Ліги чемпіонів», і що продовжує творитися зараз, я не знаю, який чаклун може «Карпатам» допомогти», – написав Вацко у Facebook.</p>
      <p>Нагадаємо, що під час інтерв’ю телеканалу «Футбол» пан Смалійчук сказав наступне:</p>
      <p>«Точно знаю, що Вацко бере участь в політиці або відродженні «Карпат». Я не проти Вацка або ще когось. Я навіть не мав намірів опускатися до того рівня, щоб когось критикувати, писати твіти. Я не зловтішаюся, не маю мети зробити боляче «Карпатам», слова поганого про клуб не скажу. Єдине, що я як звичайний уболівальник, здається, маю право розуміти, якщо буде успіх, на кого потрібно приміряти медалі. Або хто повинен нести відповідальність, якщо буде невдача.</p>
      <p>Щоб отримати керівну посаду, потрібно не боятися нести відповідальність. Щоб не боятися нести відповідальність, потрібно мати яйця більші, ніж фісташки. Якщо ти менеджер, яким ти був і себе хочеш відчувати, то для чого ти зливаєш інсайди з роздягальні? Для чого ти коментуєш роботу своїх колег, таких же менеджерів? А може ти взагалі зірка футболу українського, і граєш за збірну ветеранів України. Так грай, немає питань. Визначся сам в собі, а не теліпайся, як відома річ в ополонці. І тоді люди почнуть до тебе серйозно ставитися».</p>
      <p>Нагадаємо, що крім Вацка <a href="https://glavcom.ua/sport/news/za-groshi-pociluje-navit-emblemu-z-dupoyu-eks-kerivnik-fk-karpati-pro-politichni-perspektivi-futbolista-fedeckogo-642117.html">Смалійчук також пройшовся й по футболісті Федецькому</a>. <a href="https://glavcom.ua/sport/news/futbolist-fedeckiy-vidpoviv-na-zvinuvachennya-v-tomu-shcho-vin-dilitsya-grishmi-z-suddyami-642317.html">Артем теж у боргу не залишився</a>. </p>
      <related>
        <a href="https://glavcom.ua/sport/news/govoriti-ne-mishki-tyagati-kolishniy-vice-prezident-karpat-spaplyuzhiv-komentatora-vacka-628095.html"/>
        <a href="https://glavcom.ua/sport/news/prezident-ingulcya-zavtra-mi-budemo-kolupashiti-vsyu-premje-ligu-628116.html"/>
        <a href="https://glavcom.ua/sport/news/futbolisti-ingulcya-otrimali-shaleni-premialni-za-peremogu-nad-karpatami-v-kubku-ukrajini-628315.html"/>
      </related>
    </article>
  </body>
</html>