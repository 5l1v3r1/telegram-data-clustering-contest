<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/z_poyavoyu_uber_u_mistah_zrostaye_riven_piyatstva_n1239188"/>
    <meta property="og:site_name" content="24 Канал"/>
    <meta property="article:published_time" content="2019-11-25T21:51:00+00:00"/>
    <meta property="og:title" content="З появою Uber у містах зростає рівень пияцтва"/>
    <meta property="og:description" content="Дослідники з США помітили взаємозв'язок між зловживанням алкоголю та сервісом таксі Uber."/>
  </head>
  <body>
    <article>
      <h1>З появою Uber у містах зростає рівень пияцтва</h1>
      <address><time datetime="2019-11-25T21:51:00+00:00">25 Nov 2019, 21:51</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Дослідники з США помітили взаємозв'язок між зловживанням алкоголю та сервісом таксі Uber.</b>
      </p>
      <p>Фахівці проаналізували дані споживання алкоголю та провели паралель з розвитком корпорації Uber по містах США. Вони виявили, що після того, як сервіс запускався в конкретному місті, там зростав рівень зловживання алкогольними напоями, повідомляє <a href="https://www.economist.com/graphic-detail/2019/11/19/after-uber-arrives-heavy-drinking-increases">The Economist</a>.</p>
      <blockquote>До теми: <a href="https://24tv.ua/health/chomu_ne_vsi_stayut_alkozalezhnimi_i_yak_tse_mozhna_peredbachiti_n1238863">Чому не всі стають алкозалежними і як це можна передбачити</a></blockquote>
      <p>Середня добова кількість випитих напоїв збільшувалася на 3,1%. Окрім того, збільшувалось навіть число днів у місяці, коли середньостатистичний дозволяв собі зайвий раз випити – на 2,8%.</p>
      <figure>
        <img src="https://24tv.ua/resources/photos/news/620_DIR/201911/1239188_10242927.jpg?201911163436"/>
        <figcaption>Графік пияцтва у містах, де з'явився Uber</figcaption>
      </figure>
      <p>За одне застілля містяни почали випивати на 4,9% більше, а кількість випадків важкого сп'яніння збільшилася на 9%. Особливо помітним став цей зв'язок у тих районах, де гірше сполучення громадського транспорту – важкі випадки алкогольного сп'яніння збільшились там на 17,5-21,8%.</p>
      <p>Ймовірно, що до появи таких сервісів люди краще контролювали вживання алкогольних напоїв, адже розуміли, що їм ще треба добратися додому. </p>
      <p>Проте задля справедливості варто додати, що Uber має й переваги, адже робить міста безпечнішими. Попередні дослідження показують, що з появою цього сервісу рівень аварій за участю нетверезих водіїв у США значно знизився. </p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>