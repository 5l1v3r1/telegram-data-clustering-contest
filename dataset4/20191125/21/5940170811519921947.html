<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-kirzis-gia-ola"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T21:18:00+00:00"/>
    <meta property="og:title" content="Κίρζης: «Πρόπερσι κλάπηκε το πρωτάθλημα»"/>
    <meta property="og:description" content="Φιλοξενούμενος στην αθλητική εκπομπή του ΡΙΚ «Γκολ και Θέαμα» είναι πρόεδρος του Απόλλωνα Νίκος Κίρζης."/>
  </head>
  <body>
    <article>
      <h1>Κίρζης: «Πρόπερσι κλάπηκε το πρωτάθλημα»</h1>
      <h2>Μίλησε για όλους και για όλα ο πρόεδρος του Απόλλωνα</h2>
      <address><time datetime="2019-11-25T21:18:00+00:00">25 Nov 2019, 21:18</time> by <a rel="author">24sports team</a></address>
      <p>Φιλοξενούμενος στην αθλητική εκπομπή του ΡΙΚ «Γκολ και Θέαμα» ήταν ο πρόεδρος του Απόλλωνα Νίκος Κίρζης, ο οποίος μίλησε για όλους και για όλα.</p>
      <p>
        <b>Οι σημαντικότερες τοποθετήσεις του:</b>
      </p>
      <p><b>Για τη νίκη επί της Δόξας:</b> «Αγχωθήκαμε αλλά αυτό που μετρά είναι οι τρεις βαθμοί και η νίκη που χρειαζόμασταν για να πάμε παρακάτω. Νομίζω πρέπει να είμαστε πιο σοβαροί μπροστά στα κολπόστ. Δεν είναι το πρώτο παιχνίδι που χάσαμε τόσες πολλές ευκαιρίες».</p>
      <p><b>Αν η νίκη επί της Δόξας αποτελεί την απαρχή της αντεπίθεσης</b>: «Βλέπουμε κάθε παιχνίδι ξεχωριστά. Όταν κερδίζουμε πάμε στο επόμενο βήμα. Δεν είναι ώρα να βάζουμε πίεση. Χάσαμε αρκετό έδαφος. Θα βλέπουμε κάθε ματς ξεχωριστά και ότι θέλει μετά ας προκύψει».</p>
      <p><b>Αν επήλθε η ηρεμία στην ομάδα μετά τις αλλαγές που έγιναν:</b> «Υπήρξε μια αναστάτωση και με τις αλλαγές που υπήρξαν στο ποδοσφαιρικό τμήμα. Όταν τα αποτελέσματα είναι καλά υπάρχει ηρεμία, όταν δεν είναι καλά υπάρχει αναστάτωση. Νομίζω ήταν από τις πιο δύσκολες περιόδους μου στην προεδρία. Η δυσκολία για μένα ήταν πρώτα η απομάκρυνση του Σωφρόνη το καλοκαίρι. Μετά φυσικά επανήλθε. Μετά υπήρχε και το θέμα με τον Πέτρο Κονναφή που έδωσε την παραίτηση του. Ήταν μια δύσκολη περίοδος».</p>
      <p><b>Η πρόβλεψη του για το Ντουντελάνζ-ΑΠΟΕΛ:</b> «Νομίζω θα κερδίσει ο ΑΠΟΕΛ. Έχει φοβερές εμπειρίες. Στα κρίσιμα παιχνίδια τα καταφέρνει».</p>
      <p><b> Για τη μάχη του τίτλου:</b> «Δεν μπορούμε να μιλούμε για πρωτάθλημα αυτή τη στιγμή. Πρέπει να βλέπουμε παιγνίδι με παιγνίδι, η απόδοση της ομάδας βελτιώνεται. Θα υπάρξει μεγάλος συναγωνισμός για το πρωτάθλημα. Υπάρχουν ομάδες, που έχουν ανέβει, όπως η Ανόρθωση και η Ομόνοια, ελπίζουμε να δούμε ανταγωνιστικό πρωτάθλημα και στους πάνω και στους κάτω».</p>
      <p><b>Για την πρόταση του Απόλλωνα για ξένους διαιτητές:</b> «Το θέμα με τη διαιτησία ξεκίνησε εδώ και λίγες αγωνιστικές που προσέξαμε ότι γίνονται αρκετά λάθη. Ο ίδιος πρόεδρος της ομοσπονδία είπε ότι φέτος γίνονται αρκετά λάθη και ότι σε τρία συγκεκριμένα παιχνίδια αλλοιώθηκαν αποτελέσματα. Βλέποντας ότι δεν υπήρχε βελτίωση στείλαμε στην ΚΟΠ και στα σωματεία την εισήγηση μας. Η εισήγηση μας ήταν να έρθουν ξένοι διαιτητές σε κάποια παιχνίδια ούτως ώστε να βοηθήσουμε και τους Κύπριους διαιτητές. Εμείς ζήσαμε το θέμα με τους ξένους διαιτητές σε δυο τελικούς κυπέλλου όπου ειδικά στο παιχνίδι με την ΑΕΛ έκανε χοντρά λάθη. Αλλά τελείωσαν και τα δυο παιχνίδια και δεν υπήρχε το παραμικρό».</p>
      <p><b>Για τις επαφές του με άλλες ομάδες:</b> «Μίλησα με αρκετά σωματεία. Κάποιοι το σκέφτηκαν, κάποιοι θα το σκεφτούν και θα απαντήσουν».</p>
      <p><b>Αν πιστεύει ότι μπορεί να περάσει η πρόταση:</b> «Δύσκολα θα περάσει νομίζω. Για να περάσει αυτό το θέμα πρέπει να πάρεις τα 2/3 των ψήφων.»</p>
      <p><b>Για τις ώρες διεξαγωγής των αγώνων:</b> «Εμείς παίρνουμε το πρόγραμμα όπως το παίρνετε εσείς. Δεν έχουμε άποψη για το πότε θα παίξουμε. Βάλαμε το Απόλλων-ΑΠΟΕΛ 7 το βράδυ και 6μισι ξεκινούσε το Λίβερπουλ-Σίτι στην Αγγλία. Έπρεπε να γίνεται πιο σοβαρός προγραμματισμός. Πρέπει να παραδειγματιστούμε από την Αγγλία που σχεδόν όλα τα παιχνίδια είναι στις 3 το απόγευμα».</p>
      <p><b>Για το πώς μπορεί να βελτιωθεί το κυπριακό ποδόσδφαιρο:</b> «Πρέπει να αλλάξουν αρκετά πράγματα φτάνει να θέλουν όλες οι ομάδες. Ένα από τα πράγματα είναι ο αριθμός των ομάδων στην πρώτη κατηγορία. Βελτιώθηκε όμως μπορεί να υπάρξει κι άλλη βελτίωση. Δεύτερο τα γήπεδα. Φωνάζουμε για την κάρτα φιλάθλου η οποία εφαρμόστηκε χωρίς να έχουμε τις υποδομές. Δεν γίνεται να πηγαίνω στο Τσίρειο και να θέλω κυάλια να δω το παιχνίδι. Είναι το θέμα της ώρα. Πρέπει να προστατεύσουμε το προϊόν. Πρέπει να πειστεί ο κόσμος ότι αυτό που βλέπει είναι καλό και αληθινό».</p>
      <p><b>Για την κάρτα φιλάθλου:</b> «Ζητάμε κατάργηση εντελώς. Ημίμετρα δεν δεχόμαστε».</p>
      <p><b>Για Εθνική</b>: «Μπορούσε να είναι καλύτερη ομάδα η Εθνική, δεν μηδενίζω τα πάντα, θέλει χρόνο, θεωρώ ότι είναι καλός προπονητής, αλλά τα αποτελέσματα που πήρε δεν ήταν καλά…»</p>
      <p><b>Αν τον ενδιαφέρει ο Πιερός σε περίπτωση που μείνει ελεύθερος:</b> «Αλίμονο, όμως το μέλλον αυτού του παίκτη του ανήκει και δεν νομίζω να επιστρέψει τώρα στο πρωτάθλημα. Του εύχομαι ότι καλύτερο και αν συνεχίσει να δουλεύει σκληρά νομίζω δεν θα είναι η Κύπρος ο επόμενος του σταθμός». </p>
      <p><b>Για την απόφαση που πάρθηκε για την απομάκρυνση Σωφρόνη:</b> «Στεναχωρήθηκα γιατί δεν ήταν σωστό αυτό που λέχθηκε ότι έφυγε γιατί χάσαμε από την PSV Αϊντχόβεν. Δεν αλλάξαν κάποια πράγματα που είχαμε συμφωνήσει με τον προπονητή σε 7-8 παιγνίδια, γι’ αυτό είχαμε οδηγηθεί σε εκείνη την απόφαση. Αυτές οι 30 μέρες μας έδωσαν τον χρόνο για να δούμε και οι δυο πλευρές κάποια πράγματα και να τα διορθώσουμε».</p>
      <p><b>Αν σκέφτηκε ποτέ να αποχωρήσει:</b> «Πάντοτε περνά από το μυαλό σου.. Υπάρχουν και οι καλές μέρες υπάρχουν και οι κακές μέρες. Μας πνίγει το παράπονο γιατί νοιώθουμε ότι δικαιούμασταν κάτι περισσότερο από αυτά που πήραμε τα τελευταία χρόνια. Νοιώθουμε ότι δικαιούμασταν κάτι περισσότερο και δεν το πήραμε όχι από δική μας ευθύνη»</p>
      <p><b>Για την αντιπολίτευση:</b> «Υπάρχουν κάποιοι οι οποίοι αρέσκονται να δημιουργηθούν καθημερινά θέματα στην ομάδα. Αυτό το οποίο χτίσαμε εμείς τα τελευταία εφτά χρόνια δεν θα έρθει να το πάρει ο οποιοσδήποτε χωρίς να πληρώσει.»</p>
      <p><b>Αν είναι ψηλό το φετινό μπάτζετ:</b> «Βεβαίως είναι. »</p>
      <p><b>Αν θα ενισχυθεί η ομάδα:</b> «Όταν πλησιάσει ο καιρός θα μιλήσουμε με τον προπονητή και θα πάρουμε τις αποφάσεις μας».</p>
      <p><b>Για τη διαιτησία του αγώνα με τη Δόξα:</b> «Αν ισοφάρισε η Δόξα πως έπρεπε να αντιδράσουμε. Είναι το δεύτερο συνεχόμενο παιχνίδι που έχουμε τουλάχιστον ένα καθαρό πέναλτι».</p>
      <p><b>Αν νοιώθει την εκτίμησή του κόσμου:</b> «Ναι σίγουρα. Από τη μεγάλη μερίδα του κόσμου υπάρχει αναγνώριση και εκτίμηση για το τι έχουμε πετύχει τα τελευταία χρόνια».</p>
      <p><b>Αν νοιώθει αδικημένος:</b> «Ένα πρωτάθλημα νομίζω το δικαιούμασταν. Αδικηθήκαμε παράφορα. Πέρσι, όταν χάνεις και τα 4 παιχνίδια από τον συνδιεκδικητή σου δεν μπορείς παρά να τους πεις συγχαρητήρια. Αλλά πρόπερσι νομίζω κλάπηκε το πρωτάθλημα »</p>
      <p> </p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apollonas/i-problepsi-toy-kirzi-gia-to-ntoyntelanz-apoel"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/xekathari-thesi-gia-karta"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/apollon-topothetisi-gia-xenoys-diaitites"/>
        <a href="https://www.24sports.com.cy/gr/sports/podosfairo/kypros/a-katigoria/doxa/1-doxa-apollon-11ades"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/sofronis-ayti-i-omada-den-kerdise-penalti"/>
      </related>
    </article>
  </body>
</html>