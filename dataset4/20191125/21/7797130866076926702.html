<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Zdravlje/a546760/Napravljen-sistem-koji-moze-da-predvidi-epilepticni-napad-sa-99-6-odsto-sigurnosti.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Sistem koji može da predvidi epileptični napad sa 99,6 odsto sigurnosti"/>
    <meta property="og:description" content="Istraživači sa Univerziteta Luizijana u Lafajetu razvili su sistem veštačke inteligencije koji može da predvidi..."/>
  </head>
  <body>
    <article>
      <h1>Sistem koji može da predvidi epileptični napad sa 99,6 odsto sigurnosti</h1>
      <address>
        <time datetime="2019-11-25T21:00:00+00:00">25 Nov 2019, 21:00</time>
      </address>
      <p>Istraživači sa Univerziteta Luizijana u Lafajetu razvili su sistem veštačke inteligencije koji može da predvidi epileptične napade čak sat vremena pre nego što se pojave.</p>
      <p>Prema brojnim istraživanjima, 70 odsto obolelih ima simptome koji se mogu ublažiti lekovima. Problem je što mnogi pacijenti nisu u stanju da predvide dolazak napada kako bi takva intervencija bila efikasna.  </p>
      <p>Zbog neočekivanih vremena napada, epilepsija ima snažan psihološki i socijalni efekat, osim toga može se smatrati bolešću opasnom po život.  </p>
      <p>Shodno tome, predviđanje epileptičnih napada bi u velikoj meri doprinelo poboljšanju kvaliteta života pacijenata sa epilepsijom u mnogim aspektima, poput alarmiranja napada kako bi se obezbedilo dovoljno vremena za preduzimanje ispravnih akcija, razvijanje novih metoda lečenja i postavljanje novih strategija da bi se bolje razumela priroda ove bolesti.    </p>
      <p>Stopa tačnosti ovog sistema iznosila je 99,6 odsto na osnovu rezultata elektroencefalograma ili EEG testova koji su pratili moždane signale 22 pacijenta u dečijoj bolnici u Bostonu.  </p>
      <p>Epileptični napadi se trenutno mogu predvideti EEG testovima koji se sprovode u bolnicama ili drugim medicinskim ustanovama, a zatim prediktivnim modeliranjem, procesom koji se oslanja na statistiku.  </p>
      <p>Tehnologija veštačke inteligencije razvijena na Univerzitetu Luizijana oslanja se istovremeno na EEG testove i prediktivno modeliranje, što rezultira ranijom i preciznijom detekcijom.  </p>
      <p>Doktori Magdi Bejomi i Hišam Daud, istraživači sa Univerzitetskog odeljenja za elektrotehniku i računarsko inženjerstvo, vodili su tim koji je razvio taj sistem.  </p>
      <p>Bejomi je rekao da je naredni korak u procesu razvoj načina da se sistem približi ljudima koji imaju epilepsiju. Istraživači razvijaju prilagođeni kompjuterski čip koji može da se smesti unutar uređaja i podseća na pametni telefon ili ručni sat. Čip bi mogao bežično da predvidi epileptične napade.  </p>
      <p>"Prenošenje ove tehnologije iz medicinskog okruženja u svakodnevni život u velikoj meri bi značio olakšanje obolelima od epilepsije. Za njih bi to bila medicinska, ali i psihološka korist", objasnio je Bejomi.</p>
    </article>
  </body>
</html>