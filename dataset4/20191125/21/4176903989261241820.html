<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/djuric-manifestacija-koju-samoopredeljenje-organizuje-28-novembra-ima-za-cilj-uzdizanje-kurtija/"/>
    <meta property="og:site_name" content="Krstarica"/>
    <meta property="article:published_time" content="2019-11-25T21:10:05+00:00"/>
    <meta property="og:title" content="Djurić: Manifestacija koju Samoopredeljenje organizuje 28. novembra ima za cilj uzdizanje Kurtija"/>
    <meta property="og:description" content="Direktor Kancelarije za Kosovo i Metohiju Marko Djurić izjavio je danas da manifestacija koju &quot;Samoopredeljenje&quot; 28. novembra organizuje u Tirani za cilj"/>
  </head>
  <body>
    <article>
      <h1>Djurić: Manifestacija koju Samoopredeljenje organizuje 28. novembra ima za cilj uzdizanje Kurtija</h1>
      <address><time datetime="2019-11-25T21:10:05+00:00">25 Nov 2019, 21:10</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/arh_OQss2_Beta-j88k62wlhm.640x360_rss-1-750x430.jpg"/>
        <figcaption>Foto: Beta</figcaption>
      </figure>
      <p>Direktor Kancelarije za Kosovo i Metohiju Marko Djurić izjavio je danas da manifestacija koju „Samoopredeljenje“ 28. novembra organizuje u Tirani za cilj uzdizanje lidera Samoopredeljenja Aljbina Kurtija „od lokalnog političkog lidera na nivo nacionalnog junaka“.</p>
      <p>Djurić je pozvao „odgovorne političke snage“ u Albaniji da nadju način da se ograde od Kurtijevih pokušaja da jedan nacionalni praznik „zloupotrebi za izgradnju sopstvenog kulta ličnosti“.</p>
      <p>„Regionu nisu potrebne nove ratne poglavice i potpaljivači šovinističkih strasti, već saglasnost odgovornih i razumnih nacionalnih političkih elita o zajedničkoj prijateljskoj izgradnji ekonomski naprednog i bezbednosno stabilnog Balkana“, rekao je Djurić, navodi se u saopštenju Kancelarije za Kosovo.</p>
      <p>On je poručio da albanskom narodu „niko ne uskraćuje pravo da slavi svoju nacionalnu istoriju i simbole“, ali da predstojeći skup predstavlja Kurtijev „trijumf volje“ i da će sa njega svim okolnim narodima i nacijama biti upućena „preteća poruka o velikoalbanskom ujedinjenju“.</p>
      <p>(Beta)</p>
    </article>
  </body>
</html>