<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/putovanja/turizam/djavolji-most-preko-njega-niko-ne-sme-evo-zasto-foto/"/>
    <meta property="og:site_name" content="Krstarica"/>
    <meta property="article:published_time" content="2019-11-25T21:23:18+00:00"/>
    <meta property="og:title" content="Đavolji most: Preko njega NIKO ne sme, evo zašto (foto)"/>
    <meta property="og:description" content="Samo iz daljine mu se svi dive"/>
  </head>
  <body>
    <article>
      <h1>Đavolji most: Preko njega NIKO ne sme, evo zašto (foto)</h1>
      <address><time datetime="2019-11-25T21:23:18+00:00">25 Nov 2019, 21:23</time> by <a rel="author" href="https://www.krstarica.com/author/marina/" target="_blank">M. P.</a></address>
      <p>Most je sakriven prirodom parka Kromlauer u Nemačkoj. Njegovu izgradnju je naredio vitez iz obližnjeg grada Kromlaua 1860. godine. A narod ga je gradio od kamenja koje su pronalazili u okruženju.</p>
      <p>Most je poznat pod imenom Rakocbruk ili Đavolji most, što je zasluga verovanja naroda. Kako je most napravljen bez potpore, a ima samo jedan vrlo tanak luk toliko pravilnog oblika da s odrazom u vodi čini savršen krug, narod je zaključio da tako nešto mora biti delo đavola.</p>
      <figure>
        <embed-post data-src="https://www.instagram.com/p/BmdrtdRnzNE" data-service="Instagram"/>
      </figure>
      <p>Verovanje da je most gradio nekakav demon potvrđuju i bazaltne stene koje se nalaze na oba kraja reke kao ukrasi. A pošto most nije bio bezbedan ni za prelazak, česte nezgode su, takođe, „bile delo zlih sila“.</p>
      <p>Danas je prelazak mostom preko reke Rakoče zabranjen, kako bi most što duže ostao sačuvan i u što boljem stanju, a turistima to ne smeta jer da bi se videla lepota mosta i savršenog kruga koji pravi, treba ga posmatrati sa udaljenosti.</p>
      <figure>
        <embed-post data-src="https://www.instagram.com/p/BjWfGAzg-ac" data-service="Instagram"/>
      </figure>
    </article>
  </body>
</html>