<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/sport/vise-od-20.000-ljudi-na-standu-sim-na-sajmu-sporta_1070115.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T21:34:00+00:00"/>
    <meta property="og:title" content="Више од 20.000 људи на штанду СИМ на Сајму спорта"/>
    <meta property="og:description" content="Штанд Спортских игара младих (СИМ) на Сајму спорта посетило је више од 20.000 људи, међу којима су и бројни српски спортисти и амбасадори Игара."/>
  </head>
  <body>
    <article>
      <h1>Више од 20.000 људи на штанду СИМ на Сајму спорта</h1>
      <h2>БЕОГРАД - Штанд Спортских игара младих (СИМ) на Сајму спорта посетило је више од 20.000 људи, међу којима су и бројни српски спортисти и амбасадори Игара.</h2>
      <address>
        <time datetime="2019-11-25T21:34:00+00:00">25 Nov 2019, 21:34</time>
      </address>
      <p>Првог дана Сајма друштво "симовцима" правио је српски аутомобилиста Душан Борковић, а потом је у суботу уследила посета фудбалера Партизана Златана Шеховића и Александра Поповића.</p>
      <figure>
        <img src="http://www.rtv.rs/sr_ci/sport/slike/2019/11/22/sajam-sporta.jpg"/>
        <figcaption>Танјуг (Филип Краинчанић)</figcaption>
      </figure>
      <p>У суботу увече гости су били амбасадори СИМ одбојкашица Ивана Нешовић и прослављени фудбалер Младен Крстајић, а у недељу првотимац Црвене звезде и репрезентативац Србије Немања Милуновић.</p>
      <p>"Пресрећна сам због великог броја посета, а посебно због деце која су се нон-стоп смењивала на нашем штанду. Маскота Виктор је имао пуне руке посла, а предивно је било видети радост на лицима када деца добију соувенир и леткић, како са осмехом кажу, једва чекамо пролеће и нове Спортске игре младих", истакла је председница Дунав осигурање Спортских игара младих Србије Ивана Јовановић.</p>
    </article>
  </body>
</html>