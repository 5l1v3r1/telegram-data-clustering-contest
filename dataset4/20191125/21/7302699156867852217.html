<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000113193"/>
    <meta property="og:site_name" content="MGR Online"/>
    <meta property="article:published_time" content="2019-11-25T21:23:00+00:00"/>
    <meta property="og:title" content="&quot;นาดาล&quot; ตามรอยตำนาน ครองมือ 1 ครบ 200 สัปดาห์"/>
    <meta property="og:description" content="ราฟาเอล นาดาล นักเทนนิสซูเปอร์สตาร์จากสเปน สร้างหลักไมล์ครั้งใหม่ให้แก่ตัวเองด้วยการครองตำแหน่งมือ 1 โลก ครบ 200 สัปดาห์"/>
  </head>
  <body>
    <article>
      <h1>"นาดาล" ตามรอยตำนาน ครองมือ 1 ครบ 200 สัปดาห์</h1>
      <address><time datetime="2019-11-25T21:23:00+00:00">25 Nov 2019, 21:23</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011710401.JPEG"/>
      </figure>
      <p>ราฟาเอล นาดาล นักเทนนิสซูเปอร์สตาร์จากสเปน สร้างหลักไมล์ครั้งใหม่ให้แก่ตัวเองด้วยการครองตำแหน่งมือ 1 โลก ครบ 200 สัปดาห์ <br/><br/>นาดาล เพิ่งประสบความสำเร็จ ผนึกกำลังกับเหล่านักหวดทีมชาติสเปน คว้าแชมป์โลก เดวิส คัพ สมัย 6 เมื่อวันที่ 24 พฤศจิกายน ที่ผ่านมา พร้อมกับจบปี 2019 ด้วยตำแหน่งมือ 1 โลกของฝ่ายชาย<br/><br/>ผลงานที่ออกมาทำให้ "เอล มาทาดอร์" ครองมือ 1 โลกยาวนานไม่แพ้เหล่าตำนานนักหวดรุ่นพี่ ซึ่งปัจจุบันสะสมเวลาครองบัลลังก์มือ 1 ฝ่ายชายไปแล้ว 200 สัปดาห์ด้วยกัน ขึ้นแท่นผู้เล่นที่ยึดมือ 1 โลกนานที่สุดเป็นคนที่ 6<br/><br/>สำหรับคนที่ครองตำแหน่งนานสุด ไล่ตั้งแต่ โรเจอร์ เฟเดอเรอร์ (310 สัปดาห์), พีท แซมพราส (286 สัปดาห์), โนวัค ยอโควิช (275 สัปดาห์), อิวาน เลนเดิล (270 สัปดาห์) และ จิมมี คอนเนอร์ส (268 สัปดาห์)<br/><br/>ทั้งนี้ นับเป็นครั้งที่ 5 แล้วที่ นาดาล วัย 34 ปี จบตำแหน่งมือ 1 โลก ส่วนตลอดปี 2019 คว้าแชมป์ไป 4 รายการ ซึ่งรายการใหญ่สุด แกรนด์ สแลม เฟรนช์ โอเพน กับ ยูเอส โอเพน</p>
    </article>
  </body>
</html>