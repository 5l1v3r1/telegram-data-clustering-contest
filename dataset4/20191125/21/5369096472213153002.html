<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/nba/779627/ntontsits-ke-ntingouinti-pektes-tis-evdomadas-sto-nva-pic/"/>
    <meta property="og:site_name" content="to10.gr"/>
    <meta property="article:published_time" content="2019-11-25T21:15:54+00:00"/>
    <meta property="og:title" content="Ντόντσιτς και Ντινγουίντι οι παίκτες της εβδομάδας στο ΝΒΑ! (pic)"/>
    <meta property="og:description" content="Τα βραβεία των κορυφαίων παικτών της εβδομάδας κατέκτησαν οι Σπένσερ Ντινγουίντι και Λούκα Ντόντσιτς σε Ανατολική και Δυτική Περιφέρεια, αντίστοιχα."/>
  </head>
  <body>
    <article>
      <h1>Ντόντσιτς και Ντινγουίντι οι παίκτες της εβδομάδας στο ΝΒΑ! (pic)</h1>
      <h2>Τα βραβεία των κορυφαίων παικτών της εβδομάδας κατέκτησαν οι Σπένσερ Ντινγουίντι και Λούκα Ντόντσιτς σε Ανατολική και Δυτική Περιφέρεια, αντίστοιχα.</h2>
      <address><time datetime="2019-11-25T21:15:54+00:00">25 Nov 2019, 21:15</time> by <a rel="author">to10.gr</a></address>
      <p>Ο Λούκα Ντόντσιτς είναι… on fire και αναδείχθηκε MVP της εβδομάδας στη Δύση, χάρη στις εκπληκτικές εμφανίσεις του με τους Ντάλας Μάβερικς.</p>
      <p>Το παιδί-θαύμα της Σλοβενίας ήταν από άλλο κόσμο την τελευταία εβδομάδα, βοηθώντας την ομάδα του Ρικ Καρλάιλ να φτάσει σε 4 νίκες σε ισάριθμα παιχνίδια.</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>Οι αριθμοί του 20χρονου γκαρντ ήταν άκρως εντυπωσιακοί: 37 πόντοι, 8,5 ριμπάουντ, 11,8 ασίστ, 1,5 κλέψιμο κατά μέσο όρο, με τον πρώην άσο της Ρεάλ Μαδρίτης να κατακτάει το βραβείο του κορυφαίου παίκτη της εβδομάδας στη Δύση.</p>
      <p>Όσο για την Ανατολή, παίκτης της εβδομάδας αναδείχθηκε ο Σπένσερ Ντίνγουϊντι. Ο 26χρονος  γκαρντ μέτρησε 25,3 πόντους, 3,5 ριμπάουντ, 6,8 ασίστ και 1,3 κλεψίματα κατά μέσο όρο, βοηθώντας τους Νετς να φτάσουν σε 3 νίκες στα τελευταία 4 παιχνίδια την εβδομάδα που πέρασε.</p>
      <figure>
        <img src="https://www.to10.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-274.jpg"/>
      </figure>
      <p>
        <b>
          <a href="https://www.to10.gr/basket/nba/779627/ntontsits-ke-ntingouinti-pektes-tis-evdomadas-sto-nva-pic/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>