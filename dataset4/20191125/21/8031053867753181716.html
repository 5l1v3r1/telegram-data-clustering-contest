<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%bb%ce%b2%ce%b1%ce%bd%ce%af%ce%b1-%ce%b1%cf%80%ce%b5%cf%81%ce%b9%cf%8c%cf%81%ce%b9%cf%83%cf%84%ce%b7-%ce%b5%ce%be%ce%bf%cf%85%cf%83%ce%af%ce%b1-%cf%83%cf%84%ce%b7%ce%bd-%ce%b1%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T21:23:59+00:00"/>
    <meta property="og:title" content="Αλβανία: Απεριόριστη εξουσία στην Αστυνομία με νέο νόμο"/>
    <meta property="og:description" content="«Είναι τρελός νόμος ενός άρρωστου που δείχνει ότι βρίσκεται σε πανικό και θέλει να επιβάλει νόμους παρόμοιους με αυτούς της περιβόητης κρατικής ασφάλειας. Εάν επιτραπεί η ισχύς αυτού του νόμου, τότε θα μπορεί να ειπωθεί ότι η ιδιωτική πολιτική αστυνομία του Ράμα θα ελέγχει τη ζωή οποιουδήποτε», γράφει η αλβανική « Rilidja Demokratike»."/>
  </head>
  <body>
    <article>
      <h1>Αλβανία: Απεριόριστη εξουσία στην Αστυνομία με νέο νόμο</h1>
      <address>
        <time datetime="2019-11-25T21:23:59+00:00">25 Nov 2019, 21:23</time>
      </address>
      <p>«<i>Είναι τρελός νόμος ενός άρρωστου που δείχνει ότι βρίσκεται σε πανικό και θέλει να επιβάλει νόμους παρόμοιους με αυτούς της περιβόητης κρατικής ασφάλειας. Εάν επιτραπεί η ισχύς αυτού του νόμου, τότε θα μπορεί να ειπωθεί ότι η ιδιωτική πολιτική αστυνομία του Ράμα θα ελέγχει τη ζωή οποιουδήποτε</i>», γράφει η αλβανική « Rilidja Demokratike».</p>
      <p>Ενώ η Lapsi.al γράφει:</p>
      <p>Νέος νόμος της κυβέρνησης Έντι Ράμα για το οργανωμένο έγκλημα ορίζει ότι η αστυνομία μπορεί να παρακολουθεί οποιονδήποτε χωρίς την έγκριση δικαστηρίου ή εισαγγελέα.</p>
      <p>
        <b>Ο νόμος δίνει απεριόριστη εξουσία στην αστυνομία και παραβιάζει τα δικαιώματα των ατόμων, όπως σημειώνεται.</b>
      </p>
      <p>Μετά την ψήφιση του νόμου αυτού από το αλβανικό κοινοβούλιο, η αστυνομία θα μπορεί να λαμβάνει πληροφορίες από ιδιωτικές εταιρείες διαδικτύου, συνδιαλέξεις και οποιαδήποτε άλλη πληροφορία, ακόμη και τραπεζικούς λογαριασμούς, χωρίς απόφαση δικαστηρίου ή εισαγγελέα για την παρακολούθηση του ατόμου.</p>
      <p>
        <b>Η αστυνομία θα μπορεί να διενεργεί οποιαδήποτε έλεγχο σε οποιοδήποτε άτομο, ιδιωτικά ή δημόσια και να συλλαμβάνει χωρίς εντολή, αναφέρει το Βαλκανικό Περισκόπιο.</b>
      </p>
      <p>Επίσης θα έχει το δικαίωμα να αναστείλει κάθε έγγραφο (διαβατήρια ή άλλο) που χρησιμοποιείται για ταξίδι ενός υπόπτου.</p>
      <p>Θα έχει το δικαίωμα να διενεργεί έρευνα για άτομα όταν υπάρχει η υποψία ότι το βιοτικό επίπεδο δεν συνάδει με το εισόδημα που δηλώνεται.</p>
      <p>Θα μπορεί να προβαίνει σε υποκλοπές τηλεφωνικών συνομιλιών χωρίς εντολή εισαγγελέα.</p>
      <p>Θα έχει τη δυνατότητα να πληροφορείται κάθε προσωπικό στοιχείο ενός ατόμου, όπως ο τραπεζικός λογαριασμός, τα ακίνητα, οι μετοχές σε επιχειρήσεις και οτιδήποτε άλλο αφορά τον ύποπτο χωρίς την άδεια εισαγγελέα ή δικαστηρίου.</p>
      <figure>
        <img src="https://www.pentapostagma.gr/wp-content/uploads/2019/11/%CF%80%CF%81%CE%BF.jpg"/>
      </figure>
    </article>
  </body>
</html>