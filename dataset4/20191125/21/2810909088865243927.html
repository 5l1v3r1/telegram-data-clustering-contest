<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359662"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="Вишковић: Програм реформи БиХ не прејудицира коначну одлуку о чланству"/>
    <meta property="og:description" content="Предсједник Владе Републике Српске Радован Вишковић изјавио је вечерас да Програм реформи БиХ не прејудицира коначну одлуку о чланству у НАТО-у, за чије усвајање ће, како је навео, бити потребна додатна одлука Предсједништва и Парламентарне скупштине БиХ."/>
  </head>
  <body>
    <article>
      <h1>Вишковић: Програм реформи БиХ не прејудицира коначну одлуку о чланству</h1>
      <address>
        <time datetime="2019-11-25T21:45:00+00:00">25 Nov 2019, 21:45</time>
      </address>
      <p>
        <i>Предсједник Владе Републике Српске Радован Вишковић изјавио је вечерас да Програм реформи БиХ не прејудицира коначну одлуку о чланству у НАТО-у, за чије усвајање ће, како је навео, бити потребна додатна одлука Предсједништва и Парламентарне скупштине БиХ.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1508/150889.jpg"/>
        <figcaption>Радован Вишковић<br/>Фото: РТРС</figcaption>
      </figure>
      <p>- Рећи ћу вам једну реченицу из тог документа - `Овај документ подноси се без прејудицирања коначне одлуке о чланству, а за чије усвајање ће бити потребна додатна одлука Предсједништва и Парламентарне скупштине БиХ`. Сада овим критичарима дајем за право да анализирају шта каже ова реченица - рекао је Вишковић за Алтернативну телевизију.</p>
      <p>Вишковић је нагласио да је потребно схватити да је ријеч о заједничком документу у БиХ, те да не би било добро да има подбједника и побијеђених.</p>
      <p>- Битно је рећи да овај документ иде дан након формирања Савјета министара и ако се из неког разлога не формира, онда ни тај документ неће бити послат. Са позиције предсједника Владе /Републике Српске/ могу рећи да нам је битно да се формира Савјет министара и Влада Федерације БиХ због свих грађана. Имамо доста заједничких пројеката и послова који су пред нама - истакао је Вишковић.</p>
    </article>
  </body>
</html>