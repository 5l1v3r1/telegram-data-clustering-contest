<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/incidente-alfonsine-oggi-ciclista-1.4906071"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T21:08:34+00:00"/>
    <meta property="og:title" content="Incidente Alfonsine oggi, travolto da un'auto. Grave ciclista di 53 anni"/>
    <meta property="og:description" content="Ancora sangue sulle strade della Bassa Romagna"/>
  </head>
  <body>
    <article>
      <h1>Incidente Alfonsine oggi, travolto da un'auto. Grave ciclista di 53 anni</h1>
      <h2>Ancora sangue sulle strade della Bassa Romagna</h2>
      <address><time datetime="2019-11-25T21:08:34+00:00">25 Nov 2019, 21:08</time> by <a rel="author">il Resto del Carlino</a></address>
      <p>Alfonsine (Ravenna), 25 novembre 2019 - Ancora<b> sangue </b>sulle strade della<b> Bassa Romagna</b>. Questa sera, <b>ad appena 10 ore </b>dal pauroso scontro tra un'auto e un camion avvenuto questa mattina lungo la <b>Variante di Alfonsine</b>, un <b>altro gravissimo incidente </b>si è verificato <b>sempre ad Alfonsine</b>. Poco prima delle 19 <b>un 53enne del posto </b>che era in sella ad una<b> bici da corsa</b>, stava percorrendo <b>via Stroppata </b>con direzione di <b>marcia Alfonsine-Fusignano.</b></p>
      <p><b>Leggi anche</b> <a href="https://www.ilrestodelcarlino.it/ravenna/cronaca/incidente-alfonsine-1.4905044">Alfonsine incidente tra auto e camion. Due feriti e traffico in tilt</a></p>
      <p>Circa all’altezza del civico 38, per cause al vaglio della Polizia Locale della Bassa Romagna, è stato investito e travolto da una <b>Bmw di grossa cilindrata </b>condotta da una <b>38enne</b> originaria della Romania e residente nel cesenate. Vettura che procedeva in direzione opposta a quella del ciclista, In seguito alla<b> terribile collisione </b>l’uomo è stato<b> sbalzato </b>per alcuni metri rovinando a terra in stato di semi-coscienza.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906060.1574716165%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>In sella alla bici da corsa c'era un 53enne (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906061.1574716165%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>L'incidente si è verificato in via Stroppata ad Alfonsine (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906062.1574716165%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Il parabrezza della Bmw (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906063.1574716165%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Sul posto un'ambulanza, l'auto medicalizzata ed elicottero di Bologna Soccorso (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906064.1574716166%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Al volante della Bmw c'era un 38enne originaria della Romania (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906065.1574716166%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=425&amp;fmt=jpg"/>
          <figcaption>Un cartello abbattuto dalla Bmw (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906066.1574716166%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Rilievi della Polizia Locale della Bassa Romagna (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906067.1574716166%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>L'incidente si è verificato in via Stroppata ad Alfonsine (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906068.1574716166%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>Il ciclista è stato trasportato in elicottero al 'Bufalini' di Cesena (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906069.1574716115%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>L'incidente è avvenuto poco prima delle 19 (Scardovi)</figcaption>
        </figure>
        <figcaption>
          <a href="https://www.ilrestodelcarlino.it/ravenna/cronaca/foto/incidente-alfonsine-oggi-1.4906070">Incidente Alfonsine oggi, ciclista travolto da un'auto / FOTO</a>
        </figcaption>
      </slideshow>
      <p>Sul posto è intervenuta<b> un’ambulanza</b>, il mezzo avanzato di soccorso con a bordo il <b>medico rianimatore </b>e le pattuglie della<b> Polizia Locale</b>. Dopo una valutazione delle condizioni del ciclista il personale del 118 ha richiesto l’intervento <b>dell’elicottero di Bologna Soccorso </b>(abilitato al<b> volo notturno</b>), atterrato presso il <b>campo sportivo della cittadina</b>. Il 53enne è stato trasbordato dall’ambulanza al velivolo, che è decollato alla volta del<b> Trauma Center dell’ospedale ‘Bufalini’ </b>di Cesena con un codice ‘3’, ossia di <b>massima gravità</b>. Rilievi, come detto, da parte della Polizia Locale della Bassa Romagna. <b>Illesa</b> l’automobilista. <b>    </b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ravenna/cronaca/foto/incidente-alfonsine-oggi-1.4906070"/>
        <a href="https://www.ilrestodelcarlino.it/ravenna/cronaca/incidente-alfonsine-1.4905044"/>
      </related>
    </article>
  </body>
</html>