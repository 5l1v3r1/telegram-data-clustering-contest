<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/u_zanadto_obtisliy_sukni_selena_gomes_zasvitila_pishni_grudi_na_chervoniy_dorizhtsi_n1239194"/>
    <meta property="og:site_name" content="24 Канал"/>
    <meta property="article:published_time" content="2019-11-25T21:33:00+00:00"/>
    <meta property="og:title" content="У занадто обтислій сукні: Селена Гомес засвітила пишні груди на червоній доріжці"/>
    <meta property="og:description" content="Співачка Селена Гомес у дуже провокативному платті завітала на червону доріжку щорічної музичної церемонії нагородження музикантів American Music Awards 2019."/>
  </head>
  <body>
    <article>
      <h1>У занадто обтислій сукні: Селена Гомес засвітила пишні груди на червоній доріжці</h1>
      <address><time datetime="2019-11-25T21:33:00+00:00">25 Nov 2019, 21:33</time> by <a rel="author" href="https://24tv.ua/lifestyle/nadiya_bilenko_tag7142/" target="_blank">Надія Біленко</a></address>
      <p>
        <b>Співачка Селена Гомес у дуже провокативному платті завітала на червону доріжку щорічної музичної церемонії нагородження музикантів American Music Awards 2019.</b>
      </p>
      <p>Для виходу перед десятками папараці на церемонії American Music Awards 2019 Селена Гомес приміряла сукню з колекції Versace весна-літо 2020.</p>
      <blockquote>Читайте також: <a href="https://24tv.ua/lifestyle/american_music_awards_u_los_andzhelesi_nayefektnishi_vihodi_zirok_na_chervonu_dorizhku__foto_n1238899">American Music Awards у Лос-Анджелесі: найефектніші виходи зірок на червону доріжку – фото</a></blockquote>
      <p>Коротке кислотно-зелене мініплаття помітно перетиснуло зону декольте Гомес, відтак її пишні груди не виглядали природно. Крім того, користувачі у мережі зазначили, що вбрання ще й підкреслило живіт співачки. Додамо, що <a href="https://24tv.ua/lifestyle/vaga_mozhe_zminyuvatisya_shhomisyatsya__selena_gomes_pro_zmini_u_figuri_ta_kritiku_v_sotsmerezhah_n1233046">надмірна вага Селени є наслідком вовчака</a>, від якого зірка страждає близько шести років. Однак критика у мережі сильно ранить дівчину.</p>
      <figure>
        <img src="https://24tv.ua/resources/photos/news/620_DIR/201911/1239194_10242727.jpg?201911162042"/>
        <figcaption>​Селена Гомес / Getty Images</figcaption>
      </figure>
      <p>"Я вперше зіткнулася з бодишеймінгом після того, як моя вага почала коливатися. У мене вовчак, у мене проблеми з нирками і високий тиск, тому я маю справу з багатьма проблемами зі здоров'ям. Вовчак безпосередньо не впливає на набір ваги, проте комбінація всіх інших факторів впливає. Є ліки, які я повинна приймати все життя. Вага може змінюватися щомісяця", – розповідала раніше артистка.</p>
      <p>Стосовно виходу на червону доріжку American Music Awards 2019 Гомес написала: "Почуваюся добре повернутися. Дякую всій моїй команді та моїм фанатам, які стоять поруч зі мною. Все це для вас і через вас".</p>
      <p>Стилісти доповнили образ Гомес об'ємною зачіскою та макіяжем з акцентом на очах коричневими тінями. Співачка також підібрала стильні атласні туфлі-човники на підборах у тон сукні.</p>
      <figure>
        <img src="https://24tv.ua/resources/photos/news/620_DIR/201911/1239194_10242734.jpg?201911162042"/>
        <figcaption>​Селена Гомес / Getty Images</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1239194_10242733.jpg?201911162042"/>
        <figcaption>Селена Гомес / Getty Images</figcaption>
      </figure>
    </article>
  </body>
</html>