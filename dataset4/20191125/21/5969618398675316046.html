<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_red_star/erythros-asteras-ntempouto-me-nikh-o-sakota-dipshfia-epistrofh-o-gkist.5646293.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T21:28:00+00:00"/>
    <meta property="og:title" content="Ερυθρός Αστέρας: Ντεμπούτο με νίκη ο Σάκοτα, διψήφια επιστροφή ο Γκιστ"/>
    <meta property="og:description" content="Ο Ντράγκαν Σάκοτα έκανε θετικό ντεμπούτο στον πάγκο του Ερυθρού Αστέρα, που επιβλήθηκε 105-82 της Μόρναρ Μπαρ. Καλή παρουσία ο Γκιστ που σημείωσε 10 πόντους."/>
  </head>
  <body>
    <article>
      <h1>Ερυθρός Αστέρας: Ντεμπούτο με νίκη ο Σάκοτα, διψήφια επιστροφή ο Γκιστ</h1>
      <h2>Ο Ντράγκαν Σάκοτα έκανε θετικό ντεμπούτο στον πάγκο του Ερυθρού Αστέρα, που επιβλήθηκε 105-82 της Μόρναρ Μπαρ. Καλή παρουσία ο Γκιστ που σημείωσε 10 πόντους.</h2>
      <address><time datetime="2019-11-25T21:28:00+00:00">25 Nov 2019, 21:28</time> by <a rel="author">Χρήστος Μπαρούνης</a></address>
      <p>Ντεμπούτο με νίκη έκανε ο <a href="https://www.sport24.gr/Basket/Euroleague/eb-news/eb_red_star/erythros-asteras-neos-proponhths-toy-o-ntragkan-sakota.5645026.html">Ντράγκαν Σάκοτα</a> στον Ερυθρό Αστέρα, που έκανε επίδειξη δύναμης στη Μόρναρ Μπαρ, της οποίας και επικράτησε 105-82 και επέστρεψε στις νίκες στην Αδριατική Λίγκα μετά <a href="https://www.sport24.gr/Basket/EuropeBasket/aba-liga-h-partizan-phre-to-ntermpi-me-ton-erythro-astera.5641703.html">την ήττα του στο ντέρμπι με την Παρτιζάν</a>.</p>
      <p>Για τους γηπεδούχους, ο Ότζο έκανε εξαιρετικό παιχνίδι πετυχαίνοντας 13 πόντους, όσους και ο Λάζιτς, ενώ 12 πόντους προσέθεσε ο Τσόβιτς. Θετική επανεμφάνιση του <a href="https://www.sport24.gr/Basket/Euroleague/eb-news/eb_red_star/erythros-asteras-xeiroyghthhke-kai-vlepei-genarh-o-perperogloy.5645251.html">μέχρι πρότινος τιμωρημένου Τζέιμς Γκιστ</a>, ο οποίος έκανε καλή δουλειά στο ζωγραφιστό από όπου είχε 10 πόντους.<br/> </p>
      <p>Να σημειωθεί ότι ο προπονητής της Μόρναρ Μπαρ, Μιχαΐλο Παβίσεβιτς ήταν εκνευρισμένος απο την απόφαση των γηπεδούχων να εκδηλώσουν την τελευταία επίθεση, με τον Ντράγκαν Σάκοτα να δηλώνει στη συνέντευξη Τύπου: "<i>Έχει δίκιο που είναι ενοχλημένος, αλλά για μένα ήταν απλά ακόμα μία επίθεση. Είχα εστιάσει στην ομάδα, αν δεν ήταν πρώτο παιχνίδι ίσως να μην το πρόσεχα. Δεν είχα πρόθεση πάντως σε καμία περιπτωση να προσβάλλω κανέναν".</i></p>
      <p><b>ΤΑ ΔΕΚΑΛΕΠΤΑ:</b> 28-9, 53-40, 72-60, 105-82</p>
      <p><b>ΕΡΥΘΡΟΣ ΑΣΤΕΡΑΣ</b> (Σάκοτα): Κούζμιτς 6, Τσόβιτς 12 (2), Λ. Μπράουν 10 (7 ασίστ), Νταβίντοβατς 8 (2), Λάζιτς 13 (3), Φαγιέ 5, Μπάρον 8 (2), Ντόμπριτς 7 (1), Γκιστ 10, Σίμανιτς 2, Ότζο 13.</p>
      <p>
        <b>Photo Credits: KK Crvena zvezda/Twitter</b>
      </p>
    </article>
  </body>
</html>