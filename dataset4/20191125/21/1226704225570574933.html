<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/dubravka-inkasoval-dvakrat-aston-vill/432215-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T21:52:00+00:00"/>
    <meta property="og:title" content="Dúbravka inkasoval dvakrát, Aston Villa zdolala Newcastle"/>
    <meta property="og:description" content="Hráči Newcastle vyšli naprázdno po dvoch predchádzajúcich výhrach a v tabuľke im patrí 14. priečka."/>
  </head>
  <body>
    <article>
      <h1>Dúbravka inkasoval dvakrát, Aston Villa zdolala Newcastle</h1>
      <h2>Hráči Newcastle vyšli naprázdno po dvoch predchádzajúcich výhrach a v tabuľke im patrí 14. priečka.</h2>
      <address><time datetime="2019-11-25T21:52:00+00:00">25 Nov 2019, 21:52</time> by <a rel="author">TASR</a></address>
      <p>Londýn 25. novembra (TASR) - Futbalisti Newcastle United prehrali v pondelňajšom zápase 13. kola anglickej ligy na ihrisku Aston Villy 0:2. Slovenský brankár Martin Dúbravka inkasoval dvakrát v priebehu štyroch minút prvého polčasu po štandardných situáciách v blízkosti jeho pokutového územia.</p>
      <p>Úspešnými strelcami v drese domácich boli Conor Hourihane a Anwar El-Ghazi. Hráči Newcastle vyšli naprázdno po dvoch predchádzajúcich výhrach a v tabuľke im patrí 14. priečka. Aston Villa prerušila sériu troch ligových prehier a na 15. mieste zaostáva o jediný bod.</p>
      <h3>Premier League - 13. kolo:</h3>
      <p>
        <b>Aston Villa – Newcastle United 2:0 (2:0)</b>
      </p>
      <p>Góly: 32. Hourihane, 36. El Ghazi</p>
      <related>
        <h4>Prečítajte si aj:</h4>
        <a href="https://www.teraz.sk/sport/futbal-mourinho-vylucil-prichod-ibra/432186-clanok.html"/>
        <a href="https://www.teraz.sk/sport/futbal-aguero-bude-chybat-manchestru/432113-clanok.html"/>
        <a href="https://www.teraz.sk/sport/abramovic-nema-v-umysle-predat-chels/432089-clanok.html"/>
      </related>
    </article>
  </body>
</html>