<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/aytodioikhsh/story/1032397/xristoygenna-2019-protofanis-stolismos-stin-athina-deite-ti-tha-symvei"/>
    <meta property="og:site_name" content="Newsbomb"/>
    <meta property="article:published_time" content="2019-11-25T21:47:25+00:00"/>
    <meta property="og:title" content="Χριστούγεννα 2019: Πρωτοφανής στολισμός στην Αθήνα – Δείτε τι θα συμβεί"/>
    <meta property="og:description" content="Χριστούγεννα 2019: Πιο πλούσιο από κάθε φορά, εκτεταμένο χριστουγεννιάτικο στολισμό για την πρωτεύουσα, σχεδιάζει ο Δήμος Αθηναίων σε σύμπραξη με την ιδιωτική πρωτοβουλία."/>
  </head>
  <body>
    <article>
      <h1>Χριστούγεννα 2019: Πρωτοφανής στολισμός στην Αθήνα – Δείτε τι θα συμβεί</h1>
      <h2>Χριστούγεννα 2019: Πιο πλούσιο από κάθε φορά, εκτεταμένο χριστουγεννιάτικο στολισμό για την πρωτεύουσα, σχεδιάζει ο Δήμος Αθηναίων σε σύμπραξη με την ιδιωτική πρωτοβουλία.</h2>
      <address><time datetime="2019-11-25T21:47:25+00:00">25 Nov 2019, 21:47</time> by <a rel="author">Newsroom</a></address>
      <p>Ο εορταστικός στολισμός φέτος <b>θα εκτείνεται και στα επτά Δημοτικά Διαμερίσματα</b> και για πρώτη φορά θα φωτιστούν σημεία που παρέμεναν αστόλιστα.</p>
      <p>Το σχεδιασμό του Δήμου Αθηναίων ανακοίνωσε ο δήμαρχος, <a href="https://www.newsbomb.gr/tags/tag/52327/kwstas-mpakogiannhs">Κώστας Μπακογιάννης</a>, σε συνέντευξη Τύπου, τη Δευτέρα (25/11/2019). Ο κ. Μπακογιάννης παρουσίασε το πρόγραμμα <b>«Υιοθέτησε την πόλη σου»</b> στο οποίο εντάσσονται μεγάλες εταιρείες και φορείς. «Υιοθετώντας» τα Χριστούγεννα στην Αθήνα δίνουν τη δυνατότητα, είπε ο κ. Μπακογιάννης, στο Δήμο Αθηναίων να φωταγωγήσει με τις δικές του δυνάμεις και την υλικοτεχνική υποδομή που έχει ήδη στην διάθεσή του μια σειρά από περιοχές, στις οποίες είτε δεν υπήρξε παλαιοτέρα εορταστικός φωτισμός είτε αυτός ήταν υποτυπώδης και δεν βοηθούσε στη δημιουργία <b>χριστουγεννιάτικου κλίματος για μικρούς και μεγάλους</b>».</p>
      <p>Ήδη έχουν ανταποκριθεί 19 εταιρείες, ιδρύματα, φορείς και σωματεία που ανέλαβαν να στολίσουν και να φωταγωγήσουν για την περίοδο των εορτών, αντίστοιχα σημεία της πόλης. Σύμφωνα με τον κ. Μπακογιάννη, ο χριστουγεννιάτικος στολισμός θα τοποθετηθεί στις <b>πλατείες</b>, <b>λεωφόρους</b>, <b>κεντρικές</b> και περιφερειακές οδικές αρτηρίες αλλά και σε <b>μικρότερους δρόμους</b> που δεν είχε φτάσει ποτέ στο παρελθόν.</p>
      <h3>Ποιοι δρόμοι θα στολιστούν για πρώτη φορά</h3>
      <p>Μεταξύ άλλων θα φωτιστούν για πρώτη φορά η Λεωφόρος Γαλατσίου (από Πατησίων έως τα όρια του Δήμου Αθηναίων), η Αγ. Λαύρας (από Πλ. Αγ. Αντωνίου έως Λεωφόρο Γαλατσίου), η Αντιγόνης (Μετρό Σεπολίων), η Αγ. Μελετίου (από τον Ι. Ν. Αγίου Μελετίου έως Πατησίων), η Αγ. Ζώνης (από Φωκίωνος Νέγρη έως Καλλιφρονά), η Ευελπίδων (από Πατησίων έως Πλατεία Ειρήνης-Δικαστήρια), η Ιπποκράτους (από Λ. Αλεξάνδρας έως Σόλωνος-Ακαδημίας), η Μητροπόλεως (από Πλατεία Συντάγματος έως Πλατεία Μοναστηρακίου), η Βουλιαγμένης (από κόμβο Καλλιρρόης έως Αγ. Ιωάννη), η Ηλία Ηλιού (από Λ. Βουλιαγμένης έως Ηλιουπόλεως) κ.ά. Επίσης οι πλατείες Κουμουνδούρου, Σ. Πέτρουλα, Αθ. Διάκου (Θυμαράκια), Βαρνάβα, Μεσολογγίου, Πλατεία Παπαλουκά, Χριστιανουπόλεως, Γκύζη, Μερκούρη και Καλλιγά καθώς και πεζόδρομοι.</p>
      <p>Ανάμεσα στις 19 εταιρείες που συνεργάζονται με το <a href="https://www.newsbomb.gr/tags/tag/31416/dhmos-athhnaiwn">Δήμο Αθηναίων</a> είναι το «Ίδρυμα Ωνάση», η «Coca-Cola», η «Protergia», ο Όμιλος ΟΤΕ, η «ΔΕΗ», η «AEGEAN», η «Motor Oil», η «Εθνική Τράπεζα», η «Εθνική Ασφαλιστική», ο «Παναθηναϊκός ΑΟ», η «Ionian Hotel Enterprises SA», η «Πειραιώς Real Estate και Picar» κ.ά.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/ellada/story/1032365/telos-stin-agonia-gia-ton-andra-poy-kineito-stin-ethniki-odo-athinon-korinthoy"/>
        <a href="https://www.newsbomb.gr/ellada/story/1032328/manolis-glezos-ta-teleytaia-nea-gia-tin-katastasi-tis-ygeias-toy"/>
        <a href="https://www.newsbomb.gr/ellada/story/1032323/penthos-stis-enoples-dynameis-nekros-anotatos-axiomatikos"/>
      </related>
    </article>
  </body>
</html>