<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/terme-de-sanayiciler-daha-buyuk-alan-istiyor-h51908.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T21:22:21+00:00"/>
    <meta property="og:title" content="Terme'de sanayiciler daha büyük alan istiyor!"/>
    <meta property="og:description" content="Terme'de tarım makineleri üreten sanayiciler, üretimlerini geliştirmek ve istihdam sağlayabilmek için daha büyük, yeni bir sanayi alanı istiyor. Tarım makinesi üreticileri ise şikayetlerini belirtti."/>
  </head>
  <body>
    <article>
      <h1>Terme'de sanayiciler daha büyük alan istiyor!</h1>
      <h2>Terme'de tarım makineleri üreten sanayiciler, üretimlerini geliştirmek ve istihdam sağlayabilmek için daha büyük, yeni bir sanayi alanı istiyor. Tarım makinesi üreticileri ise şikayetlerini belirtti.</h2>
      <address><time datetime="2019-11-25T21:22:21+00:00">25 Nov 2019, 21:22</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <p><b>Samsun</b>'un <b>Terme</b> ilçesinde büyük bir potansiyele sahip olan <b>makine</b><b>sanayi</b><b>üretici</b>leri, kısıtlı alanlarda büyük işlere imza atmalarına rağmen, üretimlerini artıramadıklarını ve kısıtlı alanın istihdam konusunda bir engel olduğunu belirttiler. Terme Belediye Başkanı Ali Kılıç ise sanayicilerin yer istekleri ile ilgili önemli açıklamalarda bulundu.</p>
      <h3>Hem tarım, hem sanayi bir arada</h3>
      <p>Belediye Başkanı seçildiği günden bugüne kadar en az 10 iş adamının kendileri ziyaret edip yatırım yapmak ve istihdam sağlamak istediğini ifade eden Ali Kılıç, "Bizleri ziyaret eden iş adamları ve ilçemizdeki makine üreticileri bizlerden arsa talepleri olmuştur. Maalesef şehrimizde iş adamlarına tahsis edebileceğimiz sanayi alanı olan yok. Şehrimiz hem tarımın hem turizmin hem sanayinin iç içe olduğu bir şehirdir. Özellikle tarım makineleri alanında ilçemiz Türkiye'deki sayılı ilçelerden bir tanesidir. Şehrimizde hem tarım makinelerini ile ilgili hem de kesme kamyonet ve minibüs ile ilgili ilçemiz tüm Türkiye'de hatırı sayılır bir ilçe konumundadır. Şehrimizde yatırım yapan tarım makinesi iş adamları özellik bu ticaret yaptıkları, istihdam sağladıkları alanları genişletme ile ilgili talepleri var. Şehrimizde büyük firmalar yer sıkıntısından dolayı işlerini büyütmemekte dolayısıyla yatırımlarını artıramamaktadır" dedi.</p>
      <figure>
        <img src="https://www.samsunhaber.com/images/upload/terme-ali-kilic.jpg"/>
      </figure>
      <h3>"600 dönümlük arazi var"</h3>
      <p>Terme çayının etrafında ekibi ile çalışma yaptıklarını belirten Kılıç; "Bizler tarım arazilerinin muhafaza edilmesini kesinlikle destekliyoruz. İnsanlar sokaklarda, yol kenarlarında tarım makinelerini yerleştirmek suretiyle ticaret yapmaya çalışıyorlar. İstenilen bölge bir kısmı ırmak geçen bir kısmı ise yerleşim alanına dayanılan yaklaşık 600 dönümlük bir alan var. Bizler de o bölgede ekibimiz ile bir çalışma yaptık. O bölge sulak tarım arazisi olduğu için ve mutlak tarım arazisi olmadığı için çok rahatlıkla tarım vasfından çıkartılıp sanayi alanına dönüştürülebilecek bir alandır. Buna ilişkin biz dosyamızı hazırlayıp, İl Tarım Müdürlüğüne, Valiliğe ilettik. İnanıyorum ki bu süreçte bu bölgenin tarım alanından çıkıp sanayi alanına dönüştürülmesiyle bu bölgede yatırım sağlayan, ülkeye istihdam sağlayan iş adamlarımızın önüne yatırımlarını daha iyi şartlarda daha iyi imkanlarda yapmalarına vesile olacağız" diye konuştu.</p>
      <figure>
        <img src="https://www.samsunhaber.com/images/upload/terme-sanayiciler-arazi-1.jpg"/>
      </figure>
      <h3>150 dönümlük sulak arazi sanayiye mi dönüştürülecek?</h3>
      <p>600 dönümlük alanda 100 dönüm civarı fındık bahçesi olduğunu ama fındığın o bölgede çok düzenli bir şekilde olmadığını vurgulayan Kılıç; "150 dönümlük alanda tarım yapılamadığı için insanlar kavak ağacı ekmek suretiyle değerlendirmiştir. Yaklaşık 150 dönümlük alanı ise boş sulak bir arazidir. O bölgenin tamamı fındık bahçesi vasfından olduğunu düşünürsek bile kabaca ekonomiye getirisi 2 milyon civarında olacaktır. Ama bölgenin 600 dönümlük alanın 200 dönümlük alanın yol park ve bahçesi olarak çıktığımızda diğer kalan alanda o bölgede ki istihdam sağlayan alanda bizim iş adamlarımız yatırım yaptığında kabaca bir hesapla bu şehre girdisi 200 milyon civarında olacaktır. Aynı zamanda işçi anlamında, istihdam olarak bölgemize en az bin kişi civarında istihdam sağlanacaktır." şeklinde konuştu.</p>
      <figure>
        <img src="https://www.samsunhaber.com/images/upload/terme-sanayiciler-arazi-2.jpg"/>
      </figure>
      <h3>Üreticiler şikayetçi</h3>
      <p>Özel bir firmada Genel Koordinatör olarak görev yapan İsa Yavuz, imar probleminin altını çizerek; "Başlıca olarak problemlerimiz, alanımız olmasına rağmen gerekli tesisatı kuramadığımız için hizmet vermekte zorlanıyoruz. Bölgemizin potansiyeli olmasına rağmen biz o potansiyele ulaşamıyoruz. İş gücü konusunda bir problem yok. İşçi lazım olduğunda istediğiniz kadar işçiye ulaşabiliyorsunuz. Fakat işçiye istihdam etmek için gerek alanı bulamıyoruz. Makine parkurumuz bizim için problem. Bu parkuru 3 katına çıkarma amacımız olmasına rağmen sadece alan problemi yüzünden fabrika alanı bulamadığımız için problem yaşıyoruz. Hedeflerimizi bekletmek zorunda kalıyoruz" diyerek şikayetlerini belirtti.</p>
      <figure>
        <img src="https://www.samsunhaber.com/images/upload/terme-sanayiciler-arazi-3.jpg"/>
      </figure>
      <p>Terme sanayi alanı içinde patoz makineleri üretimi yapan Kazım Çavut daha fazla istihdam sağlamak istediğini vurgulayarak; "Bu işin potansiyeli çok büyüktür. Gürcistan'dan , Azerbaycan'a, Rusya'dan, Fransa'ya kadar müşterilerimiz var. Fakat dükkanlarımız çok ufak. Zamanında babalarımız böyle dükkanlarda çalıştığı için mecburen burada kaldık. Benimle birlikte yanımda çalışan 4 tane sigortalı işçim var. Daha fazla almak istiyorum ama dükkanımda yer yok müsait değil. Yılda ortalama 20 - 30 arasında makine satabiliyoruz. Bunlara devlet desteği var. İş sağlımız çok büyük ama işleri büyütemiyoruz. Eğer bizlere yeni yer imkanı sağlanırsa işlerimizi daha da büyütebiliriz. İnsanlara istihdam sağlayabiliriz" dedi.</p>
      <figure>
        <img src="https://www.samsunhaber.com/images/upload/terme-sanayiciler-arazi-4.jpg"/>
      </figure>
      <p>Terme ilçesindeki diğer sanayici olanlardan Levent Şener, Nihat Şahane ve Emrullah Siyanbaş'ta aynı yer sorununun olduğu söylediler. Başkan Ali Kılıç ise bu sıkıntı çözüldüğünde şehre büyük bir yarar getireceğini kaydetti.</p>
      <p><i>Son Güncelleme:</i> 25.11.2019 21:25</p>
    </article>
  </body>
</html>