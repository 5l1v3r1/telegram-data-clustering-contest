<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3364447/klecao-je-i-plakao-a-onda-me-ostavio-i-unistio-poznata-pevacica-prvi-put-o-vezi-sa-kolegom-koji-se-obesio-u-hotelu"/>
    <meta property="og:site_name" content="kurir.rs"/>
    <meta property="article:published_time" content="2019-11-25T21:49:00+00:00"/>
    <meta property="og:title" content="KLEČAO JE I PLAKAO, A ONDA ME OSTAVIO I UNIŠTIO! Poznata pevačica PRVI PUT o vezi sa kolegom koji se OBESIO U HOTELU"/>
    <meta property="og:description" content="Majkl Hačins, frontmen grupe INXS i australijska džepna Venera Kajli Minog imali su strasnu romansu. U biografiji o životu muzičara, čiji je autor fotograf i njihov prijatelj Ričard Simpkin, otkriveni su detalji njihove veze.Simpkins je imao samo 15 godina ..."/>
  </head>
  <body>
    <article>
      <h6 class="kicker">DUGO JE PATILA</h6>
      <h1>KLEČAO JE I PLAKAO, A ONDA ME OSTAVIO I UNIŠTIO! Poznata pevačica PRVI PUT o vezi sa kolegom koji se OBESIO U HOTELU</h1>
      <address>
        <time datetime="2019-11-25T21:49:00+00:00">25 Nov 2019, 21:49</time>
      </address>
      <p><a href="https://www.kurir.rs/tag/725227/majkl-hacins">Majkl Hačins</a>, frontmen grupe INXS i australijska "džepna Venera" <a href="https://www.kurir.rs/tag/562927/kajli-minog">Kajli Minog</a> imali su strasnu romansu. U biografiji o životu muzičara, čiji je autor fotograf i njihov prijatelj Ričard Simpkin, otkriveni su detalji njihove <a href="https://www.kurir.rs/tag/473653/veza">veze</a>.</p>
      <p>Simpkins je imao samo 15 godina kada je sa fotoaparatom u ruci počeo da prati tada 29-godišnjeg muzičara i njegovu 21-godišnju devojku. Vremenom se zbližio sa Hačinsom i nastavio je da ga prati i fotografiše narednih osam godina, sve dok Majkl nije oduzeo sebi život u hotelskoj sobi u Sidneju 1997. godine.</p>
      <figure>
        <img src="https://www.kurir.rs/data/images/2019/11/25/21/2065221_profimedia0462649852_ff.jpg?ver=1574714689"/>
        <figcaption>
          <cite>foto: Profimedia</cite>
        </figcaption>
      </figure>
      <p>"Kajli i Majkl su bili veoma bliski. Kada su bili u različitim državama, slao joj je faks u kojem joj je pisao da je voli. Ona ga je obožavala, to je bilo jasno. I on je voleo nju, a kasnije se šalio da ju je pokvario. Promenio je njen imidž, postala je seksepilnija, a njemu se ta promena dopadala. Više nije bila devojka iz komšiluka", navodi Ričard u biografiji.</p>
      <p>Par se zabavljao od 1989. do 1991. godine, ali su ostali bliski prijatelji sve do njegove smrti. Nakon raskida, pevač je imao romanse sa mnogim poznatim glumicama, manekenkama i pevačicama, uključujući Helenu Kristensen i Polu Jejts, sa kojom je dobio ćerku Tajger Lili.</p>
      <p>Kajli je detalje veze sa Hačinsom ispričala tek nedavno za potrebe dokumentarca "Mystify: Michael Hutchence".</p>
      <figure>
        <img src="https://www.kurir.rs/data/images/2019/11/25/21/2065219_profimedia0236716820_ff.jpg?ver=1574714699"/>
        <figcaption>
          <cite>foto: Profimedia</cite>
        </figcaption>
      </figure>
      <p>"Javnost je to doživljavala kao da je dobra devojka u vezi s nekim mračnim, lošim dečkom i to je bilo prilično tačno. S njim sam se osećala zaštićeno. Otvorio mi je potpuno novi svet, a mnogo toga bilo je povezano sa zadovoljstvom. Seks, ljubav, hrana, droga, muzika, knjige... Šta god, on je hteo sve da isproba. Kao njegova partnerka i sama sam iskusila mnogo toga. Ako si senzualno biće, svi osećaju moraju da ti budu stimulisani. Probudio je moju želju da istražim svet", ispričala je pevačica.</p>
      <p>"Osećala sam se voljeno, ali i nekako tužno. Slomio mi je srce, osećala sam se zbunjeno i uništeno. Kada me je ostavio, nije mogao da mi da nikakav razlog. Pričali smo o svemu. Soba je bila mračna, svi roletne su bile spuštene, a on je bio na podu, na sve četiri i plakao je. Je li to bilo zbog droge ili samo stres od posla, ne znam", istakla je Kajli i dodala da je dugo patila za njim.</p>
      <p>Upomenutom dokumentarcu o vezi sa Hačinsom govorila je i manekenka <a href="https://www.kurir.rs/tag/699/helena-kristensen">Helena Kristensen</a>, koja jje sa pevačem bila od 1991. do 1995.</p>
      <figure>
        <img src="https://www.kurir.rs/data/images/2019/05/13/18/1849489_screenshot-33_ff.jpg?ver=1574714572"/>
        <figcaption>
          <cite>foto: Printscreen/YT</cite>
        </figcaption>
      </figure>
      <p>"Bila je to potpuna psihička i fizička hemija. Bio je savršen partner, zabavan, sladak, emotivan... Kasnije se nešto drastično promenilo. Bila sam tako tužna i zbunjena, ali nisam više mogla a nastavim sa njim na taj način", rekla je Helena.</p>
      <p>Nakon Helene, Hačins britanskom voditeljkom Paulom Jejts sa kojom je dobio ćerku Tajger Lili, koju je nakon što su oboje preminuli, usvojio Bob Gedolf, bivši muž voditeljke.</p>
      <p>Naime, 22. novembra Hačinsovo beživotno telo, obešeno o kaiš, pronađeno je u sobi 524 u hotelu "Ric Karlton" u Sidneju. U to vreme patio je od depresije, bio je zavistan od antidepresiva, ali i narkotika, a uprkos tome što su svi tvrdili da je reč o samoubistvu, Paula je istakla da je smrt bila posledica seksualnih igara. Ona se nikada nije oporavila od njegove smrti, a samo tri godine kasnije se predozirala heroinom.</p>
      <figure>
        <img src="https://www.kurir.rs/data/images/2019/11/25/21/2065217_profimedia0425665753_ff.jpg?ver=1574714674"/>
        <figcaption>
          <cite>foto: Profimedia</cite>
        </figcaption>
      </figure>
      <p>Kurir.rs/Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3364385/ko-je-lepa-alisa-sa-kojom-je-uhvacen-dzastin-proslavila-se-2012-godine-na-jutjubu-i-zgodna-je-do-bola-foto"/>
        <a href="https://www.kurir.rs/zabava/pop-kultura/3364307/najpoznatija-albanka-zaljubljena-do-usiju-bila-je-sa-kuvarom-5-godina-u-vezi-a-sada-sija-pored-mladog-manekena-foto"/>
        <a href="https://www.kurir.rs/zabava/pop-kultura/3364265/gledamo-je-u-omiljenim-serijama-a-njen-brat-je-dobro-poznat-mihaela-srecno-zaljubljena-u-turcina-foto"/>
        <a href="https://www.kurir.rs/zabava/pop-kultura/3364261/cuveni-milioner-pronadjen-mrtav-u-39-godini-bio-u-vezi-sa-lindzi-lohan-demi-mur-i-britni-spirs-uzrok-se-ispituje"/>
      </related>
    </article>
  </body>
</html>