<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546968/Scenario-poslednjih-Ratova-zvezda-na-kratko-na-eBay-ukraden-iz-stana-glumca.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T21:03:00+00:00"/>
    <meta property="og:title" content="Scenario poslednjih &quot;Ratova zvezda&quot; na kratko na eBay, ukraden iz stana glumca"/>
    <meta property="og:description" content="Kopija scenarija filma &quot;Ratovi zvezda: Uspon Skajvokera&quot; (Star Wars: The Rise of Skywalker), koji bi uskoro trebalo..."/>
  </head>
  <body>
    <article>
      <h1>Scenario poslednjih "Ratova zvezda" na kratko na eBay, ukraden iz stana glumca</h1>
      <address>
        <time datetime="2019-11-25T21:03:00+00:00">25 Nov 2019, 21:03</time>
      </address>
      <p>Kopija scenarija filma "Ratovi zvezda: Uspon Skajvokera" (Star Wars: The Rise of Skywalker), koji bi uskoro trebalo da se pojavi u bioskopima širom sveta, na kratko se pojavio na sajtu za prodaju eBay, potvrdio je reditelj Džej Džej Ejbrams.</p>
      <p>Ejbrams je, gostujući u emisiji "Dobro jutro Ameriko", otkrio kako se da se pravi scenario za ovaj film našao na eBay sajtu.</p>
      <p>"Jedan od naših glumaca, neću reći ko, a želim da kažem, ali neću, ostavio ga je ispod svog kreveta i pronašla ga je osoba koja čisti njihov stan", rekao je Ejbrams, a prenose američki mediji.</p>
      <p>"I ona ga je dala nekoj drugoj osobi, koja je potom otišla da ga proda na eBay-u", ispričao je reditelj.</p>
      <p>On je otkrio i da je neko ko radi u Dizniju vidio predmet na prodaji i kupio ga, tako da su ga "dobili pre nego što je prodat nekom drugom".</p>
      <p>"Uz svu tu bezbednost, morate biti vrlo oprezni", dodao je.</p>
      <p>Ejbrams je rekao i da je film završen i da će uskoro izaći i novi trejler za film.</p>
      <p>Premijera "Uspona Skajvokera", koji je poslednji film iz trilogije nastavaka, trebalo bi da se u bioskopima nađe od 20. decembra ove godine.</p>
      <figure>
        <iframe src="https://www.youtube.com/embed/8Qn_spdM5Zg" width="620" height="381" data-service="Youtube" scrolling="no"/>
      </figure>
    </article>
  </body>
</html>