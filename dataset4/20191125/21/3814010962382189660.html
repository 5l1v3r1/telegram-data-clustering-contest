<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/borisov-sled-sreshchata-s-trmp-ubeden-sm-che-vizite-shche-padnat"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T21:55:13+00:00"/>
    <meta property="og:title" content="Борисов след срещата с Тръмп: Убеден съм, че визите ще отпаднат"/>
    <meta property="og:description" content="Убеден съм, че американските визи за българите ще отпаднат. Премахването на визовия режим с Канада е ярък пример, че България не създава никакви п..."/>
  </head>
  <body>
    <article>
      <h1>Борисов след срещата с Тръмп: Убеден съм, че визите ще отпаднат</h1>
      <address><time datetime="2019-11-25T21:55:13+00:00">25 Nov 2019, 21:55</time> by <a rel="author">Александър Марков</a></address>
      <p>
        <b>Убеден съм, че американските визи за българите ще отпаднат. Премахването на визовия режим с Канада е ярък пример, че България не създава никакви проблеми.</b>
        <b> Това заяви премиерът Борисов след срещата си с американския президент Доналд Тръмп в Белия дом. </b>
        <b>По думите му Тръмп е разбрал, че ще остане в сърцата на българите, ако направи този жест.</b>
      </p>
      <p>
        <b>По темата за енергийното сътрудничество отбелязахме, че България е стратегически газов хъб, чрез който съседните ни страни могат да осъществят своята диверсификация, каза Борисов.</b>
        <b> Той заяви още, че Тръмп ще посети България.</b>
      </p>
      <p>
        <b>Вижте във видеото още какво каза премиерът Бойко Борисов след срещата с Доналд Тръмп в Белия дом.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2596826617212059%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>
        <b>За визите</b>
      </p>
      <blockquote>Мисля, че Тръмп ще дойде в България. Мисля, е следващата ни среща ще бъде за отпадане на визите, защото за Полша това се случи, второ България те разглеждат - и не случайно ще излезе това, което сме подписали - стратегически договори за сътрудничество. Гледат на една държава много праволейна, много спазваща единни ценности, които имат САЩ. Стратегически договори за сътрудничество означава еднакво добре да работим в сферата на икономиката, културата, IT технологиите, образованието, културата, отбраната, свободата на медиите, върховенството на закона. Убеден съм, че визите ще паднат, не само защото много сме направили по темата - с Канада отпадането на визовия режим е ярък пример, че не създаваме никакви проблеми. Мисля, че президентът Тръмп ме разбра, че ще остане в сърцата на българите, ако направи този жест. Каза - обещавам да работя много активно и скоро да ти дам отговор.</blockquote>
      <p>
        <b>За енергийните проекти</b>
      </p>
      <blockquote>Тръмп е изключително доволен и в писмения документ, който ще излезе пише - България стратегически газов хъб, на който да има възможност съседните ни страни да си си направят реално диверсификация и те. Това означава, че Балкански поток, интерконектора с Гърция посоката юг-север сега изграждаме и България е потвърдена в документа за стратегически газов хъб. Направих необходимото - те ме разбраха и по този начин мисля, че максимално съм успял да защитя интересите на България.</blockquote>
      <p>
        <b>За АЕЦ "Белене"</b>
      </p>
      <blockquote>Отделихме около 15 минути за АЕЦ "Белене". "Белене" не е руска централа, тя е 100% българска централа със 100% собственост върху реакторите от страна на България. Контурите са на бившата "Арева" - "Фраматом", на немски компании, реална възможност има турбината да е на "Дженеръл Електрик" и когато се изгражда подобен проект, е важно да се знае, че диверсификацията на ядреното гориво ще е примерно на "Уестингхаус". Това е един разкошен проект. Ние с Козлодуй след 10 години ще имаме много площадки. Аз му казах - не мога да правя американски реактор, а два чисто нови реактора да хвърля в реката - ще ме бият българите с камъни. Но той е бизнесмен и веднага схвана, че това е един много добър проект. Още тази седмица идват техните ядрени експерти, ще видят "Белене, реакторите и инфраструктурата на "Козлодуй" и като се има предвид, че целият регион има остра нужда от електричество, целият регион ще има нужда от енергия.<br/><br/>Така че всички, които си мислеха, че идваме тук да ни кажат - не, не.. купувайте оръжие, обратното се получи. Ф-16 са най-добрите, съвместно работим по летищата, за да станат приложими за тях.</blockquote>
      <figure>
        <img src="https://nws2.bnt.bg/p/b/b/bb-trump4-726996-810x0.jpg"/>
      </figure>
      <p>
        <b>Сигурността в Черно море</b>
      </p>
      <blockquote>Черно море е сигурно и винаги съм казвал, че в координационния център, трябва да правите разлика между база, флотилия и център - винаги съм казвал - учения колкото се може повече, за да може възпиращата ни мощ да е ясна за всички. Координационният център е във Варна, щабът в Румъния. Това са логистичните бази. Така, че Черно море си е сигурно и се надявам нашите най-хубави курорти, голфклубове да посетим с президента Тръмп. Пенс ще дойде със сигурност. Ако всичко му е наред на Тръмп, ще дойде в България, защото се очертаваме като най-стабилна и балансирана между всичките ни съседи. Ние нито веднъж не повдигнахме с Тръмп дума срещу трета страна. Ако някой шпионства, ние си залавяме и си отдаваме срок по най-бързия начин да си замине.</blockquote>
      <blockquote>Ние работим за просперитета вече на България. С покупката на нови самолети - Тайланд имат 70. Това не е критерий. Важно е за България да се знае. Ако сега се върна да има среща, той ще говори дълго пред българските медии.</blockquote>
      <figure>
        <img src="https://nws2.bnt.bg/p/b/b/bb-trump5-726999-810x0.jpg"/>
      </figure>
      <p>
        <b>Разликата между Обама и Тръмп</b>
      </p>
      <blockquote>Овалният кабинет си е същият. Политиките са различни. Тръмп е твърд и защитава своя интерес. Аз също бях твърд, за да му предложи вариант и нашият интерес да е защитен. Казах му - ако ние не сме Балканският център за диверсификация, как да обясня на българите, че Турция и Гърция могат, а ние не, какво да направим с нашата газопреносна мрежа или с новите американски компресори риверсивни. Той вика - абсолютно си прав.</blockquote>
      <p>
        <b>Влиянието на Русия</b>
      </p>
      <blockquote>
        <i>Засегнато е влиянието не само на Русия - на Китай, Турция, ЕС. Когато има зловредно влияние, българските служби и прокуратура показаха, че действат мигновено. Не можах да му обясня, след като прокуратурата, МВР и ДАНС са арестували за шпионаж и има повдигнато обвинение, как български съдия го пуснал да получи орден от Путин.</i>
      </blockquote>
      <related>
        <a href="http://news.bnt.bg/bg/a/donald-trmp-i-boyko-borisov-ss-svmestno-izyavlenie-sled-sreshchata-v-beliya-dom"/>
      </related>
    </article>
  </body>
</html>