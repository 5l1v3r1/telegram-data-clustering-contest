<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/25/843473"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T21:21:00+00:00"/>
    <meta property="og:title" content="সাতদিন পেঁয়াজ বয়কটের ডাক ভারতে!"/>
    <meta property="og:description" content="ভারতের পশ্চিমবঙ্গে পেঁয়াজের দাম সেঞ্চুরি করেছে। দাম কামতে রাজ্য সরকার টাস্ক ফোর্স গড়েছে। তাতেও কমেনি দাম। এখন পেঁয়াজের দামে রাশ টানতে অভিনব উপায় বাতলাচ্ছেন নেটিজেনরা। সোশ্যাল মিডিয়ায় এখন পেঁয়াজ বয়কটের ডাক দিয়ে শুরু হয়েছে জোরদার প্রচারণা। কেউ কেউ জানান, টানা সাতদিন সকলে মিলে একসঙ্গে পেঁয়াজ কেনা বন্ধ রাখলে দ্রুত দাম কমবে। তখন ২০ টাকা কেজি দরে পেঁয়াজ বিক্রি করতে ক্রেতাদের কাছে ছুটে আসবে বিক্রেতারা। প্রস্তাবটি কতটা বাস্তবসম্মত তা নিয়ে যতই প্রশ্ন থাক, পেঁয়াজের অগ্নিমূল্য যে সাধারণ মানুষকে এভাবে বিদ্রোহী করে তুলছে, তা বলাই বাহুল্য। গত প্রায় আড়াই মাস ধরে পেঁয়াজের দাম আকাশ ছোঁয়া। পাইকারি বাজারের দরের সঙ্গে খুচরা বাজারে পেঁয়াজের দামেরও বিস্তর ফারাক। তাই সোশ্যাল মিডিয়ায় দাবি ওঠেছে পেঁয়াজ বয়কটের। কেউ লেখেন, সাতদিন পেঁয়াজ কেনা বন্ধ রাখলে রান্নার সমস্যা হবে না। পেঁয়াজ ছাড়া খাবার খাওয়া সম্ভব। তাহলে বয়কট করলে কোনো ক্ষতি নেই।  নেটিজেনদের দাবি, সাত দিন পেঁয়াজ কেনা বন্ধ রাখলে বিক্রেতার ঘরে বস্তা বস্তা পেঁয়াজে পচন শুরু হবে। তখন বাধ্য হবে দাম কমিয়ে তা বিক্রি করতে।"/>
  </head>
  <body>
    <article>
      <h1>সাতদিন পেঁয়াজ বয়কটের ডাক ভারতে!</h1>
      <address><time datetime="2019-11-25T21:21:00+00:00">25 Nov 2019, 21:21</time> by <a rel="author">কালের কণ্ঠ অনলাইন</a></address>
      <p>ভারতের পশ্চিমবঙ্গে পেঁয়াজের দাম সেঞ্চুরি করেছে। দাম কামতে রাজ্য সরকার টাস্ক ফোর্স গড়েছে। তাতেও কমেনি দাম। এখন পেঁয়াজের দামে রাশ টানতে অভিনব উপায় বাতলাচ্ছেন নেটিজেনরা। সোশ্যাল মিডিয়ায় এখন পেঁয়াজ বয়কটের ডাক দিয়ে শুরু হয়েছে জোরদার প্রচারণা। কেউ কেউ জানান, টানা সাতদিন সকলে মিলে একসঙ্গে পেঁয়াজ কেনা বন্ধ রাখলে দ্রুত দাম কমবে। তখন ২০ টাকা কেজি দরে পেঁয়াজ বিক্রি করতে ক্রেতাদের কাছে ছুটে আসবে বিক্রেতারা।</p>
      <p>প্রস্তাবটি কতটা বাস্তবসম্মত তা নিয়ে যতই প্রশ্ন থাক, পেঁয়াজের অগ্নিমূল্য যে সাধারণ মানুষকে এভাবে বিদ্রোহী করে তুলছে, তা বলাই বাহুল্য। গত প্রায় আড়াই মাস ধরে পেঁয়াজের দাম আকাশ ছোঁয়া। পাইকারি বাজারের দরের সঙ্গে খুচরা বাজারে পেঁয়াজের দামেরও বিস্তর ফারাক। তাই সোশ্যাল মিডিয়ায় দাবি ওঠেছে পেঁয়াজ বয়কটের।</p>
      <p>কেউ লেখেন, সাতদিন পেঁয়াজ কেনা বন্ধ রাখলে রান্নার সমস্যা হবে না। পেঁয়াজ ছাড়া খাবার খাওয়া সম্ভব। তাহলে বয়কট করলে কোনো ক্ষতি নেই। </p>
      <p>নেটিজেনদের দাবি, সাত দিন পেঁয়াজ কেনা বন্ধ রাখলে বিক্রেতার ঘরে বস্তা বস্তা পেঁয়াজে পচন শুরু হবে। তখন বাধ্য হবে দাম কমিয়ে তা বিক্রি করতে।</p>
    </article>
  </body>
</html>