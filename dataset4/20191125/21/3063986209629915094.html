<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/25/843482"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="ব্রিটেনের রয়্যাল নেভিতে বাংলাদেশি তরুণ"/>
    <meta property="og:description" content="ব্রিটেনের রয়্যাল নেভিতে নিয়োগ পেয়েছেন বাংলাদেশের শেফ মো. মেহেদী হাসান। গত জুলাই মাসে তিনি নিয়োগ পাওয়ার পর সাধারণ প্রশিক্ষণে শীর্ষ পুরস্কার লাভ করেছেন। ২৪ নভেম্বর, রবিবার রয়্যাল নেভির এক সংবাদ বিজ্ঞপ্তিতে এ তথ্য জানানো হয়েছে বলে ইউএনবি’র খবরে উল্লেখ করা হয়েছে। খবরে বলা হয়েছে, শিক্ষানবিশ শেফ মো. মেহেদী হাসান ২০১৯ সালের জুলাই মাসে রয়্যাল নেভিতে যোগদান করেন। সামরিক পেশার প্রস্তুতি হিসেবে সম্প্রতি তার ১০ সপ্তাহের প্রশিক্ষণ সম্পন্ন হয়েছে। প্রশিক্ষণটি শেষ হয় নতুন নিয়োগপ্রাপ্তদের প্যারেডের মধ্য দিয়ে।  প্যারেডে পরিশ্রমের স্বীকৃতিস্বরূপ শেফ মো. মেহেদী হাসান ক্যাপ্টেন পদকে ভূষিত হন।  মেহেদী বলেন, আমি স্কাউটিং পছন্দ করি। রয়্যাল নেভিতে যোগদানে স্কাউট আমাকে সাহস জুগিয়েছে।  গত ১০ সপ্তাহ আমার জীবনের শ্রেষ্ঠ সময় ছিল এবং আমি রয়্যাল নেভির সদস্য হতে পেরে গর্বিত। শেফ হাসান যুক্তরাজ্যে এসেছিলেন স্কাউট অ্যাসোসিয়েশনের দাতব্য কর্মী হিসেবে। ২২ বছরের এই যুবক ময়মনসিংহের একটি মুসলিম পরিবারে জন্মগ্রহণ করেন।"/>
  </head>
  <body>
    <article>
      <h1>ব্রিটেনের রয়্যাল নেভিতে বাংলাদেশি তরুণ</h1>
      <address><time datetime="2019-11-25T21:45:00+00:00">25 Nov 2019, 21:45</time> by <a rel="author">কালের কণ্ঠ অনলাইন</a></address>
      <p>ব্রিটেনের রয়্যাল নেভিতে নিয়োগ পেয়েছেন বাংলাদেশের শেফ মো. মেহেদী হাসান। গত জুলাই মাসে তিনি নিয়োগ পাওয়ার পর সাধারণ প্রশিক্ষণে শীর্ষ পুরস্কার লাভ করেছেন।</p>
      <p>২৪ নভেম্বর, রবিবার রয়্যাল নেভির এক সংবাদ বিজ্ঞপ্তিতে এ তথ্য জানানো হয়েছে বলে ইউএনবি’র খবরে উল্লেখ করা হয়েছে।</p>
      <p>খবরে বলা হয়েছে, শিক্ষানবিশ শেফ মো. মেহেদী হাসান ২০১৯ সালের জুলাই মাসে রয়্যাল নেভিতে যোগদান করেন। সামরিক পেশার প্রস্তুতি হিসেবে সম্প্রতি তার ১০ সপ্তাহের প্রশিক্ষণ সম্পন্ন হয়েছে। প্রশিক্ষণটি শেষ হয় নতুন নিয়োগপ্রাপ্তদের প্যারেডের মধ্য দিয়ে। </p>
      <p>প্যারেডে পরিশ্রমের স্বীকৃতিস্বরূপ শেফ মো. মেহেদী হাসান ক্যাপ্টেন পদকে ভূষিত হন। </p>
      <p>মেহেদী বলেন, আমি স্কাউটিং পছন্দ করি। রয়্যাল নেভিতে যোগদানে স্কাউট আমাকে সাহস জুগিয়েছে।  গত ১০ সপ্তাহ আমার জীবনের শ্রেষ্ঠ সময় ছিল এবং আমি রয়্যাল নেভির সদস্য হতে পেরে গর্বিত।</p>
      <p>শেফ হাসান যুক্তরাজ্যে এসেছিলেন স্কাউট অ্যাসোসিয়েশনের দাতব্য কর্মী হিসেবে। ২২ বছরের এই যুবক ময়মনসিংহের একটি মুসলিম পরিবারে জন্মগ্রহণ করেন।</p>
    </article>
  </body>
</html>