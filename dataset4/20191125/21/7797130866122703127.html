<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546982/Protest-u-Gruziji.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T21:40:00+00:00"/>
    <meta property="og:title" content="Hiljade građana ispred parlamenta Gruzije traži ostavku vlade"/>
    <meta property="og:description" content="Hiljade ljudi protestovalo je ispred parlamenta u Gruziji, zahtevajući od vlade da podnese ostavku i da se održe..."/>
  </head>
  <body>
    <article>
      <h1>Hiljade građana ispred parlamenta Gruzije traži ostavku vlade</h1>
      <address>
        <time datetime="2019-11-25T21:40:00+00:00">25 Nov 2019, 21:40</time>
      </address>
      <p>Hiljade ljudi protestovalo je ispred parlamenta u Gruziji, zahtevajući od vlade da podnese ostavku i da se održe prevremeni parlamentarni izbori.</p>
      <p>Demonstracije u glavnom gradu Tbilisiju poslednji su u nizu protesta zbog neuspeha parlamenta da usvoji meru za izbornu reformu koju je vladajuća stranka obećala.</p>
      <p>Ta mera podrazumeva promenu raspodele mesta u parlamentu, pa bi stranke dobijale mesta proporcionalno glasovima dobijenim na izborima.</p>
      <p>Protivnici vladajuće partije Gruzijski san kažu da trenutni većinski izborni sistem daje stranci nesrazmerno jaku zastupljenost.</p>
      <p>Demonstranti planiraju da sutra blokiraju ulaze u parlament, kada treba da bude održana sednica.</p>
    </article>
  </body>
</html>