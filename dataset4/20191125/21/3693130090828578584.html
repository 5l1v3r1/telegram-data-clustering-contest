<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ogrenciler-lastik-yakip-yol-kapatti-1211959.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T21:51:00+00:00"/>
    <meta property="og:title" content="Öğrenciler lastik yakıp yol kapattı"/>
    <meta property="og:description" content="Şanlıurfa'nın Eyyübiye ilçesinde yaşanan trafik kazası sonrası öğrenciler yolu taşlarla kapatarak lastik yaktı."/>
  </head>
  <body>
    <article>
      <h1>Öğrenciler lastik yakıp yol kapattı</h1>
      <h2>Şanlıurfa'nın Eyyübiye ilçesinde yaşanan trafik kazası sonrası öğrenciler yolu taşlarla kapatarak lastik yaktı.</h2>
      <address>
        <time datetime="2019-11-25T21:51:00+00:00">25 Nov 2019, 21:51</time>
      </address>
      <p>Edinilen bilgiye göre kaza, <b>Akçakale - Suruç </b>çevre yolunun Yenice Mahallesi mevkisinde yaşandı.</p>
      <p>Sürücüsü ve plakası belirlenemeyen kamyon<b>, Eyyübiye ilçesindeki </b>lise eğitim kampüsü yakınlarında <b>14 yaşındaki Halil A.'</b>ya çarptı. Kazada kamyon altında ezildiği iddia edilen öğrenci ağır yaralandı. Yaralı, ihbar üzerine olay yerine giden 112 Acil Servis ekiplerince <b>Şanlıurfa Eğitim ve Araştırma Hastanesine</b> kaldırıldı.</p>
      <figure>
        <img src="https://images.bursadabugun.com/editor/haber/25112019/aw865065-02-5ddc3e4351a65.jpg"/>
      </figure>
      <p>Kazayı duyan öğrencinin arkadaşları ile diğer öğrenciler, yolun kenarındaki taşları yola dizerek trafiğe kapattı. Yolu çift taraflı trafiğe kapatan öğrenciler, daha sonra lastik yaktı. <b>Olay </b>yerine sağlık ekipleri ile jandarma, çevik kuvvet, <b>TOMA </b>ve çok sayıda zırhlı polis aracı sevk edildi. <b>Polis</b>, öğrencileri dağıtarak yolu iş makineleriyle temizledikten sonra tekrar trafiğe açtı.</p>
      <p>Olayla ilgili soruşturma başlatıldı.<br/> </p>
    </article>
  </body>
</html>