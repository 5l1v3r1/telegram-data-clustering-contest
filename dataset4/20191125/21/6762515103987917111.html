<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/boks/boks-krzysztof-glowacki-lawrence-okolie-o-mistrzowski-pas-wbo/p7kbtrq"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T21:25:37+00:00"/>
    <meta property="og:title" content="Głowacki w mistrzowskiej walce? Jego rywalem ma być Okolie"/>
    <meta property="og:description" content="Krzysztof Głowacki może otrzymać szansę stoczenia pojedynku o mistrzostwo świata. Jak donosi Michael Benson Mairis Briedis zwakuje pas organizacji WBO, by wystąpić w finale World Boxing Super Series z Yunierem Dorticosem. Rywalem Polaka miałby być Lawrence Okolie, a nie jak podejrzewano Ilunga Makabu."/>
  </head>
  <body>
    <article>
      <h1>Głowacki w mistrzowskiej walce? Jego rywalem ma być Okolie</h1>
      <address><time datetime="2019-11-25T21:25:37+00:00">25 Nov 2019, 21:25</time> by <a rel="author">SzP</a></address>
      <p>
        <b>Krzysztof Głowacki może otrzymać szansę stoczenia pojedynku o mistrzostwo świata. Jak donosi Michael Benson Mairis Briedis zwakuje pas organizacji WBO, by wystąpić w finale World Boxing Super Series z Yunierem Dorticosem. Rywalem Polaka miałby być Lawrence Okolie, a nie jak podejrzewano Ilunga Makabu.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>15 czerwca, Ryga, półfinał turnieju World Boxing Super Series w wadze junior ciężkiej, druga runda Krzysztof Głowacki otrzymał mocny, niedozwolony cios łokciem od Mairisa Briedisa. Polak mimo nokdaunu decyduje się kontynuować pojedynek. W kolejnej rundzie przerwa go sędzia i Łotysz wygrywa przez techniczny nokaut awansując do finału prestiżowego turnieju. Kontrowersji było jednak tak dużo, że do dziś się on jeszcze nie odbył. Promotorzy starali się w różny sposób załagodzić sytuację, a okazją do tego byłby rewanż.</p>
      <p>Choć jeszcze kilka tygodni temu był realny, to teraz coraz więcej wskazuje na to, że do niego nie dojdzie. Według Michaela Bensona – dziennikarza specjalizującego się w boksie – Briedis zwakuje pas organizacji WBO. Zrobi to tylko, dlatego, by stoczyć pojedynek z Yunierem Dorticosem w finale WBSS, którego stawką będzie tytuł federacji IBF. Głowacki natomiast otrzyma szansę, by zostać mistrzem świata w wadze junior ciężkiej. Organizacja WBO dąży do tego, by odbył się pojedynek o zwakowany pas przez Łotysza. Najpoważniejszym rywalem dla „Główki” miałby być Lawrence Okolie.</p>
      <p>Jeszcze nie tak dawno, wydawało się, że kolejnym przeciwnikiem Głowackiego będzie Ilunga Makabu, lecz tych rewelacji nie potwierdza Benson. Jego zdaniem najbliżej Polakowi do starcia z Brytyjczykiem. Okolie to 26-letni bokser z londyńskiej Hackney. W swojej zawodowej karierze jeszcze nie przegrał. Jego rekord to 14 zwycięstw, w tym 11 przez nokaut. Według fachowego portalu boxrec.com klasyfikowany jest na czwartym miejsce w wadze cruiser, tuż nad Głowackim.</p>
      <related>
        <a href="http://onet.tv/s/przegladsportowy/chalidow-w-moim-zatrzymaniu-prokurator-nie-szukal-prawdy/dn6jtj"/>
      </related>
    </article>
  </body>
</html>