<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188968/Nog-vier-verdachten-vast-voor-steekpartij-in-RET-bus"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T21:20:43+00:00"/>
    <meta property="og:title" content="Nog vier verdachten vast voor steekpartij in RET-bus"/>
    <meta property="og:description" content="Voor de steekpartij in bus 70 in Rotterdam-Charlois zitten nog vier jongeren vast. Het gaat om drie 17-jarige jongens en een jongen van 16 jaar, allemaal uit Rotterdam."/>
  </head>
  <body>
    <article>
      <h1>Nog vier verdachten vast voor steekpartij in RET-bus</h1>
      <address>
        <time datetime="2019-11-25T21:20:43+00:00">25 Nov 2019, 21:20</time>
      </address>
      <h4>Voor de steekpartij in bus 70 in Rotterdam-Charlois zitten nog vier jongeren vast. Het gaat om drie 17-jarige jongens en een jongen van 16 jaar, allemaal uit Rotterdam.</h4>
      <p>In totaal zijn voor de geweldsexplosie op de avond van 17 oktober op Zuid elf aanhoudingen verricht. Zeven van hen zijn vrijgelaten.</p>
      <p>Groepen jongeren gingen die avond elkaar op meerdere plekken te lijf. Zo waren er vechtpartijen op de Slinge, Asterlo en Schere. Op de Diepenhorst werd een jongen met een steekwond aangetroffen en later meldde een andere jongen zich met een steekwond in het ziekenhuis.</p>
      <p>In Charlois en IJsselmonde zijn twee jeugdgroepen actief, die regelmatig de confrontatie met elkaar aangaan. Het zijn volgens de politie allemaal jongens in de leeftijd van ongeveer 13 tot en met 20 jaar.</p>
      <related>
        <a href="http://www.rijnmond.nl/nieuws/188517/Vier-jongeren-aangehouden-op-verdenking-betrokkenheid-steekpartij"/>
      </related>
    </article>
  </body>
</html>