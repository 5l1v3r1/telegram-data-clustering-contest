<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/objavljen-snimak-pljacke-zelene-riznice-u-drezdenu/"/>
    <meta property="og:site_name" content="Krstarica"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Objavljen snimak pljačke Zelene riznice u Drezdenu"/>
    <meta property="og:description" content="DREZDEN - Nemačka policija objavila je snimak jutrošnje pljačke Zelene riznice Muzeja u Drezdenu, u kojoj su ukradene neprocenjive zbirke nakita."/>
  </head>
  <body>
    <article>
      <h1>Objavljen snimak pljačke Zelene riznice u Drezdenu</h1>
      <address><time datetime="2019-11-25T21:00:00+00:00">25 Nov 2019, 21:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>DREZDEN – Nemačka policija objavila je snimak jutrošnje pljačke Zelene riznice Muzeja u Drezdenu, u kojoj su ukradene neprocenjive zbirke nakita.</p>
      <p>Pljačkaši su imali baterijske lampe i sekire. Na snimku sa sigurnosnih kamera, koje su radile iako je nestala struja, vidi se kako jedan od lopova razbija sekirom staklo vitrine i uzima nakit iz njega.</p>
      <p>Prema pisanju nemačkih medija, radi se o najvećoj pljački umetničkih predmeta posle Drugog svetskog rata, a akcija je trajala svega nekoliko minuta.</p>
      <p>Lopovi su upali u muzej gde se čuva 4.000 dragocenih predmeta od slonovače, zlata, srebra i dragulja u zoru, u ponedeljak, nakon što je nestanak struje deaktivirao alarmni uređaj.</p>
      <p>Direktorka muzeja Marion Akerman kaže da su ukradena dela neprocenjive vrednosti i da ih je nemoguće prodati na tržištu, prenosi Rojters.</p>
      <p>Policija još traga za dvojicom osumnjičenih.</p>
      <p>(Tanjug)</p>
    </article>
  </body>
</html>