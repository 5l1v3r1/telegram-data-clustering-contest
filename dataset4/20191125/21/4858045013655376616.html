<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/cutremur-in-psd-cex-ul-paralel-ia-decizii-radicale-se-pregateste-schimbarea-din-temelii-a-partidului_1406698.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:26:20+00:00"/>
    <meta property="og:title" content="CUTREMUR în PSD: 'CEx-ul paralel' ia decizii radicale - Se pregăteşte schimbarea din temelii a partidului"/>
    <meta property="og:description" content="Peste 20 de preşedinţi de organizaţii PSD sunt prezenţi luni seara la întâlnirea informală convocată de liderul PSD Buzău, Marcel Ciolacu,..."/>
  </head>
  <body>
    <article>
      <h1>CUTREMUR în PSD: 'CEx-ul paralel' ia decizii radicale - Se pregăteşte schimbarea din temelii a partidului</h1>
      <address><time datetime="2019-11-25T21:26:20+00:00">25 Nov 2019, 21:26</time> by <a rel="author">Florin Pușcaș</a></address>
      <p>Peste 20 de preşedinţi de organizaţii PSD sunt prezenţi luni seara la întâlnirea informală convocată de liderul PSD Buzău, Marcel Ciolacu, preşedinte al Camerei Deputaţilor. Descrisă ca un "CEx paralel" de Gabriela Firea, întâlnire aduce unele decizii radicale în PSD, potrivit unor surse citate de Antena 3.</p>
      <p>Potrivit sursei citate, liderii PSD au stabilit că mâine, la şedinţa Comitetului Executiv Naţional, toţi membrii Biroului Permanent (preşedinte, preşedinte executiv, secretar general, vicepreşedinţi) îşi vor prezenta demisiile.</p>
      <p>Până la organizarea unui congres, partidul ar urma să aibă o conducere colectivă. Congresul ar urma să aducă modificări ample la statutul partidului, pentru că PSD ar fi în acest moment "un partid perimat, prăfuit".</p>
      <p>Dacă Eugen Teodorovici, preşedintele executiv al PSD, şi Mihai Fifor, secretar general al PSD, vor refuza să demisioneze, liderii partidului iau în calcul suspendarea celor doi din partid sau chiar excluderea, mai precizează sursele citate de Antena 3.</p>
      <ul>
        <li>CITEȘTE ȘI: <a href="https://www.exquis.ro/medicii-americani-recomanda-varza-rosie-scade-tensiunea-te-scapa-de-toxine-si-are-efect-antiinflamator/">Medicii americani recomandă varza roşie: Scade tensiunea, te scapă de toxine şi are efect antiinflamator</a> .</li>
      </ul>
    </article>
  </body>
</html>