<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/sakota-odmah-odgovorio-ljutitom-pavicevicu-393747.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T21:32:00+00:00"/>
    <meta property="og:title" content="Šakota odmah odgovorio ljutitom Pavićeviću"/>
    <meta property="og:description" content="Čuo je novi trener Crvene zvezde šta je njegov kolega rekao na pres konferenciji."/>
  </head>
  <body>
    <article>
      <h1>Šakota odmah odgovorio ljutitom Pavićeviću</h1>
      <h2>Čuo je novi trener Crvene zvezde šta je njegov kolega rekao na pres konferenciji.</h2>
      <address><time datetime="2019-11-25T21:32:00+00:00">25 Nov 2019, 21:32</time> by <a rel="author">Darko Mitrović</a></address>
      <p>Preneli smo već, posle <anchor name=""/><a href="https://www.sportske.net/vest/kosarka/zvezda-kao-preporodjena-mornar-pregazen-393736.htmlhttps://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html">meča između Crvene zvezde i Mornara (105:82)</a>, trener gostujuće ekipe <anchor name=""/><a href="https://www.sportske.net/vest/kosarka/zvezda-kao-preporodjena-mornar-pregazen-393736.htmlhttps://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.htmlhttps://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html">Mihajlo Pavićević izrazio je veliko nezadovoljstvo</a> jer su crveno-beli u posldnjim sekundama realizovali poslednji napad i tako pobedu učinili još ubedljivijom.<br/><br/>On je to doživeo kao nekorektan potez domaćina, koji je znatno pre toga osigurao pobedu u ovom meču, a nije se dugo čekalo ni na reakciju iz Crvene zvezde. <br/><br/><b>Novi trener Dragan Šakota</b> se najpre izvinio kolegi Pavićeviću zbog tog poslednjeg koša, ali i dodao:<br/><br/><i>''Po mom mišljenju je nelogično da ne napadnemo. Ima trenera koji se ljute kad se čuva lopta, znam da Željko to zabranjuje.  Jedina stvar mi nije bila na pameti je da nekog uvredim. Bio sam fokusiran na tim, možda je trebalo da obratim pažnju i na taj deo'',</i> istakao je Šakota. <br/><br/>Kada je sama utakmica u pitanju, Šakota ima dosta razloga za zadovoljstvo posle svog debija na klupi crveno-belih. <br/><br/><i>''Treba da budemo zadovoljni utakmicom. Mislim da smo bili ozbiljni u većem delu meča. Bilo je i perioda pred kraj poluvremena koje smo kritikovali, ali smo većim delom utakmice zadovoljni.<br/></i><i><br/></i><i>Pre svega procentima i angažovanjem. Bilo je dosta asistencija i saradnji koje mi se sviđaju. Svestan sam da ovakvih procenata neće biti uvek, ali ćemo tražiti drugi način da napadamo sa istim ciljem da se pobeđuje'',</i> zaključio je Šakota.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html"/>
        <a href="https://www.sportske.net/vest/kosarka/do-juce-sumnje-veceras-odusevljenje-da-li-su-delije-promenile-misljenje-o-sakoti-tvitovi-393739.html"/>
        <a href="https://www.sportske.net/vest/kosarka/zvezda-kao-preporodjena-mornar-pregazen-393736.html"/>
        <a href="https://www.sportske.net/vest/kosarka/nema-vremena-sakota-pred-prvim-ispitom-po-povratku-u-zvezdu-393630.html"/>
        <a href="https://www.sportske.net/vest/kosarka/sta-zvezda-ocekuje-od-zvezdaske-javnosti-posle-dolaska-sakote-393584.html"/>
      </related>
    </article>
  </body>
</html>