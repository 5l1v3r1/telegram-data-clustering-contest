<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/albanija-i-kosovo-obmisljat-unificirana-vynshna-politika-news_1409682.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T21:40:00+00:00"/>
    <meta property="og:title" content="Албания и Косово обмислят унифицирана външна политика"/>
    <meta property="og:description" content="На съвместна конференция на албански политически представители от региона на тема „Ролята на Албания в насърчаването на националния интерес на албанците в Западните Балкани“, проведена днес в Тирана, беше поставен специален акцент върху обединяването на външната политика между Република Косово и Република Албания."/>
  </head>
  <body>
    <article>
      <h1>Албания и Косово обмислят унифицирана външна политика</h1>
      <address><time datetime="2019-11-25T21:40:00+00:00">25 Nov 2019, 21:40</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p>На съвместна конференция на албански политически представители от региона на тема „Ролята на Албания в насърчаването на националния интерес на албанците в Западните Балкани“, проведена днес в Тирана, беше поставен специален акцент върху обединяването на външната политика между Република Косово и Република Албания. <br/><br/><br/>Албанският министър за Европа и външна политика Гент Цакай, който е косовар, подчерта в приветствието си, че пълната координация и взаимосвързаност на външнополитическите цели на Албания е от съществено значение за албанците и е много полезна за региона.</p>
      <related>
        <a href="https://www.actualno.com/balkani/edi-rama-zajavi-che-toj-e-iniciator-na-balkanskija-shengen-news_1409559.html"/>
      </related>
      <p>„ Повече от съвместна комисия, разбира се, има нужда от пълно унифициране на външната политика чрез взаимното свързване на двете министерства. Споразумението, подписано през май, е важна отправна точка, която трябва да бъде посрещната с допълнителни мерки и да бъде изпълнена с пълна ефективност“, каза Цакай. Албанският министър посочи, че положението на албанците в Сърбия остава тревожно. <br/>"Днес те са недостатъчно представени в централните и местните институции, а и загриженост предизвиква изтриването на албанците от гражданските регистри, което сериозно застрашава тяхната национална същност“, заяви Цакай. В края на своето обръщение Цакай отбеляза, че албанците като обединено тяло и добре координирани политически партии са не само гаранция за напредък като нация, но и възможност за развити и евроатлантически Балкани.</p>
    </article>
  </body>
</html>