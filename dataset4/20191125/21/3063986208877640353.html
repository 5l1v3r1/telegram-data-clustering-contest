<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843472"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T21:19:00+00:00"/>
    <meta property="og:title" content="দুর্গাপুরে ফাঁস দিয়ে নারীর আত্মহত্যা"/>
    <meta property="og:description" content="রাজশাহী দুর্গাপুরে ফেরদৌসী বেওয়া নামে এক নারী গলায় ফাঁস দিয়ে আত্মহত্যা করেছে। আজ সোমবার সকালে উপজেলার যুগিশো গ্রামে তার বাবার বাড়িতে তিনি আত্মহত্যা করেন। তবে তিনি মানসিক ভারসাম্যহীন বলে নিশ্চিত করেছে পুলিশ। পুলিশ সন্ধ্যায় মৃত ব্যক্তির লাশটি শনাক্ত করে দাফনের অনুমতি দেন। এলাকাবাসী সূত্রে জানা যায়, যুগিশো গ্রামের মিলন ওরফে (মিলির) মেয়ে ফেরদৌসী বেওয়া মানসিক ভারসাম্যহীন। গত প্রায় ৫ বছর আগে তার বিয়ে হয়। গত ৩ বছর আগে তার স্বামী মারা যাওয়ার পর থেকে তিনি দীর্ঘ প্রায় ৩ বছর যাবৎ তার বাবার বাড়িতে বসবাস কর আসছিল। এ অবস্থায় পারিবারিক কলহের জের ধরে ফেরদৌসী বেওয়া সবার অজান্তে ঘরের তীরের সাথে রশি পেচিয়ে গলায় ফাঁস দিয়ে আত্মহত্যা করে। ফেরদৌসী বেওয়া জন্মের পর থেকেই মানসিক ভারসাম্যহীন বলে দাবি তার পরিবারের। এ বিষয়ে দুর্গাপুর থানার অফিসার ইনচার্জ (ওসি) খুরশিদা বানু কণা জানান, নিহত ফেরদৌসী বেওয়া জন্ম থেকেই অ্যাবনরমাল। তাকে ওই এলাকার লোকজন ফেরদৌসী পাগলি নামেই চিনতো। সে নিজ ইচ্ছায় গলায় ফাঁস দিয়ে আত্মহত্যা করেছে।"/>
  </head>
  <body>
    <article>
      <h1>দুর্গাপুরে ফাঁস দিয়ে নারীর আত্মহত্যা</h1>
      <address><time datetime="2019-11-25T21:19:00+00:00">25 Nov 2019, 21:19</time> by <a rel="author">দুর্গাপুর (রাজশাহী) প্রতিনিধি</a></address>
      <p>রাজশাহী দুর্গাপুরে ফেরদৌসী বেওয়া নামে এক নারী গলায় ফাঁস দিয়ে আত্মহত্যা করেছে। আজ সোমবার সকালে উপজেলার যুগিশো গ্রামে তার বাবার বাড়িতে তিনি আত্মহত্যা করেন। তবে তিনি মানসিক ভারসাম্যহীন বলে নিশ্চিত করেছে পুলিশ। পুলিশ সন্ধ্যায় মৃত ব্যক্তির লাশটি শনাক্ত করে দাফনের অনুমতি দেন।</p>
      <p>এলাকাবাসী সূত্রে জানা যায়, যুগিশো গ্রামের মিলন ওরফে (মিলির) মেয়ে ফেরদৌসী বেওয়া মানসিক ভারসাম্যহীন। গত প্রায় ৫ বছর আগে তার বিয়ে হয়। গত ৩ বছর আগে তার স্বামী মারা যাওয়ার পর থেকে তিনি দীর্ঘ প্রায় ৩ বছর যাবৎ তার বাবার বাড়িতে বসবাস কর আসছিল। এ অবস্থায় পারিবারিক কলহের জের ধরে ফেরদৌসী বেওয়া সবার অজান্তে ঘরের তীরের সাথে রশি পেচিয়ে গলায় ফাঁস দিয়ে আত্মহত্যা করে। ফেরদৌসী বেওয়া জন্মের পর থেকেই মানসিক ভারসাম্যহীন বলে দাবি তার পরিবারের।</p>
      <p>এ বিষয়ে দুর্গাপুর থানার অফিসার ইনচার্জ (ওসি) খুরশিদা বানু কণা জানান, নিহত ফেরদৌসী বেওয়া জন্ম থেকেই অ্যাবনরমাল। তাকে ওই এলাকার লোকজন ফেরদৌসী পাগলি নামেই চিনতো। সে নিজ ইচ্ছায় গলায় ফাঁস দিয়ে আত্মহত্যা করেছে।</p>
    </article>
  </body>
</html>