<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/olanda-se-alatura-misiunii-navale-sub-comandament-francez-in-stramtoarea-ormuz_1406695.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:15:57+00:00"/>
    <meta property="og:title" content="Olanda se alătură misiunii navale sub comandament francez în strâmtoarea Ormuz"/>
    <meta property="og:description" content="Olanda va contribui cu o navă la misiunea navală sub comandament francez în strâmtoarea Ormuz pentru o perioadă de şase luni, misiune care..."/>
  </head>
  <body>
    <article>
      <h1>Olanda se alătură misiunii navale sub comandament francez în strâmtoarea Ormuz</h1>
      <address><time datetime="2019-11-25T21:15:57+00:00">25 Nov 2019, 21:15</time> by <a rel="author">Maria Stan</a></address>
      <p>Olanda va contribui cu o navă la misiunea navală sub comandament francez în strâmtoarea Ormuz pentru o perioadă de şase luni, misiune care începe în ianuarie, informează Reuters, citând agenţia de presă olandeză ANP.</p>
      <p>Titulara Ministerului Apărării francez, Florence Parly, a declarat sâmbătă că iniţiativa ar putea începe în prima parte a anului viitor şi că aproximativ zece guverne europene şi non-europene s-ar alătura acesteia, fiind în aşteptarea aprobării din partea forurilor legislative din ţările lor.</p>
      <p>Franţa a pledat pentru o alternativă europeană de securitate în strâmtoarea Ormuz, după ce nu a dorit să se alăture coaliţiei conduse de SUA pentru protejarea petrolierelor şi navelor-cargo pe fondul ameninţărilor venind dinspre Iran pentru această rută strategică de transportare a ţiţeiului.</p>
    </article>
  </body>
</html>