<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/599097/aposyrthike-epikindyno-arkoudaki-apo-tin-kypriaki-agora-pic"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T21:47:00+00:00"/>
    <meta property="og:title" content="Αποσύρθηκε επικίνδυνο αρκουδάκι από την κυπριακή αγορά (pic)"/>
    <meta property="og:description" content="Μαλακό γεμιστό αρκουδάκι μάρκας ALLNEW MATERIALS, μοντέλο WCH6829-8, με γραμμοκώδικα 6906510856707 και με χώρα κατασκευής την Κίνα εντοπίστηκε στην κυπριακή..."/>
  </head>
  <body>
    <article>
      <h1>Αποσύρθηκε επικίνδυνο αρκουδάκι από την κυπριακή αγορά (pic)</h1>
      <address><time datetime="2019-11-25T21:47:00+00:00">25 Nov 2019, 21:47</time> by <a rel="author">SigmaLive</a></address>
      <p>Μαλακό γεμιστό αρκουδάκι μάρκας ALLNEW MATERIALS, μοντέλο WCH6829-8, με γραμμοκώδικα 6906510856707 και με χώρα κατασκευής την Κίνα εντοπίστηκε στην κυπριακή αγορά και έχει δεσμευτεί και αποσυρθεί. </p>
      <p>Όπως αναφέρει η Υπηρεσία Προστασίας του καταναλωτή, στο παιδικό παιγνίδι περιέχεται κίνδυνος πνιγμού από πιθανή κατάποση μικρών κομματιών που αποσπώνται από το αρκουδάκι.<br/><br/>Περαιτέρω, η Υπηρεσία αναφέρει ότι ο εντοπισμός του παιγνιδιού γνωστοποιήθηκε  στο Ευρωπαϊκό Σύστημα Ταχείας Ανταλλαγής Πληροφοριών για Επικίνδυνα Προϊόντα από  την Κύπρο.<br/><br/>Συγκεκριμένα, το αρκουδάκι εντοπίστηκε στην εταιρεία PAS TOYS LTD και έχει αποσυρθεί από την αγορά, έτσι ώστε να μην τίθεται σε κίνδυνο η ασφάλεια των παιδιών.<br/><br/>Η Υπηρεσία ανακοίνωσε πως εντοπίστηκαν σε ευρωπαϊκές χώρες ακόμα 18 προϊόντα, που κινδύνους για την υγεία και την ασφάλεια των παιδιών/βρεφών και ότι έχει ήδη αρχίσει εντατικούς ελέγχους της αγοράς για τυχόν εντοπισμό των προϊόντων.<br/><br/>Η Υπηρεσία Προστασίας Καταναλωτή καλεί τους εισαγωγείς, διανομείς, πωλητές που τυχόν διαθέτουν τέτοια προϊόντα να σταματήσουν αμέσως την διάθεσή τους και να ειδοποιήσουν την Υπηρεσία.<br/><br/>Η Υπηρεσία Προστασίας Καταναλωτή καλεί επίσης τους καταναλωτές, σε περίπτωση που κατέχουν τα πιο πάνω προϊόντα, να σταματήσουν να τα χρησιμοποιούν και να τα επιστρέψουν στον πωλητή, δηλαδή στο κατάστημα από το οποίο τα έχουν προμηθευτεί και παράλληλα να την ενημερώσουν σχετικά.</p>
      <figure>
        <img src="http://www.cna.org.cy/imagew.aspx?w=735&amp;id=4ae89400198d42579cc9abcd7138b69a"/>
      </figure>
    </article>
  </body>
</html>