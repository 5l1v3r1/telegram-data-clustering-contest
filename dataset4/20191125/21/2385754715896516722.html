<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/599095/eksi-mikres-paragrafoi-i-dilosi-gkouteres-oi-simantikoteres-anafores"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T21:24:00+00:00"/>
    <meta property="og:title" content="Έξι μικρές παράγραφοι η δήλωση Γκουτέρες – Οι σημαντικότερες αναφορές"/>
    <meta property="og:description" content="Μια λιτή δήλωση, έξι περίπου μικρών παραγράφων, θα είναι το απόφθεγμα του Γ.Γ. του ΟΗΕ, μετά το πέρας του δείπνου με τους Αναστασιάδη και..."/>
  </head>
  <body>
    <article>
      <h1>Έξι μικρές παράγραφοι η δήλωση Γκουτέρες – Οι σημαντικότερες αναφορές</h1>
      <address><time datetime="2019-11-25T21:24:00+00:00">25 Nov 2019, 21:24</time> by <a rel="author">SigmaLive</a></address>
      <p>Μια λιτή δήλωση, έξι περίπου μικρών παραγράφων, θα είναι το απόφθεγμα του Γ.Γ. του ΟΗΕ, μετά το πέρας του δείπνου με τους Αναστασιάδη και Ακιντζί.</p>
      <p>Στη δήλωση του ο Γ.Γ του ΟΗΕ, σύμφωνα με τον απεσταλμένο του ΣΙΓΜΑ στο Βερολίνο, Χρίστο Χαραλάμπους, θα αναφέρεται στα τρία σημεία που πρέπει να διέπουν την προσπάθεια και για τα οποία υπήρξε συναντίληψη των ηγετών στις 9 Αυγούστου.</p>
      <p>
        <b>Και αυτά είναι:</b>
      </p>
      <p>1.       Το Κοινό Ανακοινωθέν του Φλεβάρη του 2014</p>
      <p>2.       Όλες οι συγκλίσεις που επιτεύχθηκαν μέχρι να φτάσουμε στις διασκέψεις για την Κύπρο</p>
      <p>3.       Και το Πλαίσιο Γκουτέρες</p>
      <p>Στη δήλωσή του, ο Γ.Γ. αποφεύγει να κάνει ρητή αναφορά σε άτυπη πενταμερή διάσκεψη, όμως περιγράφει την ανάγκη εμπλοκής των εγγυητριών δυνάμεων στη διαδικασία.</p>
      <p>«Το κείμενο καλύπτει τους στόχους της Λευκωσίας», ανέφεραν χαρακτηριστικά διπλωματικές πηγές στο ΣΙΓΜΑ</p>
      <p>Ενώ άλλες πηγές υπογράμμισαν ότι το κείμενο δεν φαίνεται να ξεφεύγει του πλαισίου που είχε θέσει η Τουρκία.</p>
      <p>Το δείπνο αναμένεται να ολοκληρωθεί στις 22:00 ώρα Κύπρου με τον Πρόεδρο Αναστασιάδη να προβαίνει σε δηλώσεις.</p>
    </article>
  </body>
</html>