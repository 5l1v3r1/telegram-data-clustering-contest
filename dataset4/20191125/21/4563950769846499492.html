<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/51098"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="โอเล่แฮ็ปปี้เห็นลูกฮึดผีคัมแบ็คเกือบชนะ"/>
    <meta property="og:description" content="โอเล่ กุนนาร์ โซลค์ชาร์ เชื่อการที่ แมนเชสเตอร์ ยูไนเต็ด มีฮึดกลับมาให้เห็นจนเกือบชนะได้ถือเป็นสัญญาณที่ดีของทีม แม้จะผิดหวังตรงที่กว่าตั้งใจเล่นกันได้ก็โดนไปแล้วถึง 2 ลูก ก่อนจบเกมเสมอ เชฟฟิลด์ ยูไนเต็ด 3-3 ที่ บรามอลล์ เลน เมื่อคืนวันอาทิตย์"/>
  </head>
  <body>
    <article>
      <h1>โอเล่แฮ็ปปี้เห็นลูกฮึดผีคัมแบ็คเกือบชนะ</h1>
      <address>
        <time datetime="2019-11-25T21:45:00+00:00">25 Nov 2019, 21:45</time>
      </address>
      <p>โอเล่ กุนนาร์ โซลค์ชาร์ เชื่อการที่ แมนเชสเตอร์ ยูไนเต็ด มีฮึดกลับมาให้เห็นจนเกือบชนะได้ถือเป็นสัญญาณที่ดีของทีม แม้จะผิดหวังตรงที่กว่าตั้งใจเล่นกันได้ก็โดนไปแล้วถึง 2 ลูก ก่อนจบเกมเสมอ เชฟฟิลด์ ยูไนเต็ด 3-3 ที่ บรามอลล์ เลน เมื่อคืนวันอาทิตย์<br/>    บอสปีศาจแดง ให้สัมภาษณ์อย่างมีอารมฌ์หลังเกมการแข่งขัน บอกว่าถ้าเป็นไปได้เขาก็อยากจะเปลี่ยนตัวผู้เล่นหมดทั้งทีมไปเลยตอนพักครึ่ง เว้นแต่ ดาวิด เด เคอา ที่ช่วยทีมไว้ได้หลายครั้งหลังโดน เชฟฟิลด์ ยูไนเต็ด กดดันอย่างหนักตั้งแต่ออกสตาร์ท<br/>    โซลค์ชาร์ ต้องถอด ฟิล โจนส์ ออก หลังจากให้กองหลังรายนี้กลับมาลงเล่นในลีกเป็นนัดแรกของฤดูกาล โดยเขาเป็นคนต้องรับผิดชอบเต็มๆสำหรับลูกแรกที่ จอห์น เฟล็ค ยิงให้ทีมเจ้าบบ้านขึ้นนำตั้งแต่ต้นเกม<br/>    "ผมโกรธ ผมผิดหวัง ต้องพยายามปลุกให้พวกเขาตื่น" โซลค์ชาร์ กล่าว "คุณต้องทำบางอย่าง ผมแทบจะเปลี่ยนทุกคนออกตอนพักครึ่ง นอกจากผู้รักษาประตู"<br/>    "มันไม่ได้เกี่ยวอะไรกับแท็คติก มันเป็นเรื่องของความกระตือรือร้นของเราในครึ่งแรก ความต้องการที่จะเข้าถึงบอลได้ก่อน เข้าแท็คเกิลได้ก่อน เอาชนะในการแย่งบอลจากกัน"<br/>    "คุณต้องพยายาม ถึงจะได้สิทธิที่จะเป็นผู้ชนะในเกมการแข่งัน และเราไม่ได้ทำอะไรเพื่อที่จะเป็นผู้ชนะหลังเกมผ่านไป 70 นาที เราไม่ได้เล่นได้สมกับเป็นทีมแมนเชสเตอร์ ยูไนเต็ด"<br/>    ถามว่าเขารู้สึกกังวลมากน้อยแค่ไหน ที่เห็นว่าทีมขาดความกระหายความกระตือรือร้นแบบนี้<br/>    โซลค์ชาร์ กล่าว "มันอาจไม่เกี่ยวกับเรื่องความกระหายต่อชัยชนะ บางทีอาจเป็นเรื่องของความมั่นใจในพวกเขาเอง"<br/>    "ผมไม่เคยสงสัยในพวกเขาในความต้องการที่จะชนะ แต่บางครั้งผู้เล่นที่อายุยังน้อย ไม่รู้ว่าจะเอาชนะในเกมลักษณะนี้ได้อย่างไร ผมคิดว่าเราได้เรียนรู้อะไรหลายอย่างในวันนี้ ผมแน่ใจว่าพวกเขาได้รับบทเรียนหลายอย่าง ผมต้องการให้พวกเขาสลัดความกลัวทิ้งไป แล้วเล่นด้วยความเชื่อและความมั่นใจ"<br/>    การเปลี่ยนตัวของ โซลค์ชาร์ ที่ให้ เจสซี่ ลินการ์ด ลงไปเล่นแทน โจนส์ ตอนพักครึ่ง เป็นการยอมรับกลายๆว่าเขาวางแผนพลาดในตำแหน่งมิดฟิลด์ เกมนี้แดนกลางสู้ไม่ได้ ทั้ง อันเดรส เปเรย์ร่า กับ เฟรด ไม่สามารถรับมือคู่แข่งได้ไหว การขาด สกอตต์ แม็คทอมินาย ตัวหลักของทีมในฤดูกาลนี้ ส่งผลอย่างเห็นได้ชัด และคงอีกสักพักกว่าจะกลับมาช่วยทีมได้ ซึ่งอาจไม่ทันเจอกับทีมของ โชเซ มูรินโญ่ นายเก่าปีศาจแดง ในวันที่ 4 ธันวาคม นี้<br/>    พอล ป็อกบา ติดตามเกมผ่านโมบายสตีมชอง อีเอสพีเอ็น จากไมอามี่ ขณะที่ เนมันย่า มาติช ยังไม่ฟิต ซึ่ง โซลค์ชาร์ อาจกำลังรอเวลาให้ถึง มกราคม โดยเร็ว อาจจำเป็นต้องเซ็นสัญญาใครเข้ามาเสริมทัพเพิ่ม<br/>    "เราน่าจะให้ ฟิล เล่นกองกลางแต่แรก" บอสยูไนเต็ด กล่าว "เขาเล่นตำแหน่งนันให้กับทีมชาติอังกฤษ อันเดรส กับ เฟรดไม่เคยเล่นคู่กันมาก่อน"<br/>    โซลค์ชาร์ เชื่อว่าเขาพอจะเห็นสัญญาณบางอย่างที่เป็นบวกจากเกมที่ บรามอลล์ เลน หลังจากที่ทีมใช้เวลา 7 นาที ทวงคืนรวดเดียว 3 ลูก กลับมาพลิกขึ้นนำ ก่อนจะมาโดนตีเสมอ พลาดโอกาสที่จะคัมแบ็คเก็บ 3 แต้มไปอย่างน่าเสียดาย แต่เชื่อว่าถ้าเป็น ยูไนเต็ด เมื่อปีที่แล้ว คงปิดฉากไปแล้วง่ายๆ อย่างที่เคยโดน เอฟเวอร์ตัน ถล่มยับ 4-0<br/>    "วันนี้เราเล่นแย่มาก พูดตามตรง ผมนึกย้อนไปถึงเกมกับ เอฟเวอร์ตัน ทีมนั้นยอมแพ้ง่ายๆ แต่ทีมนี้ไม่ใช่ มันเป็นปฏิกริยาที่ดีจากเด็กๆองเรา เราเล่นแย่มากในครึ่งแรก เราไม่ได้ทำตามที่วางแผนกันไว้ แต่เราไม่ได้ยอมแพ้อีกทีมง่ายๆเหมือนปีที่แล้ว ถือว่าเป็สัญญาณบวก แม้โดยภาพรวมจะเป็นลบ และคุณผิดหวัง แต่การพยายามกลับมาแบบนี้ได้ถือว่าเยียม ผิดหวังแค่รักษาสกอร์นำไม่ได้<br/>    เกมนี้ เชฟฯ ยูฯ นำก่อน 2 ลูกจาก เฟล็ค น.19 และ มูสเซ็ต น.52 ทาง ยูไเนเต็ด มาได้คืน 3 ลูกรวดหลังจากนั้นไม่นาน จาก วิลเลี่ยมส์ น.72, กรีนวู้ด น.77, แรชฟอร์ด น.79 ก่อนที่ แม็คเบอร์นี่ย์ ตีเสมอให้เจ้าบ้าน น.90</p>
      <p>   </p>
    </article>
  </body>
</html>