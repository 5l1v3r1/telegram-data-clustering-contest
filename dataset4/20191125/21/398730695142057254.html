<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/sol-sno-och-minusgrader-till-forsta-advent/"/>
    <meta property="og:site_name" content="DN.SE"/>
    <meta property="article:published_time" content="2019-11-25T21:55:12+00:00"/>
    <meta property="og:title" content="Sol, snö och minusgrader till första advent"/>
    <meta property="og:description" content="Novembermörkret brukar i regel lättas upp av adventsljusen."/>
  </head>
  <body>
    <article>
      <h1>Sol, snö och minusgrader till första advent</h1>
      <address><time datetime="2019-11-25T21:55:12+00:00">25 Nov 2019, 21:55</time> by <a rel="author" href="https://www.dn.se/av/alexandra-carlsson-tenitskaja/" target="_blank">Alexandra Carlsson Tenitskaja</a></address>
      <p>
        <b>Novembermörkret brukar i regel lättas upp av adventsljusen. Och i år kommer det att ske i dubbel bemärkelse. <br/>– Från och med fredag blir det sol och minusgrader i stort sett i hela landet, säger Emelie Hörnqvist, meteorolog på SMHI. </b>
      </p>
      <p>Novembermörkret har sänkt sig över stora delar av Sverige. I Växjö kan det till och med bli mörkerrekord. I normala fall brukar de ha 43 soltimmar. Men i år har det bara blivit tre, <a href="https://www.aftonbladet.se/nyheter/a/4qQdKq/supermork-november--kan-sla-bottenrekord-i-soltimmar">skriver Aftonbladet. </a></p>
      <p>Också Stockholm har drabbats hårt av mörkret med endast 28 soltimmar mot 52, som är det normala. Lund har haft 14.6 soltimmar men brukar liksom huvudstaden snitta på 52 i november. </p>
      <p>Men till helgen vänder det. Enligt SMHI:s prognos blir det sol och minusgrader i nästan hela landet från och med fredag. </p>
      <p>– I Götaland och Svealand kan det bli 4-5 grader kallt. Längre norrut blir det mellan 5 och 15 minusgrader, säger meteorologen Emelie Hörnqvist. </p>
      <p>Den kalla luften kommer norrifrån och föregås av nederbörd. </p>
      <p>– Det kommer att komma en hel del snö i södra Norrland, men sen puttas den här nederbörden undan av den kalla luften. Och då kan jag tänka mig att vi kanske ser lite snö även längre söderut, i Stockholm till exempel. </p>
    </article>
  </body>
</html>