<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/tv-live-at-night/articles/Article-11bbf9eeb64ae61026.htm"/>
    <meta property="og:site_name" content="mako"/>
    <meta property="article:published_time" content="2019-11-25T21:32:00+00:00"/>
    <meta property="og:title" content="בתגובה לתחבורה הציבורית בסופי השבוע: נהגי המוניות מתכננים מחאת ענק"/>
    <meta property="og:description" content="בעקבות ההצלחה הגדולה של מערך ההסעות החינמי שפועל בגוש דן, נהגי המוניות מאיימים לחסום כבישים. יו&quot;ר איגוד המוניות: &quot;אין לנו שום בעיה עם אוטובוסים בשבת, יש לנו בעיה עם אוטובוסים בחינם. מי שרוצה לבלות - שישלם&quot;"/>
  </head>
  <body>
    <article>
      <h1>בתגובה לתחבורה הציבורית בסופי השבוע: נהגי המוניות מתכננים מחאת ענק</h1>
      <h2>בעקבות ההצלחה הגדולה של מערך ההסעות החינמי שפועל בגוש דן, נהגי המוניות מאיימים לחסום כבישים. יו"ר איגוד המוניות: "אין לנו שום בעיה עם אוטובוסים בשבת, יש לנו בעיה עם אוטובוסים בחינם. מי שרוצה לבלות - שישלם"</h2>
      <address><time datetime="2019-11-25T21:32:00+00:00">25 Nov 2019, 21:32</time> by <a rel="author">חי בלילה</a></address>
      <p>בסוף השבוע האחרון תושבי גוש דן קמו למציאות חדשה, בה קיימת תחבורה ציבורית גם בשבת. שירות ההסעות שמציעות הרשויות המקומיות נחל הצלחה גדולה מאוד, אבל מסתבר שלא כולם אוהבים את הפרויקט השאפתני.</p>
      <p>היום (ב') בצהריים התקיים כינוס של איגוד נהגי המוניות, זאת כדי לתכנן מחאה נגד שירות ההסעות החדש, שלטענתם הוביל לפגיעה בהיקף של מיליוני שקלים. עד כה, סופי השבוע היו מקור הפרנסה העיקרי בשביל אותם נהגים, אך שירות ההסעות החינמי לקח להם לא מעט לקוחות שמעדיפים לנסוע בחינם.</p>
      <p>נהגי המוניות מתכננים להתחיל הפגנות כבר בימים הקרובים, ואף מאיימים לחסום כבישים. "צריכה להיות הוגנות כלכלית", אמר מארק אזרוב, יו"ר ועד נהגי המוניות בישראל, "לא ייתכן שנשלם מיסים והם ישמשו את המתחרה שלי בהנחות. אין לנו שום בעיה עם אוטובוסים בשבת או בלילה, יש לנו בעיה שהאוטובוסים האלה בחינם. מי שרוצה לבלות - שישלם על הנסיעות שלו. זה הכל".</p>
      <p> </p>
    </article>
  </body>
</html>