<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/evenimente/268601/primul-protest-pentru-actiune-climatica-din-municipiul-suceava-va-fi-organizat-vineri-actiunea-apartine-miscarii-fff-din-romania-si-climate-strike-romania"/>
    <meta property="og:site_name" content="NewsBucovina"/>
    <meta property="article:published_time" content="2019-11-25T21:26:24+00:00"/>
    <meta property="og:title" content="Primul protest pentru acțiune climatică din municipiul Suceava va fi organizat vineri. Acțiunea aparține mișcării FFF din România și Climate Strike Romania"/>
    <meta property="og:description" content="Vineri 29 noiembrie 2019, în Suceava va avea loc primul marș pentru acțiune climatică. Sub numele de “Ziua pentru acțiune climatică”, acesta va fi organizat și în alte 17 orașe, printre care Bucuresti, Iași, Cluj-Napoca, Sibiu, Brașov si Bacău. Marșul este organizat de mișcarea FFF din România și Climate Strike Romania. Marșurile și protestele pentru …"/>
  </head>
  <body>
    <article>
      <h1>Primul protest pentru acțiune climatică din municipiul Suceava va fi organizat vineri. Acțiunea aparține mișcării FFF din România și Climate Strike Romania</h1>
      <address>
        <time datetime="2019-11-25T21:26:24+00:00">25 Nov 2019, 21:26</time>
      </address>
      <p>Vineri 29 noiembrie 2019, în Suceava va avea loc primul marș pentru acțiune climatică.</p>
      <p>Sub numele de “Ziua pentru acțiune climatică”, acesta va fi organizat și în alte 17 orașe, printre care Bucuresti, Iași, Cluj-Napoca, Sibiu, Brașov si Bacău. Marșul este organizat de mișcarea FFF din România și Climate Strike Romania.</p>
      <figure>
        <img src="https://www.newsbucovina.ro/wp-content/uploads/2019/11/mar%C8%99-pentru-clim%C4%83.jpg"/>
      </figure>
      <p>Marșurile și protestele pentru acțiune climatică au loc în toată lumea, sunt din ce în ce mai frecvente și sunt organizate pentru a comunica politicienilor că sistemul pe care ei îl reprezintă trebuie să schimbe strategia existentă și să declare stare de urgență climatică, anunță organizatorii.</p>
      <p>„În data de 20 septembrie, la primul marș de acest fel organizat în România, au fost prezenți peste 1000 de oameni în București și 800 oameni în celelalte 8 orașe în care a avut loc protestul, majoritatea fiind elevi. Pentru că acest număr de oameni nu a fost suficient pentru a ne asculta cererile, sunteți așteptați iar, în număr și mai mare, pe 29 noiembrie. Factorii de decizie trebuie să înțeleagă că oamenii nu vor mai tolera un mediu politic care nu se iau în considerare schimbările climatice”, susțin organizatorii.</p>
      <p>La acest miting sunt așteptați toți cei care sunt dispuși să lupte pentru viitorul tuturor pe această planetă pe data de 29 noiembrie 2019 la Suceava de la ora 16:00, în fața Primăriei.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/evenimente/268542/biroul-francez-suceava-organizeaza-o-activitate-dedicata-dramaturgului-eugen-ionescu-programul-evenimentelor-pentru-aceasta-saptamana"/>
        <a href="https://www.newsbucovina.ro/evenimente/268361/program-cu-multe-evenimente-de-ziua-bucovinei-si-de-ziua-nationala-in-suceava-concerte-si-momente-solemne-de-ziua-bucovinei-pardaa-militara-si-spectacole-de-ziua-nationala-programul-complet"/>
        <a href="https://www.newsbucovina.ro/evenimente/268353/concert-extraordinar-de-iarna-cu-maestrul-eugen-doga-si-orchestra-simfonica-dirijata-de-maestrul-dumitru-carciumaru-la-campulung-moldovenesc-in-organizarea-rotary-club"/>
      </related>
    </article>
  </body>
</html>