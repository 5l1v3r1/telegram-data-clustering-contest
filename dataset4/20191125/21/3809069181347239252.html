<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1418588/spal-tzenoa-1-1-h-ameni-eykairia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T21:42:00+00:00"/>
    <meta property="og:title" content="Σπαλ – Τζένοα 1-1: Χ-αμένη ευκαιρία"/>
    <meta property="og:description" content="Δύο βαθμούς και την ευκαιρία να βγουν από τη ζώνη του υποβιβασμού έχασαν ΣΠΑΛ και Τζένοα, που έμειναν στο 1-1."/>
  </head>
  <body>
    <article>
      <h1>Σπαλ – Τζένοα 1-1: Χ-αμένη ευκαιρία</h1>
      <h2>Δύο βαθμούς και την ευκαιρία να βγουν από τη ζώνη του υποβιβασμού έχασαν ΣΠΑΛ και Τζένοα, που έμειναν στο 1-1.</h2>
      <address><time datetime="2019-11-25T21:42:00+00:00">25 Nov 2019, 21:42</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αμετάβλητη έμεινε η εικόνα στην επικίνδυνη ζώνη της Serie A, καθώς Σπαλ και Τζένοα έμειναν ισόπαλες και από κοινού στάσιμες στον βαθμολογικό πίνακα.</p>
      <p>Στο τελευταίο χρονικά ματς της 13ης αγωνιστικής, οι δύο ομάδες έδειξαν ότι βρίσκονται στα ίδια επίπεδα, τελείωσαν το πρώτο ημίχρονο χωρίς σκορ, και όταν οι γηπεδούχοι προηγήθηκαν με εύστοχο χτύπημα πέναλτι του Πετάνια στο 55', οι Γενοβέζοι απάντησαν άμεσα, με τον Στουράρο να εκτελεί από κοντά στο 57'.</p>
      <p>Έτσι, καμία εκ των δύο δεν κατάφερε να κάνει το βήμα εξόδου από τη ζώνη του υποβιβασμού, με την Τζένοα να μένει 18η με 10 βαθμούς και την Σπαλ να ακολουθεί, μία θέση και έναν βαθμό χαμηλότερα, την ώρα που η ουραγός Μπρέσια με επτά, έχει ένα ματς λιγότερο.</p>
    </article>
  </body>
</html>