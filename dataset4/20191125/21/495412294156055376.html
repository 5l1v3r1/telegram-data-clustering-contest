<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-chievo-entella-streaming-video-dazn-monday-night-delicato-serie-b/1951653/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T21:44:46+00:00"/>
    <meta property="og:title" content="DIRETTA/ Chievo Entella (risultato finale 2-1): la spuntano i clivensi!"/>
    <meta property="og:description" content="Diretta Chievo Entella streaming video DAZN: orario, quote e risultato live del match della tredicesima giornata del campionato di Serie B al Bentegodi."/>
  </head>
  <body>
    <article>
      <h1>DIRETTA/ Chievo Entella (risultato finale 2-1): la spuntano i clivensi!</h1>
      <h2>Diretta Chievo Entella streaming video DAZN: probabili formazioni, orario, quote e risultato live del match della tredicesima giornata del campionato di Serie B, allo stadio Bentegodi.</h2>
      <address><time datetime="2019-11-25T21:44:46+00:00">25 Nov 2019, 21:44</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA CHIEVO ENTELLA (RISULTATO FINALE 2-1): LA SPUNTANO I CLIVENSI!</h4>
      <p>Vittoria più sofferta del previsto per il <b>Chievo</b> che ha faticato a battere l’<b>Entella</b> per <b>2-1</b>, in ogni caso la cosa più importante per i clivensi è che alla fine siano arrivati i tre punti che consentono loro di raggiungere Cittadella e Crotone al terzo posto nella classifica del campionato di <b>Serie B</b>, alle spalle della capolista Benevento e della rivelazione Pordenone. Nell’ultima parte di gara gli uomini di Marcolini provano a chiuderla mentre quelli di Boscaglia cercano di completare la rimonta, nessuna delle due squadre riuscirà nei rispettivi intenti e così il risultato rimane in bilico fino al triplice fischio di Minelli che certifica il successo dei padroni di casa tra le mura amiche del Bentegodi. Tanti rimpianti per i liguri, chissà come sarebbe finita se non avessero regalato un tempo agli avversari… <i>{agg. di Stefano Belli}</i></p>
      <h4>DE LUCA ACCORCIA!</h4>
      <p>A metà del secondo tempo è di nuovo cambiato il punteggio di <b>Chievo-Entella</b> con la formazione di Marcolini che conduce per <b>2-1</b>. Tra le mura amiche del Bentegodi i padroni di casa sembravano avere il pieno controllo della situazione con gli ospiti incapaci di accorciare le distanze e riaprire una partita apparentemente in ghiaccio. Invece al 54′ arriva il guizzo dei <b>De Luca</b>: assist di <b>Manuel</b> per <b>Giuseppe</b> che ringrazia l’omonimo e insacca in rete violando la porta di Semper. Dopo aver letteralmente dominato il primo tempo ora i clivensi appaiono in difficoltà, a questo punto saranno i cambi a fare la differenza, l’allenatore che li azzeccherà potrà mettere il punto esclamativo a un match che si è improvvisamente ravvivato. <i>{agg. di Stefano Belli}</i></p>
      <h4>RADDOPPIO DI DICKMANN</h4>
      <p>Il <b>Chievo</b> rientra negli spogliatoi per l’intervallo sul punteggio di <b>2-0</b>, primo tempo da dimenticare per la <b>Virtus Entella</b> mai entrata in partita. In questa fase del match i clivensi stanno legittimando il vantaggio e al 28′ vanno a un passo dal raddoppio con il tentativo di <b>Meggiorini</b> che manca il bersaglio grosso per questione di centimetri. Netta supremazia territoriale degli uomini di Marcolini sul terreno di gioco del Bentegodi, i padroni di casa fanno la partita e dettano i ritmi in campo con i liguri che sembrano quasi assecondare gli avversari perché non hanno alternative. Al 40′ il Chievo trova meritatamente il secondo gol con <b>Dickmann</b> che la mette all’angolino, conclusione non irresistibile ma i difensori ospiti e il portiere Contini dormono da piedi e non riescono ad arrivare sul pallone. <i>{agg. di Stefano Belli}</i></p>
      <h4>ACUTO DI VAISANEN!</h4>
      <p>Al Bentegodi è cominciato il posticipo della tredicesima giornata di <b>Serie B 2019-2020</b> tra <b>Chievo</b> e<b> Virtus Entella</b>, al ventesimo minuto del primo tempo la situazione vede i padroni di casa in vantaggio per <b>1-0</b>. Il parziale cambia subito al 2′ quando <b>Vaisanen</b> sugli sviluppi di un calcio d’angolo deposita il pallone in rete sull’assist di Cesar, bravo a trovarlo libero sul secondo palo, nulla da fare per Contini e per gli uomini di Boscaglia che devono immediatamente reagire. I clivensi continuano ad attaccare e a rosicchiare metri di campo agli avversari, Esposito sfiora la traversa su calcio di punizione e la retroguardia ospite trema a ogni accelerazione della squadra allenata da Marcolini che in caso di vittoria aggancerebbe Cittadella e Crotone al terzo posto in classifica. Al 12′ fiammata di Eramo che spaventa Semper, palla che termina a lato ma se non altro i liguri dimostrano di essere in partita. <i>{agg. di Stefano Belli}</i></p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Chievo Entella</b>, lunedì 25 novembre 2019, ci si potrà collegare sul canale numero 209 del satellite, DAZN1. Il match sarà disponibile in esclusiva anche in <b>diretta streaming video</b> via internet per tutti gli abbonati DAZN, che potranno collegarsi tramite pc sul sito dazn.it, oppure con dispositivi mobili come tablet o smartphone o tramite smart tv all’app ufficiale DAZN.</p>
      <h4>SI COMINCIA!</h4>
      <p>Con <b>Chievo Entella</b> calerà il sipario sulla giornata di Serie B: scopriamo però con quali numeri le due formazioni arrivano a questo posticipo. Il Chievo ha raccolto finora 18 punti in classifica grazie a quattro vittorie, ben sei pareggi e due sconfitte. La differenza reti è di conseguenza positiva per i gialloblù veneti (+3) grazie ai 17 gol segnati a fronte dei 14 subiti. La Virtus Entella è dietro, ma di poco: la squadra di Chiavari infatti finora ha raccolto 16 punti in classifica, con un andamento curiosamente caratterizzato da quattro vittorie ed altrettanti pareggi e sconfitte. La differenza reti invece è pari a -2 per i liguri, perché l’Entella ha segnato 11 gol e ne ha subiti invece 13. Adesso però basta numeri e parole, diamo subito la parola al terreno di gioco dello stadio Bentegodi perchè finalmente la diretta di Chievo Entella comincia! (Aggiornamento di Mauro Mantegazza)</p>
      <h4>IL PROTAGONISTA ATTESO</h4>
      <p>Nella diretta di <b>Chievo Entella</b> i veneti, battuti a Frosinone prima della sosta per le nazionali, vanno alla ricerca del riscatto immediato: Sauli Vaisanen torna al Bentegodi dopo aver giocato le due partite di qualificazione agli Europei 2020. La sua Finlandia ha centrato l’obiettivo, e ha fatto la storia: a parte le Olimpiadi (e parliamo ormai di 83 anni fa), mai la nazionale scandinava si era presa la fase finale di un grande torneo. Vaisanen, che ha giocato in Svezia con l’Aik Solna ed è stato portato in Italia dalla Spal, giocando in Serie A (in seguito è stato anche a Crotone, nella difficile stagione cadetta appena trascorsa), ha giocato cinque delle dieci partite: era in panchina nel 3-0 al Liechtenstein che ha definitivamente chiuso i conti ma era stato titolare nelle tre gare precedenti. Lo scorso lunedì Vaisanen ha anche avuto la bella soddisfazione di condividere la linea difensiva della Finlandia con il fratello minore Leo: classe ’97, gioca in Olanda con il Den Bosch e aveva messo insieme 4 minuti a Vaduz, lo scorso giugno. Contro la Grecia, in una partita persa ma senza la minima ripercussione, Leo Vaisanen è stato mandato in campo come titolare al fianco del più esperto fratello, che ora spera di dare una mano al Chievo a risalire la corrente nella classifica di Serie B. (agg. di Claudio Franceschini)</p>
      <h4>I TESTA A TESTA</h4>
      <p>C’è solo un precedente a raccontare la diretta di <b>Chievo Entella</b>. Le due squadre si sono incontrate solo una volta nell’agosto del 2016 per i trentaduesimi di Coppa Italia. In quell’occasione i clivensi si imposero col risultato di 3-0 grazie ai gol di Riccardo Meggiorini, Lucas Castro e Sergio Pellissier. In campionato le due compagini non si sono mai importante. La classifica del campionato cadetto è veramente corta con i clivensi che sono sopra di appena 2 punti ma di ben 7 posizioni. Dopo 10 turni utili consecutivi la squadra veneta è caduta nel turno scorso in casa del Frosinone, dove la squadra di Alessandro Nesta si è imposta col risultato di 2-0. Più altalenante invece è il percorso dei liguri che negli ultimi 5 turni hanno collezionato due pareggi, due sconfitte e una sola vittoria. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Chievo Entella</b>, partita <b>diretta</b> dal signor Daniele Minelli e in programma lunedì 25 novembre 2019 alle ore 21.00 presso lo stadio Marc’Antonio Bentegodi di Verona, sarà un match valevole per la tredicesima giornata del campionato di <b>Serie B 2019-2020</b>. Prima della sosta gli scaligeri hanno visto interrompersi la loro serie positiva, <a href="https://www.ilsussidiario.net/news/diretta-frosinone-chievo-streaming-video-dazn-due-squadre-in-salute-serie-b/1946236/"><b>perdendo con un secco 2-0 in casa del Frosinone</b></a> e scivolando la settimo posto in classifica, ancora in zona play off appaiati alla Salernitana e senza riuscire a dare continuità al processo di crescita che era iniziato qualche settimana prima. L’Entella <a href="https://www.ilsussidiario.net/news/video-entella-pordenone-1-1-highlights-e-gol-un-punto-a-testa-a-chiavari/1947600/"><b>dopo l’ultimo pareggio in casa contro il Pordenone</b></a> si è mantenuta sopra la zona play out, ma i liguri stanno scendendo molto in classifica dopo le ultime partite, dopo un avvio di classifica sorprendente che aveva portato in vetta i biancocelesti.</p>
      <h4>PROBABILI FORMAZIONI CHIEVO ENTELLA</h4>
      <p>Le probabili formazioni che dovrebbero scendere in campo in Chievo Entella, lunedì 25 novembre 2019 alle ore 21.00 presso lo stadio Marc’Antonio Bentegodi di Verona, match valevole per la tredicesima giornata del campionato di Serie B. Il Chievo allenato da Michele Marcolini sarà schierata con un 5-3-2: Semper, Dickmann, Vaisanen, Cesar, Leverbe, Cotali, Segre, Obi, Giaccherini, Rovaglia, Rodriguez. Risponderà l’Entella guidata in panchina da Roberto Boscaglia con un 3-1-4-2: Contini, Poli, Pellizzer, Bonini, Adorjan, Eramo, Paolucci, Schenetti, Sala, De Luca, Mancosu.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 1.75, l’eventuale pareggio a una quota di 3.60 e la vittoria in trasferta viene invece offerta ad una quota di 4.60. Passando invece al numero di gol complessivi realizzato nel corso della partita, over 2.5 quotato 2.25 mentre l’under 2.5 viene proposto a una quota di 1.60.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-serie-a-classifica-diretta-gol-live-score-dei-match-13-giornata/1951130/"/>
        <a href="https://www.ilsussidiario.net/news/diretta-arezzo-novara-streaming-video-rai-piemontesi-in-forte-crescita-serie-c/1951654/"/>
        <a href="https://www.ilsussidiario.net/news/diretta-spal-genoa-streaming-video-tv-sfida-importante-per-la-salvezza-serie-a/1951651/"/>
        <a href="https://www.ilsussidiario.net/news/giorgio-petrosyan-contro-ius-soli-re-kickboxing-cittadinanza-solo-per-chi-merita/1953360/"/>
        <a href="https://www.ilsussidiario.net/news/diretta-albinoleffe-carrarese-streaming-video-tv-quote-ospiti-favoriti-serie-c/1950814/"/>
        <a href="https://www.ilsussidiario.net/news/diretta-test-motogp-jerez-streaming-video-orari-e-classifica-tempi-1-giornata/1952208/"/>
      </related>
    </article>
  </body>
</html>