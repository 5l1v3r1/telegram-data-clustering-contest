<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/orban-la-ministerul-muncii-este-necesara-o-crestere-a-bugetului-cu-cel-putin-doua-miliarde-de-lei/"/>
    <meta property="og:site_name" content="Europa FM"/>
    <meta property="article:published_time" content="2019-11-25T21:51:02+00:00"/>
    <meta property="og:title" content="Orban: La Ministerul Muncii, este necesară o creştere a bugetului cu cel puţin două miliarde de lei"/>
    <meta property="og:description" content="Premierul susține că bugetul Ministerului Muncii trebuie să primească, la rectificare, cel puţin două miliarde de lei, pentru a asigura plata pensiilor, a alocaţiilor pentru copii, dar şi alte cheltuieli."/>
  </head>
  <body>
    <article>
      <h1>Orban: La Ministerul Muncii, este necesară o creştere a bugetului cu cel puţin două miliarde de lei</h1>
      <address>
        <time datetime="2019-11-25T21:51:02+00:00">25 Nov 2019, 21:51</time>
      </address>
      <p>Premierul susține că bugetul Ministerului Muncii trebuie să primească, la rectificare, cel puţin două miliarde de lei, pentru a asigura plata pensiilor, a alocaţiilor pentru copii, dar şi alte cheltuieli.</p>
      <p>„Pot să vă spun că este necesară o creştere a bugetului pe Ministerul Muncii cu cel puţin două miliarde [de lei – n.r], dintre care o parte sunt bani necesari pentru a asigura transferul de la bugetul de stat către bugetul de pensii, astfel încât să avem toţi banii necesari pentru plata pensiilor, evident, şi pentru alte cheltuieli sociale, cum sunt alocaţii pentru copii sau alte categorii de cheltuieli”, a spus Ludovic Orban, luni seară, la România TV.</p>
      <p>„De asemenea, este nevoie de această creştere a bugetului către Sănătate, pentru a respecta legea în ceea ce priveşte decontarea cheltuielilor făcute de angajatori pentru concedii de sănătate, concedii maternale şi alte categorii de cheltuieli şi aici este necesară o majorare cam de două miliarde”, a adăugat premierul.</p>
      <p>Potrivit șefului guvernului, vor fi alocate între 600 şi 800 de milioane pentru a completa veniturile bugetelor locale. Multe primării din țară se confruntă cu lipsa banilor.</p>
      <p>Șeful guvernului a explicat, anterior, că așteptata rectificare bugetară este necesară pentru plata salariilor, a pensiilor și a unor cheltuieli pentru funcționarea primăriilor.</p>
      <p>Ludovic Orban evitat să spună de unde vor fi luați banii necesari pentru acestă rectificare.</p>
      <p>“Obiectivul meu este că până la finalul zilei de mâine (marți, n.r.) să stabilim forma definitivă a ordonanței de urgență privind rectificarea bugetară. Primul și cel mai important obiectiv este să asigurăm resursele financiare pentru toate instituțiile publice. Avem că obiectiv în această rectificare să ajungem la zi cu rambursarea TVA-ului către companii.De asemenea, alocăm bani pentru a asigura decontarea tuturor plăților care trebuie făcute de către Casă Națională de Asigurări de Sănătate. Sunnt concedii medicale nedecontate și de 11 luni. Sunt plăți legale care trebuie făcute către angajatori”, a declarat premierul.</p>
      <figure>
        <audio src="https://www.europafm.ro/wp-content/uploads/2019/11/25nov-13-Orban-despre-rectificare.mp3?_=1"/>
      </figure>
      <p>Primarii mai multor orașe din țară au atras atenția că nu mai au fonduri pentru a acoperi, între altele, cheltuielile legate de iluminatul publc și încălzirea în școli și spitale.</p>
    </article>
  </body>
</html>