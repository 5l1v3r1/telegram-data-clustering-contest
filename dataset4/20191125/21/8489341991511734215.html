<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807501/%D8%A7%D8%B1%D8%AA%D8%B4-%D9%84%D8%A8%D9%86%D8%A7%D9%86-%D8%A8%D8%B1%D8%A7%DB%8C-%D8%AE%D8%AA%D9%85-%D8%AF%D8%B1%DA%AF%DB%8C%D8%B1%DB%8C-%D8%AF%D8%B1-%D9%85%D9%86%D8%B7%D9%82%D9%87-%DA%A9%D9%88%D9%84%D8%A7-%D9%88%D8%A7%D8%B1%D8%AF-%D8%B9%D9%85%D9%84-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T21:53:00+00:00"/>
    <meta property="og:title" content="تیراندازی در بیروت؛ ارتش لبنان برای ختم درگیری در منطقه کولا وارد عمل شد"/>
    <meta property="og:description" content="ارتش لبنان برای پایان دادن به درگیری معترضان و برخی عناصر حزبی در یکی از مناطق بیروت، مستقر شده و اقدام به شلیک هوایی کرد."/>
  </head>
  <body>
    <article>
      <h1>تیراندازی در بیروت؛ ارتش لبنان برای ختم درگیری در منطقه کولا وارد عمل شد</h1>
      <h2>ارتش لبنان برای پایان دادن به درگیری معترضان و برخی عناصر حزبی در یکی از مناطق بیروت، مستقر شده و اقدام به شلیک هوایی کرد.</h2>
      <address>
        <time datetime="2019-11-25T21:53:00+00:00">25 Nov 2019, 21:53</time>
      </address>
      <p>به گزارش گروه سیاسی <a href="https://snn.ir/">خبرگزاری دانشجو</a>، منابع محلی لبنانی از شنیده شدن صدای تیراندازی در یکی از مناطق شهر «بیروت» خبر می‌دهند.</p>
      <p>به نوشته صفحه توئیتر روزنامه «الجمهوریه» لبنان، صدای شدید تیراندازی از منطقه پل «کولا» در بیروت به گوش می‌رسد.</p>
      <p>خبرگزاری «المرکزیه» لبنان نیز نوشت برخی از اعضای احزاب لبنانی به معترضان و تجمع‌کنندگان در منطقه کولا درگیر شده و چادرهایی را که در میان خیابان‌ها نصب کرده بودند، به آتش کشیدند.</p>
      <p>به نوشته وبگاه «النشره»، در پی بالا گرفتن این درگیری‌ها، نیروهای ارتش لبنان برای فیصله دادن به این غائله و جدا کردن طرف‌های درگیر از هم،‌وارد عمل شده و به اجبار اقدام به شلیک هوایی کرده‌اند.</p>
      <p>در ادامه این تحولات، با استقرار نیروهای ارتش لبنان روی پل و زیرگذر کولا، اوضاع به سمت آرام شدن و پایان درگیری‌ها پیش می‌رود.</p>
    </article>
  </body>
</html>