<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/samuel-umtiti-estic-molt-be-el-meu-genoll-esta-perfecte/noticia/2966131/"/>
    <meta property="og:site_name" content="CCMA"/>
    <meta property="article:published_time" content="2019-11-25T21:29:26+00:00"/>
    <meta property="og:title" content="Samuel Umtiti: &quot;Estic molt bé, el genoll està perfecte&quot;"/>
    <meta property="og:description" content="El central francès del Barça ha explicat en una entrevista al diari &quot;Marca&quot; que està en plenes condicions físiques per jugar contra el Borussia Dortmund"/>
  </head>
  <body>
    <article>
      <h1>Samuel Umtiti: "Estic molt bé, el genoll està perfecte"</h1>
      <h2>El central francès del Barça ha explicat en una entrevista al diari "Marca" que està en plenes condicions físiques per jugar contra el Borussia Dortmund</h2>
      <address><time datetime="2019-11-25T21:29:26+00:00">25 Nov 2019, 21:29</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/6/1/1574720731316.jpg"/>
        <figcaption>Umtiti ha explicat com es troba físicament en una entrevista al diari "Marca"</figcaption>
      </figure>
      <p><b>Samuel Umtiti </b>ha confessat en una entrevista al diari "Marca" que se sent en plenes condicions físiques per afrontar l'important partit de la <b>Lliga de Campions </b>que el FC Barcelona jugarà aquest dimecres al Camp Nou davant el<b> Borussia Dortmund</b>.</p>
      <blockquote>"Estic molt bé. Tinc molt bones sensacions i només penso a jugar. Estic molt bé, molt bé. El meu genoll està perfecte".</blockquote>
      <p>El central francès té la plaça de titular pràcticament assegurada davant les baixes en defensa de <b>Gerard Piqué</b>, per sanció, i els laterals <b>Nelson Semedo i Jordi Alba</b>, per sanció.</p>
      <blockquote>"És un partit especial. Tinc moltes ganes de tornar a jugar un partit de Champions després de fa molt de temps. Em sento bé, estic treballant molt des de fa mesos i espero que em toqui jugar".</blockquote>
      <p>Umtiti espera una<b> millor versió del Barça</b> davant el Borussia que la que va mostrar a Dortmund, en un partit que va acabar miraculosament en un empat sense gols.</p>
      <blockquote>"Hem parlat del que va succeir allà. De vegades cometem errors i durant els entrenaments hem de treballar sobre això per corregir-los. En aquest partit demostrarem que som el Barcelona, ​​que hem de jugar bé i guanyar".</blockquote>
    </article>
  </body>
</html>