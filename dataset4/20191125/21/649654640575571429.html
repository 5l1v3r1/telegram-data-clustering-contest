<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/nikola-manitasevic-poceo-strajk-gladju/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T21:52:58+00:00"/>
    <meta property="og:title" content="Nikola Manitašević počeo štrajk glađu"/>
    <meta property="og:description" content="Zbog odluke mađarskog suda da LJubišu Manitaševića iz Velike Hoče isporuči samoproglašenoj kosovskoj državi, njegov brat Nikola Manitašević danas je stupio u štrajk glađu ispred Ambasade Mađarske u Srbiji."/>
  </head>
  <body>
    <article>
      <h1>Nikola Manitašević počeo štrajk glađu</h1>
      <address><time datetime="2019-11-25T21:52:58+00:00">25 Nov 2019, 21:52</time> by <a rel="author">J. T.</a></address>
      <p>
        <b>Zbog odluke mađarskog suda da LJubišu Manitaševića iz Velike Hoče isporuči samoproglašenoj kosovskoj državi, njegov brat Nikola Manitašević danas je stupio u štrajk glađu ispred Ambasade Mađarske u Srbiji.</b>
      </p>
      <p>Protiv LJubiše Manitaševića kosovske vlasti podigle su optužnicu koja ga tereti za pokušaj ubistva 1999. godine. Prema rečima Nikole Manitaševića, njegov brat je posle uvođenja protektorata UN u junu 1999. u Orahovcu pucao u samoodbrani u dvojicu pripadnika OVK koji su pokušali da ga kidnapuju.</p>
      <p>On se tada predao Kforu i posle 67 dana pušten je iz pritvora. Na granici Horgoš uhapšen je 28. septembra, a mađarski sud je, u skladu sa sporazumom o izručenju koji je Mađarska potpisala sa Kosovom, 22. novembra odlučio da ga preda Prištini.</p>
      <p>Nikola Manitašević izjavio je za Danas da mu se do zaključenja našeg lista niko iz mađarske ambasade nije obratio.</p>
      <p>Porodica Manitašević ranije je tražila pomoć od Kancelariji za KiM Vlade Srbije, od koje nije dobila nikakav odgovor, što se juče dogodilo i našem listu koji je od Kancelarije juče tražio odgovore na pitanja ko je nadležan za pravnu pomoć Srbima sa KiM koji su se našli na optužnicama Prištine i da li je i za njih obezbeđen pravni tim kao u slučaju osumnjičenih za umešanost u ubistvo Olivera Ivanovića.</p>
      <h3>Povezani tekstovi:</h3>
    </article>
  </body>
</html>