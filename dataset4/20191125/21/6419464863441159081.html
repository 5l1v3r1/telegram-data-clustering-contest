<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/efimerida/kentroaristera-psinetai-neo-komma/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T21:42:36+00:00"/>
    <meta property="og:title" content="Κεντροαριστερά: «Ψήνεται» νέο κόμμα"/>
    <meta property="og:description" content="Η Κεντροαριστερά ήταν πάντα ζωηρή και ενδιαφέρουσα. Με πάμπολλες προσωπικές φιλοδοξίες και ιδέες που δεν έβρισκαν πάντοτε τον δρόμο για την εναρμόνισή τους"/>
  </head>
  <body>
    <article>
      <h1>Κεντροαριστερά: «Ψήνεται» νέο κόμμα</h1>
      <address>
        <time datetime="2019-11-25T21:42:36+00:00">25 Nov 2019, 21:42</time>
      </address>
      <p>Η <a href="https://neaselida.gr/tag/kentroaristera/"><b>Κεντροαριστερά</b></a> ήταν πάντα ζωηρή και ενδιαφέρουσα.</p>
      <p>Με πάμπολλες προσωπικές φιλοδοξίες και ιδέες που δεν έβρισκαν πάντοτε τον δρόμο για την εναρμόνισή τους με τις προτεραιότητες της κοινωνίας, αλλά ήταν αξιοπρόσεκτες.</p>
      <p>Στο καινούριο περιβάλλον που διαμορφώθηκε στις <b>εκλογές της 7ης Ιουλίου</b> με το δίπολο<b> ΝΔ – ΣΥΡΙΖΑ</b>, κάθε συνετός πολιτικός αναλυτής καταλαβαίνει ότι δεν υπάρχουν αντικειμενικά περιθώρια για νέες περιπέτειες.</p>
      <p>Στον χώρο του<b> Κέντρου</b> και της <b>Κεντροαριστεράς</b>, ωστόσο, υπάρχει πλεόνασμα από εγωισμούς και φιλοδοξίες.</p>
      <p>Έτσι, το τελευταίο διάστημα διακινούνται φήμες και σενάρια για νέα πολιτική κίνηση μεταξύ του <a href="https://neaselida.gr/tag/syriza/"><b>ΣΥΡΙΖΑ</b></a> και του <a href="https://neaselida.gr/tag/kinal/"><b>Κινήματος Αλλαγής</b></a>, που θα έδινε το «παρών» πιο συγκροτημένα για να συνεργαστεί στο μέλλον με το ένα ή το άλλο κόμμα.</p>
      <p>Το ντεζαβαντάζ στην ιστορία είναι ότι τις συγκεκριμένες συζητήσεις τις κάνει <b>τριτοκλασάτο στέλεχος</b> που έχει περάσει από τέσσερις διαφορετικούς πολιτικούς σχηματισμούς.</p>
      <p>
        <b>Δημοσιεύτηκε στη στήλη «Dark Side» στο φύλλο 129 της «Νέας Σελίδας» την Κυριακή 24 Νοεμβρίου 2019.</b>
      </p>
      <related>
        <a href="https://neaselida.gr/efimerida/i-gianna-kai-oi-gnostoi-agnostoi/"/>
        <a href="https://neaselida.gr/efimerida/nd-gkrinia-voyleyton-gia-ypoyrgoys/"/>
      </related>
    </article>
  </body>
</html>