<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171219/vucic-cirilici-svom-zdravlju-imam-hronicne-probleme-ali-sam-navikao"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T21:31:00+00:00"/>
    <meta property="og:title" content="VUČIĆ U ĆIRILICI O SVOM ZDRAVLJU: Imam hronične probleme, ali ja sam na to navikao"/>
    <meta property="og:description" content="Predsednik Srbije Aleksandar Vučić poručio je gostujući kod Milomira Marića u emisiji Ćirilica na TV Hepi da su ga vodeći političari u regionu ali i Evropi zvali kada je imao zdravstvene probleme zbog kojih je završio na VMA."/>
  </head>
  <body>
    <article>
      <h1>VUČIĆ U ĆIRILICI O SVOM ZDRAVLJU: Imam hronične probleme, ali ja sam na to navikao</h1>
      <h2>Predsednik Srbije Aleksandar Vučić poručio je gostujući kod Milomira Marića u emisiji Ćirilica na TV Hepi da su ga vodeći političari u regionu ali i Evropi zvali kada je imao zdravstvene probleme zbog kojih je završio na VMA.</h2>
      <address><time datetime="2019-11-25T21:31:00+00:00">25 Nov 2019, 21:31</time> by <a rel="author">Republika</a></address>
      <p>Na Marićevu konstataciju da je predsednik sve zabrinuo zbog narušenog zdravlja, Vučić je odgovorio da ne želi naročito da priča o toj temi.</p>
      <p>On je naglasio da su ga kontaktirali mnogi politilčari kako u zemlji tako i u EU.</p>
      <p>- Angela Merkel i njen tim su se raspitivali, predsednik Erdogan... I mnogi drugi, ako bih sad krenuo da nabrajam, nekoga bih sigurno preskočio - rekao je Vučić.</p>
      <h3>Ekonomski napredak</h3>
      <p>- Imamo suficit u budžetu, bićemo na prvom mestu u Evropi nakon poslednjeg kvartala po rastu BDP-a. Pričao sam i sa vlasnicima stranih kompanija, čak i oni kažu, nikad se nije gradilo više. U Beogradu na vodi prodato je već 13 zgrada. Ali, mi želimo da brinemo i o drugim delovima Srbije, ne samo o Beogradu. Ponekad reagujem u afektu, izvinjavam se građanima ako mi se omakne neka reakcija. Na kom god stranom jeziku sam govorio, nisam napravio neku veliku grešku. Uvek sam se trudio da ne obrukam svoju zemlju. Zato se izvinjavam ako se brecnem na nekoga, ja nisam ništa više od običnog čoveka - napomenuo je Vučić.</p>
      <p>Predsednik je doneo izveštaje u kojima se prognozira da se očekuje najveći napredak Srbije pa Albanije u narednih pet godina po predviđanjima MMF-a.</p>
      <figure>
        <img src="https://www.republika.rs/data/images/2019-11-25/125103_vucic6_f.jpg?1574715170"/>
        <figcaption>Vučić i Marić<cite>Republika</cite></figcaption>
      </figure>
      <p>Predsednik je objasnio da ne bi ni rekao da je završio na VMA, da to nisu javili novinarima.</p>
      <p>- Nisam ja došao da pričam o svom zdravlju, već o Srbiji. Imam hronične probleme, nije to od juče, šta koga to briga, svi ljudi imaju svoje probleme, moje zdravlje nije toliko važno - kazao je predsednik Srbije.</p>
      <p>Kada je reč o akterima sa srpske političke scene, Vučić je rekao da su ga zvali i političari sa različitog političkog spektra</p>
      <p>- I Šešelj i Jovanović i neke demokrate. Zvali su me i Borisov, Rama, Zaev, Dodik... - naveo je Vučić.</p>
      <related>
        <h4>Pročitajte još:</h4>
        <a href="http://republika.rs/vesti/srbija/171163/SIPTARI-NACISTO-GUBE-KONTROLU-Samoopredeljenje-Vucic-nepozeljan-Albaniji"/>
        <a href="http://republika.rs/vesti/srbija/170855/STA-Zagrebu-hvale-Vucica-Posvadjao-Tiranu-Pristinu-lider-Balkanu"/>
        <a href="http://republika.rs/vesti/srbija/170766/Vucic-obisao-vinariju-Palicu-porucio-Srpska-industrija-vina-napreduje-koracima-sedam-milja"/>
      </related>
      <h3>"Volim kad me napadaju"</h3>
      <p>Vučić je pomenuo i događaj koji su mnogi okarakterisali kao napad na predsednika Srbije, kada mu je novinar N1 uneo mobilni telefon u lice.</p>
      <p>- Ne ljutim se, ja volim kad me napadaju, jer onda mogu da im odgovorim. Nek rade šta hoće, samo nek ne bude nasilja. Ne smemo da zaboravimo Ranka Panića. U vreme Đilasa i Jeremića je stradao jer je želeo da prošeta u Beogradu, kao što oni rade svaki dan - rekao je.</p>
      <h3>Populaciona politika</h3>
      <p>Govoreći o populacionoj politici, predsednik je otkrio dobre vesti.</p>
      <p>- Za prvih 9 meseci 612 dece više nam je rođeno ove godine nego prošle. U regionu je situacija daleko lošija. Albanija 1864 manje, Hrvatska 797 manje, Mađarska 1097 manje, Bugarska 431, Rumunija 9429 jer je ogroman odliv. 153 Mekedonija. Ovo je mala nada da smo nešto uradili. Imamo više majki koje rađaju drugi i treći put, i imamo problem sa prvim detetom. Sad ćemo za prvo dete da isplaćujemo 1.500 do 2.000 evra. Rast nam je na jugu i istoku Srbije i okolini Beograda - izneo je podatke Vučić.</p>
      <h3>O "Malom Šengenu"</h3>
      <p>Predsednik Srbije Aleksandar Vučić rekao je večeras da idejom o "malom šengenu" nije imao nameru da svađa bilo koga u regionu, već da se radi o nasušnoj potebi da živimo normalno.<br/><br/>- Nisam ja nikog od njih svađao, to nije moj posao, nije moja ideja. Zahvalan sam Rami što razume šta je važno za region. Mi radimo najbolje stvari. Nisam čuo nijedan dobar argument protiv toga. U Srbiji sam čuo najgluplje ideje da radim na stvaranju velike Albanije, u Albaniji su objašnjavali da je to stvaranje velike Srbije .. a to je naša nasušna potreba da živimo normalno - rekao je Vučić.<br/><br/>Mnogo toga dobijamo time, kazao je on, a na pitanje novinara da li je to njegova ideja, Vučić kaže:<br/><br/>- Jedan sam od pokretača ove ideje. Mnogo su napali tu ideju, jer misle da je originalno moja, a ja sam ponosan na tu ideju, ne bežim od toga, od te odgovornosti.<br/><br/>Podsetio je i da je svoj govor na Generalnoj skupštini UN završio rečima: "Balkan-balkanskim narodima".</p>
    </article>
  </body>
</html>