<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/25/news/new_york_mette_al_bando_il_foie_gras-241922720/"/>
    <meta property="og:site_name" content="Repubblica.it"/>
    <meta property="article:published_time" content="2019-11-25T21:38:00+00:00"/>
    <meta property="og:title" content="New York, approvata la legge contro il foie gras"/>
    <meta property="og:description" content="A partire dal 2022, i negozi di New York che venderanno il rinomato paté di fegato d'oca francese incorreranno in una multa di 2mila dollari"/>
  </head>
  <body>
    <article>
      <h1>New York, approvata la legge contro il foie gras</h1>
      <h2>A partire dal 2022, i negozi di New York che venderanno il rinomato paté di fegato d'oca francese incorreranno in una multa di 2mila dollari</h2>
      <address>
        <time datetime="2019-11-25T21:38:00+00:00">25 Nov 2019, 21:38</time>
      </address>
      <p>Il sindaco di New York Bill De Blasio ha firmato la legge che vieta la vendita in città del foie gras. A partire dal 2022, i negozi di New York che venderanno il rinomato paté di fegato d'oca francese incorreranno in una multa di 2mila dollari.<br/><br/>La legge è stata approvata al consiglio comunale a stragrande maggioranza in ottobre sulla spinta di gruppi animalisti che considerano crudele il modo in cui viene prodotto il foie gras, ingozzando le oche. "Una tradizione può non essere sana, può non essere positiva. Non ha importanza se hai due o quattro zampe, crediamo nell'equità per tutti", ha affermato il sindaco di New York nel firmare il provvedimento. La legge è stata contestata da ristoranti gourmet francesi di New York e dagli allevatori di oche vicino alla Grande mela.</p>
    </article>
  </body>
</html>