<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/ter-stegen-esta-jugant-infiltrat-per-un-problema-al-tendo-rotulia-del-genoll-dret/noticia/2966130/"/>
    <meta property="og:site_name" content="CCMA"/>
    <meta property="article:published_time" content="2019-11-25T21:57:13+00:00"/>
    <meta property="og:title" content="Ter Stegen està jugant infiltrat per un problema al tendó rotulià del genoll dret"/>
    <meta property="og:description" content="Segons ha explicat aquest dilluns Xavi Campos al Gossip del programa &quot;El club de la mitjanit&quot;, el porter alemany del Barça està jugant amb molèsties i fa un any i mig que s'està tractant amb sessions de factors de creixement"/>
  </head>
  <body>
    <article>
      <h1>Ter Stegen està jugant infiltrat per un problema al tendó rotulià del genoll dret</h1>
      <h2>Segons ha explicat aquest dilluns Xavi Campos al Gossip del programa "El club de la mitjanit", el porter alemany del Barça està jugant amb molèsties i fa un any i mig que s'està tractant amb sessions de factors de creixement</h2>
      <address><time datetime="2019-11-25T21:57:13+00:00">25 Nov 2019, 21:57</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/9/8/1574719767389.jpg"/>
        <figcaption>Ter Stegen, durant un entrenament a la Ciutat Esportiva Joan Gamper</figcaption>
      </figure>
      <p>El Gossip d'avui al programa "El club de la mitjanit" té com a protagonista <b>Marc-André Ter Stegen</b>. Segons ha explicat aquest dilluns <b>Xavi Campos</b>, el porter alemany del Barça està jugant amb <b>molèsties al genoll dret</b> i fa un any i mig que s'està tractant.</p>
      <p>Ter Stegen té un petit problema a<b>l tendó rotulià del genoll dret</b>. Un petit problema que li provoca molèsties constants i no acaba de fer net. De manera freqüent, un cop cada quinze dies, Ter Stegen se sotmet a una<b> sessió de factors de creixement</b> per intentar regenerar els teixits d'aquest tendó rotulià que li genera molèsties. Són unes molèsties que no li impedeixen jugar, però que li generen dolor i que s'han de tractar.</p>
      <p>Ter Stegen no és l'únic jugador, ni l'únic titular de la plantilla del Barça que se sotmet a aquest tractament periòdicament.</p>
    </article>
  </body>
</html>