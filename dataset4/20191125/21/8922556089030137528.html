<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/systembolaget-vill-salja-billigare-ol-5459741.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T21:15:18+00:00"/>
    <meta property="og:title" content="Systembolaget vill sälja billigare öl"/>
    <meta property="og:description" content="Livsmedel En öl för 6:90 kronor? Det kan bli verklighet nästa år när Systembolaget lägger fast sin lanseringsplan."/>
  </head>
  <body>
    <article>
      <h1>Systembolaget vill sälja billigare öl</h1>
      <address><time datetime="2019-11-25T21:15:18+00:00">25 Nov 2019, 21:15</time> by <a rel="author">TT</a></address>
      <figure>
        <img src="https://img7.ntm.eu/unt/public/img/5459742/1125222006/-sarskilt-for-ljus-lager-ar-p?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Christine Olsson/TT | – Särskilt för ljus lager är priset en viktig faktor för kundnöjdheten, säger Systembolagets presschef Lennart Agén. Arkivbild.</figcaption>
      </figure>
      <p>Livsmedel En öl för 6:90 kronor? Det kan bli verklighet nästa år när Systembolaget lägger fast sin lanseringsplan.</p>
      <p>I dagsläget kostar den billigaste ölen på Systemet 8:40 kronor. Planen är att nästa år att införa två burköl i det fasta sortimentet på max 6:90 kronor, vilket sajten <a href="https://www.beernews.se/articles/systembolaget-vill-ha-lagre-lagstapris/">Beernews.se</a> var först att rapportera om.</p>
      <p>Ett av målen är att konkurrera med gränshandeln från Danmark och Tyskland, där ölen ofta säljs ännu billigare.</p>
      <blockquote>Våra kunder är något mindre nöjda med öl än med våra andra varugrupper och särskilt för ljus lager är priset en viktig faktor för kundnöjdheten, säger Systembolagets presschef Lennart Agén till sajten.</blockquote>
      <p>Efter att leverantörerna kommit med synpunkter skickas en offertförfrågan ut. Beernews har kontaktat några av de stora bryggerierna som säger att det vore mycket svårt att få ekonomi på försäljningen med sådana priser.</p>
      <p>Organisationen Sveriges oberoende bryggerier är kritisk till beskedet. Branschen menar att Systembolaget ägnar sig åt dubbelmoral när man säger sig vilja värna folkhälsan och samtidigt säljer öl till bottenpriser.</p>
    </article>
  </body>
</html>