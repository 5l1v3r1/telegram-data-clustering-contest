<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119793-djuric-manifestacija-koju-samoopredeljenje-organizuje-28-novembra-ima-za-cilj-uzdizanje-kurtija?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T21:10:05+00:00"/>
    <meta property="og:title" content="Djurić: Manifestacija koju Samoopredeljenje organizuje 28. novembra ima za cilj uzdizanje Kurtija"/>
    <meta property="og:description" content="Direktor Kancelarije za Kosovo i Metohiju Marko Djurić izjavio je danas da manifestacija koju &quot;Samoopredeljenje&quot; 28. novembra organizuje u Tirani za cilj uzdizanje lidera Samoopredeljenja Aljbina Кurtija &quot;od lokalnog političkog lidera na nivo nacionalnog junaka&quot;.Djurić je pozvao &quot;odgovorne političke snage&quot; u Albaniji da nadju način da se ograde od Кurtijevih pokušaja da jedan nacionalni praznik &quot;zloupotrebi za izgradnju sopstvenog kulta ličnosti&quot;.&quot;Regionu nisu potrebne nove ratne poglavice i potpaljivači šovinističkih strasti, već saglasnost odgovornih i razumnih nacionalnih političkih elita o zajedničkoj prijateljskoj izgradnji ekonomski naprednog i bezbednosno stabilnog Balkana&quot;, rekao je Djurić, navodi se u saopštenju Kancelarije za Kosovo.On je poručio da albanskom narodu &quot;niko ne uskraćuje pravo da slavi svoju nacionalnu istoriju i simbole&quot;, ali da predstojeći skup predstavlja Кurtijev &quot;trijumf volje&quot; i da će sa njega svim okolnim narodima i nacijama biti upućena &quot;preteća poruka o velikoalbanskom ujedinjenju&quot;."/>
  </head>
  <body>
    <article>
      <h1>Djurić: Manifestacija koju Samoopredeljenje organizuje 28. novembra ima za cilj uzdizanje Kurtija</h1>
      <address>
        <time datetime="2019-11-25T21:10:05+00:00">25 Nov 2019, 21:10</time>
      </address>
      <p><b>Direktor Kancelarije za Kosovo i Metohiju Marko Djurić izjavio je danas da manifestacija koju "Samoopredeljenje" 28. novembra organizuje u Tirani za cilj uzdizanje lidera Samoopredeljenja Aljbina Кurtija "od lokalnog političkog lidera na nivo nacionalnog junaka".</b><br/><br/>Djurić je pozvao "odgovorne političke snage" u Albaniji da nadju način da se ograde od Кurtijevih pokušaja da jedan nacionalni praznik "zloupotrebi za izgradnju sopstvenog kulta ličnosti".<br/><br/>"Regionu nisu potrebne nove ratne poglavice i potpaljivači šovinističkih strasti, već saglasnost odgovornih i razumnih nacionalnih političkih elita o zajedničkoj prijateljskoj izgradnji ekonomski naprednog i bezbednosno stabilnog Balkana", rekao je Djurić, navodi se u saopštenju Kancelarije za Kosovo.<br/><br/>On je poručio da albanskom narodu "niko ne uskraćuje pravo da slavi svoju nacionalnu istoriju i simbole", ali da predstojeći skup predstavlja Кurtijev "trijumf volje" i da će sa njega svim okolnim narodima i nacijama biti upućena "preteća poruka o velikoalbanskom ujedinjenju".</p>
    </article>
  </body>
</html>