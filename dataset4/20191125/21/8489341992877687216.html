<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807605/%D8%AA%D9%81%D8%A7%D9%87%D9%85%E2%80%8C%D9%86%D8%A7%D9%85%D9%87-%D9%87%D9%85%DA%A9%D8%A7%D8%B1%DB%8C-%D8%A8%DB%8C%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%85-%D9%88-%D9%81%D8%B1%D9%87%D9%86%DA%AF-%D9%88-%D9%BE%D8%A7%D8%B1%DA%A9-%D9%85%D9%84%DB%8C-%D8%B9%D9%84%D9%88%D9%85-%D9%88-%D9%81%D9%86%D8%A7%D9%88%D8%B1%DB%8C%E2%80%8C%D9%87%D8%A7%DB%8C-%D9%86%D8%B1%D9%85-%D9%85%D9%86%D8%B9%D9%82%D8%AF-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="با هدف ارتقای پژوهش؛ تفاهم‌نامه همکاری بین دانشگاه علم و فرهنگ و پارک ملی علوم و فناوری‌های نرم منعقد شد"/>
    <meta property="og:description" content="دانشگاه غیرانتفاعی علم و فرهنگ با هدف توسعه و ارتقای پژوهش با پارک ملی علوم و فناوری‌های نرم و صنایع فرهنگی تفاهم‌نامه همکاری امضا کرد."/>
  </head>
  <body>
    <article>
      <h1>با هدف ارتقای پژوهش؛ تفاهم‌نامه همکاری بین دانشگاه علم و فرهنگ و پارک ملی علوم و فناوری‌های نرم منعقد شد</h1>
      <h2>دانشگاه غیرانتفاعی علم و فرهنگ با هدف توسعه و ارتقای پژوهش با پارک ملی علوم و فناوری‌های نرم و صنایع فرهنگی تفاهم‌نامه همکاری امضا کرد.</h2>
      <address>
        <time datetime="2019-11-25T21:00:00+00:00">25 Nov 2019, 21:00</time>
      </address>
      <p>به گزارش گروه دانشگاه خبرگزاری دانشجو به نقل از دانشگاه علم و فرهنگ؛ با هدف توسعه و ارتقای پژوهش و مطالعات در حوزه صنایع فرهنگی تفاهم‌نامه همکاری بین معاونت پژوهش و فناوری دانشگاهعلم و فرهنگ و پارک ملی علوم و فناوری‌های نرم و صنایع فرهنگی امضاء شد. این تفاهم‌نامه همکاری در راستای مشارکت با صاحبان ایده‌های نوآورانه فرهنگ بنیان و بهره‌مندی از ظرفیت‌های علمی، تحقیقاتی، آموزشی و کاربردی متقابل دانشگاه و پارک به امضاء رسید.<br/><br/>توانمند‌سازی پژوهشی در حوزه صنایع فرهنگی، حمایت از ایده‌های نوآورانه در انجام طرح‌های پژوهشی و مطالعاتی صنایع فرهنگی، تقویت محتوای علمی موضوعات مرتبط با فعالیت پارک ملی علوم و فناوری‌های نرم و صنایع فرهنگی و ایجاد تسهیلات در انجام طرح‌های پژوهشی، بهره‌گیری از توان و ظرفیت‌های بالقوه دانشگاه، سوق‌دادن فعالیت‌های علمی دانشگاهیان به سمت نیاز‌های پژوهشی و تشویق دانشجویان برای انجام پروژه‌های تقاضامحور در حوزه فناوری‌های نرم و صنایع فرهنگی از مهم‌ترین زمینه‌های همکاری در این موافقت‌نامه است.</p>
    </article>
  </body>
</html>