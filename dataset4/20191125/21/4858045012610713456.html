<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ocant-doua-bestii-au-ademenit-o-copila-de-10-ani-din-braila-si-au-violat-o-politistii-i-au-prins-pe-agresori_1406672.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:56:45+00:00"/>
    <meta property="og:title" content="ȘOCANT Două BESTII au ademenit o copilă de 10 ani din Brăila și au VIOLAT-O: Polițiștii i-au prins pe agresori"/>
    <meta property="og:description" content="O fetiță de 10 ani a fost ademenită de doi bărbați într-o locuință din Brăila și viol ată. Poliția a fost sesizată de medici, după ce mama a..."/>
  </head>
  <body>
    <article>
      <h1>ȘOCANT Două BESTII au ademenit o copilă de 10 ani din Brăila și au VIOLAT-O: Polițiștii i-au prins pe agresori</h1>
      <address><time datetime="2019-11-25T21:56:45+00:00">25 Nov 2019, 21:56</time> by <a rel="author">Remus Vlad</a></address>
      <p>O fetiță de 10 ani a fost ademenită de doi bărbați într-o locuință din Brăila și <a href="https://www.stiripesurse.ro/personalitati/viol_1766.html">viol</a>ată. Poliția a fost sesizată de medici, după ce mama a mers cu copila la <a href="https://www.stiripesurse.ro/personalitati/spital_2033.html">spital</a>, anunță MEDIAFAX.</p>
      <p>Potrivit unui comunicat transmis luni seară de Poliția Brăila, în noaptea de duminică spre luni polițiștii au fost sesizați de medicii de la Unitatea de Primiri Urgențe din cadrul Spitalului Județean de Urgență Brăila că o femeie din oraș s-a prezentat împreună cu fiica sa, în vârstă de 10 ani, pentru a fi consultată.</p>
      <p>Femeia a susținut că fata a fost violată. „Din primele verificări, polițiștii au stabilit că, în cursul zilei de 24 noiembrie a.c., în jurul orei 18.30, în timp ce fetița se afla într-un cartier din oraș, ar fi fost acostată de doi bărbați necunoscuți și ademenită să meargă într-o locuință din Brăila. Aici, prin violență, ar fi fost obligată să întrețină raporturi sexuale cu aceștia”, arată Poliția Brăila.</p>
      <p>La scurt timp de la sesizare, polițiștii din cadrul Inspectoratului de Poliție Județean Brăila au reușit să-i prindă pe cei doi tineri, cu vârste de 20 și 30 de ani, bănuiți de viol.</p>
      <p>Aceștia au fost duși la sediul Poliției. A fost întocmit un dosar penal viol, fiind continuate cercetările sub coordonarea unui procuror din cadrul Parchetului de pe lângă Judecătoria Brăila.</p>
    </article>
  </body>
</html>