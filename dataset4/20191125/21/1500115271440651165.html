<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/fashion/artikel/4933976/hij-hier-de-eerste-collectie-van-adidas-x-prada"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T21:41:06+00:00"/>
    <meta property="og:title" content="Hij is hier: de eerste collectie van Adidas x Prada"/>
    <meta property="og:description" content="Altijd al een echte Prada-tas willen scoren, maar denkt je portemonnee daar anders over? Dit is je kans om een designer item te scoren voor een prikkie. Het luxe modehuis slaat namelijk de handen ineen met het sportieve Adidas. En daar gaat ons modehart sneller van kloppen."/>
  </head>
  <body>
    <article>
      <h1>Hij is hier: de eerste collectie van Adidas x Prada</h1>
      <address>
        <time datetime="2019-11-25T21:41:06+00:00">25 Nov 2019, 21:41</time>
      </address>
      <p>Altijd al een echte Prada-tas willen scoren, maar denkt je portemonnee daar anders over? Dit is je kans om een designer item te scoren voor een prikkie. Het luxe modehuis slaat namelijk de handen ineen met het sportieve Adidas. En daar gaat ons modehart sneller van kloppen.</p>
      <p>De twee iconische merken hielden lange tijd de lippen stijf op elkaar over de unieke samenwerking, maar nu zijn dan toch eindelijk de eerste beelden verschenen in de vorm van een paar spierwitte sneakers en bijpassende tas. Natuurlijk is zowel het logo van Prada als Adidas vertegenwoordigd op de items, die hard afsteken tegen het maagdelijk wit.</p>
      <p>Adidas noemt de collectie een "perfecte samensmelting van ongeëvenaard Italiaans vakmanschap met het sportieve dat we van Adidas gewend zijn", zo valt te lezen op hun website.</p>
      <figure>
        <embed-post data-src="https://www.instagram.com/p/B5SF9V4oDNB" data-service="Instagram"/>
      </figure>
      <p>Toch is de lijn alles behalve creatief te noemen. De witte sneakers zijn namelijk een herinterpretatie van Adidas Superstar, die dit jaar zijn vijftigste verjaardag viert. En ook aan de iconische bowlingtas van Prada is weinig vernieuwends aan.</p>
      <p>Volgens een persbericht is de relatie met sportswear een belangrijke factor voor de samenwerking. Het Italiaanse Prada werd in 1913 opgericht als producent van luxe ledergoederen voor sport en vrije tijd. En ook huidige collecties verwijzingen nog vaak naar deze geschiedenis, zoals de keus voor high-tech materialen.</p>
      <p>Een item uit de collectie bemachtigen? Dan moet je er wel snel bij zijn, want wereldwijd gaan er slecht 700 in de verkoop. Om nogmaals te benadrukken hoe exclusief de samenwerking is, is ieder item aan de zijkant voorzien van een uniek editienummer. </p>
      <p>De items zijn vanaf 4 december te koop via de online winkels van zowel Prada als Adidas en in geselecteerde winkels.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/lifestyle/fashion/artikel/4703106/omg-adidas-komt-met-pokemon-sneakers"/>
        <a href="https://www.rtlboulevard.nl/lifestyle/fashion/artikel/4862641/bizar-model-viral-door-hysterisch-loopje-tijdens-parijs-fashion"/>
        <a href="https://www.rtlboulevard.nl/lifestyle/fashion/artikel/4932591/modeontwerper-raf-simons-wilde-kleding-maken-voor-vrienden"/>
        <a href="https://www.rtlboulevard.nl/lifestyle/fashion/artikel/4931171/een-feestoutfit-met-ballen-voetbalclubs-komen-kerstkleding"/>
        <a href="https://www.rtlboulevard.nl/lifestyle/fashion/artikel/4930306/victorias-secret-stopt-met-lingerieshow"/>
        <a href="https://www.rtlboulevard.nl/video/tv-fragmenten/video/4930121/de-hipslit-de-nieuwste-bijzondere-trend"/>
      </related>
      <related>
        <a href="https://www.rtlboulevard.nl/lifestyle/fashion/artikel/4919921/dit-wil-je-dior-en-nike-komen-met-exclusieve-sneaker"/>
      </related>
      <related>
        <a href="https://www.rtlboulevard.nl/lifestyle/fashion/artikel/4879896/adidas-komt-met-speciale-collectie-die-diversiteit-viert"/>
      </related>
    </article>
  </body>
</html>