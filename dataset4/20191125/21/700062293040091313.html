<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/715214-myrto-alikakh-to-diazygio-mas-me-ton-petro-htan-oti-pio-dyskolo-moy-echei-symvei-mechri-shmera.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T21:44:00+00:00"/>
    <meta property="og:title" content="Μυρτώ Αλικάκη: Το διαζύγιό μας με τον Πέτρο ήταν ό,τι πιο δύσκολο μού έχει συμβεί μέχρι σήμερα"/>
    <meta property="og:description" content="Στο Down Town Κύπρου και τον Αλέξανδρο Πρίφτη έδωσε συνέντευξη η Μυρτώ Αλικάκη, η οποία μίλησε, μεταξύ άλλων, και για το διαζύγιό της από τον"/>
  </head>
  <body>
    <article>
      <h1>Μυρτώ Αλικάκη: Το διαζύγιό μας με τον Πέτρο ήταν ό,τι πιο δύσκολο μού έχει συμβεί μέχρι σήμερα</h1>
      <address>
        <time datetime="2019-11-25T21:44:00+00:00">25 Nov 2019, 21:44</time>
      </address>
      <p>Στο Down Town Κύπρου και τον Αλέξανδρο Πρίφτη έδωσε συνέντευξη η Μυρτώ Αλικάκη, η οποία μίλησε, μεταξύ άλλων, και για το διαζύγιό της από τον Πέτρο Λαγούτη.</p>
      <p>Με τον Πέτρο Λαγούτη, δυσκολευτήκατε να γίνετε φίλοι μετά το διαζύγιό σας;</p>
      <p>Το διαζύγιό μας ήταν ό,τι πιο δύσκολο μού έχει συμβεί μέχρι σήμερα. Με τον Πέτρο δεν είμαστε ακριβώς φίλοι, είμαστε περισσότερο σαν οικογένεια. Έχει πολλές πτυχές, είμαστε σύντροφοι, έστω κι αν δεν ζούμε στο ίδιο σπίτι. Μας πήρε πολύ καιρό για να ηρεμήσουμε και να δούμε καθαρά. Από εκεί και πέρα, έπρεπε ο καθένας να κάνει τη δική του πορεία, να δει κάποια πράγματα αλλιώς. Σήμερα, αντικειμενικά πια, μπορώ να πω ότι, και ο Πέτρος και εγώ, είμαστε πολύ καλύτεροι από τότε που χωρίσαμε. Και πολύ καλύτεροι από τότε που γνωριστήκαμε. Είναι όμορφο, μέσα στον χρόνο, να ξεκινήσεις να θαυμάζεις και πάλι τον άλλον.</p>
      <p>Με τον εαυτό σου νιώθεις καλά;</p>
      <p>Ναι, πολύ. Τα πάω καλά με τη Μυρτώ! Τις περισσότερες φορές… Ok, μεγαλώνω, το ξέρω, νιώθω καλά με αυτό που βλέπω στον καθρέφτη, αλλά και με το ποια είμαι μέσα μου. Παρατηρώ τον χρόνο που περνάει και είναι φιλικός μαζί μου. Είμαι και μικροκαμωμένη, έχω μικρό σκαρί, οπότε ο χρόνος δεν φαίνεται εύκολα πάνω μου. Είμαι τυχερή!</p>
    </article>
  </body>
</html>