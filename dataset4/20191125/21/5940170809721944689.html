<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-topothetisi-gia-xenoys-diaitites"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T21:50:00+00:00"/>
    <meta property="og:title" content="Απόλλων: Τοποθέτηση για ξένους διαιτητές"/>
    <meta property="og:description" content="Για το θέμα των ξένων διαιτητών ρωτήθηκε ο πρόεδρος του Απόλλωνα Νίκος Κίρζης στην εκπομπή «Γκολ και Θέαμα»."/>
  </head>
  <body>
    <article>
      <h1>Απόλλων: Τοποθέτηση για ξένους διαιτητές</h1>
      <h2>Διαβάστε τι δήλωσε ο Νίκος Κίρζης</h2>
      <address>
        <time datetime="2019-11-25T21:50:00+00:00">25 Nov 2019, 21:50</time>
      </address>
      <p>
        <b>Για το θέμα των ξένων διαιτητών ρωτήθηκε ο πρόεδρος του Απόλλωνα Νίκος Κίρζης στην εκπομπή «Γκολ και Θέαμα».</b>
      </p>
      <p>
        <b>Δείτε αναλυτικά τι δήλωσε:</b>
      </p>
      <p>«Το θέμα με τη διαιτησία ξεκίνησε εδώ και λίγες αγωνιστικές που προσέξαμε ότι γίνονται αρκετά λάθη. Ο ίδιος πρόεδρος της ομοσπονδία είπε ότι φέτος γίνονται αρκετά λάθη και ότι σε τρία συγκεκριμένα παιχνίδια αλλοιώθηκαν αποτελέσματα. Βλέποντας ότι δεν υπήρχε βελτίωση στείλαμε στην ΚΟΠ και στα σωματεία την εισήγηση μας. Η εισήγηση μας ήταν να έρθουν ξένοι διαιτητές σε κάποια παιχνίδια ούτως ώστε να βοηθήσουμε και τους Κύπριους διαιτητές. Εμείς ζήσαμε το θέμα με τους ξένους διαιτητές σε δυο τελικούς κυπέλλου όπου ειδικά στο παιχνίδι με την ΑΕΛ έκανε χοντρά λάθη. Αλλά τελείωσαν και τα δυο παιχνίδια και δεν υπήρχε το παραμικρό».</p>
      <p><b>Για τις επαφές του με άλλες ομάδες</b>: «Μίλησα με αρκετά σωματεία. Κάποιοι το σκέφτηκαν, κάποιοι θα το σκεφτούν και θα απαντήσουν».</p>
      <p><b>Αν πιστεύει ότι μπορεί να περάσει η πρόταση για ξένους διαιτητές:</b> «Δύσκολα θα περάσει νομίζω. Για να περάσει αυτό το θέμα πρέπει να πάρεις τα 2/3 των ψήφων.»</p>
    </article>
  </body>
</html>