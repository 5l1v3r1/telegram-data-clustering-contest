<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936644-jeremy-clarksons-nya-han-mot-greta-thunberg"/>
    <meta property="og:site_name" content="Nyheter24"/>
    <meta property="article:published_time" content="2019-11-25T21:41:37+00:00"/>
    <meta property="og:title" content="Jeremy Clarksons nya hån mot Greta Thunberg"/>
    <meta property="og:description" content="Engelske tv-profilen Jeremy Clarkson har tidigare attackerat svenska klimataktivisten Greta Thunberg och kallat henne för en &quot;bortskämd snorunge&quot;. Nu ger sig 59-åringen på 16-åringen igen."/>
  </head>
  <body>
    <article>
      <h1>Jeremy Clarksons nya hån mot Greta Thunberg</h1>
      <address><time datetime="2019-11-25T21:41:37+00:00">25 Nov 2019, 21:41</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Engelske tv-profilen Jeremy Clarkson har tidigare attackerat svenska klimataktivisten Greta Thunberg och kallat henne för en "bortskämd snorunge". Nu ger sig 59-åringen på 16-åringen igen.</b>
      </p>
      <p><b><a href="https://nyheter24.se/greta-thunberg/">Greta Thunbergs</a></b> intensiva kamp för <a href="https://nyheter24.se/klimat/">klimatet</a> fortsätter – och många ställer sig som bekant bakom 16-åringens budskap. </p>
      <p>Men kritikerna syns och hörs också allt oftare.</p>
      <h3>Kände programledaren</h3>
      <figure>
        <img src="https://cdn02.nyheter24.se/5727ba7003d802dc05/2019/11/25/1594516/sdlbYvpcKYJX18-nh.jpg"/>
        <figcaption>59-årige Jeremy Clarkson hånar Greta Thunberg – igen. Bildkälla: Vianney Le Caer/TT</figcaption>
      </figure>
      <p><b>Jeremy Clarkson</b> är en av Storbritanniens största tv-stjärnor och programledare, samt en av Thunbergs kritiker. </p>
      <p>59-åringen har tidigare under hösten gått till hårt angrepp mot 16-åringen, efter det tal som klimataktivisten höll under FN:s klimattoppmöte i New York. </p>
      <p>"Det här är helt fel. Jag borde inte vara här. Jag borde vara i skolan på andra sidan havet. Ändå kommer ni till oss unga personer och ber om hopp. Hur vågar ni?!", sa hon inför världsledarna då. </p>
      <p>Clarkson kallade 16-åringen för en "bortskämd snorunge" i sin kolumn i brittiska tidningen The Sun, något som <b>Nyheter24</b> <a href="https://nyheter24.se/nyheter/933328-jeremy-clarksons-attack-mot-greta-thunberg-bortskamd-snorunge">tidigare skrivit om</a>. </p>
      <p>Och nu har programledaren valt att ge sig på Thunberg igen. </p>
      <h3>Fick problem med jetbåt</h3>
      <p>59-åringen befinner sig i sydöstra Asien för att filma ett stort båtrace som ska gå från Kambodja till Vietnam.</p>
      <p>I samband med detta säger sig Clarkson ha accepterat den globala uppvärmningen som ett faktum – för första gången.</p>
      <p>Filmteamets jetbåtars framfart hindrades nämligen av en sjö som drabbats av vattenbrist.</p>
      <p>Clarkson beskriver det hela som "otroligt frustrerande" för Sunday Times, och menar att den här demonstrationen av global uppvärmning är "genuint alarmerande". </p>
      <h3>Hånet mot 16-åringen</h3>
      <figure>
        <img src="https://cdn02.nyheter24.se/6c32074f03d802dc05/2019/11/25/1594518/sdlGvHTYEzCVv8-nh%20(1).jpg"/>
        <figcaption>Jeremy Clarkson har tidigare kallat 16-åringen för en "bortskämd snorunge". Bildkälla: Eduardo Munoz Alvarez/TT</figcaption>
      </figure>
      <p>Men ännu är han inte någon övertygad miljöaktivist. </p>
      <p>– Jag skyller inte på mänskligheten för det här, det låter vi Greta Thunberg göra, säger 59-åringen. </p>
      <p>Clarkson fortsätter med att påstå att 16-åringen inte har några lösningar på klimatkrisen. </p>
      <p>– "Ooh vi kommer alla att dö". Visst, otroligt. Gå tillbaka till skolan nu, säger programledaren enligt <a href="https://www.theguardian.com/media/2019/nov/24/jeremy-clarkson-climate-crisis-cambodia-trip-grand-tour?CMP=fb_gu&amp;utm_medium=Social&amp;utm_source=Facebook&amp;fbclid=IwAR0STGIQu8iqgDMOPg8NXtIM0EuQ1HIO0x90Ew-kwXtN4YRrUrBufZ6AtGw#Echobox=1574601570">The Guardian</a>.</p>
      <p><b>Läs mer:</b> <a href="https://nyheter24.se/nyheter/936376-annie-loofs-tjuvnyp-mot-greta-thunberg-har-gar-meningarna-isar">Annie Lööfs tjuvnyp mot Greta Thunberg – här går meningarna isär<br/></a><b>Läs mer:</b> <a href="https://nyheter24.se/nyheter/936510-darfor-ar-greta-thunbergs-bilder-fran-seglingen-sa-suddiga">Därför är Greta Thunbergs bilder från seglingen så suddiga</a><br/><b>Läs mer:</b> <a href="https://nyheter24.se/nyheter/936574-sd-toppens-meddelande-till-greta-thunberg-ak-till-kina">SD-toppens uppmaning till Greta Thunberg: "Åk till Kina"</a></p>
      <p><a href="https://nyheter24.se/greta-thunberg">Greta Thunberg<br/></a>/<br/><a href="https://nyheter24.se/klimat">Klimat</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>