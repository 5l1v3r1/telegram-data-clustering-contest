<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204888-veliki-brendi-taki-yak-nike-ta-ikea-jdut-z-amazon"/>
    <meta property="og:site_name" content="Mind UA"/>
    <meta property="article:published_time" content="2019-11-25T21:56:00+00:00"/>
    <meta property="og:title" content="Великі бренди, такі як Nike та IKEA, йдуть з Amazon"/>
    <meta property="og:description" content="Причиною цього компанії називають бажання створювати «власну лінію спілкування з покупцем»"/>
  </head>
  <body>
    <article>
      <h1>Великі бренди, такі як Nike та IKEA, йдуть з Amazon</h1>
      <h2>Причиною цього компанії називають бажання створювати «власну лінію спілкування з покупцем»</h2>
      <address>
        <time datetime="2019-11-25T21:56:00+00:00">25 Nov 2019, 21:56</time>
      </address>
      <p>Компанія IKEA припинила співпрацю з онлайн-гігантом Amazon, пише<a href="https://www.retaildetail.eu/en/news/general/ikea-too-quits-amazon-other-brands-will-follow"> Retail Detail</a>. Думки аналітиків щодо вчинку компанії розділилися: одні вважають його розумним рішенням, інші – непродуктивним для розвитку.</p>
      <p>Зазначається, що нещодавно компанія Nike повідомила про припинення продажів своїх товарів через Amazon і припинила дворічну співпрацю з компанією. Спортивний бренд заявив, що хоче зробити більший акцент на «прямі і особисті відносини з клієнтом».</p>
      <p>Тепер стало відомо про те, що ще один гігант продажів – шведська меблева мереда IKEA – теж розірвав аналогічну угоду з Amazon. IKEA продавала через онлайн-майданчик в США такі дрібні предмети як кухонне начиння і лампи. Продажі велися в тестовому режимі, але експеримент наразі припинено. Поки що не ясно, чому співпраця обірвалася.</p>
      <p>Директор з дослідження глобальних даних Морін Хінтон відзначив чітку причину рішення Nike: «Це випадок, коли Nike хоче повністю контролювати свій бренд».</p>
      <p>Ерік Хеллер з WPP Amazon Center of Excellence в свою чергу вважає, що рішення Nike може викликати зворотний ефект, і навів приклад Birkenstock, який три роки тому вирішив припинити продавати своє взуття безпосередньо на Amazon і суттєво втратив у прибутках.</p>
      <p>Аналітик Jefferies Ренді Коник очікує, що IKEA і Nike стануть прикладом для інших великих брендів: «Цей крок показує нам, що сильні бренди розуміють, що трафік, що направлений на їх власний сайт (наприклад, Nike.com), є самодостатнім, більш прибутковим, а також працює на впізнаваність бренду, в той час як трафік і додаткові доходи від Amazon.com менш прибуткові і не сприяють зміцненню бренду. Ми вважаємо, що багато сильних брендів будуть продовжувати уникати або обмежувати свої відносини з Amazon в майбутньому».</p>
      <related>
        <h4>Також читайте</h4>
        <a href="https://mind.ua/news/20204818-amazon-podala-do-sudu-na-pentagon-cherez-microsoft"/>
        <a href="https://mind.ua/news/20204673-amazon-zapustila-bezkoshtovnij-muzichnij-strimingovij-servis"/>
        <a href="https://mind.ua/news/20204358-amazon-mozhe-prijti-v-ukrayinu-arahamiya"/>
      </related>
    </article>
  </body>
</html>