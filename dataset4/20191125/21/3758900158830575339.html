<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/news-francja-18-latka-podpalila-sie-w-szkole-i-wyskoczyla-z-okna,nId,3354239"/>
    <meta property="og:site_name" content="RMF24"/>
    <meta property="article:published_time" content="2019-11-25T21:36:00+00:00"/>
    <meta property="og:title" content="Francja: 18-latka podpaliła się w szkole i wyskoczyła z okna"/>
    <meta property="og:description" content="Osiemnastoletnia uczennica podpaliła się w liceum w Villemomble we Francji. Później wyskoczyła z okna."/>
  </head>
  <body>
    <article>
      <h1>Francja: 18-latka podpaliła się w szkole i wyskoczyła z okna</h1>
      <address><time datetime="2019-11-25T21:36:00+00:00">25 Nov 2019, 21:36</time> by <a rel="author" href="https://www.rmf24.pl/tylko-w-rmf24/maciej-nycz" target="_blank">Maciej Nycz</a></address>
      <p>
        <b>Osiemnastoletnia uczennica podpaliła się w liceum w Villemomble we Francji. Później wyskoczyła z okna.</b>
      </p>
      <figure>
        <img src="https://i.iplsc.com/-/0009EWA161OBL1FY-C431.jpg"/>
        <figcaption>Zdj. ilustracyjne<cite>/pixabay.com /</cite></figcaption>
      </figure>
      <p>Według dziennika "Le Parisien" uczennica liceum Georges'a Clemenceau w Villemomble <b>podpaliła się w klasie podczas popołudniowych zajęć. </b>Dziewczyna wyskoczyła przez okno z pierwszego piętra - podaje kanał informacyjny BFM TV.<br/><br/><i>Wyglądała jak ludzka pochodnia, <b>krzyczała: “pomóżcie mi, pomóżcie mi!"</b></i> - mówiła jedna z klasowych koleżanek ofiary, cytowana przez dziennik "L’Express". Nauczyciele przybiegli z kocami, próbując ratować dziewczynę.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-11-latek-nawdychal-sie-oparow-dezodorantu-zmarl-w-szpitalu-w%2CnId%2C3341392%3Fparametr%3Dembed_tyt">11-latek nawdychał się oparów dezodorantu. Zmarł w szpitalu w Jeleniej Górze</a>
      </p>
      <p>Według kilku uczniów z tej samej klasy, dziewczyna podjęła już wcześniej próbę samobójczą. AFP podaje, że cierpiała na zaburzenia psychiczne.<br/><br/>Dziewczyna została przetransportowana śmigłowcem do szpitala. Jest w stanie krytycznym.</p>
    </article>
  </body>
</html>