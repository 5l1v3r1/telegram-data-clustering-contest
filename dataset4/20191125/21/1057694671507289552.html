<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2052355/nefros-gia-to-vivlio-ton-rekor-gkines-aferethike-apo-astheni-stin-india.html"/>
    <meta property="og:site_name" content="News.gr"/>
    <meta property="article:published_time" content="2019-11-25T21:11:02+00:00"/>
    <meta property="og:title" content="Νεφρός για το βιβλίο των Ρεκόρ Γκίνες αφαιρέθηκε από ασθενή στην Ινδία"/>
    <meta property="og:description" content="Ζύγιζε 7,4 κιλά με τον μεγαλύτερο νεφρό που έχει καταγραφεί, να είναι βάρους 4,25 κιλών"/>
  </head>
  <body>
    <article>
      <h1>Νεφρός για το βιβλίο των Ρεκόρ Γκίνες αφαιρέθηκε από ασθενή στην Ινδία</h1>
      <address>
        <time datetime="2019-11-25T21:11:02+00:00">25 Nov 2019, 21:11</time>
      </address>
      <h3>Ζύγιζε 7,4 κιλά με τον μεγαλύτερο νεφρό που έχει καταγραφεί, να είναι βάρους 4,25 κιλών</h3>
      <p>Ινδοί χειρουργοί αφαίρεσαν ένα νεφρό βάρους 7,4 κιλών από έναν άνδρα που πάσχει από σπάνια γενετική νόσο, όπως έγινε γνωστό σήμερα.</p>
      <p>Ο νεφρός, που είχε μέγεθος μπάλας του μπόουλινγκ, είναι από τα μεγαλύτερα που έχουν αφαιρεθεί ποτέ σε χειρουργική επέμβαση. «Επρόκειτο για έναν τεράστιο όγκο, που καταλάμβανε τη μισή κοιλιακή χώρα. Ξέραμε, ότι ο νεφρός ήταν μεγάλος, όμως δεν πιστεύαμε πως θα ήταν τόσο βαρύς», εξήγησε ο Σατσίν Κατουρία, ένα μέλος της ιατρικής ομάδας που μετείχε στην επέμβαση.</p>
      <p>Ο 56χρονος ασθενής πάσχει από αυτοσωματική πολυκυστική νεφροπάθεια επικρατούς μορφής. Η επέμβαση έγινε τον περασμένο μήνα στο νοσοκομείο Σιρ Γκάνγκα Ραρ στο Νέο Δελχί της <a href="https://www.news.gr/tag/india">Ινδίας</a> και διήρκεσε 2 ώρες. Ένας φυσιολογικός νεφρός ζυγίζει 120-150 γραμμάρια και έχει μήκος περίπου 12 εκατοστά. Το νεφρό του ασθενούς είχε μήκος 45 εκατοστών.</p>
      <p>Σύμφωνα με το βιβλίο των Ρεκόρ Γκίνες, ο μεγαλύτερος νεφρός που έχει αφαιρεθεί ποτέ από άνθρωπο, ζύγιζε 4,25 κιλά. Όμως οι γιατροί στο Νέο Δελχί είπαν, ότι βρήκαν ιατρικούς φακέλους, που έκαναν λόγο για έναν νεφρό βάρους 9 κιλών. Η ασθένεια από την οποία πάσχει ο 56χρονος, προκαλεί κύστες στα νεφρά. Οι χειρουργοί αποφάσισαν να του αφαιρέσουν τον νεφρό, αφού διαπίστωσαν, ότι είχε προκαλέσει εσωτερική αιμορραγία και μόλυνση.</p>
      <p>Ο Κατουρία είπε, ότι ο ασθενής είναι καλά και υποβάλλεται σε αιμοκάθαρση, αναμένοντας να βρεθεί έναν συμβατό νεφρό, για να υποβληθεί σε <a href="https://www.news.gr/tag/metamoschefsi-nefrou">μεταμόσχευση</a>.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2048829/dio-agorakia-epesan-katsaroles-me-kafto-fagito-ke-vrikan-tragiko-thanato.html"/>
        <a href="https://www.news.gr/ellada/article/2043341/mechri-ke-7-chronia-i-anamoni-sti-lista-gia-metamoschefsi-nefrou.html"/>
        <a href="https://www.news.gr/travel/article/2036612/i-vasiliki-ikogenia-tou-tzaipour-nikiazi-souita-sto-palati-tis-meso-airbnb.html"/>
      </related>
    </article>
  </body>
</html>