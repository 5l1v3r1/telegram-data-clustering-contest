<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-aggiornamento-pc-3/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Red Dead Redemption 2: disponibile l'aggiornamento per PC | Game Division"/>
    <meta property="og:description" content="Oggi Rockstar Games ha annunciato il rilascio dell'aggiornamento per la versione PC di Red Dead Redemption 2, che apporta diverse migliorie."/>
  </head>
  <body>
    <article>
      <h1>Red Dead Redemption 2: disponibile l'aggiornamento per PC | Game Division</h1>
      <address>
        <time datetime="2019-11-25T21:00:00+00:00">25 Nov 2019, 21:00</time>
      </address>
      <p>Dopo mesi e mesi di estenuante attesa, finalmente a partire dallo scorso 5 novembre <b>Rockstar Games</b> ha deciso di pubblicare la versione PC di <b>Red Dead Redemption 2</b>, titolo già disponibile da ormai un anno sulle principali piattaforme, PlayStation 4 e Xbox One.</p>
      <p>Il titolo, nella sua versione PC, garantisce ovviamente un ottimo colpo d’occhio grazie alla potenza stessa garantita dalle GPU e dai processori di ultima generazione. In particolare, nel corso della giornata di oggi la stessa compagnia Rockstar Games ha rilasciato l’aggiornamento di novembre per la versione PC di Red Dead Redemption 2, che ovviamente apporta diverse migliorie al gioco, andando a sistemare i crash e i bug che affliggevano il titolo finora, oltre a migliorarne la stabilità in generale.</p>
      <figure>
        <img src="https://www.tomshw.it/images/images/2018/11/foto-generiche-8425.768x432.jpg"/>
        <figcaption>Red Dead Redemption 2 (2018)</figcaption>
      </figure>
      <p>Leggi anche: <a href="https://www.tomshw.it/videogioco/rockstar-games-launcher/">Rockstar Games, annunciato il suo launcher ufficiale</a></p>
      <p>Nella fattispecie, grazie alla patch in questione (della dimensione di circa <b>300 MB</b>)  è stato risolto il problema derivante dalle schermate di caricamento durante il lancio della modalità Storia o di Red Dead Online, che finora aveva causato non pochi problemi ai giocatori di tutto il mondo, oltre ad altre problematiche derivanti dall’utilizzo di mouse e tastiera come input di comandi, e tanto altro ancora.</p>
      <p>E voi, su quale piattaforma state giocando Red Dead Redemption 2? Che ne pensate della versione per PC? Fatecelo sapere ovviamente qui sotto nei commenti!</p>
      <blockquote>Hai voglia di giocare ad uno dei migliori free-roaming di Rockstar Games degli ultimi anni? Acquista subito allora Red Dead Redemption 2 a quest’<a href="https://toms.it/nQnhL">indirizzo</a>!</blockquote>
    </article>
  </body>
</html>