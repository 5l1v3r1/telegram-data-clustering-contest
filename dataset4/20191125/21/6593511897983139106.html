<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909961"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="Тръмп пред Борисов: Вие сте за пример на Германия (Видео, снимки)"/>
    <meta property="og:description" content="Американският президент може и да дойде в България България е за пример на Германия и трябва да им кажеш на тях, че разходите ви за отбрана са над 3 процента от БВП"/>
  </head>
  <body>
    <article>
      <h1>Тръмп пред Борисов: Вие сте за пример на Германия (Видео, снимки)</h1>
      <address><time datetime="2019-11-25T21:45:00+00:00">25 Nov 2019, 21:45</time> by <a rel="author">ВИКТОР ИВАНОВ, НАШ ЧОВЕК ВЪВ ВАШИНГТОН</a></address>
      <p>
        <b>Американският президент може и да дойде в България</b>
      </p>
      <p>България е за пример на Германия и трябва да им кажеш на тях, че разходите ви за отбрана са над 3 процента от БВП.</p>
      <p>С тези думи се обърна президентът на САЩ Доналд Тръмп към премиера Бойко Борисов.</p>
      <p>Думите му, произнесени в Овалния кабинет, бяха по повод това, че българските разходи за отбрана нарастват до 3,1 на сто заради покупката на осем американски изтребителя F-16.</p>
      <p>"България купува страхотни американски оръжия, най-добрите в света", каза Тръмп.</p>
      <p>От началото на мандата си през 2017 г. Тръмп опитва да накара останалите държави в НАТО да вдигнат разходите си за отбрана до 2 процента от БВП. Германия е един от основните противници на тази политика на американския президент.</p>
      <p>Много е вероятно да дойда в България, само Борисов да ме покани, заяви още Тръмп. За американския президент е възможно и да се говори за отпадане на визите за българи за САЩ.</p>
      <p>"Може и да паднат визите, със сигурност ще го обсъдим", заяви Тръмп пред журналистите в Овалния кабинет.</p>
      <p>"Имаме страхотно приятелство с България, много българи живеят в САЩ", каза още Тръмп.</p>
      <p>Президентът на САЩ посрещна официално българският премиер Борисов на входа на Белия дом. Борисов трябваше да изчака 15-тина минути и въпреки че не бе предвидено, Тръмп покани медиите на началото на срещата на четири очи в Овалния кабинет.</p>
      <p>Очаквайте подробности.</p>
    </article>
  </body>
</html>