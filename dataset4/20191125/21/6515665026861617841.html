<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3364423/dzaba-brdo-kokaina-kada-ne-mozemo-do-njega-spanska-policija-ima-problem-da-podigne-podmornicu-sa-vrednim-tovarom"/>
    <meta property="og:site_name" content="kurir.rs"/>
    <meta property="article:published_time" content="2019-11-25T21:13:00+00:00"/>
    <meta property="og:title" content="DŽABA BRDO KOKAINA KADA NE MOŽEMO DO NJEGA: Španska policija ima problem da podigne podmornicu sa vrednim tovarom!"/>
    <meta property="og:description" content="Španska policija razmatra kako da na površinu izvuče podmornicu na kojoj se, kako se pretpostavlja, nalazi nekoliko tona kokaina."/>
  </head>
  <body>
    <article>
      <h6 class="kicker">maler</h6>
      <h1>DŽABA BRDO KOKAINA KADA NE MOŽEMO DO NJEGA: Španska policija ima problem da podigne podmornicu sa vrednim tovarom!</h1>
      <address>
        <time datetime="2019-11-25T21:13:00+00:00">25 Nov 2019, 21:13</time>
      </address>
      <p>
        <b>Španska policija razmatra kako da na površinu izvuče podmornicu na kojoj se, kako se pretpostavlja, nalazi nekoliko tona kokaina.</b>
      </p>
      <p>Podmornica je presretnuta tokom vikenda nedaleko od obala regiona Galicije na severozapadu Španije.</p>
      <p>Zvaničnik koji nije želeo da bude imenovan rekao je da je policijski ronilac uspeo da uđe u podmornicu i da iznese paket kokaina.</p>
      <p>Prema navodima španskih medija, na podmornici bi se moglo nalaziti oko tri tone kokaina, što, prema rečima zvaničnika, još nije potvrđeno.</p>
      <p>Prema rečima zvaničnika, dva člana posade podmornice koji su iz Ekvadora, uhapšeni su juče nakon što je policija krenula u poteru za podmornicom, dok je treći pobegao.</p>
      <figure>
        <iframe src="https://www.youtube.com/embed/WyBjHv-D_ec" width="640" height="360" data-service="Youtube" scrolling="no"/>
      </figure>
      <p>Nije poznato da li je posada namerno potopila podmornicu ili je bila suočena sa nekim mehaničkim kvarom.</p>
      <p>Zvaničnik je istakao da je podmornica na dubini od oko šest metara i da loši vremenski uslovi otežavaju izvlačenje.</p>
      <p>On je dodao da je španska policija u koordinaciji sa snagama iz drugih zemalja nekoliko dana pratila kretanje podmornice.</p>
      <p>Portugalijska policija potvrdila je da je podmornica prošla pored te zemlje i da su njihovi službenici i mornarica učestvovali u zajedničkoj operaciji sa španskim vlastima.</p>
      <p>Španski zvaničnik nije rekao odakle je podmornica stigla, ali prema navodima medija, postoje sumnje da je krenula iz Kolumbije.</p>
      <p>Kurir.rs/Gardian Foto: </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363869/podmornica-dostojna-eskobara-spanska-policija-na-plovilu-pronasla-tone-droge"/>
        <a href="https://www.kurir.rs/planeta/3357903/narko-bandu-rasturilo-krdo-divljih-svinja-italijan-i-dva-albanca-se-jadali-kako-su-ostali-bez-steka-policija-prisluskivala-i-odmah-ih-uhapsila-video"/>
        <a href="https://www.kurir.rs/planeta/3350107/hrvat-i-albanci-uhapseni-zbog-droge-u-grckoj-nadjeno-150-kila-kokaina-i-oko-800000-evra"/>
      </related>
    </article>
  </body>
</html>