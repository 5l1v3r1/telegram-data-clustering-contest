<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/technology/article/1626269/%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A7%8D%E0%A6%9F%E0%A6%AB%E0%A7%8B%E0%A6%A8%E0%A6%B8%E0%A6%B9-%E0%A6%A8%E0%A6%A4%E0%A7%81%E0%A6%A8-%E0%A6%A1%E0%A6%BF%E0%A6%AD%E0%A6%BE%E0%A6%87%E0%A6%B8-%E0%A6%86%E0%A6%A8%E0%A6%B2-%E0%A6%B9%E0%A7%81%E0%A7%9F%E0%A6%BE%E0%A6%93%E0%A7%9F%E0%A7%87"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T21:03:00+00:00"/>
    <meta property="og:title" content="স্মার্টফোনসহ নতুন ডিভাইস আনল হুয়াওয়ে"/>
    <meta property="og:description" content="দেশের বাজারে নতুন স্মার্টফোন ওয়াই নাইন এস উন্মোচন করেছে হুয়াওয়ে। রোববার রাজধানীর বঙ্গবন্ধু আন্তর্জাতিক সম্মেলন কেন্দ্রে ফোনটির ঘোষণা দেয় প্রতিষ্ঠানটি। ২৬ নভেম্বর থেকে ফোনটির আগাম ফরমাশ নেবে হুয়াওয়ে। অনুষ্ঠানে নতুন স্মার্টফোন ছাড়াও স্মার্ট গ্যাজেট হিসেবে ওয়াচ জিটি-২ এর দুটি সংস্করণ, ফ্রিবাডস থ্রি, ব্যান্ড ফোর এবং ব্যান্ড ফোরই দেশের বাজারে বিক্রির ঘোষণা দেয় প্রতিষ্ঠানটি।"/>
  </head>
  <body>
    <article>
      <h1>স্মার্টফোনসহ নতুন ডিভাইস আনল হুয়াওয়ে</h1>
      <address><time datetime="2019-11-25T21:03:00+00:00">25 Nov 2019, 21:03</time> by <a rel="author">নিজস্ব প্রতিবেদক, ঢাকা</a></address>
      <p>দেশের বাজারে নতুন স্মার্টফোন ওয়াই নাইন এস উন্মোচন করেছে হুয়াওয়ে। রোববার রাজধানীর বঙ্গবন্ধু আন্তর্জাতিক সম্মেলন কেন্দ্রে ফোনটির ঘোষণা দেয় প্রতিষ্ঠানটি। ২৬ নভেম্বর থেকে ফোনটির আগাম ফরমাশ নেবে হুয়াওয়ে। অনুষ্ঠানে নতুন স্মার্টফোন ছাড়াও স্মার্ট গ্যাজেট হিসেবে ওয়াচ জিটি-২ এর দুটি সংস্করণ, ফ্রিবাডস থ্রি, ব্যান্ড ফোর এবং ব্যান্ড ফোরই দেশের বাজারে বিক্রির ঘোষণা দেয় প্রতিষ্ঠানটি। অনুষ্ঠানে স্মার্ট টেকনোলজি (বিডি) লিমিটেডকে প্রতিষ্ঠানটির নতুন জাতীয় পরিবেশক হিসেবেও ঘোষণা দেওয়া হয়।</p>
      <p>ওয়াই নাইন এস ফোনটির পেছনে ৪৮ মেগাপিক্সেলের প্রধান ক্যামেরাসহ ট্রিপল এআই ক্যামেরা রয়েছে। অন্য ক্যামেরা দুটি ৮ ও ২ মেগাপিক্সেলের। সামনে রয়েছে ১৬ মেগাপিক্সেলের ক্যামেরা। ফোনটিতে ব্যবহার করা হয়েছে সাইড মাউন্টেড ফিঙ্গারপ্রিন্ট সুবিধা। ৬.৫৯ ইঞ্চির ডিসপ্লের ফোনটিতে কোনো নচ রাখা হয়নি। এর র‍্যাম ৬ জিবি, রম ১২৮ জিবি।</p>
      <p>ইএমইউআই ৯.১. ০ ও অ্যান্ড্রয়েড ৯ অপারেটিং সিস্টেমের ফোনটির ব্যাটারি ৪০০০ এমএএইচের। ফোনের দাম ২৯ হাজার ৯৯৯ টাকা। হুয়াওয়ে ওয়াচ জিটি ২ এর ক্ল্যাসিক সংস্করণের দাম ১৮ হাজার ৯৯৯ টাকা, স্পোর্টস সংস্করণের দাম ১৬ হাজার ৯৯৯ টাকা। ফ্রি বাডস থ্রি, ব্যান্ড ফোর ও ব্যান্ড ফোর ই পাওয়া যাবে ১৪ হাজার ৯৯৯ টাকা, ২ হাজার ৬৯৯ টাকা ও এক হাজার ৫৯৯ টাকায়।</p>
    </article>
  </body>
</html>