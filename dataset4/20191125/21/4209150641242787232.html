<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Vucic-Nikada-nisam-obrukao-svoju-zemlju/570510?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T21:31:54+00:00"/>
    <meta property="og:title" content="Vučić: Nikada nisam obrukao svoju zemlju"/>
    <meta property="og:description" content="​BEOGRAD - Predsjednik Srbije Aleksandar Vučić izjavio je večeras da je u svakom svom nastupu uvijek bio vrlo profesionalan i da je uvjeren da nikada nije obrukao zemlju koju predstavlja."/>
  </head>
  <body>
    <article>
      <h1>Vučić: Nikada nisam obrukao svoju zemlju</h1>
      <address><time datetime="2019-11-25T21:31:54+00:00">25 Nov 2019, 21:31</time> by <a rel="author">Tanjug</a></address>
      <p>​BEOGRAD - Predsjednik Srbije Aleksandar Vučić izjavio je večeras da je u svakom svom nastupu uvijek bio vrlo profesionalan i da je uvjeren da nikada nije obrukao zemlju koju predstavlja.</p>
      <p>Na pitanje u emisiji Ćirilica kako reaguje na razna pitanja koja mu se postavljaju, kao i na razne gadosti na tviteru protiv njega, Vučić je rekao da kao predsjednik mora da pokaže poštovanje prema svim ljudima.</p>
      <p>Predsjednik se izvinio građanima što ponekad emotivno reaguje u javnosti i dodao da je to samo zato što je običan čovjek, kao i svi drugi, i ne može uvijek da suzbije svoju emociju, niti da bude ljubazan u svakom trenutku.</p>
      <p>Ali, kaže, nikada nije opsovao, osim jednom, sam sebi kada je obilazio poplavljena područja, a osim toga, nikada mu se tako nešto nije desilo tokom sedam godina.</p>
      <p>"Nigde nisam obrukao Srbiju, niti kada sam govorio na stranom jeziku nisam pogrešio, već sam vrlo profesionalno obavljao svoj posao", rekao je Vučić i dodao da nikad nije zakasnio ni na jedan sastanak.</p>
      <p>Ponovio je da nikada ni u jednoj situaciji nije ni na koji način unizio svoju zemlju.</p>
      <p>Vučić je dodao da, ipak, svako može da pogreši kada radi i kada se trudi da nešto postigne.</p>
      <p>"Ako se brecnem na nekoga, molim građane da razumeju da nikada neću uvrediti, niti opsovati ili oterati nekog kao što to drugi rade. Molim ljude da imaju razumevanje", dodao je Vučić.</p>
      <p>Ne plašim se,jer Srbija napreduje i to se golim okom vidi</p>
      <p>BEOGRAD, 25. novembra (Tanjug) - Predsednik Srbije Aleksandar Vučić izjavio je večeras da se ne plaši bilo kakvih pitanja zato što Srbija napreduje i zato što se to vidi "golim okom", a ove godine će sa 3,6 milijardi evra investicija biti prva u regionu.</p>
      <p>Vučić je na tv Hepi rekao da je u trećem kvartalu privredni rast Srbije bio 4,7 odsto, dok će u četvrtom biti 5,2 ili 5,4 odsto, po čemu će u tom kvartalu Srbija biti broj jedan po rastu BDP-a u Evropi.</p>
      <p>Podsetio je da Srbija ima suficit i da smanjuje udeo javnog duga u BDP-u, kao i da će uskoro stopa nezaposlenosti biti ispod 10 odsto.</p>
      <p>Dodaje da zna kako žive ljudi u sromašnijim sredinama u Srbiji i da je zato srećan kada se otvaraju fabrke u malim mestima, kao što je u Lebanu fabrka vunice.</p>
      <p>Vučić je najavio da očekuje uskoro posle mnogo godina da se otvori prva fabrika u Zaječaru.</p>
      <p>"Mislim da svaki čovek golim okom vidi koliko se gradi", dodao je Vučić i istakao da građevina beleži rast od 40 odsto.</p>
      <p>Kako je rekao, to je sve zahvaljujući teškim reformama koje su sprovedene u zemlji.</p>
      <p>Izneo je podatke koji pokazuju da se u Srbiji u narednih pet godina planira najveći rast, ne samo u okviru regiona, već i u EU.</p>
      <p>Iza Srbije biće Albanija, Makedonija, BiH, CG, kao i Rumunija i Bugarska, dok za Hrvatsku i Sloveniju MMF procenjuje najniži rast.</p>
      <p>Odbacujući kritike bivseg guvernera Dejana Šoškića i ekonomiste Milojka Arsića, naveo je da je u vreme vlade Mirka Cvetkovića vođena užasna fiskalna politika.</p>
      <p>Ističe da su Jorgovanka Tabaković, Siniša mali, Vujović i Krstić postigli ogroman uspeh, ali i da su imali političke instrukcije da rade disciplinovano i odgovorno.</p>
      <p>Podseća na teške reforme, zakone o radu i stečaju i druge teške zakone koji su doneti.</p>
      <p>Ukazuje da je Siniša Mali uspeo da lose kredite sa kamatom od 7,5 odsto zameni za srednjorocne kredite sa kamatom 1,2 , na londonskoj berzi sa 1,59.</p>
      <p>"Ne možete da prevarite finasijskog investiroa", navodi Vučić, dodajući i da je najveća potraznja za nasim obveznicama u regionu.</p>
      <p>Ukazuje na sigurnost, jer svaki penzioner zna kada i koliko penziju dobiti, kao i zaposleni plate, kao i da će samo medicinske sestere dobiti povećanje od 37 odsto u odnosu na pre smanjenja.</p>
      <p>"Kad sistem uredite, možete da napravite vise", poručio je Vučić dodajući da o tome govore i Svetska banka, MMF i druge međuanrodne finansijske institucije.</p>
      <p>Rekao je da voli provokativna pitanja, kao i da pristaje da na sve odgovara, jer odgovorno i profesionalno radi svoj posao.</p>
      <p>Navodi da to radi pre svega zbog građana Srbije, zbog starice u Babušsnici, domaćina u Bečeju...zbog mladih, da ne odlaze.</p>
    </article>
  </body>
</html>