<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837777-golovi-natsionalnoyi-sluzhbi-zdorovya-ukrayini-podav-u-vidstavku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T21:27:00+00:00"/>
    <meta property="og:title" content="Голова Національної служби здоров'я України подав у відставку"/>
    <meta property="og:description" content="КИЇВ. 25 листопада. УНН. Сьогодні Олег Петренко написав заяву про звільнення з посади голови Національної служби здоров'я України. Про це він повідомив на …"/>
  </head>
  <body>
    <article>
      <h1>Голова Національної служби здоров'я України подав у відставку</h1>
      <address><time datetime="2019-11-25T21:27:00+00:00">25 Nov 2019, 21:27</time> by <a rel="author">Тоня Туманова</a></address>
      <p><b>КИЇВ. 25 листопада. УНН. </b>Сьогодні Олег Петренко написав заяву про звільнення з посади голови Національної служби здоров'я України. Про це він повідомив на своїй сторінці у Facebook, а також розповів про причини свого рішення, передає <b>УНН</b>.</p>
      <p>"Я сьогодні написав заяву про звільнення з посади голови Національної служби здоров’я України. За власним бажанням. Сподіваюсь, найближчим часом Уряд її підтримає. Причина - у нас дуже різні фундаментальні цінності з командою, що зараз працює над трансформацією системи охорони здоров’я. І це заважає працювати і мені, і їм. Відсутність однакового розуміння мети, складності процесів, спільної відповідальності та постійний пошук простих рішень у складних питаннях не допомагає знаходити спільну мову і постійно стає каменем спотикання", - написав Петренко.</p>
      <p>Також він додав, що більше поки коментувати своє рішення не буде.</p>
      <p>"Але, далі буде. Не перемикайтесь…. I'll be back)", - написав Петренко.</p>
      <p>Нагадаємо, названо <a href="https://www.unn.com.ua/uk/exclusive/1833332-nazvano-top-5-medzakladiv-pervinnoyi-lanki-za-rozmirom-viplati-vid-nszu">ТОП-5 медзакладів</a> первинної ланки за розміром виплати від НСЗУ.</p>
    </article>
  </body>
</html>