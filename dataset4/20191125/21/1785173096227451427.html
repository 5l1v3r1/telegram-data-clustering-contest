<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/firea-anunta-ca-nu-este-la-cex-ul-paralel-si-ca-atunci-cand-are-ceva-de-spus-nu-se-sfieste-1922404525562019112119181465"/>
    <meta property="og:site_name" content="News.ro"/>
    <meta property="article:published_time" content="2019-11-25T21:45:56+00:00"/>
    <meta property="og:title" content="Firea anunţă că nu este la CEx-ul paralel şi că atunci când are ceva de spus, nu se sfieşte"/>
    <meta property="og:description" content="Gabriela Firea anunţă că nu este la CEx-ul paralel - convocat de preşedintele Camerei Deputaţilor - Marcel Ciolacu, ea precizând că atunci când are ceva de spus, nu se sfieşte."/>
  </head>
  <body>
    <article>
      <h1>Firea anunţă că nu este la CEx-ul paralel şi că atunci când are ceva de spus, nu se sfieşte</h1>
      <address><time datetime="2019-11-25T21:45:56+00:00">25 Nov 2019, 21:45</time> by <a rel="author">News.ro</a></address>
      <p>
        <b>Gabriela Firea anunţă că nu este la CEx-ul paralel - convocat de preşedintele Camerei Deputaţilor - Marcel Ciolacu, ea precizând că atunci când are ceva de spus, nu se sfieşte.</b>
      </p>
      <p>”Sunt acasă, cu familia, ca orice mamă neparalelă cu familia ei... nu sunt la “Cex-ul paralel” de la Parlament, cum titreaza unele site-uri. Când am ceva de spus, nu mă ascund, nu mă sfiesc„, a scris Firea pe Facebook.</p>
      <p>Preşedintele Camerei Deputaţilor Marcel Ciolacu a convocat luni seară o întâlnire cu mai mulţi lideri de filială.</p>
      <p>Întâlnirea, anunţată de Ciolacu pe Facebook, are loc după ce acesta a avut o discuţie cu liderul PSD Viorica Dăncilă şi înaintea şedinţei oficiale a Comitetului Executiv Naţional al partidului, anunţată pentru marţi, şedinţă la care este aşteptată demisia lui Dăncilă.</p>
      <p>Şi Firea şi Ciolacu au criticat vehement luni dimineaţă rezultatul slab obţinut de candidatul PSD Viorica Dăncilă la alegerile prezidenţiale, Gabriela Firea exprimându-şi nemulţumirea şi în legătură cu includerea lui Gabriel Oprea în conducerea partidului.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>