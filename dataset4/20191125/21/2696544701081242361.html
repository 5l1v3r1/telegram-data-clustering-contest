<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191125_william_shakespeare_john_fletcher_viii_henrik_gepi_tanulas"/>
    <meta property="og:site_name" content="HVG.hu"/>
    <meta property="article:published_time" content="2019-11-25T21:15:00+00:00"/>
    <meta property="og:title" content="Csak a felét írta Shakespeare az egyik fontos drámájának?"/>
    <meta property="og:description" content="Ezt állapította meg egy cseh kutató, aki gépi tanulásra épülő technológiát alkalmazva tanulmányozta a művet."/>
  </head>
  <body>
    <article>
      <h1>Csak a felét írta Shakespeare az egyik fontos drámájának?</h1>
      <address><time datetime="2019-11-25T21:15:00+00:00">25 Nov 2019, 21:15</time> by <a rel="author">MTI</a></address>
      <p>
        <b>Ezt állapította meg egy cseh kutató, aki gépi tanulásra épülő technológiát alkalmazva tanulmányozta a művet.</b>
      </p>
      <p>William Shakespeare az 1500-as évek végétől az 1600-as évek elejéig élt és alkotott, olyan műveket hagyva maga után mint a Hamlet, a Macbeth, valamint a Rómeó és Júlia. Az ő nevéhez fűződik a VIII. Henrik is, noha a történészek többsége egyetért abban, hogy annak megírásában segítettek neki. Sokak szerint a közreműködő John Fletcher, a Jakab-kori színház népszerű írója volt.</p>
      <p>A prágai Cseh Tudományos Akadémia kutatójában, Petr Plechácban felmerült a gondolat, hogy vajon gépi tanulási technológia segítségével meg lehet-e állapítani, hogy a színdarab mely részeit írta Shakespeare és melyeket Fletcher – olvasható a techxplore.com. technológiai hírportálon.</p>
      <p>A kutató egy gépi tanulási algoritmust fejlesztett ki, amely elemzi egy adott író stílusát, azonosítva benne bizonyos jellegzetességeket. Az algoritmust Shakespeare és Fletcher saját művein „edzette”, majd lefutatta a VIII. Henriken is.</p>
      <p>Az eredmények azt mutatják, hogy a két férfi egyenlő arányban vett részt a darab megírásában, és az algoritmusnak köszönhetően Plechác azt is pontosan látta, hogy ki írta az egyes részeket.</p>
      <p>Az arXiv szerverre, a tudományos munkák online adattárába feltöltött tanulmányában a kutató kifejti, hogy a két író általában jelenetenként váltotta egymást, de előfordult, hogy egyikük elkezdte, a másik pedig befejezte a színt.</p>
      <p>Plechác egy harmadik korabeli színdarabíró, Philip Massinger esetleges közreműködését is vizsgálta, de az ő kéznyomát nem találta az algoritmus a VIII. Henrikben.</p>
      <related>
        <a href="https://hvg.hu/kultura/20170602_Itt_a_meleg_Romeo_es_Julia"/>
        <a href="https://hvg.hu/kultura/20180213_Plagiumszoftver_deritette_ki_keziratokbol_meritett_Shakespeare"/>
      </related>
    </article>
  </body>
</html>