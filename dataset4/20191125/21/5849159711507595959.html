<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/devotees-rush-at-vemulawada-temple-1-1-10610607.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T21:57:00+00:00"/>
    <meta property="og:title" content="వేములవాడకు పోటెత్తిన భక్తులు..."/>
    <meta property="og:description" content="వేములవాడ : కార్తీక చివరి సోమవారాన్ని పురస్కరించుకుని వేములవాడ శ్రీ పార్వతీ రాజరాజేశ్వరస్వామివారి ఆలయం భక్తులతో పోటెత్తింది. హరహర మహాదేవ అంటూ రాజన్న ఆలయం శివనామ"/>
  </head>
  <body>
    <article>
      <h1>వేములవాడకు పోటెత్తిన భక్తులు...</h1>
      <address>
        <time datetime="2019-11-25T21:57:00+00:00">25 Nov 2019, 21:57</time>
      </address>
      <p>వేములవాడ : కార్తీక చివరి సోమవారాన్ని పురస్కరించుకుని వేములవాడ శ్రీ పార్వతీ రాజరాజేశ్వరస్వామివారి ఆలయం భక్తులతో పోటెత్తింది. హరహర మహాదేవ అంటూ రాజన్న ఆలయం శివనామస్మరణతో మార్మోగింది. వేకువజాముననే భక్తులు ధర్మగుండంలో స్నానాలు ఆచరించి కోడెమొక్కు తీర్చుకున్నారు. భక్తుల రద్దీని దృష్టిలో ఉంచుకుని ఆలయ అధికారులు గర్భగుడిలో నిర్వహించుకునే ఆర్జితసేవలను రద్దు చేశారు. భక్తులకు ఆలయ ఈవో కృష్ణవేణి, ఏఈవో ఉమారాణి, పర్యవేక్షకులు సిరిగిరి శ్రీరాములు, నటరాజ్, నాగుల మహేశ్ ఏర్పాట్లు చేశారు. వివిధ ఆర్జితసేవల ద్వారా ఆలయానికి సుమారు రూ.22 లక్షల ఆదాయం సమకూరినట్లు, రాజన్నను దాదాపు 40 వేలకుపైగా భక్తులు దర్శించుకున్నట్లు ఆలయ అధికారులు వెల్లడించారు.</p>
    </article>
  </body>
</html>