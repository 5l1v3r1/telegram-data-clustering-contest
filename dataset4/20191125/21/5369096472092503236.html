<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/779617/kastritis-terastio-kerdos-na-xegymnonese/"/>
    <meta property="og:site_name" content="to10.gr"/>
    <meta property="article:published_time" content="2019-11-25T21:30:22+00:00"/>
    <meta property="og:title" content="Καστρίτης: «Τεράστιο κέρδος να… ξεγυμνώνεσαι»"/>
    <meta property="og:description" content="Ο Γιάννης Καστρίτης μετά την ήττα του Ηρακλή απέναντι στον Παναθηναϊκό στο ΟΑΚΑ προσπάθησε να βρει...τα κέρδη που αποκόμισε η ομάδα του από τη βαριά ήττα της 8ης αγωνιστικής, λέγοντας ότι οι παίκτες του πρέπει να διαχειριστούν αυτή την κατάσταση."/>
  </head>
  <body>
    <article>
      <h1>Καστρίτης: «Τεράστιο κέρδος να… ξεγυμνώνεσαι»</h1>
      <h2>Ο Γιάννης Καστρίτης μετά την ήττα του Ηρακλή απέναντι στον Παναθηναϊκό στο ΟΑΚΑ προσπάθησε να βρει...τα κέρδη που αποκόμισε η ομάδα του από τη βαριά ήττα της 8ης αγωνιστικής, λέγοντας ότι οι παίκτες του πρέπει να διαχειριστούν αυτή την κατάσταση.</h2>
      <address><time datetime="2019-11-25T21:30:22+00:00">25 Nov 2019, 21:30</time> by <a rel="author">to10.gr</a></address>
      <p>Ο Ηρακλής ηττήθηκε 130-81 από τον Παναθηναϊκό στο ΟΑΚΑ, με τον Γιάννη Καστρίτη να αναφέρεται στα κακώς κείμενα της ομάδας του. Παράλληλα προσπάθησε να βρει τα θετικά, λέγοντας πως είναι «τεράστιο κέρδος να…ξεγυμνώνεσαι».</p>
      <p>
        <b>Αναλυτικά οι δηλώσεις του:</b>
      </p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>«Πολλά συγχαρητήρια στον Παναθηναϊκό, από την αρχή υπήρχε μόνο μια ομάδα στο παρκέ. Ξέραμε ότι βρίσκεται σε εξαιρετική κατάσταση κι ότι αν το επιτρέψεις θα σε σκοτώσει κι αυτό έκανε από το πρώτο μέχρι το τελευταίο λεπτό.</p>
      <p>Ούτε φάουλ δεν προλαβαίναμε να κάνουμε, τελειώσαμε περιόδους χωρίς να έχουμε συμπληρώσει φάουλ ή το όταν το κάναμε ήταν αργά. Η πραγματικότητα είναι ότι τις τελευταίες 15 ημέρες έχουμε δουλέψει πολύ καλύτερα από αυτό που έδειξε η εικόνα μας. Ήταν μια κακή παρένθεση, δεν έχει να κάνει με το αποτέλεσμα αλλά με την προσπάθεια.</p>
      <p>Τα παιδιά πραγματικά προσπαθούν πολύ περισσότερο και δουλεύουν, ήταν μια κακή ημέρα για εμάς κι είμαι βέβαιος ότι στο επόμενο ματς τα παιδιά θα δείξουν το πρόσωπο που επιθυμούν και θα φτάσουν στη νίκη που είναι πολύτιμη για ψυχολογικούς και βαθμολογικούς λόγος.</p>
      <p>Επίσης, θα ήθελα να πω πολλά συγχαρητήρια στον κόουτς Βόβορα για τις εμφανίσεις της ομάδας και για τον τρόπο που διαχειρίστηκε κι έφερε εις πέρας την κατάσταση».</p>
      <p><b>Σε ερώτηση για το αν αποκόμισε κάτι θετικό από το ματς με τον Παναθηναϊκό είπε:</b> «Είσαι απέναντι σε έναν πολύ ανταγωνιστικό αντίπαλο κι ό,τι κι αν πιστεύεις πριν το ματς, έχουμε παιδιά που παίζουν πρώτη φορά σε αυτό το επίπεδο και κάθε ματς είναι μια νέα εμπειρία γι’ αυτούς.</p>
      <p>Σίγουρα προσγειώνεσαι, πατάς καλύτερα και βλέπεις την πραγματικότητα γυμνή μπροστά σου. Τεράστιο κέρδος να… ξεγυμνώνεσαι και μετά έγκειται στην ποιότητα και στην ικανότητα του καθενός να διαχειριστεί με σωστό τρόπο τέτοιες ήττες. Πιστεύω ότι τα παιδιά έχουν την ικανότητα να το κάνουν στο επόμενο ματς».</p>
      <p>
        <b>
          <a href="https://www.to10.gr/basket/basket-league/779617/kastritis-terastio-kerdos-na-xegymnonese/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>