<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546978/Hajneken-Bregovicu-placa-odstetu.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T21:25:00+00:00"/>
    <meta property="og:title" content="Hajneken mora Bregoviću da plati 80.000 evra odštete"/>
    <meta property="og:description" content="Visoki trgovački sud u Zagrebu potvrdio je presudu da Hajneken, vlasnik Karlovačke pivare, mora da plati Goranu..."/>
  </head>
  <body>
    <article>
      <h1>Hajneken mora Bregoviću da plati 80.000 evra odštete</h1>
      <address>
        <time datetime="2019-11-25T21:25:00+00:00">25 Nov 2019, 21:25</time>
      </address>
      <p>Visoki trgovački sud u Zagrebu potvrdio je presudu da Hajneken, vlasnik Karlovačke pivare, mora da plati Goranu Bregoviću 80.000 evra odštete zbog neovlašćenog korišćenja njegovih muzičkih dela.</p>
      <p>Sud je utvrdio da je Hajneken bez odobrenja autora, koristio autorsko muzičko delo Gorana Bregovića "Bitanga i princeza".</p>
      <p>Hajneken je koristio muziku u marketinškoj kampanji 'Karlovačko live 2007'. Na taj način su povredili imovinsko pravo autora, piše Tportal.</p>
      <p>Bregović je zbog povrede autorskih prava tužio i za pesme "Za Esmu"', "Jer kad ostariš", "A i ti me iznevjeri", "Ako ima Boga", "Napile se ulice", "Lipe cvatu", "Ružica si bila", "Kad bi bio bijelo dugme", koje su izvođene na turneji "Karlovačko live 2007." ali sud je odbio taj zahtev.</p>
      <p>Ovu tužbu Bregović je podneo 2010. godine.</p>
      <p>Zanimljivo je da su sporne pesme na toj turneji izvodili bivši članovi Bijelog dugmeta Željko Bebek, Alen Islamović i Mladen Vojičić Tifa.</p>
    </article>
  </body>
</html>