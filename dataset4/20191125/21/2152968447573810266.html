<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/25/edin-ubit-pri-skandal-vyv-varna-zadyrjaha-moldovec.430752"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T21:07:00+00:00"/>
    <meta property="og:title" content="Един убит при скандал във Варна, задържаха молдовец"/>
    <meta property="og:description" content="Чужденецът намушкал мъж след скандал | Dnes.bg"/>
  </head>
  <body>
    <article>
      <h1>Един убит при скандал във Варна, задържаха молдовец</h1>
      <h2>Чужденецът намушкал мъж след скандал</h2>
      <address><time datetime="2019-11-25T21:07:00+00:00">25 Nov 2019, 21:07</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>30-годишен мъж е убит във Варна, а за престъплението е задържан молдовски гражданин. Убийството е извършено на 22 ноември в жилище на ул. "Хан Тервел". <br/><br/>Загиналият мъж отишъл в апартамента същия ден. В жилището се намирали трима мъже, сред които и молдовец, пише "Дарик нюз".<br/><br/>Убитият се е държал агресивно с мъжете. На излизане от жилището, мъжът от Молдова го намушкал с нож, като успял да му пререже артерия. Малко по-късно пострадалият е починал в болница.<br/><br/>Окръжната прокуратура във Варна ще поиска постоянен арест за извършителя, който е със статут на постоянно пребиваващ в България от 2002 г.</p>
    </article>
  </body>
</html>