<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/kvinnor-mot-vald-beskjutna-med-targas/"/>
    <meta property="og:site_name" content="DN.SE"/>
    <meta property="article:published_time" content="2019-11-25T21:37:15+00:00"/>
    <meta property="og:title" content="Kvinnor mot våld beskjutna med tårgas"/>
    <meta property="og:description" content="Omkring 2.000 människor, mestadels kvinnor, har marscherat i Istanbul i Turkiet för att protestera mot mäns våld mot kvinnor."/>
  </head>
  <body>
    <article>
      <h1>Kvinnor mot våld beskjutna med tårgas</h1>
      <address><time datetime="2019-11-25T21:37:15+00:00">25 Nov 2019, 21:37</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Omkring 2.000 människor, mestadels kvinnor, har marscherat i Istanbul i Turkiet för att protestera mot mäns våld mot kvinnor. Demonstranterna anser att förövare döms till för lindriga straff.</b>
      </p>
      <p>Den fredliga demonstrationen möttes av kravallpolis som med våld skingrade folkmassan. Tårgas och plastkulor avfyrades mot demonstranterna.</p>
      <p><b>Manifestationen anordnandes</b> för att uppmärksamma FN:s internationella dag för avskaffande av våld mot kvinnor.</p>
      <p>– Antalet dödade kvinnor har ökat markant i vårt land och vi tystas ner i hela samhället, säger demonstranten Özge Cekcen.</p>
      <p>Turkisk media har de senaste veckorna rapporterat om flera fall där kvinnor har mördats av sina män. Förra året dödades 440 kvinnor i Turkiet, jämfört med 121 dödsfall 2011, enligt en lokal kvinnorättsorganisation. Turkiska myndigheter kritiseras av mänskliga rättighetsgrupper för att inte ta problemen med våld mot kvinnor på tillräckligt stort allvar.</p>
    </article>
  </body>
</html>