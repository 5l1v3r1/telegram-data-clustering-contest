<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/kolodko-szobrot/bs2ffxm"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="A Dunába dobta a parlamenti képviselő a legújabb Kolodko-szobrot"/>
    <meta property="og:description" content="Dr. Fülöp Eriknek, a Mi Hazánk Mozgalom képviselőjének nem tetszett az orosz usankát formáló Kolodko Mihály-miniszobor, ezért „méltó helyére juttatta”: bedobta a Dunába."/>
  </head>
  <body>
    <article>
      <h1>A Dunába dobta a parlamenti képviselő a legújabb Kolodko-szobrot</h1>
      <address><time datetime="2019-11-25T21:00:00+00:00">25 Nov 2019, 21:00</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Dr. Fülöp Eriknek, a Mi Hazánk Mozgalom képviselőjének nem tetszett az orosz usankát formáló Kolodko Mihály-miniszobor, ezért „méltó helyére juttatta”: bedobta a Dunába.</b>
        </i>
      </p>
      <p>Megszabadult a Szabadság téren, a szovjet emlékmű közelében álló, legújabb Kolodko Mihály-szobortól a Mi Hazánk Mozgalom képviselője, dr. Fülöp Erik. A politikus a pénteken kihelyezett, usankát ábrázoló kis műtárgytól vett végső búcsút. Ahogy közleményükben fogalmaztak: <b>„fővárosunk szabadságról elnevezett terén egy szovjet megszállási emlékmű is túl sok, ezért a mai napon, a Szovjetunióba hurcolt magyar politikai rabok és kényszermunkások emléknapján dr. Fülöp Erik országgyűlési képviselőnk eltávolította az engedély nélkül kihelyezett, usankát ábrázoló szobrot, és azt méltó helyére juttatta”.</b></p>
      <p>A szöveghez eredetileg csatolt képekből pedig látható, hogy a szerintük méltónak számító hely a Duna: Fülöp ugyanis a vízbe hajította a szobrot.</p>
      <p>(<a href="https://infostart.hu/belfold/2019/11/25/parlamenti-kepviselo-dobta-a-dunaba-a-legujabb-kolodko-szobrot">Infostart</a>)</p>
    </article>
  </body>
</html>