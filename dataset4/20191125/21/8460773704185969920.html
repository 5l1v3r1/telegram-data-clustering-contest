<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/swami-agnivesh-isis-rss/836712"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-25T21:16:37+00:00"/>
    <meta property="og:title" content="&quot;ലോകത്ത്‌ ഐഎസ്‌ പോലെയാണ്‌ ഇന്ത്യയിൽ ആർഎസ്‌എസ്‌'; സംഘപരിവാർ ആക്രമിച്ച അതേ വേദിയിൽ പ്രസംഗിച്ച്‌ സ്വമി അഗ്‌നിവേശ്‌"/>
    <meta property="og:description" content="ലോകത്ത്‌ ഐഎസ്‌ ഐഎസ്‌ എങ്ങനെയാണോ അതുപോലെയാണ്‌ ഇന്ത്യയിൽ ..."/>
  </head>
  <body>
    <article>
      <h1>"ലോകത്ത്‌ ഐഎസ്‌ പോലെയാണ്‌ ഇന്ത്യയിൽ ആർഎസ്‌എസ്‌'; സംഘപരിവാർ ആക്രമിച്ച അതേ വേദിയിൽ പ്രസംഗിച്ച്‌ സ്വമി അഗ്‌നിവേശ്‌</h1>
      <address><time datetime="2019-11-25T21:16:37+00:00">25 Nov 2019, 21:16</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം &gt; ലോകത്ത്‌ ഐഎസ്‌ ഐഎസ്‌ എങ്ങനെയാണോ അതുപോലെയാണ്‌ ഇന്ത്യയിൽ ആർഎസ്‌എസിന്റെ പ്രവർത്തനമെന്ന്‌ സ്വാമി അഗ്‌നിവേശ്‌ പറഞ്ഞു. കൂത്തുപറമ്പ്‌ രക്തസാക്ഷിദിനത്തോടനുബന്ധിച്ച്‌ ചാല ബ്ലോക്ക്‌ കമ്മിറ്റി പൂജപ്പുര സരസ്വതീ ക്ഷേത്ര പരിസരത്ത്‌ സംഘടിപ്പിച്ച പൊതുയോഗം ഉദ്‌ഘാടനം ചെയ്യുകയായിരുന്നു അദ്ദേഹം.</p>
      <p>ഒക്ടോബർ രണ്ടിനു ഇതേ വേദിയിൽ മറ്റൊരു പരിപാടിക്കെത്തിയ തന്നെ ആർഎസ്‌എസുകാർ ആക്രമിച്ചിരുന്നു. ലോകമാകെ അഹിംസാ ദിനമായി ആചരിച്ച ഗാന്ധി ജയന്തിദിനത്തിലായിരുന്നു അത്‌. ഇന്ന്‌ അതേ വേദിയിൽനിന്ന്‌ ഞാൻ അവരെ വെല്ലുവിളിക്കുകയാണ്‌, ധൈര്യമുള്ളവരാണെങ്കിൽ സംവാദത്തിന്‌ നിങ്ങൾ മുന്നോട്ടു വരണം. വ്യത്യസ്‌ത അഭിപ്രായങ്ങൾ ചർച്ചയിലൂടെയാണ്‌ പരിഹരിക്കേണ്ടത്‌. മുഖംമൂടിയുമായി ആക്രമണത്തിനെത്തുന്നവർ ധൈര്യശാലികളല്ല. ഹിന്ദുത്വ ഭ്രാന്തന്മാരുടെ ഇത്തരം ആക്രമണങ്ങൾ ഹിന്ദുസമൂഹത്തിനുതന്നെ അപമാനമാണ്‌.</p>
      <p>ഭരണഘടനയാണ്‌ നമ്മുടെ ശക്തി. അതിനെ വെല്ലുവിളിക്കുകയാണ്‌ ഹിന്ദുത്വ ഫാസിസ്‌റ്റുകൾ. ഏറ്റവും ഒടുവിൽ മഹാരാഷ്ട്രയിൽ നാം അതു കണ്ടു. ജനാധിപത്യത്തിന്റെ അപമാനകരമായ കൊലപാതകമാണ്‌ അവിടെ കണ്ടതെന്നും അദ്ദേഹം പറഞ്ഞു.</p>
      <p>ഡിവൈഎഫ്ഐ ചാല ബ്ലോക്ക്‌ പ്രസിഡന്റ്‌ പി ജെ മനോജ്‌ അധ്യക്ഷനായി. ബ്ലോക്ക്‌ സെക്രട്ടറി ആർ ഉണ്ണി, സിപിഐ എം പൂജപ്പുര ലോക്കൽ സെക്രട്ടറി എസ്‌ ഗോപകുമാർ, കൗൺസിലർ ഗോപൻ, ആദർശ്‌ഖാൻ, വിശാഖ്‌, ലിജു, ഗോപിക, രാജേഷ്‌ എന്നിവർ സംസാരിച്ചു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/news-pathanamthittakerala-26-11-2019/836799"/>
        <a href="https://www.deshabhimani.com/news/kerala/news-kerala-23-11-2019/836200"/>
        <a href="https://www.deshabhimani.com/news/sports/news-sports-23-11-2019/836178"/>
        <a href="https://www.deshabhimani.com/news/national/kk-muhammed-visits-dr-hedgewar-smruti-mandir-in-nagpur/835893"/>
        <a href="https://www.deshabhimani.com/news/kerala/news-21-11-2019/835761"/>
        <a href="https://www.deshabhimani.com/editorial/fathima-madras-iit/835261"/>
        <a href="https://www.deshabhimani.com/news/sports/news-sports-14-11-2019/834243"/>
        <a href="https://www.deshabhimani.com/news/kerala/bjp-rss-attack-kannur/834233"/>
        <a href="https://www.deshabhimani.com/news/world/isis/830838"/>
        <a href="https://www.deshabhimani.com/news/world/trump-tweeted-a-big-event-happend/830599"/>
      </related>
    </article>
  </body>
</html>