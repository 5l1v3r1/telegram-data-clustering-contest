<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/200-tys-zamowien-na-tesle-rosnie-popularnosc-pancernego-samochodu/"/>
    <meta property="og:site_name" content="Polsat News"/>
    <meta property="article:published_time" content="2019-11-25T21:34:00+00:00"/>
    <meta property="og:title" content="200 tys. zamówień na Teslę. Rośnie popularność &quot;pancernego&quot; samochodu"/>
    <meta property="og:description" content="Od momentu uruchomienia sprzedaży nowego pojazdu Tesli, akcje spółki wzrosły o 3,6 proc. Elon Musk poinformował na Twitterze, że liczba zamówień samochodu elektrycznego przekroczyła 200 tys. Zainteresowanie jest ogromne, mimo że podczas pokazu dla mediów, gdy rzucano metalowymi kulami w szyby &quot;pancernego&quot; auta, te pękały."/>
  </head>
  <body>
    <article>
      <h1>200 tys. zamówień na Teslę. Rośnie popularność "pancernego" samochodu</h1>
      <address>
        <time datetime="2019-11-25T21:34:00+00:00">25 Nov 2019, 21:34</time>
      </address>
      <p>
        <b>Od momentu uruchomienia sprzedaży nowego pojazdu Tesli, akcje spółki wzrosły o 3,6 proc. Elon Musk poinformował na Twitterze, że liczba zamówień samochodu elektrycznego przekroczyła 200 tys. Zainteresowanie jest ogromne, mimo że podczas pokazu dla mediów, gdy rzucano metalowymi kulami w szyby "pancernego" auta, te pękały.</b>
      </p>
      <related>
        <a href="https://www.polsatnews.pl/wiadomosc/2018-12-05/kierowca-spal-pijany-a-tesla-jechala-policja-zmusila-jej-komputer-do-zatrzymania-auta/"/>
      </related>
      <p>Chociaż Tesla za każde zamówienie na początek pobiera zaledwie 100 dolarów, to już na swoim koncie ma 20 milionów dolarów - podaje geekweek.pl.</p>
      <figure>
        <iframe src="https://www.youtube.com/embed/J2U9Hmmpqhc" width="560" height="315" data-service="Youtube" scrolling="no"/>
      </figure>
      <p>Cybertruck przyspiesza do "setki" w 3 sekundy i rozpędza się do nawet 208 km/h. W najmocniejszej wersji dysponuje zasięgiem na poziomie ponad 500 kilometrów, a na swój pokład może zabrać sześć osób i ładunki o wadze ponad 1,5 tony. Pojazd liczy sobie 588 cm długości, 203 cm szerokości i 190 cm wysokości, a pomimo tego, w najlepszej wersji, trzy mocne silniki elektryczne zapewniają mu osiągi sportowych samochodów.</p>
      <p>
        <a href="https://www.polsatnews.pl/wiadomosc/2019-11-22/tesla-pokazala-pancerne-auto-podczas-prezentacji-cos-poszlo-nie-tak/">
          <b>ZOBACZ: Tesla pokazała "pancerne" auto. Podczas prezentacji coś poszło nie tak</b>
        </a>
      </p>
      <p>
        <a href="https://www.polsatnews.pl/wiadomosc/2019-11-22/tesla-pokazala-pancerne-auto-podczas-prezentacji-cos-poszlo-nie-tak/?ref=wyszukiwarka">Twórcy Cybertrucka chwalą się, że pojazd jest również pancerny. Podczas pokazu dla publiczności i mediów uderzano w samochód wielkim młotem oraz rzucano metalowymi kulami w szyby. Wówczas okazało się, że pojazd nie jest jednak tak odporny jak zapowiadano.</a>
      </p>
      <figure>
        <iframe src="https://www.youtube.com/embed/RWZHR6CXFp8" width="560" height="315" data-service="Youtube" scrolling="no"/>
      </figure>
      <p>Za najtańszą wersję Cybertrucka trzeba zapłacić prawie 40 tysięcy dolarów, czyli około 155 tysięcy złotych.</p>
      <p>
        <b>"Gigafabryka" w Niemczech</b>
      </p>
      <p>W pierwszej połowie listopada Musk powiedział, że Tesla zbuduje "gigafabrykę" w Niemczech. Będzie to czwarta tego rodzaju inwestycja koncernu na świecie.</p>
      <p>
        <a href="https://www.polsatnews.pl/wiadomosc/2019-09-26/elektryczny-radiowoz-rozladowal-sie-podczas-poscigu/?ref=article">
          <b>ZOBACZ: Elektryczny radiowóz rozładował się podczas pościgu</b>
        </a>
      </p>
      <p>Gigafactory 4 ma powstać niedaleko wciąż niedziałającego stołecznego lotniska BER. Produkcja ma się rozpocząć w 2021 roku od kompaktowego SUV-a Model Y, a także napędów i baterii - niespodziewanie ogłosił Musk we wtorek późnym wieczorem podczas gali, na której odbierał Złotą Kierownicę - nagrodę przyznawaną przez magazyn "Auto Bild". Oprócz tego w Berlinie powstanie centrum zajmujące się opracowywaniem nowych rozwiązań inżynieryjnych i wzornictwa.</p>
      <p> </p>
      <p>Uzasadniając wybór Niemiec na lokalizację fabryki, Musk wyjaśnił, że kraj ten może poszczycić się znakomitymi inżynierami.</p>
      <p>
        <a href="https://www.polsatnews.pl/wideo/donald-tusk-przewodniczacym-europejskiej-partii-ludowej_6760042/">WIDEO - Donald Tusk przewodniczącym Europejskiej Partii Ludowej</a>
      </p>
      <figure>
        <img src="https://r.dcs.redcdn.pl/http/o2/redefine/cp/a9/a96s1wszrvjmkq45gdyi3jn7wf93c8qn.jpg"/>
      </figure>
    </article>
  </body>
</html>