<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/teylr-suift-nadmina-dzhako-407569.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T10:45:00+00:00"/>
    <meta property="og:title" content="Тейлър Суифт надмина Джако"/>
    <meta property="og:description" content="Певицата спечели шест статуетки на Американските музикални награди"/>
  </head>
  <body>
    <article>
      <h1>Тейлър Суифт надмина Джако</h1>
      <address><time datetime="2019-11-25T10:45:00+00:00">25 Nov 2019, 10:45</time> by <a rel="author">Агенция Стандарт</a></address>
      <p>Тейлър Суифт е голямата победителка на Американските музикални награди. Певицата спечели във всички категории, в които беше номинирана и бе провъзгласена за „Американска певица на десетилетието“, прибирайки общо 6 статуетки. Така Суифт – вече с 29 отличия, подобри рекорда на Майкъл Джексън от 24 приза. Нашумялата Били Айлиш успя да си осигури две победи – за най-добър нов изпълнител и за най-добър изпълнител на алтернативна музика. Пост Малоун, който водеше със 7 номинации, се класира едва в една категория – „Най-добър Рап/Хип-хоп албум“ за неговия „Hollywood’s Bleeding“. Карди Би спечели приза за любим Рап/Хип-хоп изпълнител. Калид отбеляза три победи - за любима Соул/R&amp;B песен, за любим Соул/R&amp;B  албум и за най-добър Поп/Рок изпълнител. Певицата Лизо, която води в надпреварата за наградите „Грами“ с 8 номинации, си тръгна с празни ръце. Новата любима двойка Шон Мендес и Камила Кабейо грабнаха приза за най-добър дует за хита си „Senorita“. Бионсе отбеляза победа в категорията, в която беше номинирана – за най-добра Соул/R&amp;B изпълнителка, а при мъжете първенец стана Бруно Марс. Най-добър саундтрак стана този на „Бохемска рапсодия“. Ариана Гранде също не можа да се разпише на церемонията.</p>
    </article>
  </body>
</html>