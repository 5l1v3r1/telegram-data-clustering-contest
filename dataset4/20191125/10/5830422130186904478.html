<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140885/%D8%A7%D8%B3%D8%AA%DB%8C%D8%B6%D8%A7%D8%AD-%D9%88%D8%B2%DB%8C%D8%B1-%D9%86%D9%81%D8%AA-%D8%A8%D8%A7-%DB%B5-%D9%85%D8%AD%D9%88%D8%B1-%D9%85%D9%87%D9%85-%D8%AA%D9%82%D8%AF%DB%8C%D9%85-%D9%87%DB%8C%D8%A7%D8%AA-%D8%B1%DB%8C%DB%8C%D8%B3%D9%87-%D9%85%D8%AC%D9%84%D8%B3-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-25T10:23:00+00:00"/>
    <meta property="og:title" content="استیضاح وزیر نفت با ۵ محور مهم تقدیم هیات رییسه مجلس شد"/>
    <meta property="og:description" content="عضو هیات رییسه مجلس از جمع آوری ۵۰ امضا برای استیضاح وزیر نفت و تقدیم این طرح به هیات رییسه خبر داد."/>
  </head>
  <body>
    <article>
      <h1>استیضاح وزیر نفت با ۵ محور مهم تقدیم هیات رییسه مجلس شد</h1>
      <address>
        <time datetime="2019-11-25T10:23:00+00:00">25 Nov 2019, 10:23</time>
      </address>
      <p>
        <i>عضو هیات رییسه مجلس از جمع آوری ۵۰ امضا برای استیضاح وزیر نفت و تقدیم این طرح به هیات رییسه خبر داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، احمد امیرآبادی فراهانی در حاشیه جلسه علنی نوبت عصر روز گذشته مجلس گفت: تاکنون ۵۰ امضاء برای طرح استیضاح بیژن نامدار زنگنه جمع‌آوری شده است.</p>
      <p>وی افزود: حذف کارت سوخت و راه‌اندازی مجدد آن، افزایش قاچاق سوخت، ارائه اطلاعات غلط برای افزایش قیمت بنزین، عدم صداقت در بیان مطالب به مردم درباره گران شدن قیمت بنزین، وجود دستگاه کارت خوان در دفتر وزارت نفت از مهمترین محورهای استیضاح است.</p>
      <p>امیرآبادی فراهانی ادامه داد: ناکارآمدی در انعقاد قراردادهای میادین مشترک گازی و نفتی، اتخاذ برخی تصمیمات نادرست در واگذاری ها و عدم توجه توسعه پالایشگاه و پتروشیمی‌ها و توسعه فرآوردهای نفتی از دیگر محورهای این استیضاح است.</p>
      <p>همچنین اکبر رنجبر زاده عضو هیات رییسه مجلس در این جلسه از اعلام وصول سوال ملی علی اکبر کریمی نماینده اراک، خنداب و کمیجان از بیژن زنگنه در خصوص علت کوتاهی وی در برنامه ریزی برای تولید سوخت کم سولفور برای شناورها خبرداد.</p>
      <p>انتهای پیام</p>
    </article>
  </body>
</html>