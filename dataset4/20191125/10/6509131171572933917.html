<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321939/Johan-heeft-de-eigenaars-van-140-vakantiefoto-s-gevonden"/>
    <meta property="og:site_name" content="RTV Oost"/>
    <meta property="article:published_time" content="2019-11-25T10:21:52+00:00"/>
    <meta property="og:title" content="Johan heeft de eigenaars van 140 vakantiefoto's gevonden"/>
    <meta property="og:description" content="Johan Slagers deed vanmorgen een oproep op Facebook. In een oude camera die hij heeft gekocht zat nog een SD-kaartje met daarop 140 foto's. Hij zocht de eigenaresse van de foto's en heeft haar nu gevonden."/>
  </head>
  <body>
    <article>
      <h1>Johan heeft de eigenaars van 140 vakantiefoto's gevonden</h1>
      <address>
        <time datetime="2019-11-25T10:21:52+00:00">25 Nov 2019, 10:21</time>
      </address>
      <slideshow>
        <figure>
          <img src="https://imgo.rgcdn.nl/c1faae39668e41bd8dfd2667219ad738/opener/Johan-Slagers-zoekt-eigenaar-vakantiefoto-s-Foto-Johan-Slagers.jpg?v=unJbWCcC08lmgHQ7qd_6bw2"/>
        </figure>
        <figure>
          <img src="https://imgo.rgcdn.nl/c1faae39668e41bd8dfd2667219ad738/opener/Johan-Slagers-zoekt-eigenaar-vakantiefoto-s-Foto-Johan-Slagers.jpg?v=unJbWCcC08lmgHQ7qd_6bw2"/>
        </figure>
        <figcaption>Johan Slagers zoekt eigenaar vakantiefoto's (Foto: Johan Slagers)</figcaption>
      </slideshow>
      <p>Johan Slagers deed vanmorgen een oproep op Facebook. In een oude camera die hij heeft gekocht zat nog een SD-kaartje met daarop 140 foto's. Hij zocht de eigenaresse van de foto's en heeft haar nu gevonden. </p>
      <p>Een paar maanden geleden kocht Johan de digitale camera in een kringloopwinkel in Almelo. Toen hij de camera thuis bekeek, zag hij dat op het toestel nog oude vakantiefoto's stonden van de vorige eigenaars. Op de foto's staat een gezin met één dochter. Ze poseren op een zonnige bestemming. De foto's zijn gemaakt in 2009 en 2010. </p>
      <p>
        <b>Zoektocht geslaagd</b>
      </p>
      <p>Nadat de oproep door RTV Oost werd gedeeld, kwam binnen veertig minuten een reactie binnen van Evelien. Ze herkende de foto's onmiddellijk van haar vakantie in Italië van jaren geleden. </p>
      <p>Ze heeft inmiddels contact met Johan. Evelien: "Ik ben Johan erg dankbaar dat hij zoveel moeite heeft gedaan om alsnog de foto's terug te geven." </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Johan+heeft+de+eigenaars+van+140+vakantiefoto%27s+gevonden">06 - 57 03 33 33</a>.</aside>
    </article>
  </body>
</html>