<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/officiellt-fuchse-berlin-varvar-lasse-andersson/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-25T10:01:06+00:00"/>
    <meta property="og:title" content="Officiellt: Füchse Berlin värvar Lasse Andersson"/>
    <meta property="og:description" content="Füchse Berlin är med i toppen av Bundesliga säsong efter säsong och till kommande år har klubben värvat Lasse Andersson från Barcelona, det skriver Füchse på klubbens hemsida. Füchse Berlin gör en del förändringar nästa säsong, bland annat blir det nya tränare och nu alltså även en ny niometersspelare i Lasse Andersson. Dansken har skrivit […]"/>
  </head>
  <body>
    <article>
      <h1>Officiellt: Füchse Berlin värvar Lasse Andersson</h1>
      <address><time datetime="2019-11-25T10:01:06+00:00">25 Nov 2019, 10:01</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Füchse Berlin är med i toppen av Bundesliga säsong efter säsong och till kommande år har klubben värvat Lasse Andersson från Barcelona, det skriver Füchse på klubbens <a href="https://www.fuechse.berlin/o.red.r/news.php?id=5976&amp;fbclid=IwAR3mJt4BTMnGVB0RqrcKA6GUMU-xE0vk5jSQVFbjbvrYipW6v3qZwDvhfmU">hemsida</a>.</b>
      </p>
      <p>Füchse Berlin gör en del förändringar nästa säsong, bland annat blir det nya tränare och nu alltså även en ny niometersspelare i Lasse Andersson. Dansken har skrivit på ett treårskontrakt med Berlin-klubben.</p>
      <p>– Jag är glad över att Lasse har valt oss och med sin dynamik och skottkraft blir han det perfekta komplementet till Paul Drux. Med Lasse får vi internationell erfarenhet och mer fart i vårt spel, säger tillträdande sportchefen Stefan Kretzschmar till <a href="https://www.fuechse.berlin/o.red.r/news.php?id=5976&amp;fbclid=IwAR3mJt4BTMnGVB0RqrcKA6GUMU-xE0vk5jSQVFbjbvrYipW6v3qZwDvhfmU">hemsidan</a>.</p>
      <p>Andersson blir den fjärde dansken i Füchse Berlin efter Jacob Holm, Hans Lindberg och Johan Koch.</p>
      <p>– Jag ser fram emot att visa min kvalitet och fortsätta att utvecklas. Dessutom kan jag knappt vänta på att få springa in framför fansen, säger Lasse Andersson till <a href="https://www.fuechse.berlin/o.red.r/news.php?id=5976&amp;fbclid=IwAR3mJt4BTMnGVB0RqrcKA6GUMU-xE0vk5jSQVFbjbvrYipW6v3qZwDvhfmU">hemsidan</a>.</p>
      <p>LÄNK: <a href="https://www.fuechse.berlin/o.red.r/news.php?id=5976&amp;fbclid=IwAR3mJt4BTMnGVB0RqrcKA6GUMU-xE0vk5jSQVFbjbvrYipW6v3qZwDvhfmU">Füchse verpflichten Lasse Andersson aus Barcelona</a></p>
    </article>
  </body>
</html>