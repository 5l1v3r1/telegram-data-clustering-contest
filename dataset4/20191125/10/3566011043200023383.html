<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549722.html/%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%A8%D8%A7%DB%8C%D8%AF-%D8%A8%D9%87-%D8%A7%D8%B4%D8%AF-%D9%85%D8%AC%D8%A7%D8%B2%D8%A7%D8%AA-%D8%A8%D8%B1%D8%B3%D9%86%D8%AF--%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A8%D8%A7%DB%8C%D8%AF-%D9%82%D9%88%D8%A7%D9%86%DB%8C%D9%86-%D8%B1%D8%A7-%D8%A8%D9%87-%D9%86%D9%81%D8%B9-%D9%85%D8%B1%D8%AF%D9%85-%D8%AA%D8%B5%D9%88%DB%8C%D8%A8-%DA%A9%D9%86%D9%86%D8%AF-%D9%86%D9%87-%D9%85%D8%B7%D8%A7%D9%85%D8%B9-%D9%88-%D9%85%D9%86%D8%A7%D9%81%D8%B9-%D8%B3%DB%8C%D8%A7%D8%B3%DB%8C--%D8%AF%D9%88%D9%84%D8%AA-%D8%AC%D9%84%D9%88%DB%8C-%DA%AF%D8%B1%D8%A7%D9%86%DB%8C-%D8%B1%D8%A7-%D8%A8%DA%AF%DB%8C%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:22:00+00:00"/>
    <meta property="og:title" content="اغتشاشگران باید به اشد مجازات برسند/ نمایندگان باید قوانین را به نفع مردم تصویب کنند نه مطامع و منافع سیاسی/ دولت جلوی گرانی را بگیرد"/>
    <meta property="og:description" content="سخنران مراسم راهپیمایی دیروز آزادشهر که در اعلام انزجار از اغتشاشگران انجام شد، گفت: از قوه قضاییه انتظار داریم که با این اغتشاشگرانی که خیانتکارانه کشور را به آشوب کشیدند، با اشد مجازات برخورد کند."/>
  </head>
  <body>
    <article>
      <h1>اغتشاشگران باید به اشد مجازات برسند/ نمایندگان باید قوانین را به نفع مردم تصویب کنند نه مطامع و منافع سیاسی/ دولت جلوی گرانی را بگیرد</h1>
      <h2>امام جمعه آزادشهر در راهپیمایی آزادشهر:</h2>
      <address>
        <time datetime="2019-11-25T10:22:00+00:00">25 Nov 2019, 10:22</time>
      </address>
      <p>سخنران مراسم راهپیمایی دیروز آزادشهر که در اعلام انزجار از اغتشاشگران انجام شد، گفت: از قوه قضاییه انتظار داریم که با این اغتشاشگرانی که خیانتکارانه کشور را به آشوب کشیدند، با اشد مجازات برخورد کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://titreazad.ir/"> تیتر آزاد</a>، حجت الاسلام والمسلمین عین ا... شهابی امام جمعه آزادشهر در جمع کثیر مردمی که دیروز به نشانه انزجار از اغتشاشگران، در آزادشهر راهپیمایی کردند، ضمن تبریک هفته بسیج ، اظهار کرد: خدا را شاکریم که شما عزیزان به پشتیبانی ولی فقیه، دشمنان نظام و انقلاب اسلامی را بار دیگر خار و ذلیل کردید. این بصیرت و در میدان بودن شما، همان بسیجی است که حضرت آقا آن را بدنه و پشتبانه ملت، رکن و حامی انقلاب، بازوی رهبری، دشمن استکبار جهانی و همه‌ی مفسدان اقتصادی می نامد. آفرین بر شما.</p>
      <p>سخنران راهپیمایی امروز آزادشهر افزود: در زمانی که همه سکوت کرده بودند، حضرت آقا با آن نفس مسیحایی‌اش به میدان آمد و در خط مقدم این جبهه الهی وارد میدان شد، بازوی قوا را گرفت و از آنها حمایت کرد. سران قوا و مسئولین باید قدر این شخصیت بزرگ و این حمایتها را بدانند.</p>
      <p>وی بیان کرد: مردم طاقت و ظرفیت این همه مشکل و گرانی را ندارند، اما انقلابشان را دوست دارند. در فتنه سال ۸۸ کشور ۸ ماه در فتنه و درگیری بود، در فتنه سال ۹۶ این مدت به ۸ روز تقلیل یافت و اینبار دید که صبح حضرت آقا سخنرانی کرد و ۴۸ ساعت نگذشت که آتش فتنه خاموش شد. آن همه فتنه‌ای که دشمنان سالها برای ان برنامه ریزی کرده بودند. این نشانه بصیرت و وفاداری این مردم به ولایت فقیه است.</p>
      <figure>
        <img src="http://newsroom.dana.ir/content/files/faramarzi/1749099.jpg"/>
      </figure>
      <p>حجت الاسلام شهابی تصریح کرد: عزیزان باید بدانید که خیانت و شرارت دشمنان اینبار حساب شده‌تر از قبل بود، آنها به سمت عسلویه رفتند تا گاز کل کشور را قطع کنند، به سمت بنادر ملی رفتند تا جلوی ورود و خروج اجناس را بگیرند، به سمت بازار، پاساژها و فروشگاههای بزرگ رفتند تا بازار را مختل کنند، آنها به پادگانها و پایگاههای نظامی و انتظامی حمله کردند، پمپ بنزینها و بانکها و ... را به آتش کشیدند، ان هم با خشونت و بی رحمی زیاد، زیرا امنیت و اقتصاد ما را هدف قرار داده بودند.</p>
      <p> امام جمعه آزادشهر اعلام کرد: آیا دشمن فقط مراکز نظامی و اقتصادی را مد نظر داشت؟! نه، بطور قطع آنها بسیاری از مردم ما را از بین میبردند، انها در سوریه و عراق و لبنان موفق نشدند و تلاش کردند اینبار آشوب را به داخل ایران بیاورند. </p>
      <p>سخنران راهپیمایی امروز آزادشهر گفت: نماینده انگلستان در جمع سران کشورهای غربی بیان می کند که امنیت خط قرمز رهبر ایران است و باید این خط قرمز شکسته شود. سالها برنامه ریزی کردند و منتظر فرصتی ماندند تا مراکز امنیتی و امنیت جامعه را با شرورترین و دشمن‌ترین افراد جامعه‌ی ما، این سلطنت طلبانی که جایگاهی در کشور ندارند، منافقینی که ۱۷ هزار مردم بیگناه را به شهادت رساندند و تجزیه طلبان که ملت هیچ ارزشی برای آنها قائل نیستند،  با روشی خشونت آمیز از بین ببرند. اما کور خواندند، این ملت با بصیرت و بیدار است.</p>
      <p>وی اذعان کرد: گلایه از مشکلات اقتصادی و اعتراض به گرانیها حق مردم است، نظام ما نظام مردمی و دموکراسی می باشد. انتقاد و پیشنهاد و اعتراض چیز عادی‌ای در این نظام مردم سالار است. اما اجاز سوء استفاده به دشمنان و غربیها داده نخواهد شد.</p>
      <p>حجت الاسلام شهابی اظهار کرد: سران قوا و مسئولین کشور نسبت به این مردم وظایفی دارند که باید به نحو احسنت انجام دهند. در ابتدا از قوه قضاییه انتظار داریم که با این اغتشاشگرانی که خیانتکارانه کشور را به آشوب کشیدند، با اشد مجازات برخورد کند. (تکبیر مردم)</p>
      <figure>
        <img src="http://newsroom.dana.ir/content/files/faramarzi/1749102.jpg"/>
      </figure>
      <p>امام جمعه آزادشهر افزود: از قوه مقننه که تک تک انها با رای این مردم به مجلس رفته‌اند، انتظار میرود زبان گویای مردم باشند.مشکلات و مسائل اقتصادی مردم را مطرح کنند. تصویب قوانین بخاطر و به نفع مردم باشد، نه اینکه بخاطر مطامع و منافع شخصی یا سیاسی، قانون وضع کنند.</p>
      <p>سخنران راهپیمایی امروز آزادشهر گفت: از قوه مجریه نیز انتظار میرفت، در بحث بنزین حساب شده‌تر اقدام میکرد تا این مسائل و مشکلات پیش نمی آمد. مردم این انقلاب را دوست دارند و اعتراض به گرانی بطور حتم اعتراض به انقلاب اسلامی، حکومت دموکراسی و نظام مردمی نیست. اعتراض حق مسلم مردم است. امیدواریم در مسئله بنزین به مردم فشار نیاید.</p>
      <p>وی در پایان تصریح کرد: دولت باید تمام تلاش خود را بکند که حتی یک تومان هم اجناس گران نشود. دولت باید جلوی گرانی را بگیرد تا این ذهنیت که اجناس گران میشود مردم ما را اذیت نکند. انتظار می رود، دولت باید با تمام قدرت و حساب شده و دقیق عمل کند و مشکلات اقتصادی جامعه را برطرف کند تا مردم شریف ما نتیجه ان را ببینند انشا ا... .</p>
      <p>انتهای پیام/</p>
      <p> </p>
    </article>
  </body>
</html>