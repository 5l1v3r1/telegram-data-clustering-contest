<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315614-Abramovic-ne-planira-da-proda-Celsi.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T10:36:00+00:00"/>
    <meta property="og:title" content="&quot;Abramovič ne planira da proda Čelsi&quot;"/>
    <meta property="og:description" content="Vlasnik Čelsija Roman Abramovič potpuno je uključen u sve poslove kluba i ne planira da prihvati 'jeftine ponude', tvrdi direktor Brus Bak."/>
  </head>
  <body>
    <article>
      <h1>"Abramovič ne planira da proda Čelsi"</h1>
      <h2>Vlasnik Čelsija Roman Abramovič potpuno je uključen u sve poslove kluba i ne planira da prihvati 'jeftine ponude', tvrdi direktor Brus Bak.</h2>
      <address><time datetime="2019-11-25T10:36:00+00:00">25 Nov 2019, 10:36</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/123110/jpeg/Roman-Abramovic"/>
        <figcaption>
          <cite>Paul Gilham/Getty Images</cite>
        </figcaption>
      </figure>
      <p>Ruski milijarder je imao problema sa obnavljanjem britanske vize prošle godine, a ove sezone nijednom nije viđen na utakmicama na 'Stamford Bridžu'.</p>
      <p>Ostvrsi mediji pisali su uveliko da se Abramovič sprema da proda klub.</p>
      <p>"Nikad to nisam čuo od Abramoviča", rekao je Bak. "Zbog političke situacije, postoje ljudi koji misle da mogu da kupe Čelsi. Njima nemamo šta da kažemo. Inače, gospodin Abramovič je od samog početka uključen u sve poslove kluba".</p>
      <p>Plavcima ove sezone ide dobro u Premijer ligi, uprkos tome što su tokom leta imali zabranu dovođenja novih igrača.</p>
      <p>"To je gospodina Abramoviča učino vrlo srećnim, jer su igrači iz akademije dobili priliku da se dokažu. Jedan je od retkih vlasnika koji je bio na brojnim utakmicama omladinskih selekcija".</p>
      <p>Čelsi je trenutno četvrti u domaćem prvenstvu, a posle šest vezanih pobeda u subotu je izgubio od Mančester Sitija.</p>
    </article>
  </body>
</html>