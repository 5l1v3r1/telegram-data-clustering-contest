<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963695/"/>
    <meta property="og:site_name" content="Sanook"/>
    <meta property="article:published_time" content="2019-11-25T10:10:28+00:00"/>
    <meta property="og:title" content="แทนที่ทองคำ! เจ้าสาวปากีฯ ใช้ &quot;มะเขือเทศ&quot; ทำเป็นเครื่องประดับเข้าพิธีแต่งงาน"/>
    <meta property="og:description" content="เจ้าสาวปากีสถาน เอา &quot;มะเขือเทศ&quot; มาแทนเครื่องประดับเข้าพิธีวิวาห์ ชี้เพราะราคาสูงมากถึงกิโลกรัมละ 166 บาท ไม่แปลกหากจะเอามาแทนทองคำเพชรพลอย"/>
  </head>
  <body>
    <article>
      <h1>แทนที่ทองคำ! เจ้าสาวปากีฯ ใช้ "มะเขือเทศ" ทำเป็นเครื่องประดับเข้าพิธีแต่งงาน</h1>
      <address>
        <time datetime="2019-11-25T10:10:28+00:00">25 Nov 2019, 10:10</time>
      </address>
      <p>
        <b>เจ้าสาวปากีสถาน เอา "มะเขือเทศ" มาแทนเครื่องประดับเข้าพิธีวิวาห์ ชี้เพราะราคาสูงมากถึงกิโลกรัมละ 166 บาท ไม่แปลกหากจะเอามาแทนทองคำเพชรพลอย</b>
      </p>
      <p>เกิดเป็นเรื่องที่ฮือฮา และปนความแปลกประหลาด แต่เมื่อได้ฟังเหตุผลก็พอจะทำให้เกิดความเข้าใจได้ไม่ยาก</p>
      <p>เรื่องที่บอกเอาไว้เกิดขึ้นในประเทศปากีสถาน ที่ขณะนี้ราคาสิ่งของต่างๆ ขยับตัวขึ้นสูงเป็นอย่างมาก โดยเฉพาะกับ "มะเขือเทศ" ซึ่งมีรายงานว่าเมื่อวันที่ 20 พฤศจิกายนที่ผ่านมา ราคาผลมะเขือเทศลูกใหญ่ในปากีสถานขยับขึ้นไปถึงราคากิโลกรัมละ 166 บาท เทียบกับราคามะเขือเทศลูกใหญ่ในประเทศไทยที่ตกอยู่ราว 12.50 บาทเท่านั้น</p>
      <p>และที่บอกว่าแปลกประหลาด เพราะมีเจ้าสาวที่กำลังจะเข้าพิธีวิวาห์ เลือกเอามะเขือเทศมาประดับแทนสิ่งของมีค่าต่างๆ เพราะเธอระบุว่า ในเมื่อราคามะเขือเทศสูงมากขนาดนี้ จึงไม่แปลกอะไรที่จะนำมาใช้เป็นเครื่องประดับในพิธี<a href="https://www.sanook.com/women/14304/">แต่งงาน</a>ของตัวเอง</p>
      <p>“ปัจจุบัน<a href="https://money.sanook.com/economic/goldrate/">ราคาทอง</a>สูงมาก และราคามะเขือเทศกับเมล็ดสนนั้นก็แพงขึ้นมากจริงๆ ฉันจึงคิดว่ามันคงไม่ใช่เรื่องแปลกอะไรที่จะใช้มะเขือเทศแทนใน<a href="https://www.sanook.com/women/14304/">งานแต่ง</a>งาน” เจ้าสาวคนนี้กล่าวกับผู้สื่อ<a href="https://www.sanook.com/news/">ข่าว</a>ปากีสถานที่ลงไปทำ<a href="https://www.sanook.com/news/">ข่าว</a>กับเรื่องที่แปลกประหลาดที่เกิดขึ้น</p>
      <p>ภาพที่ปรากฏพบว่า เธอสวมชุดเจ้าสาว แต่เครื่องประดับถูกแทนที่ด้วยมะเขือเทศลูกใหญ่ในจุดต่างๆ แทนที่กำไลข้อมือ สร้อยคอ ต่างหู</p>
      <p>นอกจากนี้ ยังมีรายงานอีกด้วยว่า <a href="https://www.sanook.com/women/14304/">ของขวัญ</a>ที่ผู้มาร่วม<a href="https://www.sanook.com/women/14304/">งานแต่ง</a>มอบให้กับคู่บ่าวสาว บางส่วนก็ยังมีเมล็ดสนแทน<a href="https://www.sanook.com/women/14304/">ของขวัญ</a>สิ่งมีค่าอื่นๆ เพราะพวกเขาระบุว่า เมล็ดสนในขณะนี้สำหรับปากีสถานก็มีราคาสูงไม่ต่างจากมะเขือเทศ </p>
    </article>
  </body>
</html>