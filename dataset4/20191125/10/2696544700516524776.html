<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_iphone_se_2_megjelenes_ar_iphone_12_pro_max_specifikacio_barclays_elemzes"/>
    <meta property="og:site_name" content="HVG.hu"/>
    <meta property="article:published_time" content="2019-11-25T10:33:00+00:00"/>
    <meta property="og:title" content="Megvan, mikör jöhet a tényleg olcsó iPhone"/>
    <meta property="og:description" content="Közzétették friss elemzésüket az Apple jövőre várható termékeiről a brit Barclays Bank korábban sokszor hitelesnek bizonyult befektetési elemzői."/>
  </head>
  <body>
    <article>
      <h1>Megvan, mikör jöhet a tényleg olcsó iPhone</h1>
      <address><time datetime="2019-11-25T10:33:00+00:00">25 Nov 2019, 10:33</time> by <a rel="author">hvg.hu</a></address>
      <p>
        <b>Közzétették friss elemzésüket az Apple jövőre várható termékeiről a brit Barclays Bank korábban sokszor hitelesnek bizonyult befektetési elemzői.</b>
      </p>
      <p>A Blayne Curtis által vezetett csapat a rendelkezésükre álló piaci információk alapján úgy kalkulál, hogy jövőre tényleg piacra dobja az Apple az iPhone SE régóta várt utódját. Úgy tudják, az <a href="https://hvg.hu/tudomany/20191003_apple_iphone_se_2_2020_okostelefon_ming_chi_kuo">iPhone SE 2</a> gyártása februárban indul, a készülék márciustól lesz kapható.</p>
      <p>A hazai árazási viszonyok között 150 ezer forint körül várható telefon a Barclays elemzői szerint az iPhone 8 formavilágát és méretét örökli, ami azt is jelenti, hogy 4,7 hüvelykes képernyővel szerelik, amely alá egy Touch ID ujjlenyomat-leolvasós gomb is kerül. (Ellentétben az újabb iPhone-okkal, melyeken elöl nincs gomb, a fenti szenzorsziget kivételével a teljes előlapot a kijelző foglalhatja el.) Állítják, a telefont az idei <a href="https://hvg.hu/tudomany/20190910_apple_iphone_11_pro_max_bejelentes_specifikacio_megjelenes_funkciok_kamera_ar">iPhone 11-modellekben</a> lévő A13 chip és 3 GB RAM hajtja majd.</p>
      <figure>
        <img src="https://img2.hvg.hu/image.aspx?id=233060e2-4f6d-4bda-938e-9458131c8c0e&amp;view=b2dea50f-cee1-4f6e-b810-034566fbfb2e"/>
        <figcaption>iPhone 8<cite>© Apple</cite></figcaption>
      </figure>
      <p>A korábban általában megbízhatónak bizonyult információkat szállító elemzők szerint a jövő szeptemberben érkező új Apple-mobilok közül az iPhone 12-ben marad a 4 GB RAM. Az iPhone 12 Pro és nagyobb, Max-kiadása ebből talán több gigányit kaphat, és ezekbe a modellekbe már 5G-s mobilnetet kezelni képes egység is kerülhet.</p>
      <p>Ha érdeklik az újabb iPhone-os hírek, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</p>
    </article>
  </body>
</html>