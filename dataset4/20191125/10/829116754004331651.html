<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-samsung-galaxy-s11-s11e-kepek-renderek.html"/>
    <meta property="og:site_name" content="Origo"/>
    <meta property="article:published_time" content="2019-11-25T10:06:00+00:00"/>
    <meta property="og:title" content="Így nézhet ki a Galaxy S11 és S11e"/>
    <meta property="og:description" content="Megérkeztek az első nem hivatalos renderek a telefonokról."/>
  </head>
  <body>
    <article>
      <h1>Így nézhet ki a Galaxy S11 és S11e</h1>
      <address><time datetime="2019-11-25T10:06:00+00:00">25 Nov 2019, 10:06</time> by <a rel="author">Origo</a></address>
      <p>
        <b>Megérkeztek az első nem hivatalos renderek a telefonokról.</b>
      </p>
      <p>Meglepően nagy volt eddig a csend a Samsung következő generációs csúcsmobiljai körül, noha várhatóan olyan három hónap múlva, jövő februárban mutatkozhatnak be a Galaxy S11-esek. A korábban számos hiteles pletykát leszállított OnLeaks és a 91Mobiles duó jóvoltából most megérkeztek az első 3D renderek a <a href="https://www.91mobiles.com/hub/samsung-galaxy-s11-render-design-exclusive/">Galaxy S11</a> és <a href="https://pricebaba.com/blog/samsung-galaxy-s11e-renders-360-degree-video-exclusive">Galaxy S11e</a> mobilokról, ezek állítólag kiszivárgott CAD-fájlokon alapulnak.</p>
      <figure>
        <img src="https://cdn.nwmgroups.hu/s/img/i/1911/20191123samsung-galaxy-s11-render2.jpg?w=644&amp;h=429"/>
        <figcaption>Így nézhet ki a Samsung Galaxy S11<cite>Forrás: OnLeaks / 91Mobiles</cite></figcaption>
      </figure>
      <p>A képek alapján óriási szenzációra nem kell számítani, de a hátlapi kamerarendszereik elveszíthetik a középre igazított pozíciójukat, helyette a készülékek egyik sarkába költözhetnek, és hasonlóan nézhetnek ki, mint amit az Apple és a Google használ a legújabb mobiljaiban. A telefonok előlapi kamerái maradhatnak a kijelző fúrtak, viszont a megjelenítő sarkából középre vihették azokat a formatervezők, mint a Note 10-ben.</p>
      <p>Ezeken túlmenően a legolcsóbb Galaxy S11e elsőre is feltűnő változtatása a kijelzőt érintheti, a jelek szerint megkapja a készülék hosszabbik oldalaira lekerített típust. A jelenlegi generációs elődje klasszikus kialakításút használ, az oldalra leívelő megjelenítő a normál és a plusz modellek kiváltsága.</p>
      <figure>
        <img src="https://cdn.nwmgroups.hu/s/img/i/1911/20191123samsung-galaxy-s11e-render.jpg?w=644&amp;h=699"/>
        <figcaption>Ez pedig a Samsung Galaxy S11e lehet<cite>Forrás: OnLeaks / 91Mobiles</cite></figcaption>
      </figure>
      <p>A telefonokkal kapcsolatos egyéb pletykák és spekulációk egyelőre nem állnak erős lábakon, de könnyen elképzelhető, hogy ezekben a készülékekben debütálhat a Samsung saját fejlesztésű, 108 MP-es hátlapi kamerája, a működtetésükről pedig régiótól függően Samsung Exynos 990 vagy Qualcomm Snapdragon 865 lapkakészletek gondoskodhatnak.</p>
      <p>Kicsinek pedig egyik telefont sem híresztelik: 6,3 - 6,7 - 6,9 hüvelykes megjelenítőkkel rendelkezhetnek, azaz a legnagyobb Galaxy S11+ konkrétan tabletméretű lehet, összehasonlítási alapul a jelenlegi Galaxy S10+ modellben 6,4 hüvelykes megjelenítő van.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191123-oroszorszag-kotelezo-appok-laptop-pc-mobil-tablet.html"/>
        <a href="https://www.origo.hu/techbazis/20191123-microsoft-surface-earbuds-kesik-megjelenes.html"/>
        <a href="https://www.origo.hu/techbazis/20191123-oppo-sajat-mobil-chip-europa.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>