<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549824.html/%D8%B4%D9%87%D8%AF%D8%A7-%D8%B9%D8%A7%D9%85%D9%84-%D8%A8%D8%B5%DB%8C%D8%B1%D8%AA-%D9%88-%D8%AC%D8%AF%D8%A7%DB%8C%DB%8C-%D9%85%D8%B1%D8%AF%D9%85-%D8%A7%D8%B2-%D8%B5%D9%81-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="شهدا عامل بصیرت و جدایی مردم از صف اغتشاشگران"/>
    <meta property="og:description" content="استاد حوزه و دانشگاه گفت: در همین چند سال اخیر هر کجا که مملکت دچار تنش و مشکلات شد مانند همین الان، بدن بی‌جان شهدا دست مردم ما را گرفتند، در همین روزهایی که مردم صف خود را از اغتشاش‌گران جدا کردند."/>
  </head>
  <body>
    <article>
      <h1>شهدا عامل بصیرت و جدایی مردم از صف اغتشاشگران</h1>
      <h2>استاد حوزه و دانشگاه مطرح کرد</h2>
      <address>
        <time datetime="2019-11-25T10:14:00+00:00">25 Nov 2019, 10:14</time>
      </address>
      <p>استاد حوزه و دانشگاه گفت: در همین چند سال اخیر هر کجا که مملکت دچار تنش و مشکلات شد مانند همین الان، بدن بی‌جان شهدا دست مردم ما را گرفتند، در همین روزهایی که مردم صف خود را از اغتشاش‌گران جدا کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت‌الاسلام محمد پیشنمازی یکشنبه شب در بیست و دومین یادواره روستای آلوکنده نکا با اشاره به اینکه ما هرچه داریم از شهیدان است، اظهار کرد: معنای مرگ و حیات در قرآن با معنای دنیایی آن تفاوت دارد، نگاه دنیایی موجودی را مرده می‌داند که آثار حیات از ضربان قلب و دیگر در آن وجود ندارد اما آنچه از روایات اهل بیت بر می‌آید این ملاک را به طور کلی برای معرفی موجود مرده و زنده قابل قبول نمی‌داند.<br/><br/>وی افزود: شاید چه بسا انسان‌هایی سال‌ها زیر خاک خوابیده بوده و در حیات دنیایی نباشند درحالیکه قرآن و اهل بیت آنان را زنده می‌دانند، اسلام، قرآن و اهل بیت مقدس ما گروه‌هایی را شامل این توصیف می‌دانند که اولین آن‌ها صاحبان عمل صالح هستند.<br/><br/>این استاد حوزه و دانشگاه با با بیان اینکه صاحبان عمل خیر نمی‌میرند، خاطرنشان کرد: در تاریخ کسانی زنده‌اند که جز عمل صالح هیچ دلیلی برای ماندن آن‌ها در اذهان مردم نیست.<br/><br/>این مسئول اضافه کرد: دومین گروهی که در اذهان خواهند ماند و زنده خواهند بود علما هستند، کسانی که شب زنده‌داری کردند، عالم صرفا به معنی پوشیدن لباس طلبگی و روحانیت نیست بلکه منظور علمی است که نوری از جانب خداوند در وجود آنان است.<br/><br/>وی گفت: امروز در جامعه ما کسانی که نه جزو علما هستند و نه با عالمی بصیر نشست و برخواست نمی‌کنند با هر بادی این طرف و آن طرف می‌روند.<br/><br/>پیشنمازی سومین گروه جاودانه و زنده تا ابدیت را شهدا برشمرد و تصریح کرد: شهدا هستند که می‌مانند و امروز افتخار بسیاری از ارگان‌های نظامی و انتظامی ما آرزوی شهادت است نکند به شهدا مرده بگوییم بلکه اگر پرده‌ها کنار برود مشخص می‌شود زنده در این عالم کیانند و مردگان عالم چه کسانی هستند.<br/><br/>وی افزود: در همین سال‌های اخیر مردم ما مشکل فراوان دارند، مردم امروز درگیر مسائل اقتصادی هستند چه بخواهیم چه نخواهیم چه توجیه کنیم چه نکنیم مردم ما گرفتار هستند.<br/><br/>سخنران یادواره شهدای آلوکنده نکا خطاب به مسئولان کشور، خاطرنشان کرد: حواستان به این مردم باشد اما این شهدا کاری با این مملکت کردند که در موقعی که مردم باید بصیرت داشته باشند با بصیرت شده و حوشان جمع می‌شود، خائن و خادم را تشخیص می‌دهند<br/><br/>وی اضافه کرد: در همین چند سال اخیر هر کجا که مملکت دچار تنش و مشکلات شد مانند همین الان، بدن بی‌جان شهدا دست مردم ما را گرفتند، در همین روزهایی که مردم صف خود را از اغتشاش‌گران جدا کردند این درحالی است که اکثریت مردم پیکرهای شهدا و مشاهده فرزندان شهدای باقی‌مانده از حوادث را دلیل جدا کردن صف خود از اغتشاش‌گران دانست.<br/><br/>پیشنمازی تأکید کرد: وای به حال کسانی که با خون شهدا و آرمان‌های شهدا بازی می‌کنند البته اینها با شهدا مبارزه نمی‌کنند بلکه با خدا می‌جنگند و کسانی که با خدا مبارزه کنند چیزی جز مغلوب شدن نصیب آن‌ها نخواهد شد.<br/><br/>وی افزود: نظریه‌پردازان جهان تفاوت رهبر ایران با سایر رهبران جهان را اقتدار رهبری ما می‌دانند که 100 سال آینده را می‌بیند و سخن می‌گوید ولی رهبران جهان دو روز دیگر خود را نیز نمی‌بینند.<br/><br/>این استاد حوزه و دانشگاه گفت: اینکه رهبری می‌گوید اگر خطایی از سران اسرائیل سر بزند جمهوری اسلامی تل‌آویو و حیفا را با خاک یکسان خواهد کرد این اقتدار را رهبری به پشتوانه شهدا دارد.<br/><br/>انتهای پیام/</p>
    </article>
  </body>
</html>