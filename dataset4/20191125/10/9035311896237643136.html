<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/elon-musk-cybertruck-a-200-bin-siparis-geldi"/>
    <meta property="og:site_name" content="euronews"/>
    <meta property="article:published_time" content="2019-11-25T10:29:12+00:00"/>
    <meta property="og:title" content="Elon Musk Cybertruck'a 200 bin sipariş geldiğini duyurdu"/>
    <meta property="og:description" content="Tesla'nın tepe yöneticisi Elon Musk sosyal medya hesabı üzerinden tanıtımını yaptıkları pikap araç için 200 bin sipariş aldıklarını duyurdu"/>
  </head>
  <body>
    <article>
      <h1>Elon Musk Cybertruck'a 200 bin sipariş geldiğini duyurdu</h1>
      <address><time datetime="2019-11-25T10:29:12+00:00">25 Nov 2019, 10:29</time> by <a rel="author">Faruk Can</a></address>
      <p>Tesla'nın tepe yöneticisi Elon Musk sosyal medya hesabı üzerinden tanıtımını yaptıkları pikap araç için 200 bin sipariş aldıklarını duyurdu.</p>
      <p>Cybertruck adını verdikleri elektrikli arazi aracı perşembe günkü tanıtımda kırılan zırhlı camları ve sıra dışı tasarımıyla eleştirilere hedef olmuştu.</p>
      <p>Fakat Musk yaşanan aksaklıklara rağmen yeni araca olan talebin gayet iyi olduğunu vurgulamak için düzenli olarak sipariş sayılarını paylaşıyor.</p>
      <p>İlk olarak 146 bin sipariş alındığını duyuran Musk, pazar günü attığı twitle bu sayının 200 bine çıktığını belirtti.</p>
      <p>Şirketin resmi internet sitesi üzerinden sipariş verebilmek için 100 dolar depozito yatırılması gerekiyor. Aracın başlangıç fiyatı ise 39 bin 900 dolar.</p>
      <p>Cybertruck'ların 2021 sonundan itibaren teslim edilmeye başlanması <a href="https://tr.euronews.com/2019/11/22/elon-musk-a-kotu-surpriz-tesla-nin-zirhli-cybertruck-modelinin-camlar-ilk-tanitimda-kirdi">bekleniyor</a>.</p>
      <ul>
        <li>
          <a href="https://tr.euronews.com/2019/11/14/elon-musk-teslanin-yeni-fabrikasi-icin-neden-almanyayi-secti">Elon Musk Tesla'nın yeni fabrikası için neden Almanya'yı seçti?</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>