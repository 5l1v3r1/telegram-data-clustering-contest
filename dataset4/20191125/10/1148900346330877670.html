<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.seznamzpravy.cz/clanek/cesky-vojak-prochazka-dostane-in-memoriam-medaily-usa-83412"/>
    <meta property="og:site_name" content="Seznam Zprávy"/>
    <meta property="article:published_time" content="2019-11-25T10:09:41+00:00"/>
    <meta property="og:title" content="Padl v Afghánistánu. Po Zemanovi českému psovodovi dají medaili i Američané - Seznam Zprávy"/>
    <meta property="og:description" content="Psovod Tomáš Procházka byl posmrtně povýšen do hodnosti štábního praporčíka, letos mu prezident Miloš Zeman udělil medaili Za hrdinství."/>
  </head>
  <body>
    <article>
      <h1>Padl v Afghánistánu. Po Zemanovi českému psovodovi dají medaili i Američané - Seznam Zprávy</h1>
      <address>
        <time datetime="2019-11-25T10:09:41+00:00">25 Nov 2019, 10:09</time>
      </address>
      <p><a href="https://www.seznamzpravy.cz/">Zprávy<br/></a>»<br/><a href="https://www.seznamzpravy.cz/sekce/domaci">Domácí<br/></a>»<br/><a href="https://www.seznamzpravy.cz/sekce/zivot-v-cesku">Život v Česku<br/></a>»<br/><a href="https://www.seznamzpravy.cz/clanek/cesky-vojak-prochazka-dostane-in-memoriam-medaily-usa-83412">Padl v Afghánistánu. Po Zemanovi českému psovodovi dají medaili i Američané</a></p>
      <h3>Padl v Afghánistánu. Po Zemanovi českému psovodovi dají medaili i Američané</h3>
      <p><a href="https://www.seznamzpravy.cz/autor/ctk-74">ČTK<br/></a>včera 11:09</p>
      <p>Psovod Tomáš Procházka byl posmrtně povýšen do hodnosti štábního praporčíka, letos mu prezident Miloš Zeman udělil medaili Za hrdinství.</p>
      <p>Český psovod Tomáš Procházka, který loni padl v Afghánistánu, dostane in memoriam americkou medaili Bronzová hvězda. V pátek mu vyznamenání udělí zástupce velvyslanectví Spojených států v Centru vojenské kynologie v Chotyni na Liberecku, kde Procházka sloužil. Slavnostního nástupu se zúčastní i náčelník generálního štábu Aleš Opata, uvedlo v tiskové zprávě Ministerstvo obrany.</p>
      <related>
        <a href="https://www.seznamzpravy.cz/clanek/cesti-vysetrovatele-se-snazili-zamest-stopy-afghanec-zabil-ceskeho-vojaka-pak-zemrel-po-vyslechu-od-jeho-kolegu-77157?autoplay=1"/>
        <a href="https://www.seznamzpravy.cz/clanek/cesti-vysetrovatele-se-snazili-zamest-stopy-afghanec-zabil-ceskeho-vojaka-pak-zemrel-po-vyslechu-od-jeho-kolegu-77157"/>
      </related>
      <p>Bronzová hvězda patří mezi deset nejvyšších vojenských vyznamenání USA. Spojené státy ho vytvořily za druhé světové války. Jeho udělení příslušníkům ozbrojených sil bylo podmíněno vykonáním statečného činu v boji proti nepřátelům, případně vynikající službou prokázanou v takovémto boji.</p>
      <p>Procházka je poslední ze 14 českých vojáků, kteří padli v Afghánistánu. Na základně Šindánd v provincii Herát ho zabil afghánský voják, který začal střílet na vozidlo s Čechy a vedle Procházky zasáhl i dva příslušníky speciálních sil, kteří utrpěli zranění. Procházka byl in memoriam povýšen do hodnosti štábního praporčíka, letos mu prezident Miloš Zeman udělil medaili Za hrdinství.</p>
    </article>
  </body>
</html>