<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/ozel-haber/ak-partide-yaris-var-mi-h51884.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T10:27:06+00:00"/>
    <meta property="og:title" content="AK Parti’de yarış var mı?"/>
    <meta property="og:description" content="Adalet ve Kalkınma Partisi Atakum İlçe Başkanlığı için adı geçen iş insanı Murat Yurt, bu konudaki nihai kararı genel merkezin vereceğini belirterek, “Ben genel merkezimize bakarım, onlar da uygun görürse yarışa hazırım” dedi."/>
  </head>
  <body>
    <article>
      <h1>AK Parti’de yarış var mı?</h1>
      <h2>Adalet ve Kalkınma Partisi Atakum İlçe Başkanlığı için adı geçen iş insanı Murat Yurt, bu konudaki nihai kararı genel merkezin vereceğini belirterek, “Ben genel merkezimize bakarım, onlar da uygun görürse yarışa hazırım” dedi.</h2>
      <address><time datetime="2019-11-25T10:27:06+00:00">25 Nov 2019, 10:27</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <h3>GÖZLER GENEL MERKEZDE</h3>
      <p><b>Atakum</b>’un <b>AK Parti</b> İlçe Başkanlığının kurucularından olan ve bir süre önce <b>Samsun</b> İl Başkan yardımcılığı görevinde bulunan <b>Murat Yurt</b>,  bu aşamada adaylık konusunda açıklama yapmasının doğru olmayacağını söyledi. Samsunhaber.com’un sorularını yanıtlayan Yurt, “Şu an mevcut bir ilçe başkanımız var. Biz ilçe başkanımızla birlikte görev de yaptık. Benim bu aşamada çıkıp bir şey söylemem doğru olmaz” diye konuştu. </p>
      <h3>“ASKER GİBİ ÇALIŞIRIM”</h3>
      <p>AK Parti Genel Merkezi’nin vereceği her kararın saygıyla karşılanması gerektiğini ifade eden Yurt,  “Ben genel merkezimize rağmen hiçbir şey yapmam. Genel merkez ‘<b>yarış</b> olacak’ derse ben varım. Ama mevcut başkanla devam etme kararı verirse yine saygı duyarım. Mevcut başkan yerine üçüncü bir isme karar da verebilirler. Ya da “üç aday belirledik, aranızda yarışın” derlerse yarışa hazırım. Ama görev verilsin veya verilmesin asker gibi çalışırım” dedi.</p>
      <figure>
        <img src="https://www.samsunhaber.com/images/upload/akparti2_1.jpeg"/>
      </figure>
      <h3>İLÇELERDE HAREKET VAR</h3>
      <p>Atakum’un dışındaki ilçelerde de adaylık konusunda hareketlilik yaşanıyor. Terme ilçesinde Terme Genç İş Adamları Derneği Başkanı Mustafa Çelebi’nin adı geçiyor. Çelebi, daha önce AK Parti’nin gençlik kollarında görev yapmıştı. </p>
      <p>Büyükşehir ve Kavak Belediye Meclis Üyeliği yapan Abdullah Öksüz’ün de adaylık konusunda hazırlık yaptığı söyleniyor. Kavak’ta AK Parti İlçe Başkanlığı için Onur Bakır ve Abdullah Öksüz’den söz ediliyor. Akkisan Kireç Yönetim Kurulu Üyesi Onur Bakır'ın adı daha önce de gündeme gelmişti.</p>
      <p>Haber: Tahir Ömer ÇOKLUK</p>
    </article>
  </body>
</html>