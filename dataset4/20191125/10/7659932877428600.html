<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007536/centcom-yeni-iran-sald%C4%B1r%C4%B1lar%C4%B1ndan-endi%C5%9Feli"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="CENTCOM yeni İran saldırılarından endişeli"/>
    <meta property="og:description" content="ABD Merkez Kuvvetler Komutanlığı (CENTCOM) Komutanı General Kenneth McKenzie, yaptığı açıklamada, İran’a gönderme yaparak ‘Saudi Aramco’ şirketinin eylül ayında maruz kaldığı saldırının, fazlasıyla sorumsuz davranan bir ülkenin göstergesi olduğunu sö"/>
  </head>
  <body>
    <article>
      <h1>CENTCOM yeni İran saldırılarından endişeli</h1>
      <address>
        <time datetime="2019-11-25T10:00:00+00:00">25 Nov 2019, 10:00</time>
      </address>
      <p>ABD Merkez Kuvvetler Komutanlığı (CENTCOM) Komutanı General Kenneth McKenzie, yaptığı açıklamada, İran’a gönderme yaparak ‘Saudi Aramco’ şirketinin eylül ayında maruz kaldığı saldırının, fazlasıyla sorumsuz davranan bir ülkenin göstergesi olduğunu söyledi.<br/><br/>McKenzie, Foreign Policy dergisi ile yaptığı cumartesi yayınlanan röportajında, İran’ın yeni bir saldırı düzenlemesini beklediğini söyleyerek “İran’ın asıl hedefi, egemenlik emellerini genişletmek amacıyla kendi dini sistemini korumak.” ifadelerine yer verdi.<br/><br/>15. Manama Diyalog Konferansı dolayısıyla konuşma yapan McKenzie İran’ın, Körfez bölgesinde Deniz Güvenlik Grubu’nun çalışmaya başlamasından beri deniz trafiğini engellemediğini söyledi.<br/><br/>McKenzie konuşmasında, ABD askeri ve istihbarat birimlerinin İran’ın endişe verici ancak belirsiz faaliyetlerini ortaya çıkarma yeteneğine dikkat çekti. Aynı zamanda İran’ın hareketleri hakkında konuştu ve şöyle dedi: “Davranışlarında başlıca bir pervasızlık ve sorumsuzluk var, bu sizi yarın ya da bir sonraki gün ne yapabilecekleri konusunda endişelendiriyor ve bu davranışları oldukça endişe verici.”McKenzie, İran’ın, özellikle Suriye’de, İsrail’e doğrudan bir tehdit oluşturan kendisine bağlı silahlı rejimleri kışkırtarak ve Irak’ta seçilmiş hükümetin içine sızarak ve Yemen’deki rolünün yanı sıra taraflar arasındaki müzakereleri çökerterek başka ülkelerdeki hareketlerini genişletmesi karşısında büyük endişe duyduğunu belirtti.<br/><br/>15. Manama Diyalog Konferansı etkinlikleri dolayısı ile cumartesi günü konuşma yapan McKenzie, Deniz Güvenlik Grubunun kurulmasının, deniz kuvvetlerinde işbirliğine dayalı bir yöntemin gelişmesinin iyi bir örneği olduğunu ve bunun Suudi Arabistan, Birleşik Arap Emirlikleri, Bahreyn, Birleşik Krallık, Avustralya ve Arnavutluk'un yardımı ile olduğunu söyledi. Mckenzie yaptığı konuşmada “Uluslararası Deniz Güvenlik Grubu, İran eylemi himayesinde denizcilik özgürlüğünü koruyor. İran son birkaç aydır Hürmüz Boğazı’nda ve çevresinde denizcilik hürriyetini engellemeye çalışıyor.” ifadelerine yer verdi. McKenzie ayrıca sözlerine şunları ekledi: “ABD ordusu gururla bu faaliyetteki rolünü kabul ediyor. Açık olmak gerekirse, biz, tüm dünyada müttefikler ve ortaklar ile birlikte bu çabaların çoğuna yardım etmek için eşi benzeri olmayan bir şekilde uygun ve donanımlıyız.”</p>
    </article>
  </body>
</html>