<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/maltempo-bioglio-e-stata-abbattuta-la-pianta-pericolante"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T10:04:29+00:00"/>
    <meta property="og:title" content="Maltempo Bioglio è stata abbattuta la pianta pericolante"/>
    <meta property="og:description" content="Il comunicato del sindaco Stefano Ceffa: &quot;Ricordo che non rispettare i divieti di transito è illecito oltre che pericoloso&quot;"/>
  </head>
  <body>
    <article>
      <h1>Maltempo Bioglio è stata abbattuta la pianta pericolante</h1>
      <h2>Il comunicato del sindaco Stefano Ceffa: "Ricordo che non rispettare i divieti di transito è illecito oltre che pericoloso"</h2>
      <address>
        <time datetime="2019-11-25T10:04:29+00:00">25 Nov 2019, 10:04</time>
      </address>
      <h3>Maltempo Bioglio è stata abbattuta la pianta pericolante</h3>
      <p>E’ stata abbattuta ieri pomeriggio la pianta pericolante nel centro abitato di Bioglio. La notizia è stata data dal sindaco Stefano Ceffa che fa il punto sullo stato della viabilità nel proprio comune.</p>
      <p>“Su tutta la rete viaria comunale la situazione è sotto controllo. La pianta caduta nella prossimità del Cimitero è stata rimossa dopo alcune ore con il Contributo dei Vigili del Fuoco, dei Carabinieri, della nostra squadra AIB e dei tecnici ENEL. Il lavoro è risultato complesso a motivo proprio della presenza di cavi elettrici ma grazie al contributo di tutti coloro che sono intervenuti si è potuta ripristinare la viabilità contenendo al massimo i disagi. Abbiamo avuto un piccolo smottamento a frazione Monte immediatamente messo in sicurezza dalla nostra AIB che ha rimosso alcuni alberi pericolanti lungo alcune strade comunali e provinciali. RIMANE CHIUSA la strada provinciale da Piatto a Vadengo. Ricordo a tutti che FORZARE LE BARRIERE è atto ILLECITO così come tentare di percorrere quel tratto. Mi permetto di dire che è anche poco saggio sottoporsi ad un inutile rischio. Pertanto chi dovesse andare a Vigliano-Cossato-Biella potrà passare da Quaregna o da Ronco dando tempo a chi dovrà intervenire di poterlo fare in sicurezza fino a comunicazione di avvenuta riapertura ad opera delle autorità competenti. Grazie ai Vigili del Fuoco, al Gruppo AIB, ai tecnici ENEL, ai Carabinieri e a quanti, anche solo con un paziente rispetto dei tempi dell’intervento hanno accettato un piccolo disagio”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/voglio-vivere-mia-figlia"/>
        <a href="https://laprovinciadibiella.it/attualita/trova-250mila-euro-e-li-restituisce-ai-proprietari"/>
        <a href="https://laprovinciadibiella.it/attualita/trova-un-cinghiale-e-cinque-cuccioli-nel-cortile-di-casa"/>
      </related>
    </article>
  </body>
</html>