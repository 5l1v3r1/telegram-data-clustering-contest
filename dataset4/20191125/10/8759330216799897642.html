<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905136/-als-hij-eens-een-mindere-dag-heeft-is-anderlecht-reddeloos-verloren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T10:45:00+00:00"/>
    <meta property="og:title" content="&quot;Als hij eens een mindere dag heeft, is Anderlecht reddeloos verloren&quot;"/>
    <meta property="og:description" content="Anderlecht kwam zondag niet verder dan 0-0 tegen KV Kortrijk. Het is al de vijfde brilscore van het seizoen. Nacer Chadli kon Anderlecht deze keer niet redden, zag ook Peter Vandenbempt."/>
  </head>
  <body>
    <article>
      <h1>"Als hij eens een mindere dag heeft, is Anderlecht reddeloos verloren"</h1>
      <address>
        <time datetime="2019-11-25T10:45:00+00:00">25 Nov 2019, 10:45</time>
      </address>
      <p>
        <b>Anderlecht kwam zondag niet verder dan 0-0 tegen KV Kortrijk. Het is al de vijfde brilscore van het seizoen. Nacer Chadli kon Anderlecht deze keer niet redden, zag ook Peter Vandenbempt.</b>
      </p>
      <p>"Verliezen met 0-0, dat is wat Anderlecht eigenlijk tegen Kortrijk heeft gedaan", geeft hij aan bij <i><a href="https://sporza.be/nl/2019/11/25/vandenbempt-speeldag-16/">Sporza</a>. "</i>Natuurlijk had paars-wit na de rust kansen genoeg om te scoren en te winnen. Maar die had Kortrijk voor de pauze dan ook gehad. Maar neen: dit was gewoon een zeer, zeer teleurstellende prestatie van Anderlecht."</p>
      <p>Anderlecht is bijzonder afhankelijk van Chadli. "Als Chadli een mindere dag heeft, wat na zijn blessure niet onlogisch is, dan zijn de Brusselaars reddeloos verloren. Individueel was het onvoldoende bij een heleboel spelers: Roofe, Verschaeren, Kayembe, zelfs Lokonga. Die laatste vindt hoger in het veld toch niet echt zijn draai. Er zat geen diepgang in het spel van Anderlecht, met te weinig lopende mensen."</p>
      <p>Vandenbempt ziet maar weinig verbetering bij Anderlecht. "Een stijgende lijn is er toch niet direct waar te nemen in het voetbal van Anderlecht. Van al die revolutionaire plannen van in de zomer, het grote plan-Kompany zal ik maar zeggen (waar is hij overigens, vraag ik mij af?), de voetbalfilosofie... daar schiet op dit moment op het veld nog weinig van over. Dat is toch de vaststelling."</p>
      <aside>Lees meer<br/><a href="https://www.voetbalprimeur.be/nieuws/905132/vader-van-vlap-anderlecht-ontgoocheld-niet-verstandig-via-dit-medium-.html?itm_source=www.voetbalprimeur.be&amp;itm_medium=highlighted-content">Vader van Vlap (Anderlecht) ontgoocheld: 'Niet verstandig via dit medium'</a></aside>
    </article>
  </body>
</html>