<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/het-loopt-hlemaal-fout-voor-marc-brys"/>
    <meta property="og:site_name" content="Voetbal24"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="'Het loopt hélemaal fout voor Marc Brys'"/>
    <meta property="og:description" content="Marc Brys is op dit moment nog steeds trainer bij STVV. De vraag is hoelang dat nog het geval zal zijn. Na zijn flirt met KRC Genk ligt Brys zwaar onder vuur bij zijn huidige werkgever."/>
  </head>
  <body>
    <article>
      <h1>'Het loopt hélemaal fout voor Marc Brys'</h1>
      <address><time datetime="2019-11-25T10:00:00+00:00">25 Nov 2019, 10:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Marc Brys is op dit moment nog steeds trainer bij STVV. De vraag is hoelang dat nog het geval zal zijn. Na zijn flirt met KRC Genk ligt Brys zwaar onder vuur bij zijn huidige werkgever.</b>
      </p>
      <p>Hoewel Brys gewag maakte van Genkse interesse, klinkt het bij de landskampioen dat er nooit contact is geweest met de T1 van <a href="https://www.voetbal24.be/tag/STVV">STVV</a>. Brys zou zichzelf hebben aangeboden in de Luminus Arena, al spreekt hij dat zelf tegen.</p>
      <p>Voor de fans van <a href="https://www.voetbal24.be/tag/STVV">STVV</a> heeft Brys hoe dan ook afgedaan. Afgelopen weekend pakten ze uit met gezangen zoals "Hoer van Racing Genk" en "Brys Buiten". Veel duidelijker konden ze niet zijn.</p>
      <h3>"Ik heb deze situatie niet gecreëerd"</h3>
      <p>Brys zelf blijft rustig. "Ik had alles staalhard kunnen ontkennen. Maar ik verkies eerlijkheid. Ik ben niet anders dan andere coaches. Als er interesse is, ga je luisteren. Ik vraag me trouwens af of dat echt de reden was voor het ongenoegen van de fans. Los daarvan, de supporters hebben recht op emoties. Zij betalen daarvoor", aldus Brys in <i>Het Belang van Limburg</i>.</p>
      <p>"Ik heb deze situatie alvast niet gecreëerd. Oké, deze nederlaag tegen Charleroi valt slecht. Maar een stok is makkelijk te vinden. Ik durf stellen dat de technische staf en de spelers keihard werken. Maar het is moeilijk om continuïteit te leggen in onze prestaties. Door de gekende omstandigheden."</p>
    </article>
  </body>
</html>