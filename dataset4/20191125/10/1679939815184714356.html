<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/in-moldova-nu-toate-institutiile-de-invatamant-au-apa-la-robinet-iar-in-fiecare-a-patra-institutie-apa-nu-corespunde-normelor_3060003.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T10:33:06+00:00"/>
    <meta property="og:title" content="În Moldova nu toate instituţiile de învăţământ au apă la robinet. Iar în fiecare a patra instituţie apa nu corespunde normelor"/>
    <meta property="og:description" content="Actualmente, în republică activează 1497 instituții de educație timpurie. Majoritatea instituțiilor de educație timpurie sunt racordate la sistemul de asigurare centralizat cu apă și constituie 95,2%, iar din fântâni publice  – 4,8%.Ponderea cea mai mică"/>
  </head>
  <body>
    <article>
      <h1>În Moldova nu toate instituţiile de învăţământ au apă la robinet. Iar în fiecare a patra instituţie apa nu corespunde normelor</h1>
      <address><time datetime="2019-11-25T10:33:06+00:00">25 Nov 2019, 10:33</time> by <a rel="author">PUBLIKA.MD</a></address>
      <p>Actualmente, în republică activează 1497 instituții de educație timpurie. Majoritatea instituțiilor de educație timpurie sunt racordate la sistemul de asigurare centralizat cu apă și constituie 95,2%, iar din fântâni publice  – 4,8%.</p>
      <p>Ponderea cea mai mică a racordării la sistemul centralizat cu apă au fost atestate în instituțiile din raioanele Glodeni și Briceni – 67,7%, Rezina – 85,2%, Cantemir – 80,9%.</p>
      <p>Cele mai multe instituții de educație timpurie sunt asigurate cu apă din fântâni publice în raioanele Briceni – 32,3%, Cantemir – 19,0%, Ungheni 16,7%. Rezina – 14,8%, Fălești 10,9%.</p>
      <p>În țară activează 1271 instituții de învățământ primar, gimnazial și liceal. Instituțiile de învățământ sunt racordate la sistemul centralizat de asigurare cu apă în proporție de 96,4%, iar din fântâni publice sunt asigurate cu apă 3,6% instituții de învățământ. La sistemul de asigurare centralizat cu apă sunt racordate instituțiile de învățământ primar, gimnazial și liceal sunt în raioanele Cantemir – 86,7%, Briceni – 80%, Rezina -79,3%, Glodeni – 75%, Fălești -73,5%. Ponderea cea mai mare de instituții din raioanele Leova -34,6%, Fălești – 26,4%, Rezina și Briceni – 20,0% au asigurarea cu apă din fântâni publice.</p>
      <p>Conform datelor parvenite din Centrele de Sănătate Publică teritoriale 24,2% din apa cu care este asigurată instituțiile de învățămînt nu corespunde parametrilor sanitaro-chimici (raioanele Cimișlia și Ciadîr-Lunga – 100%, Ștefan-Vodă – 92,8%, etc.) și microbiologici (rle Leova – 74,1%, Hîncești – 67,4%, Cimișlia – 52,6%, etc.).</p>
      <p>Cea mai mare parte din instituții pentru copii din raionale menționate au parametrii sanitaro-chimici depășiți la nitrați, fluor, bor, hidrogen sulfurat, amoniac.</p>
      <p> În acest context ANSP <b>recomandă </b>următoarele:</p>
      <ul>
        <li>Utilizarea apei din surse sigure de alimentare cu apă potabilă;</li>
        <li>Implementarea tehnicilor adecvate de tratare cum ar fi defluorizarea, dedurizarea (eliminarea sărurilor de calciu și magneziu), etc, care să asigure instituțiile pentru copii cu apă de calitate;</li>
        <li>Fierberea apei înainte de a fi consumată, în scopul evitării îmbolnăvirilor prin maladii transmisibile condiționate de calitatea apei;</li>
        <li>Responsabilizarea conducătorilor instituţiilor de învăţământ, autorităţilor administraţiei publice locale și a organelor locale de specialitate din domeniul învățământului pentru asigurarea accesului copiilor la condiţii de asigurare cu apă, sanitație și „igienice adecvate în instituțiile pentru copii;</li>
        <li>Organizarea de către subdiviziunile ANSP, personalul din instituțiile pentru copii a campaniilor periodice de informare şi iniţiere a părinților, copiilor și personalului din instituțiile pentru copii în probleme ce ţin de protecţia apei potabile şi impactul acesteia asupra sănătăţii şi promovarea practicilor igienice pozitive în rândul copiilor.</li>
      </ul>
    </article>
  </body>
</html>