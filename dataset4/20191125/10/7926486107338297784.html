<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013380/%D8%B1%D8%AF-%D9%BE%D8%A7%DB%8C-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%AF%D8%B1-%D9%86%D8%A7%D9%85%D9%87-77-%D9%86%D9%81%D8%B1%D9%87"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T10:05:53+00:00"/>
    <meta property="og:title" content="رد پای حزب منحله در نامه 77 نفره"/>
    <meta property="og:description" content="بیانیه مذکور در اوج التهابات و اغتشاش اخیر منتشر شد و بر حمایت از آشوبگران جنایتکار و داعش صفت اصرار داشت. در حقیقت، نوعی دلگرمی به اوباش و تحریک به ادامه آشوب بود."/>
  </head>
  <body>
    <article>
      <h1>رد پای حزب منحله در نامه 77 نفره</h1>
      <address>
        <time datetime="2019-11-25T10:05:53+00:00">25 Nov 2019, 10:05</time>
      </address>
      <p>
        <i>بیانیه مذکور در اوج التهابات و اغتشاش اخیر منتشر شد و بر حمایت از آشوبگران جنایتکار و داعش صفت اصرار داشت. در حقیقت، نوعی دلگرمی به اوباش و تحریک به ادامه آشوب بود.</i>
      </p>
      <p>به گزارش مشرق، محمد ایمانی تحلیلگر مسائل سیاسی و فعال رسانه‌ای در کانال شخصی خود در تلگرام نوشت:</p>
      <p>دروغگو، کم حافظه است؛ و خائن، خائف. مثل همین بیانیه 77 نفره برخی اعضای حزب منحله مشارکت و باند مهدی هاشمی معدوم با برخی عناصر که حالا به دست و پا افتاده اند کلا انکار کنند.</p>
      <p>بیانیه مذکور  در اوج التهابات و اغتشاش اخیر منتشر شد و بر حمایت از آشوبگران جنایتکار و داعش صفت اصرار داشت. در حقیقت، نوعی دلگرمی به اوباش و تحریک به ادامه آشوب بود.</p>
      <p>در پای نامه از جمله این اسامی دیده می شد: بهزاد نبوی، امین‌زاده، اصغرزاده، علوی‌تبار، حسین واله، محمدرضا جلایی‌پور، تاجرنیا، علی مزروعی، زهره آقاجری، جلال جلالی‌زاده، مصطفی درایتی، احمد منتظری، ریحانه طباطبایی و...</p>
      <p>این کار، مجددا افراطیون مدعی اصلاح طلبی را که سابقه دار آشوب های 78 و 88 هستند، در مظان اتهام همکاری با سرویس های جاسوسی بیگانه قرار داد و پیش بینی می شد همکاران سازمان منافقین و گروهک های فعال در آشوب، از سوی مراجع امنیتی احضار شوند.</p>
      <p>برخی کارشناسان امنیتی معتقدند از این طریق می توان به سرنخ ها و سر پل ها مهم شبکه آشوب دسترسی پیدا کرد.</p>
      <p>در مقابل، تنظیم کنندگان بیانیه خیانت آلود که می بینند ماموریت مغلوبه شده و رد پای آنها سر صحنه جنایت مانده، با دستپاچگی تمام به انکار و تکذیب بیانیه و انداختن مسئولیت آن به گردن خبرگزاری فارس روی آورده اند!</p>
      <p>اما یک سند دروغگویی آنها، متن منتشره در کانال حزب "اتحاد ملت" (بقایای حزب مشارکت) به سرکردگی شکوری راد است؛ فتنه گری که در فتنه 88 دستگیر شد و با شفاعت آیت الله شبیری زنجانی آزاد گردید اما به خیانت هایش ادامه داد.</p>
      <figure>
        <img src="https://cdn.mashreghnews.ir/d/2019/11/25/4/2653723.jpg"/>
      </figure>
      <p>کانال وابسته به حزب مذکور، از قول شکوری راد به انکار و تکذیب بیانیه مذکور پرداخته و این ذر حالی است که قبل از آن، در مطلب دیگری تصریح کرده بود بیانیه مذکور توسط اصلاح طلبان تنظیم و امضا شده و به زعم گردانندگان کانال، موجب نگرانی و ناراحتی نیروهای انقلابی شده است.</p>
      <p>تصویر دو مطلب را خودتان مقایسه کنید و ببینید که دم حضرات چگونه در تله خودساخته، گیر افتاده است. نیروهای امنیتی باید دست اندرکاران نامه مذکور را بتکانند و مراقب باشند که متواری نشوند.</p>
      <p>البته سندهای دیگر واقعیت داشتن بیانیه، پرداختن توام با حمایتی بود که روزنامه هایی مانند شرق و ایران و .... نسبت به بیانیه مذکور داشتند.</p>
    </article>
  </body>
</html>