<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807363/%D8%AD%D8%AC%D8%AA-%D8%A7%D9%84%D8%A7%D8%B3%D9%84%D8%A7%D9%85-%D8%B1%D8%A6%DB%8C%D8%B3%DB%8C-%D9%88%D8%B6%D8%B9%DB%8C%D8%AA-%D8%A8%D8%A7%D8%B2%D8%AF%D8%A7%D8%B4%D8%AA%DB%8C%E2%80%8C%D9%87%D8%A7%DB%8C-%D8%A7%D8%AE%DB%8C%D8%B1-%D9%87%D8%B1-%DA%86%D9%87-%D8%B2%D9%88%D8%AF%D8%AA%D8%B1-%D9%85%D8%B4%D8%AE%D8%B5-%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T10:18:00+00:00"/>
    <meta property="og:title" content="حجت الاسلام رئیسی: وضعیت بازداشتی‌های اخیر هر چه زودتر مشخص شود"/>
    <meta property="og:description" content="رئیس قوه قضائیه گفت: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود."/>
  </head>
  <body>
    <article>
      <h1>حجت الاسلام رئیسی: وضعیت بازداشتی‌های اخیر هر چه زودتر مشخص شود</h1>
      <h2>رئیس قوه قضائیه گفت: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود.</h2>
      <address>
        <time datetime="2019-11-25T10:18:00+00:00">25 Nov 2019, 10:18</time>
      </address>
      <p>به گزارش گروه اجتماعی خبرگزاری دانشجو، سیدابراهیم رئیسی در جلسه امروز با مسئولان قضایی گفت: در مسائل و اغتشاشات اخیر، حضور مردم و بسیجیان در ارتباط با ایجاد امنیت و آرامش نقش ارزشمند و بی بدیلی بود که باید از آن‌ها تقدیر کرد.<br/><br/>وی ضمن درود به روح شهدای بسیج گفت: تفکر بسیجی، باید تفکر غالب در همه حوزه‌ها و مدیریت‌ها باشد و اگر امروز امنیتی در کشور داریم، مرهون تفکر بسیجی است. اگر امنیتی در منطقه وجود دارد، مرهون اندیشه و تفکر بسیجی است.<br/><br/>رئیسی افزود: ما در دستگاه قضایی باید روز به روز تفکر بسیجی را توسعه دهیم و همه سطوح در دستگاه قضایی باید با تفکر و اندیشه بسیجی کار را دنبال کنند. هرچه مسئولیت برتر و بالاتر است؛ باید اندیشه بسیجی بیشتر رشد داشته باشد.<br/><br/>رئیس قوه قضائیه تأکید کرد: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود.<br/><br/>وی افزود: مسؤولانی که در مرکز، کار مدیریتی انجام می‌دهند، در این خصوص کار خود را دنبال و پیگیری کنند چرا که شرط موفقیت، پیگیری علی‌الدوام است و نباید پیگیری‌ها قطع شود.<br/><br/> رئیسی گفت: هر چه زودتر باید تکلیف این بازداشتی‌های اغتشاشات اخیر تعیین تکلیف و وضعیت آن‌ها مشخص شود و کسانی که تقصیر کمتری دارند برایشان تصمیم‌گیری شود و آنانی که موجب ناامنی شده‌اند و اغتشاش کرده‌اند نیز وضعیت‌شان باید مشخص شود و در دادگاه به جرم آن‌ها رسیدگی خواهد شد. <br/><br/>ادامه دارد...</p>
    </article>
  </body>
</html>