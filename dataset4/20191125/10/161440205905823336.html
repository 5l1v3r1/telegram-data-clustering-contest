<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/25/migranti-oltre-100-persone-sbarcheranno-a-pozzallo-e-taranto-137-956874.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T10:00:58+00:00"/>
    <meta property="og:title" content="Migranti, oltre 100 persone sbarcheranno a Pozzallo e Taranto"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">porti sicuri</h6>
      <h1>Migranti, oltre 100 persone sbarcheranno a Pozzallo e Taranto</h1>
      <h2>Verranno redistribuite tra Italia, Germania, Francia e Malta</h2>
      <address>
        <time datetime="2019-11-25T10:00:58+00:00">25 Nov 2019, 10:00</time>
      </address>
      <p>Dopo Taranto per la Open Arms, il Viminale ha assegnato il porto di Pozzallo (Trapani) alla Aita Mari, la nave della Ong spagnola "Salvamento Marítimo Humanitario", che ha a bordo 78 migranti soccorsi al largo della Libia.</p>
      <p>Per entrambe le imbarcazioni, sottolinea il ministero dell'Interno Luciana Lamorgese, "è stata avviata la procedura per la ricollocazione a livello europeo dei migranti".</p>
      <figure>
        <iframe data-src="https://twitter.com/openarms_fund/status/1198901618550415360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il tweet di Open Arms</p>
      <p>La richiesta "è stata presentata congiuntamente" dai quattro Paesi che hanno firmato il pre-accordo de La Valletta (Italia, Germania, Francia e Malta) sulla <a href="https://www.unionesarda.it/articolo/politica/2019/09/23/redistribuzione-dei-migranti-e-rotazione-dei-porti-lamorgese-ital-1-931349.html">redistribuzione dei migranti</a>.</p>
      <p>A bordo della Open Arms si trovano 73 persone, salvate nelle scorse ore.</p>
      <p>Le due navi da 48 ore si stanno riparando dal mare in tempesta sotto le coste della Sicilia orientale.</p>
      <p>Le condizioni meteorologiche avverse, oggi in peggioramento, non consentono la ripresa delle ricerche dei dispersi del <a href="https://www.unionesarda.it/articolo/news/italia/2019/11/24/naufragio-al-largo-di-lampedusa-149-migranti-in-salvo-137-956327.html">naufragio di sabato</a> davanti alle coste di Lampedusa.</p>
      <p>Fino a ora cinque, tutti di giovani donne, i corpi recuperati; 149 i superstiti.</p>
      <p>(Unioneonline/F)</p>
    </article>
  </body>
</html>