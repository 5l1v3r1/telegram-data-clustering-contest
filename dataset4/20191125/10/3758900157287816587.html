<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/raporty/raport-brexit/fakty/news-komisja-europejska-bez-przedstawiciela-wielkiej-brytanii,nId,3353962"/>
    <meta property="og:site_name" content="RMF24"/>
    <meta property="article:published_time" content="2019-11-25T10:56:17+00:00"/>
    <meta property="og:title" content="Komisja Europejska bez przedstawiciela Wielkiej Brytanii"/>
    <meta property="og:description" content="Rada UE oficjalnie zatwierdziła listę kandydatów na komisarzy. Na liście nie znalazł się żaden przedstawiciel Wielkiej Brytanii - poinformowały służby prasowe tej instytucji."/>
  </head>
  <body>
    <article>
      <h1>Komisja Europejska bez przedstawiciela Wielkiej Brytanii</h1>
      <address><time datetime="2019-11-25T10:56:17+00:00">25 Nov 2019, 10:56</time> by <a rel="author" href="https://www.rmf24.pl/tylko-w-rmf24/justyna-lasota-krawczyk" target="_blank">Justyna Lasota-Krawczyk</a></address>
      <p>
        <b>Rada UE oficjalnie zatwierdziła listę kandydatów na komisarzy. Na liście nie znalazł się żaden przedstawiciel Wielkiej Brytanii - poinformowały służby prasowe tej instytucji.</b>
      </p>
      <figure>
        <img src="https://i.iplsc.com/zatwierdzenie-listy-kandydatow-otwiera-to-droge-do-glosowani/0009ETNYQCHDIGPA-C123-F4.jpg"/>
        <figcaption>Zatwierdzenie listy kandydatów otwiera to drogę do głosowania nad kolegium pod przewodnictwem Ursuli von der Leyen.<cite>/SVEN HOPPE /PAP/DPA</cite></figcaption>
      </figure>
      <p>Zatwierdzenie listy kandydatów otwiera to drogę do głosowania nad <b>kolegium pod przewodnictwem Ursuli von der Leyen</b>. Głosowanie mogłoby odbyć się już w tym tygodniu.<br/><br/>Zgodnie z art. 17 Traktatu o UE lista kandydatów na komisarzy jest przyjmowana przez Radę w porozumieniu z wybranym przewodniczącym Komisji. Von der Leyen <b>wyraziła zgodę na propozycję listy 21 listopada.</b><br/><br/>Mimo uzgodnień z UE i formalnego obowiązku - swojego <b>kandydata nie przedstawiła Wielka Brytania</b>. Ustępująca KE wszczęła wobec tego procedurę o naruszenie prawa UE wobec Londynu, ale i to nie zmobilizowało rządu premiera Borisa Johnsona do podporządkowania się woli Brukseli.<br/><br/>Cała sprawa wywołuje pytania prawne, bo <b>zgodnie z decyzją Rady Europejskiej liczba komisarzy wraz z przewodniczącym ma odpowiadać liczbie państw członkowskich</b>. Tymczasem nowa KE będzie liczyć 27 a nie 28 osób.<br/><br/>Przedstawiciele instytucji unijnych podkreślają jednak, że z wewnętrznych opinii prawnych wynika, że nowa <b>Komisja może zacząć działać bez przedstawiciele Wielkiej Brytanii</b> w składzie. Głosowanie nad poparciem dla kolegium pod przewodnictwem Von der Leyen zaplanowano na środę w Strasburgu.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-brexit%2Ffakty%2Fnews-trump-chwali-johnsona-fantastyczny-czlowiek-wlasciwy-facet-n%2CnId%2C3310252%3Fparametr%3Dembed_linki">Trump chwali Johnsona: Fantastyczny człowiek, właściwy facet na te czasy</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-brexit%2Ffakty%2Fnews-tusk-opoznienie-brexitu-do-konca-stycznia-moze-byc-ostatnie%2CnId%2C3306430%3Fparametr%3Dembed_linki">Tusk: Opóźnienie brexitu do końca stycznia może być ostatnie</a>
        </li>
      </ul>
    </article>
  </body>
</html>