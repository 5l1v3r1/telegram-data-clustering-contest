<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474551"/>
    <meta property="og:site_name" content="طرفداری"/>
    <meta property="article:published_time" content="2019-11-25T10:16:41+00:00"/>
    <meta property="og:title" content="در صورت کسب حداقل 1 امتیاز در دیدار با نساجی، استقلال بعد از 103 هفته فوتبالی برای اولین بار در جدول بالاتر از پرسپولیس قرار می‌گیرد"/>
    <meta property="og:description" content="طرفداری- استقلال امروز می تواند رکوردی 103 هفته ای را بشکند."/>
  </head>
  <body>
    <article>
      <h1>در صورت کسب حداقل 1 امتیاز در دیدار با نساجی، استقلال بعد از 103 هفته فوتبالی برای اولین بار در جدول بالاتر از پرسپولیس قرار می‌گیرد</h1>
      <address><time datetime="2019-11-25T10:16:41+00:00">25 Nov 2019, 10:16</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>استقلال امروز با نساجی مصاف می کند.</pre>
      <p><b><a href="https://www.tarafdari.com/">طرفداری</a></b>-استقلال امروز می تواند رکوردی 103 هفته ای را بشکند.</p>
      <p>به گزارش <b>مهر</b>،<a href="https://www.tarafdari.com/node/1472766">شکست پرسپولیس مقابل نفت مسجد سلیمان در هفته یازدهم لیگ برتر</a> این امکان را به تیم استقلال داد تا در صورت کسب حتی یک امتیاز از نساجی، برای اولین بار در این فصل و بعد از 103 بازی در لیگ برتر، بالاتر از پرسپولیس قرار گیرد. آخرین باری که آبی پوشان در جدول رده بندی بالاتر از پرسپولیس قرار داشتند به هفته بیست و هشتم لیگ پانزدهم باز می‌گردد. آبی پوشان در هفته بیست و هشتم آن دوره از مسابقات بالاتر از استقلال خوزستان و پرسپولیس، در صدر جدول قرار داشتند که این آخرین صدرنشینی آنها در لیگ هم بود.</p>
      <p>این آمار نشان می‌دهد آخرین صدرنشینی آبی پوشان در لیگ و آخرینحضور آنها بالاتر از پرسپولیس با پرویز مظلومی بوده و بعد از وی هیچ یک از مربیان استقلال این تجربه را نداشتند. حالا این شرایط برای استراماچونی فراهم شده تا حتی در صورت کسب یک امتیاز مقابل نساجی ۱۹ امتیازی شده و با امتیازی برابر با سرخ پوشان و به لطف تفاضل گل بهتر یک پله بالاتر از این تیم قرار بگیرد که در این صورت این اتفاق بعد از ۱۰۳ هفته فوتبالی و ۱۰۳ بازی رخ خواهد داد. پیروزی در این بازی هم باعث می‌شود آبی پوشان ۲۰ امتیازی شده و با ۲ امتیاز بالاتر از سرخ پوشان در رده سوم جدول قرار گیرد.</p>
      <p>دیدار تیم‌های استقلال و نساجی از هفته یازدهم لیگ برتر از ساعت 15:30 روز دوشنبه چهارم آذر در ورزشگاه شهید وطنی قائمشهر انجام می‌شود.</p>
    </article>
  </body>
</html>