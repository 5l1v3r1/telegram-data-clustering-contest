<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247189/cele-doua-companii-uniqa-au-incheiat-primele-noua-luni-cu-subscrieri-de-73-mil-euro.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T10:19:36+00:00"/>
    <meta property="og:title" content="Cele doua companii Uniqa au incheiat primele noua luni ale anului 2019 cu subscrieri de 73,4 mil. euro"/>
    <meta property="og:description" content="Uniqa Asigurari si Uniqa Asigurari de Viata au incheiat primele noua luni ale anului curent cu prime brute subscrise totale situate la nivelul de 73,4 milioane de euro. Profitul cumulat al celor doua companii se mentine la nivelul de 1,7 milioane de euro, raportat pentru perioada anteriora a anului curent."/>
  </head>
  <body>
    <article>
      <h1>Cele doua companii Uniqa au incheiat primele noua luni ale anului 2019 cu subscrieri de 73,4 mil. euro</h1>
      <address><time datetime="2019-11-25T10:19:36+00:00">25 Nov 2019, 10:19</time> by <a rel="author">Marius Alexandru Stanciu</a></address>
      <p>
        <b>Uniqa Asigurari si Uniqa Asigurari de Viata au incheiat primele noua luni ale anului curent cu prime brute subscrise totale situate la nivelul de 73,4 milioane de euro. Profitul cumulat al celor doua companii se mentine la nivelul de 1,7 milioane de euro, raportat pentru perioada anteriora a anului curent.</b>
      </p>
      <p>Uniqa Asigurari a raportat in primele noua luni al anului 2019 o crestere de 27% pe segmentul de asigurari non-auto, comparativ cu aceeasi perioada a anului anterior, inregistrand prime brute subscrise in valoare de 24,6 milioane de euro pe aceasta linie de activitate. Uniqa Asigurari de viata a continuat sa isi consolideze activitatea si in trimestrul al treilea din 2019, raportand prime brute subscrise din asigurarile de viata de 13,5 milioane de euro. Cresterea a fost sustinuta de un avans de 17% in vanzarea produselor traditionale.</p>
      <p>"Asigurarile non-auto au ramas principalul motor de crestere, mentinandu-si trendul ascendent, cu o crestere de doua cifre procentuale comparativ cu aceeasi perioada din 2018. In zona asigurarilor de viata, rezultatele pozitive au fost sustinute, in continuare, de cresterea vanzarilor de produse traditionale", potrivit unui comunicat al Uniqa Asigurari.</p>
      <p>Pe segmentul <a href="http://www.retail.ro/cataloage-auto/index.html">auto</a>, strategia companiei a ramas definita de limitarea impactului asigurarilor obligatorii de raspundere civila asupra portofoliului, in timp ce asigurarile facultative de tip CASCO au continuat sa sustina cresterea profitabila a companei in zona clientilor retail.</p>
      <p>Potrivit grupului austriac, in trimestrul trei din 2019, Uniqa Asigurari si Uniqa Asigurari de viata au continuat procesul de optimizare a costurilor administrative, companiile incheind primele noua luni cu o scadere de 2,9% fata de aceeasi perioada a anului anterior.</p>
      <p>
        <a href="https://www.wall-street.ro/articol/Finante-Banci/246446/se-modifica-legea-rca-se-introduc-preturi-de-referinta-in-service-uri-auto-masina-de-schimb.html">Citeste si:<br/>Se modifica iar Legea RCA: preturi de referinta si in service-uri auto</a>
      </p>
      <figure>
        <img src="https://img.wall-street.ro/image_thumbs/thumbs/b6a/b6acedc94211928678fda31bd466a346-400x250-00-65.jpg?v=1573032034"/>
      </figure>
      <p>Uniqa Insurance Group opereaza pe piata romaneasca din 2008, cu un portofoliu care cuprinde toate formele de asigurari de bunuri, de raspundere si de persoane. In 2010, Uniqa a inceput operatiunile pe piata asigurarilor de viata, lansand compania Uniqa Asigurari de viata.</p>
      <footer>Sursa foto: BalkansCat / Shutterstock</footer>
    </article>
  </body>
</html>