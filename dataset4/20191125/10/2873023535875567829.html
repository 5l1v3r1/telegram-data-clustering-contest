<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/220377"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T10:50:33+00:00"/>
    <meta property="og:title" content="Άρχισε το ξήλωμα της Δόμνας Μιχαηλίδου;"/>
    <meta property="og:description" content="Ξαφνικά, χθες, ο Κυριάκος Μητσοτάκης πήρε πάνω του και το θέμα με τα ασυνόδευτα προσφυγόπουλα, περνώντας τις αρμοδιότητες (και γι' αυτό το ζήτημα!) στο Μέγαρο Μαξίμου. Το πόστο ανέλαβαν ως Εθνική Συντονίστρια η Ειρήνη Αγαπηδάκη (διάσημη από τις φαιδρές αναρτήσεις της στο Facebook) και ο γνωστός συγγραφέας και σκηνοθέτης, Απόστολος Δοξιάδης (που γελάμε με όσα γράφει όχι μόνο στο Facebook, αλλά και αλλού). Για το αν είναι καλές ή όχι οι εξαγγελίες του κ. Μητσοτάκη, ας αφήσουμε να μιλήσουν οι πιο ειδικοί, όπως είναι ο Γαβριήλ Σακελλαρίδης της Διεθνούς Αμνηστίας."/>
  </head>
  <body>
    <article>
      <h1>Άρχισε το ξήλωμα της Δόμνας Μιχαηλίδου;</h1>
      <address><time datetime="2019-11-25T10:50:33+00:00">25 Nov 2019, 10:50</time> by <a rel="author">Δημήτρης Κανελλόπουλος</a></address>
      <p>Ξαφνικά, χθες, ο Κυριάκος Μητσοτάκης πήρε πάνω του και το θέμα με τα ασυνόδευτα προσφυγόπουλα, περνώντας τις αρμοδιότητες (και γι' αυτό το ζήτημα!) στο Μέγαρο Μαξίμου.</p>
      <p>Το πόστο ανέλαβαν ως Εθνική Συντονίστρια η Ειρήνη Αγαπηδάκη (διάσημη από τις φαιδρές αναρτήσεις της στο Facebook) και ο γνωστός συγγραφέας και σκηνοθέτης, Απόστολος Δοξιάδης (που γελάμε με όσα γράφει όχι μόνο στο Facebook, αλλά και αλλού).</p>
      <p>Για το αν είναι καλές ή όχι οι εξαγγελίες του κ. Μητσοτάκη, ας αφήσουμε να μιλήσουν οι πιο ειδικοί, όπως είναι ο Γαβριήλ Σακελλαρίδης της Διεθνούς Αμνηστίας.</p>
      <figure>
        <img src="https://www.efsyn.gr/sites/default/files/images/2019/11/post-sakellaridi.jpg"/>
      </figure>
      <p>Εμένα άλλο μου κάνει απορία και, ειλικρινά, στενοχωριέμαι. Πού είναι η Δόμνα Μιχαηλίδου;</p>
      <p>Η αγαπημένη υφυπουργός είχε έως τώρα αρμοδιότητα επί του θέματος. Παράδειγμα:Τη Δευτέρα 4 Νοεμβρίου σε συνέντευξή της αναφέρθηκε στη βελτίωση των συνθηκών διαβίωσης των ασυνόδευτων παιδιών. Δύο ημέρες πιο πριν, μιλώντας από το βήμα του 1ου Φόρουμ Θεσσαλονίκης για τα Ανθρώπινα Δικαιώματα, έκανε λόγο και στη στέγαση των ασυνόδευτων ανηλίκων. Ενώ και το Σάββατο 12 Οκτωβρίου, από τα Χανιά, στάθηκε στην ιδιαίτερη σημασία που έχει για την κυβέρνηση η προστασία των ασυνόδευτων παιδιών μεταναστών και προσφύγων.</p>
      <p>Ήταν στις αρμοδιότητές της το θέμα. Αλλά χθες, αν δεν κάνω λάθος, σαν να... ξεχάστηκε από τον κ. Μητσοτάκη. Δεν θέλω να φανταστώ πως την παραμέρισαν. Και ούτε καν μπορώ να σκεφτώ ότι υπάρχει περίπτωση να χάσουμε (χάσω) τη Δόμνα Μιχαηλίδου. Κύριε Μητσοτάκη σας παρακαλώ πολύ. Φτάνει πια.</p>
      <related>
        <h4>Σχετικά Άρθρα</h4>
        <a href="https://www.efsyn.gr/politiki/paraskinia/213277_episimi-proti-gia-tin-ora-toy-prothypoyrgoy"/>
        <a href="https://www.efsyn.gr/node/212801"/>
        <a href="https://www.efsyn.gr/politiki/paraskinia/207192_hakers-htypisan-ton-konstantino-zoyla-mi-gelate"/>
        <a href="https://www.efsyn.gr/politiki/paraskinia/206715_oyte-lexi"/>
        <a href="https://www.efsyn.gr/politiki/paraskinia/199521_giati-moy-ekanes-ayto-proedre"/>
        <a href="https://www.efsyn.gr/politiki/paraskinia/197372_original-tha-itan-na-diegrafe-o-mitsotakis-ton-psariano"/>
      </related>
    </article>
  </body>
</html>