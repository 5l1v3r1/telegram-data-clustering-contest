<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/lvmh-preia-compania-americana-de-bijuterii-tiffany-pentru-16-2-miliarde-de-dolari-1922401125012019111019179820"/>
    <meta property="og:site_name" content="News.ro"/>
    <meta property="article:published_time" content="2019-11-25T10:11:01+00:00"/>
    <meta property="og:title" content="LVMH preia compania americană de bijuterii Tiffany, pentru 16,2 miliarde de dolari"/>
    <meta property="og:description" content="LVMH a convenit achiziţia companiei americane de bijuterii Tiffany, pentru 16,2 miliarde de dolari, potrivit unui anunţ făcut luni de compania mamă a Louis Vuitton, aceasta fiind cea mai mare preluare efectuată vreodată de producătorul de bunuri de lux, transmite Reuters."/>
  </head>
  <body>
    <article>
      <h1>LVMH preia compania americană de bijuterii Tiffany, pentru 16,2 miliarde de dolari</h1>
      <address><time datetime="2019-11-25T10:11:01+00:00">25 Nov 2019, 10:11</time> by <a rel="author">Anca Dumitrescu</a></address>
      <p>
        <b>LVMH a convenit achiziţia companiei americane de bijuterii Tiffany, pentru 16,2 miliarde de dolari, potrivit unui anunţ făcut luni de compania mamă a Louis Vuitton, aceasta fiind cea mai mare preluare efectuată vreodată de producătorul de bunuri de lux, transmite Reuters.</b>
      </p>
      <p>Acordul va mări afacerile diviziei de bijuterii şi ceasuri a LVMH, care include brandurile Bulgari şi Tag Heuer.</p>
      <p>Brandurile de modă şi de accesorii, între care Christian Dior, generează cea mai mare parte a profitului LVMH, care este condus de Bernard Arnault, cel mai bogat om din Franţa.</p>
      <p>”Achiziţia Tiffany va întări poziţia LVMH în domeniul bijuteriilor şi va extinde prezenţa grupului în Statele Unite”, potrivit unui comunicat comun al LVMH şi Tiffany.</p>
      <p>Directorul general al Tiffany, Alessandro Bogliolo, a afirmat că tranzacţia ”va oferi afacerilor sprijin, resurse şi impuls”.</p>
      <p>Cele două companii anticipează ca tranzacţia să fie finalizată la jumătatea anului 2020.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>