<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/riven-nepriynyattya-politiki-zelenskogo-zbilshivsya-v-dva-razi-socopituvannya-novini-ukrajini-50055466.html"/>
    <meta property="og:site_name" content="НВ"/>
    <meta property="article:published_time" content="2019-11-25T10:24:00+00:00"/>
    <meta property="og:title" content="«Кінець медового місяця». Рівень неприйняття політики Зеленського збільшився вдвічі — опитування"/>
    <meta property="og:description" content="Дані останнього соціологічного опитування фонду Демократичні ініціативи та КМІС свідчать про деяке погіршення настроїв в українському суспільстві."/>
  </head>
  <body>
    <article>
      <h1>«Кінець медового місяця». Рівень неприйняття політики Зеленського збільшився вдвічі — опитування</h1>
      <h2>Дані останнього соціологічного опитування фонду Демократичні ініціативи та КМІС свідчать про деяке погіршення настроїв в українському суспільстві.</h2>
      <address>
        <time datetime="2019-11-25T10:24:00+00:00">25 Nov 2019, 10:24</time>
      </address>
      <p>За даними <a href="https://dif.org.ua/article/gromadska-dumka-listopad-2019?fbclid=IwAR2mCw2D5j6-hIea-XrStsSVFHMWi1vmTa8ivTP_AzLj5yMNr3RBesuYEMI">соцопитування,</a> перші кроки діяльності президента Володимира Зеленського та його команди 62% громадян України оцінюють позитивно (19% — повністю позитивно, 43% в основному позитивно).</p>
      <p>Негативні оцінки дали 24%, що в два рази більше, ніж в серпні.</p>
      <p>За словами директора фонду Демократичні ініціативи Ірини Бекешкіної, соцопитування зафіксувало низку негативних тенденцій.</p>
      <p>У листопаді 2019 року 36% громадян вважають, що Україна рухається в правильному напрямку, дещо більше — 39% впевнені, що напрямок руху України зараз є неправильним. Разом з тим, ще в серпні 50% вважали рух правильним, а 23% - неправильним.</p>
      <p>«Я б сказала, що медовий місяць закінчився, але поки що триває те, що я б назвала період цукерок, все ж таки, ще солодкий, коли ще позитивно ставляться до новообраних органів влади, особливо президента Зеленського», — цитує Бекешкіну <a href="https://www.rbc.ua/rus/news/sotsiologi-zafiksirovali-okonchanie-medovogo-1574674342.html">РБК-Україна</a>.</p>
      <p>Опитування проводилося з 4 по 19 листопада в 110 населених пунктах у всіх регіонах України, крім Криму та непідконтрольних уряду територій Донецької і Луганської областей. В результаті польового періоду зібрано 2 тисячі 41 анкета, похибка вибірки не перевищує 2,3%.</p>
    </article>
  </body>
</html>