<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-radikalizalodnak-chicagoi-drogbandak.html"/>
    <meta property="og:site_name" content="Origo"/>
    <meta property="article:published_time" content="2019-11-25T10:56:00+00:00"/>
    <meta property="og:title" content="Radikalizálódnak és az Iszlám Államot pénzelik a chicagói drogbandák"/>
    <meta property="og:description" content="Egyre több afroamerikai drogbanda tagsága tér át az iszlám hitre."/>
  </head>
  <body>
    <article>
      <h1>Radikalizálódnak és az Iszlám Államot pénzelik a chicagói drogbandák</h1>
      <address><time datetime="2019-11-25T10:56:00+00:00">25 Nov 2019, 10:56</time> by <a rel="author">Origo</a></address>
      <p>
        <b>Bíróság elé állították szövetségi bűntett miatt egy chicagói drogbanda iszlamizálódott vezetőjét, mert az Abdul Ja' Me néven ismert drogdíler 1500 dollárt ajánlott fel az Iszlám Államnak. A bírósági iratokból az is kiderült: egyre több afroamerikai drogbanda tagsága tér át az iszlám hitre – <a href="https://v4na.com/hu/radikalizalodnak-es-az-iszlam-allamot-penzelik-az-chicago-i-drogbandak">írja</a> a V4NA nemzetközi hírügynökség.</b>
      </p>
      <p>Bíróság elé állították szövetségi bűntett miatt egy chicagói drogbanda iszlamizálódott vezetőjét, mert az <b>Abdul Ja' Me</b> néven ismert drogdíler 1500 dollárt ajánlott fel az Iszlám Államnak (ISIS).</p>
      <figure>
        <img src="https://cdn.nwmgroups.hu/s/img/i/1911/2019112514.jpg?w=644&amp;h=428"/>
        <figcaption>Abdul Ja' Me<cite>Forrás: V4NA</cite></figcaption>
      </figure>
      <p>A bírósági iratokból az is kiderült: <br/><mark>egyre több afroamerikai drogbanda tagsága tér át az iszlám hitre.</mark></p>
      <p>Pénzzel támogatta volna az Iszlám Államot a 37 éves <b>Jason Brown</b>, aki az Amerikai Egyesült Államok hatóságai szerint egy olyan bűnszervezet vezetője, amely Chicago egész területén foglalkozik kokain és heroin terjesztésével.</p>
      <aside>Az ismert drogdíler három különböző alkalommal is 500-500 dollárt adott egy férfinak, akiről azt hitte, hogy a pénzt az Iszlám Állam terrorszervezetnek továbbítja.</aside>
      <p>Az eset pikantériája, hogy akit a drogbanda vezetője ISIS-kapcsolatnak hitt, egy beépített szövetségi ügynök volt, aki hangfelvételeket is készített találkozóikról. Ezek egyikén Brown úgy fogalmazott:</p>
      <blockquote>aki Mohamedet gyalázza, annak le kell csapni a fejét.</blockquote>
      <p>Brownt lőfegyverrel visszaélésért 14 havi fegyházra ítélték 2016-ban és a titkosszolgálati jelentések szerint ekkor tért át az iszlám hitre.</p>
      <p>Szabadulása után azonban teljes dílerhálózatát igyekezett áttéríteni saját új vallására. Sőt: a mostani szövetségi eljárás iratanyagából kiderült, hogy nem csak Brown, vagy új nevén, Abdul Ja' Me bandája, de több másik chicagói bűnszervezet, a Black P-Stone, a Gangster Disciples és a Four Corner Hustlers tagsága is áttért az iszlámra, és <br/><mark>az újonnan csatlakozó tagoknál már elvárásként fogalmazzák meg a iszlám vallás gyakorlását.</mark></p>
      <figure>
        <iframe data-src="https://twitter.com/Jack_WV/status/1197732996499083264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Szakértők szerint ezt a folyamatot elsősorban az segíti elő, hogy a radikális iszlám nem olyan elítélő a kábítószerekkel kapcsolatban, mint a nyugati jogrendszerek. Ahmed Rashid újságíró, aki a 2010-es évek elején tanulmányozta az Iszlám Állam bölcsőjének számító Al-Kaida belső működését arról számolt be tanulmányában, hogy</p>
      <aside>a tálbok egyik földalatti vezetője, a 2014-ben kábítószer-kereskedelem miatt Afganisztánban letartóztatott Abdul Rasid Baluk volt az, aki a tálibok kábítószer-fogyasztására szabályokat dolgozott ki.</aside>
      <p>Baluk megtiltotta a táliboknak a hasis termesztését és fogyasztását, mert az „megzavarja az igazhitűek fejét", de megengedő volt az ópium-előállítással kapcsolatban.</p>
      <figure>
        <img src="https://cdn.nwmgroups.hu/s/img/i/1911/2019112522.jpg?w=644&amp;h=427"/>
        <figcaption>
          <cite>Forrás: V4NA</cite>
        </figcaption>
      </figure>
      <p>Ennek egyik oka az volt, hogy az egykor Oszama bin Laden vezette Al-Kaida az ópium kereskedelméből finanszírozta terrorcselekményeit, másrészt pedig Abul Rasid Baluk megfogalmazása szerint:</p>
      <blockquote>a heroint nem a muzulmánok, az afgánok fogyasztják, hanem a kafírok (hitetlenek, nem iszlám vallásúak) nyugaton, és az kit érdekel...</blockquote>
    </article>
  </body>
</html>