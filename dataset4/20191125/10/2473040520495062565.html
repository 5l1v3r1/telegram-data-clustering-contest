<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247192/fifor-sare-la-gatul-lui-dancila-e-nevoie-de-o-garnitura-politica-noua.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T10:10:16+00:00"/>
    <meta property="og:title" content="Fifor sare la gatul lui Dancila: E nevoie de o garnitura politica noua"/>
    <meta property="og:description" content="Secretarul general al PSD, Mihai Fifor, a afirmat ca reconstructia formatiunii nu poate incepe cu oameni care &quot;nu mai au nimic de a face cu ceea ce ar trebui sa devina acest partid&quot;, precizand ca este nevoie de &quot;o garnitura politica noua&quot;."/>
  </head>
  <body>
    <article>
      <h1>Fifor sare la gatul lui Dancila: E nevoie de o garnitura politica noua</h1>
      <address>
        <time datetime="2019-11-25T10:10:16+00:00">25 Nov 2019, 10:10</time>
      </address>
      <p>
        <b>Secretarul general al PSD, Mihai Fifor, a afirmat ca reconstructia formatiunii nu poate incepe cu oameni care "nu mai au nimic de a face cu ceea ce ar trebui sa devina acest partid", precizand ca este nevoie de "o garnitura politica noua".</b>
      </p>
      <p><b>"Gabi Firea are perfecta dreptate! Nu putem incepe reconstructia PSD</b> cu oameni care nu mai au nimic de a face cu ceea ce ar trebui sa devina acest partid. Ar fi o contradictie cu termenul de 'reformare'. PSD nu isi mai permite sa isi dezamageasca la nesfarsit electoratul. Trebuie sa incepem sa promovam o garnitura politica noua, care sa ofere o perspectiva credibila, cu adevarat promitatoare", a scris Fifor, luni, pe Facebook.</p>
      <p>El a sustinut ca in PSD sunt multi oameni buni "care au fost aici si au luptat si care pot fi promovati oricand in structurile de conducere ale PSD", scrie Agerpres.</p>
      <p>"Nu sunt impotriva venirii sau revenirii unor oameni din afara partidului. Trebuie sa fim deschisi catre cei care pot aduce un plus PSD. Cred ca e nevoie, mai mult ca oricand, de o analiza profunda si onesta, de consultare si de dialog colegial, la toate nivelurile din partid si acesta trebuie sa fie motorul relansarii PSD", a adaugat Mihai Fifor.</p>
      <p>Intrebata in legatura cu prezenta lui Gabriel Oprea la sediul PSD in seara alegerilor, presedintele formatiunii, Viorica Dancila a afirmat, in noaptea de duminica spre luni, ca liderii sindicatelor cu care s-au semnat protocoale de colaborare devin vicepresedinti cu drept de vot in Comitetul Executiv al partidului.</p>
      <p>"Noi am facut protocol de colaborare cu sindicatele, cu CNSLR Fratia, cu Uniunea Politistilor si Militarilor, am facut cu mai multe sindicate, iar, prin aceste protocoale pe care le-am semnat, liderii sindicatelor respective fac parte din Comitetul Executiv National. (...) Toti liderii de sindicate au functie de vicepresedinte la nivel de Comitet Executiv National. Am facut cu cinci sindicate, deci avem cinci vicepresedinti", a spus Dancila.</p>
      <p>
        <b>Presedintele PSD Bucuresti, Gabriela Firea, a anuntat ca se delimiteaza de "impunerea" intrarii in Comitetul Executiv al partidului, fara votul explicit al membrilor, a unor persoane pe motiv ca acestea "nu mai conduc partide, ci... sindicate".</b>
      </p>
      <p>Ea a adaugat ca in cadrul CEx a fost supusa votului colaborarea cu o serie de sindicate, fara sa fie citit numele presedintilor acelor structuri si fara sa se mentioneze ca acele persoane vor deveni automat vicepresedinti ai partidului.</p>
    </article>
  </body>
</html>