<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-dwie-nastolatki-potracone-na-pasach-w-bartoszycach,nId,3353949"/>
    <meta property="og:site_name" content="RMF24"/>
    <meta property="article:published_time" content="2019-11-25T10:23:32+00:00"/>
    <meta property="og:title" content="Dwie nastolatki potrącone na pasach w Bartoszycach"/>
    <meta property="og:description" content="Wypadek na przejściu dla pieszych na drodze krajowej nr 51 w Bartoszycach. Dwie nastolatki zostały tam potrącone przez samochód osobowy. Poszkodowane dziewczynki przewieziono do szpitala. W miejscu wypadku wprowadzono ruch wahadłowy."/>
  </head>
  <body>
    <article>
      <h1>Dwie nastolatki potrącone na pasach w Bartoszycach</h1>
      <address><time datetime="2019-11-25T10:23:32+00:00">25 Nov 2019, 10:23</time> by <a rel="author" href="https://www.rmf24.pl/tylko-w-rmf24/malwina-zaborowska" target="_blank">Malwina Zaborowska</a></address>
      <p>
        <b>Wypadek na przejściu dla pieszych na drodze krajowej nr 51 w Bartoszycach. Dwie nastolatki zostały tam potrącone przez samochód osobowy. Poszkodowane dziewczynki przewieziono do szpitala. W miejscu wypadku wprowadzono ruch wahadłowy.</b>
      </p>
      <figure>
        <img src="https://i.iplsc.com/zdj-ilustracyjne/0009ETMC8MFCG9VO-C123-F4.jpg"/>
        <figcaption>Zdj. ilustracyjne<cite>/ Tytus Żmijewski /PAP</cite></figcaption>
      </figure>
      <p>Nastolatki w wieku 13 i 14 lat, które przechodziły przez <b>przejście dla pieszych na ul. Bema</b> w pobliżu ronda Królewieckiego, zostały potrącone przez kierowcę osobowego citroena - podała policja.</p>
      <p><i>Jednej z poszkodowanych dziewczynek udzielana jest pomoc w szpitalu w Bartoszycach. Druga z urazem głowy zostanie prawdopodobnie przetransportowana do szpitala dziecięcego w Olsztynie -</i> powiedziała mł. asp. Marta Kabelis z bartoszyckiej policji.<br/><br/>Funkcjonariusze ustalają szczegóły zdarzenia. Wiadomo już, że 66-letni kierowca był trzeźwy.<br/><br/>W miejscu wypadku na <b>drodze krajowej numer 51</b> wprowadzono ruch wahadłowy. GDDKiA w Olsztynie podała w komunikacie, że utrudnienia mogą potrwać dwie godziny.</p>
      <p>
        <b>CZYTAJ RÓWNIEŻ: <a href="https://www.rmf24.pl/fakty/polska/news-malopolska-20-latka-potracila-na-przejsciu-dla-pieszych-malz,nId,3352314#utm_source=paste&amp;utm_medium=paste&amp;utm_campaign=chrome">Małopolska: 20-latka potrąciła na przejściu dla pieszych małżeństwo</a></b>
      </p>
    </article>
  </body>
</html>