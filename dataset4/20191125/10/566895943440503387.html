<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583550/ternopolanin-cerez-tagu-do-narkotikiv-obkradav-ridnih-ditej-ta-matir"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T10:03:00+00:00"/>
    <meta property="og:title" content="Тернополянин через тягу до наркотиків обкрадав рідних дітей та матір"/>
    <meta property="og:description" content="Трьома дітьми горе-сина опікуються його батьки"/>
  </head>
  <body>
    <article>
      <h1>Тернополянин через тягу до наркотиків обкрадав рідних дітей та матір</h1>
      <address><time datetime="2019-11-25T10:03:00+00:00">25 Nov 2019, 10:03</time> by <a rel="author">Антоніна Албул</a></address>
      <p>
        <i>Дитячі гроші, техніка з будинку батьків – все, що можна, 33-річний житель Шумщини спродує, обмінює, закладає в ломбард, аби було за що придбати черговою дозу. Трьома дітьми горе-сина опікуються його батьки. Невістка, на жаль, тягнеться за чоловіком.</i>
      </p>
      <p>У пошкодженні майна зловмисника звинуватила теща. Жінка, перебуваючи на заробітках, не відала, що зять перетворив її житло на притон. Зі слів потерпілої, в помешканні був зроблений добротний ремонт, адже квартиру планувала продати. Те, що застала: пошкоджені стіни розбита сантехніка, вирвані крани. Із заявою прийшла до поліції.</p>
      <p>Факт крадіжки з магазину, вчиненої 33-річним зловмисником, поліцейські задокументували днями. З’ясувалося, зловмисник викрав дві банки ікри, мідії та пиво на суму понад півтисячі гривень.</p>
      <p>Терпіння від злодійства сина переповнило і рідну матір: шумчанка заявила, що протягом цього року непутящий родич викрав з оселі чотири мобільні телефони та іншу техніка на суму майже дванадцять тисяч гривень. Крадене здавав до ломбарду.</p>
      <p>Слідчі Шумського відділення поліції розпочали щодо жителя райцентру кримінальне провадження за частиною 2 статті 185 ККУ Вирішується питання про оголошення підозри та  обрання міри запобіжного заходу.</p>
    </article>
  </body>
</html>