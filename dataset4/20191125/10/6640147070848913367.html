<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/mercato-app-in-crescita-ma-sono-in-pochi-a-guadagnarci/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T10:34:00+00:00"/>
    <meta property="og:title" content="Mercato app in crescita, ma sono in pochi a guadagnarci | MobileLabs"/>
    <meta property="og:description" content="Nel Q3 2019, sono stati 29,6 miliardi i download effettuati generando entrate pari a 22 miliardi. A beneficiarne, però, è solo l’1% degli editori."/>
  </head>
  <body>
    <article>
      <h1>Mercato app in crescita, ma sono in pochi a guadagnarci | MobileLabs</h1>
      <address>
        <time datetime="2019-11-25T10:34:00+00:00">25 Nov 2019, 10:34</time>
      </address>
      <p>Il mercato delle applicazioni non arresta la propria crescita. Secondo l’analisi effettuata da <a href="https://sensortower.com/blog/top-one-percent-downloads">Sensor Tower</a>, nel terzo trimestre del 2019, <b>i download delle app hanno raggiunto quota 29,6 miliardi</b>. Il tutto però è nelle mani di pochi editori. Circa 7.900 di questi (che rappresentano un esiguo 1%), infatti, detiene l’80% del mercato con 23,6 miliardi di applicazioni scaricate lasciando al restante 99% (784 mila editori) il 20% dell’intero mercato totalizzando 6 miliardi di download con una media di circa 7.650 download a editore.</p>
      <p>Entrando nello specifico, <b>in ambito gaming, sono stati totalizzati 11,1 miliardi di download</b> di cui 9,1 miliardi in favore dell’1% citato in apertura che – in questo caso – raggruppava 1.080 editori rispetto ai 108 mila totali. Nel periodo di riferimento, il settore ha generato entrate lorde pari a 22 miliardi di dollari evidenziando un divario ancor più ampio: 20,5 miliardi per l’1% degli editori e solo 1,5 miliardi per il resto.</p>
      <figure>
        <img src="https://www.tomshw.it/images/images/2019/11/mercato-app-64935.768x432.jpg"/>
        <figcaption>Credit - Sensor Tower</figcaption>
      </figure>
      <p>La maggiore disparità si osserva analizzando le entrate provenienti dai giochi. Dei 16,3 miliardi totali generato dai giochi in tutto il mondo <b>sia su App Store che Play Store</b>, il 95% pari a 15,5 miliardi è detenuto dall’1% contro i restanti 800 milioni generati dal 99%. I principali editori in ambito gaming sono stati Tencent, NetEase e Bandai Namco.</p>
      <p>Una situazione che non sembra aver subito variazioni dal 2014, dove le percentuali detenute restano pressoché invariate. In conclusione, nonostante gli ottimi risultati registrati dal settore delle applicazioni, a poter sorridere sono in pochi. <b>È solo l’1% di tutti gli editori di app</b>. Per far sì che la situazione cambi, c’è bisogno che il 99% lavori sodo per poter assicurare supporto, manutenzione e aggiornamenti oltre a dover offrire valide soluzioni a pagamento.</p>
      <blockquote>OnePlus 7T con Snapdragon 855+ è disponibile all’acquisto su Amazon, tramite <a href="https://toms.it/NnGAl">questo link. </a></blockquote>
    </article>
  </body>
</html>