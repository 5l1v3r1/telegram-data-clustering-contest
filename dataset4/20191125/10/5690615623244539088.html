<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837620-opalennya-povnistyu-vklyuchili-u-20-oblastyakh-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T10:20:00+00:00"/>
    <meta property="og:title" content="Опалення повністю включили у 20 областях України"/>
    <meta property="og:description" content="КИЇВ. 25 листопада. УНН. До опалення під час нинішнього сезону повністю підключили 20 областей України. Про це УНН повідомляє з посиланням на дані …"/>
  </head>
  <body>
    <article>
      <h1>Опалення повністю включили у 20 областях України</h1>
      <address><time datetime="2019-11-25T10:20:00+00:00">25 Nov 2019, 10:20</time> by <a rel="author">Юлія Шрамко</a></address>
      <p><b>КИЇВ. 25 листопада. УНН.</b> До опалення під час нинішнього сезону повністю підключили 20 областей України. Про це <b>УНН</b> повідомляє з посиланням на дані Міністерства розвитку громад і територій.</p>
      <p>"Станом на 25 листопада на 100% підключені до опалення 20 областей - Вінницька, Волинська, Дніпропетровська, Донецька, Житомирська, Закарпатська, Івано-Франківська, Київська, Луганська, Львівська, Миколаївська, Рівненська, Сумська, Тернопільська, Харківська, Херсонська, Хмельницька, Черкаська, Чернівецька та Чернігівська", - повідомили у відомстві.</p>
      <p>За даними міністерства, підключені не всі об’єкти соціальної та житлової сфер у Запорізькій (соціальна – 99,7%), Кіровоградській (житлова – 93,1%, соціальна – 99,7%), Одеській (житлова – 99,9%), Полтавській (соціальна – 98,1%) областях та Києві (житлова – 99,9%).</p>
      <p>Нагадаємо, жителям Новояворівська та Нового Роздолу, де були проблеми з опалювальним сезоном, уже подають <a href="https://www.unn.com.ua/uk/news/1837290-naftogaz-zhitelyam-novoyavorivska-ta-novogo-rozdolu-uzhe-podayut-teplo">тепло</a>.</p>
      <figure>
        <img src="https://www.unn.com.ua/uploads/assets/images/%D0%BE%D0%BF%D1%81(1).jpg"/>
      </figure>
    </article>
  </body>
</html>