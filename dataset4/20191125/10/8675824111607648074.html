<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/boult-injured-may-not-be-part-of-2nd-test-still-conformation-waiting-143557"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T10:54:40+00:00"/>
    <meta property="og:title" content="दूसरे टेस्ट से पहले न्यूजीलैंड को लग सकता है झटका, चोटिल बोल्ट का खेलना मुश्किल"/>
    <meta property="og:description" content="पहले टेस्ट में न्यूजीलैंड की टीम ने इंग्लैंड को पारी और 65 रन से हराकर सीरीज में 1-0 की बढ़त बना ली है."/>
  </head>
  <body>
    <article>
      <h1>दूसरे टेस्ट से पहले न्यूजीलैंड को लग सकता है झटका, चोटिल बोल्ट का खेलना मुश्किल</h1>
      <h2>पहले टेस्ट में न्यूजीलैंड की टीम ने इंग्लैंड को पारी और 65 रन से हराकर सीरीज में 1-0 की बढ़त बना ली है.</h2>
      <address>
        <time datetime="2019-11-25T10:54:40+00:00">25 Nov 2019, 10:54</time>
      </address>
      <p><b>ENG Vs NZ:</b> न्यूजीलैंड की टीम ने इंग्लैंड को पहले टेस्ट में पारी और 65 रन से हराकर सीरीज में 1-0 की बढ़त बना ली है. लेकिन दूसरे टेस्ट से पहले न्यूजीलैंड टीम को बड़ा झटका लग सकता है. न्यूजीलैंड के स्टार खिलाड़ी ट्रेंट बोल्ट दूसरे टेस्ट की टीम से बाहर हो सकते हैं. हालांकि अभी न्यूजीलैंड बोर्ड की तरफ से बोल्ट की फिटनेस को लेकर बयान आना बाकी है.</p>
      <p>पहले टेस्ट मैच के पांचवें दिन सोमवार को बोल्ट दाईं ओर की पसलियों में दर्द के कारण मैदान छोड़ गए थे. ईएसपीएनक्रिकइंफो की रिपोर्ट के मुताबिक, मैच के अंतिम दिन बोल्ट ने सिर्फ एक ओवर ही फेंका था. मंगलवार को उनका एमआरआई स्कैन किया जाएगा, जो उनकी चोट की असल स्थिति के बारे में बताएगा.</p>
      <p>हेमिल्टन में खेला जाने वाला दूसरा टेस्ट शुक्रवार से शुरू होगा. बोल्ट ने 2016 से सिर्फ तीन टेस्ट मैचों में हिस्सा नहीं लिया है. न्यूजीलैंड और इंग्लैंड के बीच 2 टेस्ट मैचों की सीरीज खेली जा रही है. बोल्ट का चोटिल होना पहले टेस्ट में करारी हार का सामना करने वाली इंग्लैंड के लिए राहत बन सकता है.</p>
      <p>
        <a href="https://www.wahcricket.com/news/test-championship-points-table-nz-moves-to-2nd-position-india-at-number-one-143551">
          <b>टेस्ट चैंपियनशिप में नंबर वन पर कायम टीम इंडिया, न्यूजीलैंड की स्थिति भी मजबूत</b>
        </a>
      </p>
      <p>पहले टेस्ट में जीत के साथ न्यूजीलैंड ने टेस्ट चैंपियनशिप में अपनी पकड़ और मजबूत कर ली है. न्यूजीलैंड अब 120 प्वाइंट्स के साथ दूसरे नंबर पर है. न्यूजीलैंड की टीम ने टेस्ट चैंपियनशिप में 3 टेस्ट खेले हैं जिनमें दो में उसे जीत मिली है, जबकि एक टेस्ट में हार का सामना करना पड़ा था. वहीं इंग्लैंड 6 टेस्ट खेलने के बाद 56 प्वाइंट्स के साथ पांचवें पायदान पर है.</p>
    </article>
  </body>
</html>