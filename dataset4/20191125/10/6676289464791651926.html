<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/mirel-radoi-antrenor-nationala-romania-327479.html"/>
    <meta property="og:site_name" content="Observator"/>
    <meta property="article:published_time" content="2019-11-25T10:47:00+00:00"/>
    <meta property="og:title" content="Mirel Rădoi, noul antrenor al naţionalei României"/>
    <meta property="og:description" content="Mirel Rădoi va fi noul antrenor al naţionalei României, după ce Cosmin Contra şi-a dat demisia în contextul celor două înfrângeri cu Suedia şi Spania din grupele pentru Euro 2020."/>
  </head>
  <body>
    <article>
      <h1>Mirel Rădoi, noul antrenor al naţionalei României</h1>
      <address><time datetime="2019-11-25T10:47:00+00:00">25 Nov 2019, 10:47</time> by <a rel="author">Alin Tarnovschi</a></address>
      <p>
        <b>
          <b>Mirel Rădoi va fi noul antrenor al naţionalei României, după ce Cosmin Contra şi-a dat demisia în contextul celor două înfrângeri cu Suedia şi Spania din grupele pentru Euro 2020.</b>
        </b>
      </p>
      <p>După demisia lui Contra, pe lista Federaţiei Române de Fotbal (FRF) s-au aflat mai mulţi antrenori, printre care Dan Petrescu, Gheorghe Hagi, Mircea Lucescu sau Marius Şumudică, însă variantele au fost eliminate pe rând.</p>
      <p>Astfel, Mirel Rădoi, antrenor al naţionalei U21 a intrat în cărţi pentru funcţia de selecţioner al naţionalei.</p>
      <p>Comitetul Executiv al FRF se va reuni marţi pentru prezentarea lui Rădoi ca propunere pentru postul de antrenor şi pentru numirea prin vot.</p>
      <p>Rezultatele foarte bune pe care Rădoi le-a obţinut cu naţionala de tineret au fost de departe cel mai mare avantaj pe care acesta l-a avut pentru numirea la naţionala mare.</p>
      <p>Astfel, locul lăsat liber de Mirel Rădoi la România U21 ar putea fi ocupat de Edi Iordănescu (41 de ani) sau Marius Măldărăşanu (44 de ani).</p>
    </article>
  </body>
</html>