<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641967/%D8%B1%D8%B4%D8%AF-10-%D8%AF%D8%B1%D8%B5%D8%AF%DB%8C-%D8%B4%DA%A9%D8%A7%DB%8C%D8%AA%E2%80%8C%D9%87%D8%A7-%D8%A7%D8%B2-%D8%A2%D8%BA%D8%A7%D8%B2-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T10:56:00+00:00"/>
    <meta property="og:title" content="رشد 10 درصدی شکایت‌ها از آغاز اجرای طرح نظارت بر بازار"/>
    <meta property="og:description" content="رئیس سازمان تعزیرات حکومتی با بیان اینکه بیش از 400 درصد رشد میزان شکایت‌های مردمی نسبت به مدت مشابه سال گذشته داشته‌ایم، گفت..."/>
  </head>
  <body>
    <article>
      <h1>
        <a href="https://www.bultannews.com/fa/news/641967/%D8%B1%D8%B4%D8%AF-10-%D8%AF%D8%B1%D8%B5%D8%AF%DB%8C-%D8%B4%DA%A9%D8%A7%DB%8C%D8%AA%E2%80%8C%D9%87%D8%A7-%D8%A7%D8%B2-%D8%A2%D8%BA%D8%A7%D8%B2-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1">رشد 10 درصدی شکایت‌ها از آغاز اجرای طرح نظارت بر بازار</a>
      </h1>
      <h2>رئیس سازمان تعزیرات حکومتی با بیان اینکه بیش از 400 درصد رشد میزان شکایت‌های مردمی نسبت به مدت مشابه سال گذشته داشته‌ایم، گفت...</h2>
      <address><time datetime="2019-11-25T10:56:00+00:00">25 Nov 2019, 10:56</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جمال انصاری رئیس سازمان تعزیرات حکومتی در جلسه علنی امروز (دوشنبه 4 آذر) مجلس شورای اسلامی، گفت: از زمان آغاز اجرای طرح نظارت ویژه بر<b> قیمت</b> اجناس و <b>کالا</b>ها در مدت 9 روزی که این طرح اجرا شده است نسبت به مدت زمان مشابه سال گذشته رشد قابل توجهی در تشکیل پروند‌ه‌ها داشته‌ایم.</p>
      <p>وی افزود: آثار تشدید نظارت‌های خود و سازمان‌های دیگر بر بازار کاملاً مشهود است.</p>
      <p>رئیس سازمان تعزیرات حکومتی تصریح کرد: سامانه‌های تلفنی، پیامکی و گشت‌های نظارتی از سوی سازمان تعزیرات حکومتی نشان‌دهنده رشد بیش از 400 درصدی میزان ثبت شکایت‌ها در مدت مشابه سال قبل است.</p>
      <p>انصاری خاطرنشان کرد: از زمان آغاز اجرای طرح و در طول 9 روز گذشته ما شاهد رشد پرونده‌ها به میزان حدود 10 درصد نسبت به پیش از آغاز طرح بوده‌ایم.</p>
      <p>وی تصریح کرد: نظارت‌ها در بازار تشدید شده و مداخله دستگاه‌های نظارتی بیشتر شده است اما قطعاً محتمل است که در روزهای آینده ممکن است با انباشت زیادی از تقاضا و شکایت‌های مردمی مواجه شویم.</p>
      <p>رئیس سازمان تعزیرات حکومتی گفت: در طول یک سال بیش از یک میلیون پرونده نظارتی در سازمان تعزیرات تشکیل می‌شود و ممکن است در سال جاری این میزان بیشتر شود.</p>
      <p>انصاری گفت: تشکیل شعب ویژه در سازمان تعزیرات برای رسیدگی به شکایت‌های مردمی یکی از اقدامات این سازمان است.</p>
    </article>
  </body>
</html>