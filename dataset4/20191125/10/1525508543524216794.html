<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780532/%D8%A7%D9%88%D8%A8%D8%A7%D8%B4-%D8%AA%D8%A8%D8%B1-%D8%A8%D9%87-%D8%AF%D8%B3%D8%AA-%D8%AF%D8%B1%D8%B4%D8%B1%D9%88%D8%B9-%D8%AE%D9%88%D8%AF%D9%86%D9%85%D8%A7%DB%8C%DB%8C-%D9%85%D8%AA%D9%88%D9%82%D9%81-%D8%B4%D8%AF%D9%86%D8%AF-%D9%85%D8%B4%DA%A9%D9%84-%D8%A7%D9%85%D9%86%DB%8C%D8%AA%DB%8C-%D9%86%D8%AF%D8%A7%D8%B4%D8%AA%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:06:22+00:00"/>
    <meta property="og:title" content="فرمانده انتظامی گلستان: اوباش تبر به دست درشروع خودنمایی متوقف شدند/مشکل امنیتی نداشتیم"/>
    <meta property="og:description" content="گرگان- فرمانده انتظامی استان گلستان گفت: در شروع اغتشاشات، سه نفر از اراذل و اوباش با در دست داشتن تبر و میله آهنی به میدان ولیعصر (عج) گرگان آمده بودند که با اقتدار پلیس دستگیر شدند."/>
  </head>
  <body>
    <article>
      <h1>فرمانده انتظامی گلستان: اوباش تبر به دست درشروع خودنمایی متوقف شدند/مشکل امنیتی نداشتیم</h1>
      <address>
        <time datetime="2019-11-25T10:06:22+00:00">25 Nov 2019, 10:06</time>
      </address>
      <p>به گزارش <a href="https://www.mehrnews.com/">خبرنگار مهر</a>، در پی اصلاح قیمت بنزین برخی ناآرامی ها و اغتشاشات در کشور اتفاق افتاد که البته در همان اوان کار، مردم صف خود را از اغتشاشگران جدا کردند.</p>
      <p>در گلستان هم مشکل خاصی ایجاد نشد و با هوشیاری مردم و مسئولان، این استان آسیبی ندید.</p>
      <p>اما خیراً فیلمی در فضای مجازی مبنی بر تیراندازی در میدان ولیعصر (عج) گرگان دست به دست می شود که مربوط به برخورد با برخی از اراذل و اوباش در تاریخ ۲۵ آبان است.</p>
      <p>فرمانده انتظامی گلستان در این خصوص به <a href="https://www.mehrnews.com/">خبرنگار مهر</a> گفت: مردم در کمال آرامش، مطالبات به حق خود را مطرح کردند و خوشبختانه مشکل امنیتی خاصی در استان نداشتیم.</p>
      <p>سردار روح الامین قاسمی افزود: بعدازظهر شنبه (۲۵ آبان) سه نفر از اراذل و اوباش با در دست داشتن تبر و میله آهنی به میدان ولیعصر (عج) گرگان آمده بودند و به سمت مردم حمله ور شدند.</p>
      <p>وی با بیان این افراد دنبال خرابکاری و برهم زدن امنیت بودند، گفت که با اقتدار مأموران نیروی انتظامی این افراد دستگیر شدند.</p>
      <p>قاسمی گفت که در این تیراندازی فقط به افراد خرابکار شلیک شد و به کسی آسیب نرسید.</p>
      <p>وی تأکید کرد: اجازه نمی دهیم که دستی که بر روی مردم بلند می شود و چاقو، تبر و شمشیر می کشد، پایین بیاید.</p>
      <p>قاسمی با بیان این که امنیت مردم خطر قرمز ما است، گفت: به هیچ کسی اجازه نمی دهیم که کسی آرامش و امنیت مردم را به مخاطره بیندازد و با وی حتما برخورد خواهیم کرد.</p>
    </article>
  </body>
</html>