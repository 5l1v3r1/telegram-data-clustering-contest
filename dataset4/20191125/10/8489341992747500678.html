<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807369/%D9%82%D8%B1%D8%A7%D8%B1-%D8%B4%D8%A7%D9%85-%D8%B3%D9%87-%D9%86%D9%81%D8%B1%D9%87-%D9%85%D8%B3%DB%8C-%D8%B3%D9%88%D8%A7%D8%B1%D8%B2-%D9%88-%DA%AF%D8%B1%DB%8C%D8%B2%D9%85%D8%A7%D9%86-%D8%A8%D8%B1%D8%A7%DB%8C-%D8%A7%D8%B1%D8%AA%D8%A8%D8%A7%D8%B7-%D8%A8%D9%87%D8%AA%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T10:31:00+00:00"/>
    <meta property="og:title" content="قرار شام سه نفره مسی، سوارز و گریزمان برای ارتباط بهتر"/>
    <meta property="og:description" content="آنتوان گریزمان فاش کرد که با لیونل مسی و لوییس سوارز قرار‌های شام داشته اند تا بتوانند ارتباط خود با یکدیگر را بهتر از قبل کنند."/>
  </head>
  <body>
    <article>
      <h1>قرار شام سه نفره مسی، سوارز و گریزمان برای ارتباط بهتر</h1>
      <h2>آنتوان گریزمان فاش کرد که با لیونل مسی و لوییس سوارز قرار‌های شام داشته اند تا بتوانند ارتباط خود با یکدیگر را بهتر از قبل کنند.</h2>
      <address>
        <time datetime="2019-11-25T10:31:00+00:00">25 Nov 2019, 10:31</time>
      </address>
      <p>به گزارش گروه ورزشی خبرگزاری دانشجو، مهاجم تیم ملی فرانسه تابستان امسال و پس از کش و قوس‌های فراوان سرانجام از اتلتیکو مادرید جدا شده و به بارسلونا پیوست، اما آغاز خوب و آسانی در این تیم نداشت و هنوز در تلاش است که شرایط خود را با شناخت بهتر از هم تیمی هایش در زمین بهبود ببخشد. لوییس سوارز و لیونل مسی مدتهاست که بیرون از زمین ارتباط بسیار خوبی با یکدیگر دارند و گریزمان نیز سعی می‌کند که جایگاه خود را در کنار این بازیکنان مشخص کند.<br/><br/>او در گفتگو با سایت رسمی فیفا درباره شرایط جدید اظهار داشت: " من واقعا خجالتی هستم و در صحبت با مردم خیلی خوب نیستم. من از آن دست افرادی نیستم که بتوانم مکالمات را شروع کنم. اما لیونل، لوییس و من در حال شناخت بهتر از یکدیگر هستیم و قرار‌های شام با یکدیگر داشته ایم. رابطه ما در طول زمان بهتر می‌شود و مشخص است که اتفاقاتی کهر خ. می‌دهد باعث می‌شود در زمین احساس راحتی بیشتری داشته باشیم. "<br/><br/>گریزمان همچنین درباره توانایی‌های لیونل مسی در زمین فوتبال گفت: " ما تا ۴۰ سال آینده بازیکنی شبیه به او نخواهیم دید. کاری که او در زمین بازی انجام می‌دهد، باورنکردنی است. دیدن بازی او از نزدیک یک افتخار و لذت است. "</p>
    </article>
  </body>
</html>