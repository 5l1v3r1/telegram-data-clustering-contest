<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/evropa/2019/11/25/3996718_germaniia_suzdava_sujuz_za_nasurchavane_na/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="Германия създава съюз за насърчаване на алтернативите на колите в градовете"/>
    <meta property="og:description" content="Целта на сдружението е да накара повече хора да вървят пеша, да карат колело или да използват обществения транспорт, както и да се подобрят транспортните връзки с околоградските райони."/>
  </head>
  <body>
    <article>
      <h1>Германия създава съюз за насърчаване на алтернативите на колите в градовете</h1>
      <address><time datetime="2019-11-25T10:14:00+00:00">25 Nov 2019, 10:14</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Подобряването на условията за пешеходци, велосипедисти и обществения транспорт в германските градове получи нова подкрепа в края на миналата седмица със създаването нов алианс за "модерна мобилност", предаде ДПА.</p>
      <p>Тъй като градското планиране в повечето населени места в Германия продължава да дава предимство на колите, дълго възхваляваният обрат в транспортната политика все още не е завзел толкова добри позиции, колкото поддръжниците му се надяват.</p>
      <p>Новият алианс на федералното правителство, германските провинции, градове и местни общности ще търси решения на проблемите на градската среда.</p>
      <p>Мобилността в градовете става по-разнообразна и трябва да бъде по-модерна и устойчива, посочи Маркус Леве, вицепрезидент на Асоциацията на германските градове.</p>
      <p>Целта на сдружението е да накара повече хора да вървят пеша, да карат колело или да използват обществения транспорт, както и да се подобрят транспортните връзки с околоградските райони, допълни той.</p>
      <p>Федералният министър на транспорта Андреас Шойер неотдавна заяви, че по пътищата трябва да бъде оставено повече място за велосипедистите.</p>
      <p>Правителството увеличи бюджета за регионален обществен транспорт, отпускайки допълнителни 1.2 млрд. евро (1.3 млрд. долара) за нови автобусни и жп линии между 2020 и 2023 година. Така бюджетът достига общо 9.8 млн. евро. /БТА</p>
    </article>
  </body>
</html>