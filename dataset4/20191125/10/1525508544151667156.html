<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780560/%D9%87%D8%B1-%DA%86%D9%87-%D9%86%DB%8C%D8%B1%D9%88%D9%87%D8%A7%DB%8C-%D9%82%D8%B3%D8%AF-%D8%B3%D8%B1%DB%8C%D8%B9%D8%AA%D8%B1-%D8%AF%D8%B1-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%A7%D8%AF%D8%BA%D8%A7%D9%85-%D8%B4%D9%88%D9%86%D8%AF-%D8%A8%D9%87%D8%AA%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:03:36+00:00"/>
    <meta property="og:title" content="بوگدانف: هر چه نیروهای قسد سریعتر در ارتش سوریه ادغام شوند بهتر است"/>
    <meta property="og:description" content="معاون وزیر خارجه روسیه درباره ادغام نیروهای سوریه دموکراتیک یا همان قسد در ارتش سوریه موضع گیری کرد."/>
  </head>
  <body>
    <article>
      <h1>بوگدانف: هر چه نیروهای قسد سریعتر در ارتش سوریه ادغام شوند بهتر است</h1>
      <address>
        <time datetime="2019-11-25T10:03:36+00:00">25 Nov 2019, 10:03</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از اسپوتنیک، میخائیل بوگدانف معاون وزیر خارجه روسیه درباره ادغام نیروهای سوریه دموکراتیک یا همان قسد در ارتش سوریه موضع گیری کرد.</p>
      <p>وی در گفتگو با رسانه ها درپاسخ به سئوالی مبنی بر این زمان احتمالی پیوستن نیروهای قسد به ارتش سوریه گفت: هر چه سریع تر این روند انجام شد به مراتب بهتر است.</p>
      <p>این درحالی است که سرگئی ورشنین معاون وزیر خارجه روسیه هم در اوائل نوامبر اعلام کرده بود که مسکو در راستای تسهیل روند ادغام نیروهای سوریه دموکراتیک(قسد) در ارتش دولت سوریه حرکت می کند.</p>
      <p>وی افزوده بود: ما بارها گفته ایم که حامی انجام گفتگو میان نمایندگان کردها و دولت مرکزی سوریه هستیم و کردها را بخش جدانشدنی جامعه سوریه می دانیم.</p>
      <p>الهام احمد رئیس کمیته اجرایی شورای سوریه دموکراتیک هم چندی قبل از اعلام آمادگی نیروهای قسد برای پیوستن به ارتش سوریه خبر داده بود.</p>
    </article>
  </body>
</html>