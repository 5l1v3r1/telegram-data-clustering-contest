<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614760/nomura-francesco-bertocchini-managing-director-per-litalia"/>
    <meta property="og:site_name" content="bluerating"/>
    <meta property="article:published_time" content="2019-11-25T10:13:26+00:00"/>
    <meta property="og:title" content="Nomura, Francesco Bertocchini Managing Director per l’Italia"/>
    <meta property="og:description" content="NOMURA, banca d’investimento asiatica che opera a livello globale. Francesco Bertocchin è stato nominato come nuovoi Managing Director per l’Italia."/>
  </head>
  <body>
    <article>
      <h1>Nomura, Francesco Bertocchini Managing Director per l’Italia</h1>
      <address><time datetime="2019-11-25T10:13:26+00:00">25 Nov 2019, 10:13</time> by <a rel="author">Redazione</a></address>
      <p>Nomura, banca d’investimento asiatica che opera a livello globale, annuncia oggi la nomina di Francesco Bertocchini a Managing Director per l’Italia.</p>
      <p>Operativo nella sede di Milano, Francesco Bertocchini si unirà al team dedicato all’attività di Investment Banking e riporterà a Stefano Giudici, Responsabile Investment Banking per l’Italia.</p>
      <p>“Sono lieto di dare il benvenuto a Francesco in Nomura. Il suo importante track record nel settore M&amp;A in Italia e la sua esperienza multisettoriale daranno un importante contributo per proseguire nella crescita della nostra attività di investment banking nel mercato italiano”, ha commentato Stefano Giudici, Responsabile Investment Banking di Nomura per l’Italia.</p>
      <p>Prima di entrare in Nomura, Francesco Bertocchini è stato Responsabile M&amp;A di UBI Banca. Tra le precedenti esperienze professionali, si ricorda anche il ruolo di Director nel team M&amp;A di Rothschild &amp; Co, in cui si è occupato principalmente dei settori dei beni di consumo, del commercio al dettaglio e del tempo libero, della sanità e del private equity. Bertocchini ha iniziato il suo percorso professionale presso Franco Bernabè &amp; C. e, successivamente, in Bain &amp; Co.</p>
      <p>La nomina di Francesco Bertocchini segue il recente ingresso di Marco Patuano che ha assunto l’incarico di Senior Advisor di Nomura.</p>
    </article>
  </body>
</html>