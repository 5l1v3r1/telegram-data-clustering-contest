<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinci-rozkazali-yaki-pyat-diy-voni-naybilshe-chekayut-vid-zelenskogo-642237.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T10:48:00+00:00"/>
    <meta property="og:title" content="Українці розказали, які п’ять дій вони найбільше чекають від Зеленського"/>
    <meta property="og:description" content="Найбільше люди чекають припинення вогню на Сході України"/>
  </head>
  <body>
    <article>
      <h1>Українці розказали, які п’ять дій вони найбільше чекають від Зеленського</h1>
      <address>
        <time datetime="2019-11-25T10:48:00+00:00">25 Nov 2019, 10:48</time>
      </address>
      <h4>Найбільше люди чекають припинення вогню на Сході України</h4>
      <p>Українці вважають, що першочергові п’ять дій президента Володимира Зеленського та його команди мають бути наступні:</p>
      <ul>
        <li>припинення вогню на Донбасі – 74%,</li>
      </ul>
      <ul>
        <li>зростання життєвих стандартів людей (зарплат, пенсій тощо)  – 51%,</li>
      </ul>
      <ul>
        <li>зниження тарифів – 37%,</li>
      </ul>
      <ul>
        <li>покарання винних у корупції посадовців – 35%,</li>
      </ul>
      <ul>
        <li>зменшення впливу олігархів на політику – 28%.</li>
      </ul>
      <p>Про це свідчать дані нещодавнього опитування, проведеного фондом «Демократичні ініціативи» спільно з Київським міжнародним інститутом соціології.</p>
      <figure>
        <img src="https://glavcom.ua/img/forall/users/106/10697/7.jpg"/>
      </figure>
      <p>Як повідомлялось, перші кроки Володимира Зеленського на посаді президента України <a href="https://glavcom.ua/news/opituvannya-75-ukrajinciv-pozitivno-ocinili-rishennya-zelenskogo-iniciyuvati-peregovori-z-putinim-642213.html">схвально оцінили 62% українців</a> (19% - повністю позитивно і ще 43% переважно позитивно). Негативні оцінки дали 24%, що удвічі більше, ніж у серпні.  </p>
      <p>Громадяни переважно позитивно ставляться до перших рішень та пропозицій президента  Володимира Зеленського: </p>
      <ul>
        <li>ініціювання переговорів з президентом РФ Володимиром Путіним для вирішення конфлікту на Донбасі  (позитивно – 75%, негативно – 15%), </li>
        <li>рішення щодо  відведення військ від лінії розмежування (позитивно – 59%, негативно – 26%), </li>
        <li>надання громадянства іноземцям, які захищали територіальну цілісність України (позитивно – 61%, негативно – 17%), </li>
        <li>відновлення діалогу з Польщею щодо проблемних історичних питань (позитивно – 63%, негативно – 10%), </li>
        <li>рішення легалізувати видобуток бурштину (позитивно – 71%, негативно – 13%), </li>
        <li>повне оновлення  складу Центральної виборчої комісії (позитивно – 49%, негативно – 13.5%). </li>
      </ul>
      <p>Директорка фонду «Демократичні ініціативи» Ірина Бекешкіна зазначила, що 82% опитаних українців упевнені, що зробили правильний вибір, проголосувавши за чинну владу.</p>
      <blockquote>
        <i>Опитування проводилося «Демініціативами» і КМІС з 4 по 19 листопада 2019 року серед 2 041 повнолітнього респондента на всій підконтрольній Україні території.<br/></i>
        <br/>
        <i>Статистична похибка вибірки не перевищує 2,3%.<br/></i>
        <br/>
        <i>Опитування фінансувалося Представництвом Європейського союзу в Україні.</i>
      </blockquote>
      <related>
        <a href="https://glavcom.ua/news/ukrajinci-nezadovoleni-neprofesionalizmom-nardepiv-642226.html"/>
        <a href="https://glavcom.ua/news/bekeshkina-medoviy-misyac-vladi-i-narodu-zakinchivsya-642219.html"/>
        <a href="https://glavcom.ua/news/opituvannya-75-ukrajinciv-pozitivno-ocinili-rishennya-zelenskogo-iniciyuvati-peregovori-z-putinim-642213.html"/>
      </related>
    </article>
  </body>
</html>