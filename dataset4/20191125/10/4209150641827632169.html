<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Dodik-Kakav-praznik-takva-i-drzavnost/570364?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T10:32:57+00:00"/>
    <meta property="og:title" content="Dodik: Kakav praznik, takva i državnost"/>
    <meta property="og:description" content="BANJALUKA - Srpski član Predsjedništva BiH Milorad Dodik izjavio je Srni da 25. novembar nije praznik BiH iz prostog razloga što nikada nije donesena odluka da taj datum bude praznik na cijeloj teritoriji BiH."/>
  </head>
  <body>
    <article>
      <h1>Dodik: Kakav praznik, takva i državnost</h1>
      <address><time datetime="2019-11-25T10:32:57+00:00">25 Nov 2019, 10:32</time> by <a rel="author">Srna</a></address>
      <p>BANJALUKA - Srpski član Predsjedništva BiH Milorad Dodik izjavio je Srni da 25. novembar nije praznik BiH iz prostog razloga što nikada nije donesena odluka da taj datum bude praznik na cijeloj teritoriji BiH.</p>
      <p>Na pitanje Srne da prokomentariše činjenicu da danas u Federacije BiH (FBiH) obilježavaju 25. novembar - takozvani dan državnosti BiH, Dodik je rekao da Srbi više od ostalih naroda polažu istorijsko pravo na obilježavanje ZAVNOBiH-a, jer su u borbi protiv fašizma i nacizma podnijeli najveće žrtve u Drugom svjetskom ratu.</p>
      <p>"Dan održavanja ZAVNOBiH-a nema značaj, ako značaj nema ni datum održavanja AVNOJ-a. Manipulacija sa ovim datumom i nametanje 25. novembra kao 'dana državnosti' ogledalo je bošnjačke politike u BiH, koja nametanjima pokušava da izgradi nešto što ne postoji - od zajedničkog identiteta u BiH, koji ne postoji, do praznika koji nisu usaglašeni među svima koji žive ovdje", istakao je Dodik.</p>
      <p>On je naglasio da sve dok tako bude, 25. novembar biće datum koji slavi tek pola BiH, baš kao i sve što politikom nametanja dolazi iz Sarajeva.</p>
      <p>"Kakav je praznik i kakva je državnost BiH koja se danas slavi pokazuje činjenica da je u Republici Srpskoj danas radni dan bez ikakvih svečanosti. Kakav praznik, takva i državnost", poručio je srpski član Predsjedništva Milorad Dodik.</p>
      <p>U FBiH danas se obilježava 25. novembar kao takozvani "dan državnosti BiH".</p>
    </article>
  </body>
</html>