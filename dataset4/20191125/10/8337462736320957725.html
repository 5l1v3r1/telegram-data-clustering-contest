<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/national-latest/hearing-in-supreme-court-regarding-maharashtra-government-today-2.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-25T10:49:00+00:00"/>
    <meta property="og:title" content="ब्रेकिंग : समर्थन पत्र के साथ राजभवन पहुंची शिवसेना, कांग्रेस और एनसीपी"/>
    <meta property="og:description" content="देवेंद्र फडणवीस, अजित पवार के पास जो विधायकों का समर्थन पत्र था उसे मैंने देखा है, राज्यपाल की ओर से सरकार बनाने का जो न्योता दिया गया वो सही है।"/>
  </head>
  <body>
    <article>
      <h1>ब्रेकिंग : समर्थन पत्र के साथ राजभवन पहुंची शिवसेना, कांग्रेस और एनसीपी</h1>
      <address>
        <time datetime="2019-11-25T10:49:00+00:00">25 Nov 2019, 10:49</time>
      </address>
      <p><b>मुंबई।</b> महाराष्ट्र मामले पर सुप्रीम कोर्ट में सुनवाई कुछ ही देर में शुरू होने वाली है। सुप्रीम कोर्ट में सुनवाई से पहले बड़ा अपडेट हुआ है। अशोक चव्हाण, जयंत पाटिल, एकनाथ शिंदे और बालासाहेब थोराट राजभवन पहुंच गए हैं। सभी नेता राजभवन में विधायकों का समर्थन पत्र सौंपेंगे। सुप्रीम कोर्ट में बीजेपी का पक्ष रखने वाले मुकुल रोहतगी ने कहा है कि आज राज्यपाल का बयान रखा जाएगा। देवेंद्र फडणवीस, अजित पवार के पास जो विधायकों का समर्थन पत्र था उसे मैंने देखा है, राज्यपाल की ओर से सरकार बनाने का जो न्योता दिया गया वो सही है। वहीं, शिवसेना की तरफ से अनिल देसाई, गजानन कार्तिकर, अरविंद सावंत सुप्रीम कोर्ट पहुंच गए हैं।</p>
      <h3>
        <a href="https://bit.ly/2o1uDv9">हिमाचल और देश-दुनिया की ताजा अपडेट के लिए join करें हिमाचल अभी अभी का Whats App Group… </a>
      </h3>
      <p>महाराष्ट्र में देवेंद्र फडणवीस सरकार को शपथ दिलाने के राज्यपाल के फैसले को चुनौती देनी वाले मामले में सोमवार सुबह 10.30 बजे सुप्रीम कोर्ट सुनवाई करेगा। कोर्ट ने केंद्र सरकार को राज्यपाल के बीजेपी-एनसीपी गठबंधन को सरकार बनाने के लिए आमंत्रण पत्र और फडणवीस द्वारा दिए गए अपने समर्थक विधायकों के पत्र को सोमवार सुबह 10.30 बजे पेश करने को कहा है।</p>
      <p>हालांकि कोर्ट ने फडणवीस सरकार को 24 घंटे के अंदर विधानसभा में बहुमत साबित करने की तीनों दलों की मांग पर कोई अंतरिम आदेश जारी नहीं किया। कोर्ट ने कहा कि इस पर वह कोई भी फैसला सोमवार की सुनवाई के बाद ही लेगा। जस्टिस एनवी रमना, जस्टिस अशोक भूषण और जस्टिस संजीव खन्ना की विशेष पीठ ने सॉलिसिटर जनरल तुषार मेहता के पत्रों को पेश करने के लिए दो दिन के वक्त की मांग को ठुकरा दिया। पीठ ने कहा कि इसमें कोई विवाद नहीं है कि बहुमत साबित करने के लिए विधानसभा में शक्ति परीक्षण ही सही तरीका है लेकिन हम दोनों के पत्रों को देखना चाहते हैं।</p>
      <related>
        <h4>RELATED NEWS</h4>
        <a href="https://himachalabhiabhi.com/national-latest/gang-rape-with-a-minor-in-a-moving-car-at-kaimur-bihar.html"/>
        <a href="https://himachalabhiabhi.com/national-latest/this-video-is-trending-on-tik-tok-know-why.html"/>
        <a href="https://himachalabhiabhi.com/national-latest/after-getting-hurt-monkey-went-to-medical-store-and-asked-for-help.html"/>
        <a href="https://himachalabhiabhi.com/viral/children-started-playing-snake-as-rope-in-vietnam.html"/>
        <a href="https://himachalabhiabhi.com/national-latest/home-ministry-extends-ban-on-ndfb-by-five-years.html"/>
        <a href="https://himachalabhiabhi.com/national-latest/i-belong-to-ncp-and-will-always-be-in-ncp-said-ajit-pawar.html"/>
      </related>
    </article>
  </body>
</html>