<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/tournament-at-avalon-in-arrivo-il-sequel-a-tournament-at-camelot/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T10:45:00+00:00"/>
    <meta property="og:title" content="Tournament at Avalon in arrivo il sequel a Tournament at Camelot | Cultura Pop"/>
    <meta property="og:description" content="in arrivo da Wizkids Tournament at Avalon, seguito del gioco di prese a tema cavalleresco Tournament at Camelot."/>
  </head>
  <body>
    <article>
      <h1>Tournament at Avalon in arrivo il sequel a Tournament at Camelot | Cultura Pop</h1>
      <address>
        <time datetime="2019-11-25T10:45:00+00:00">25 Nov 2019, 10:45</time>
      </address>
      <p><b>Wizkids</b> ha annunciato la pubblicazione del gioco in scatola <b>Tournament at Avalon</b>, sequel del suo Tournament at Camelot.<br/>Tournament at Avalon sarà, come il suo predecessore, un gioco di prese. Si tratterà di un titolo per <b>3- 6 giocatori</b> della durata di 45 minuti indicato dai 14 anni in su.</p>
      <figure>
        <img src="https://www.tomshw.it/images/images/2019/11/tournament-at-avalon-64947.jpg"/>
      </figure>
      <p>Come suggerisce il titolo, Tournament at Avalon sarà ambientato durante un <b>torneo d’arme</b>, dove i vari cavalieri dovranno combattere per gloria onore e fama. I giocatori dovranno utilizzare al meglio le <b>abilità</b> delle carte in proprio possesso, cercando di utilizzare meno prese possibili e nel contempo <b>stipulare compromessi politici</b> con gli altri giocatori, attraverso l’uso della diplomazia e del dialogo.<br/>Le prese rappresenteranno le ferite inflitte, quindi lo scopo del gioco sarà quello di <b>forzare</b> gli altri nell’utilizzare i meccanismi di presa, per portare uno dei giocatori ad un punteggio di salute pari a 0.<br/>Alla fine del gioco il giocatore con il <b>valore di salute più elevato</b> sarà così il vincitore del torneo d’arme.</p>
      <figure>
        <img src="https://www.tomshw.it/images/images/2019/11/tournament-at-avalon-64948.jpg"/>
      </figure>
      <p>Tournament at Avalon sarà un gioco completamente <i>standalone</i> che introdurrà nuovi personaggi, nuove armi e alcune nuove meccaniche di gioco, come la presenza della Fata Morgana (Morgan Le Fay) o di Re Artù. Questa nuova incarnazione di questo gioco potrà tuttavia essere integrata con <b>Tournament at Camelot</b>, per dare vita ad un’esperienza di gioco completa in cui poter utilizzare le meccaniche di entrambi i titoli e dare vita a tornei d’arme ancora più spettacolari.</p>
      <p>Tournament at Avalon sarà disponibile, in inglese, a partire da <b>febbraio 2020</b> ad un prezzo di <b>24,99 dollari</b>. All’interno di ogni scatola potrete trovare: 60 carte armi base, 24 carte Dono del cielo, 15 carte alchimia, 12 carte salute, 10 carte protagonista, 10 carte compagno, 8 carte armi speciali, 5 token, 5 plance luogo e il libretto delle regole.</p>
      <blockquote>Volete rendere davvero epica e memorabile ogni partita di Tournament at Avalon? A <a href="https://toms.it/hOev6">questo link</a> di Amazon trovate in vendita Tournament at Camelot, il gioco dei tornei d’arme medievali.</blockquote>
    </article>
  </body>
</html>