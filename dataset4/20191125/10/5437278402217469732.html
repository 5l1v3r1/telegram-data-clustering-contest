<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/1lunch-gewonde-bij-schietpartij-op-parkeerplaats-discotheek?utm_source=facebook_1limburg&amp;utm_medium=social_media&amp;utm_campaign=facebook_clicks&amp;utm_content=1lunch-gewonde-bij-schietpartij-op-parkeerplaats-discotheek"/>
    <meta property="og:site_name" content="1limburg"/>
    <meta property="article:published_time" content="2019-11-25T10:57:42+00:00"/>
    <meta property="og:title" content="1Lunch: Gewonde bij schietpartij op parkeerplaats discotheek"/>
    <meta property="og:description" content="Eén gewonde bij een schietpartij bij een discotheek, Venraynaar gewond bij ernstig ongeluk en er wordt weer drinkwater uit de Maas gehaald. Dit en meer, vandaag in de 1Lunch."/>
  </head>
  <body>
    <article>
      <h1>1Lunch: Gewonde bij schietpartij op parkeerplaats discotheek</h1>
      <h2>Eén gewonde bij een schietpartij bij een discotheek, Venraynaar gewond bij ernstig ongeluk en er wordt weer drinkwater uit de Maas gehaald. Dit en meer, vandaag in de 1Lunch.</h2>
      <address><time datetime="2019-11-25T10:57:42+00:00">25 Nov 2019, 10:57</time> by <a rel="author">De redactie</a></address>
      <p><a href="https://www.1limburg.nl/wml-haalt-na-drie-weken-weer-water-uit-maas"><b>Weer drinkwater uit de Maas<br/></b></a>Ruim drie weken nadat WML de drinkwaterwinning uit de Maas stop had gezet omdat er gif in bleek te zitten, is de waterwinning weer opgestart. De waarde van het gif zit inmiddels weer onder de maximale grens, waardoor er weer water uit de Maas gehaald kan worden voor drinkwater. <a href="https://www.1limburg.nl/wml-haalt-na-drie-weken-weer-water-uit-maas">Lees hier meer</a>.</p>
      <p><a href="https://www.1limburg.nl/venraynaar-gewond-bij-zwaar-ongeluk-maashees"><b>Venraynaar gewond bij ernstig ongeval<br/></b></a>Bij een eenzijdig ongeluk is gisteravond net over de provinciegrens richting Maashees een 25-jarige man uit Venray gewond geraakt. De automobilist raakte van de weg en botste tegen meerdere bomen. Een trauma-arts werd opgeroepen voor medische assistentie. <a href="https://www.1limburg.nl/venraynaar-gewond-bij-zwaar-ongeluk-maashees">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/667087.jpg?itok=CJoQIdAk"/>
        <figcaption>
          <cite>Foto: SK Media</cite>
        </figcaption>
      </figure>
      <p><a href="https://www.1limburg.nl/schietpartij-bij-discotheek-beek-politie-zoekt-schutters"><b>Schietpartij bij discotheek<br/></b></a>Op het parkeerterrein van een discotheek in Beek zijn vanochtend bij een ruzie tussen twee groepen rond 6:00 uur schoten gelost. Daarbij raakte één persoon gewond. In de uitgaansgelegenheid was op dat moment net een feest afgelopen. Van de schutter(s) ontbreekt nog ieder spoor. <a href="https://www.1limburg.nl/schietpartij-bij-discotheek-beek-politie-zoekt-schutters">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/667012.jpg?itok=LSfWZN4v"/>
        <figcaption>
          <cite>Foto: L1</cite>
        </figcaption>
      </figure>
      <p><a href="https://www.1limburg.nl/justitie-hoger-beroep-zaak-doodgereden-studente-julie"><b>Hoger beroep in zaak doodgereden Julie<br/></b></a>De zaak tegen Jolanda P. (44) krijgt een staartje. Justitie gaat namelijk in hoger beroep tegen de lagere straf die de veroorzaakster van het ongeval kreeg. De Sittardse werd namelijk veroordeeld tot één jaar cel voor het doodrijden van studente Julie Hoofwijk (20), terwijl justitie 4,5 jaar gevangenisstraf had geëist. <a href="https://www.1limburg.nl/justitie-hoger-beroep-zaak-doodgereden-studente-julie">Lees hier meer</a>.</p>
      <p><a href="https://www.1limburg.nl/vlammen-uit-motorkap-bestuurder-net-op-tijd-uit-auto"><b>Vlammen uit de motorkap</b></a><b><br/></b>Een automobilist ontdekte bij thuiskomst dat zijn auto begon te roken. Hij kon nog net op tijd uitstappen, want snel daarna sloegen de vlammen al uit de motorkap. De auto werd door de brand flink beschadigd, maar er raakte gelukkig niemand gewond. <a href="https://www.1limburg.nl/vlammen-uit-motorkap-bestuurder-net-op-tijd-uit-auto">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/667128.jpg?itok=dY9dZPWX"/>
        <figcaption>
          <cite>Foto: Fer Traugott</cite>
        </figcaption>
      </figure>
    </article>
  </body>
</html>