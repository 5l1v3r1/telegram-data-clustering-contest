<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/israel-tensiuni-iran-307278.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T10:14:33+00:00"/>
    <meta property="og:title" content="Tensiuni puternice în Orientul Mijlociu: Netanyahu acuză Iranul că pregătește atacuri asupra Israelului"/>
    <meta property="og:description" content="Orientul Mijlociu continuă să stea ca pe un butoi de pulbere! Premierul israelian Benjamin Netanyahu a acuzat duminică Iranul că ar pregăti un atac asupra țării și a anunțat că Israelul face tot posibilul să..."/>
  </head>
  <body>
    <article>
      <h1>Tensiuni puternice în Orientul Mijlociu: Netanyahu acuză Iranul că pregătește atacuri asupra Israelului</h1>
      <address><time datetime="2019-11-25T10:14:33+00:00">25 Nov 2019, 10:14</time> by <a rel="author">Sebastian Pricop</a></address>
      <p>Orientul Mijlociu continuă să stea ca pe un butoi de pulbere! Premierul israelian <a href="https://www.b1.ro/tag/benjamin-netanyahu-56223.html">Benjamin Netanyahu</a> a acuzat duminică <a href="https://www.b1.ro/tag/iran-51249.html">Iran</a>ul că ar pregăti un atac asupra țării și a anunțat că <a href="https://www.b1.ro/tag/israel-51559.html">Israel</a>ul face tot posibilul să prevină un asemenea scenariu.</p>
      <p><i>"Agresiunea iraniană în regiunea noastră şi împotriva noastră continuă"</i>, a declarat premierul israelian, conform AFP, citat de Agerpres.</p>
      <p>Premierul israelian a mai subliniat că sunt depuse toate eforturile pentru ca <a href="https://www.b1.ro/tag/iran-51249.html">Iran</a>ul să nu își sporească influența în regiune prin controlul asupra altor țări.</p>
      <p><i>''Facem tot posibilul pentru a împiedica <a href="https://www.b1.ro/tag/iran-51249.html">Iran</a>ul să se implanteze în regiunea noastră'' şi ''ca Irakul şi Yemenul să devină baze pentru lansarea de rachete împotriva Statului <a href="https://www.b1.ro/tag/israel-51559.html">Israel</a>''</i>, a continuat premierul israelian. </p>
      <p><i>''Aceasta include măsurile necesare pentru a împiedica transferul de arme letale din <a href="https://www.b1.ro/tag/iran-51249.html">Iran</a> spre Siria, fie pe calea aerului, fie pe uscat'</i>', a precizat Netanyahu.</p>
      <p>Reamintim că, săptămâna trecută, <a href="https://www.b1.ro/tag/israel-51559.html">Israel</a>ul a lansat mai multe atacuri aeriene asupra unor obiective militare din Siria după ce sistemul de apărare antirachetă israelian a interceptat patru rachete trase din Siria ''de elemente iraniene'' către nordul <a href="https://www.b1.ro/tag/israel-51559.html">Israel</a>ului, potrivit armatei israeliene.</p>
    </article>
  </body>
</html>