<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/brasili-fabrizio-piazza-affari-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T10:08:00+00:00"/>
    <meta property="og:title" content="Ftse Mib: un ultimo rialzo prima della caduta. I titoli in e out"/>
    <meta property="og:description" content="Per il Ftse Mib è possibile nel breve un nuovo rialzo momentaneo, cui seguirà però lettera diffusa per diversi mesi. L'analisi di Fabrizio Brasili."/>
  </head>
  <body>
    <article>
      <h1>Ftse Mib: un ultimo rialzo prima della caduta. I titoli in e out</h1>
      <h2>Per il Ftse Mib è possibile nel breve un nuovo rialzo momentaneo, cui seguirà però lettera diffusa per diversi mesi. L'analisi di Fabrizio Brasili.</h2>
      <address><time datetime="2019-11-25T10:08:00+00:00">25 Nov 2019, 10:08</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata a Fabrizio Brasili, analista finanziario, al quale abbiamo rivolto alcune domande sull'attuale situazione dei mercati e in particolare di Piazza Affari. Chi volesse contattare Fabrizio Brasili può scrivere all'indirizzo email: f.bsuperguru@yahoo.it.</p>
      <p>
        <b>Le Borse europee e Usa hanno tirato leggermente il fiato nelle ultime giornate, mantenendosi però a poca distanza dai massimi. Quali le sue attese per le prossime sedute?</b>
      </p>
      <p>Partiamo nella nostra analisi da Wall Street, dove abbiamo assistito al raggiungimento di nuovi massimi storici da parte dei due indici Dow Jones e S&amp;P500, giunti su nuovi top rispettivamente a 28.200 e a 3.120 punti, dopo aver superato i precedenti a 27.700 punti nel caso del Dow Jones e la forte resistenza dei 3.040 punti per l'S&amp;P500.</p>
      <p>Piuttosto che analizzare il volatile ed imprevedibile Nasdaq, preferiamo prendere in considerazione APPLE, il suo titolo principe, arrivato sui massimi di oltre 260 dollari.</p>
      <p>Prevediamo alla fin fine un andamento laterale per gli indici Usa, con tentativi di recupero e superamento dei massimi indicati, e come minimo storni sui massimi segnalati prima, se non sui supporti precedenti di area 26.000/26.500 per il Dow Jones e di quota 2.920/2.900 punti per l'S&amp;p500 nel breve-medio termine.</p>
      <p>Per Apple c'è comunque da aspettarsi, visto il forte ipercomprato di medio termine, un ritorno anche sui 240/245 dollari, sopratutto se si dovesse verificare per il quarto trimestre anche il solo status quo degli ultimi dati sulle vendite, per non parlare di una eventuale diminuzione delle stesse.</p>
      <p>Passando alle Borse europee, il discorso è diverso e frastagliato. Per la Germania ci aspettiamo un Dax anche in ulteriore ribasso sotto i 13.000 punti.</p>
      <footer>
        <a href="https://www.trend-online.com/inte/brasili-fabrizio-piazza-affari-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>