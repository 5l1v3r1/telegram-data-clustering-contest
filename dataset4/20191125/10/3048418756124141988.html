<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/25/rotterdam-verdient-13-miljard-euro-met-verkoop-eneco/"/>
    <meta property="og:site_name" content="ThePostOnline"/>
    <meta property="article:published_time" content="2019-11-25T10:01:00+00:00"/>
    <meta property="og:title" content="Rotterdam verdient 1,3 miljard euro met verkoop Eneco"/>
    <meta property="og:description" content="Energiebedrijf in Japanse handen"/>
  </head>
  <body>
    <article>
      <h1>Rotterdam verdient 1,3 miljard euro met verkoop Eneco</h1>
      <h2>Energiebedrijf in Japanse handen</h2>
      <address><time datetime="2019-11-25T10:01:00+00:00">25 Nov 2019, 10:01</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Nederlandse gemeenten zijn spekkoper bij de verkoop van energiebedrijf Eneco. Zo zal Rotterdam, de grootste aandeelhouder, bijna 1,3 miljard euro ontvangen als de overname rond is. Den Haag krijgt zo’n 675 miljoen euro. Dordrecht mag een bijschrijving van ongeveer 368 miljoen euro verwachten. De kopers betalen 827,06 euro per aandeel Eneco. Als de overname rond is, gaat er nog 0,5 tot 1 procent aan transactiekosten van de opbrengst af.</p>
      <p>Den Haag heeft al eerder besloten waar het Eneco-geld aan moet worden besteed. De helft is bestemd voor het verbeteren van ‘duurzame mobiliteit’. Verder gaat 30 procent naar ‘energietransitie’ en 20 procent naar verbetering van de openbare ruimte.</p>
      <p>Eneco is momenteel nog in handen van 44 gemeenten in Zuid-Holland, Noord-Holland, Friesland, Gelderland en Utrecht. Rotterdam is de grootste aandeelhouder met 31,69 procent van de aandelen. Den Haag volgt met 16,55 procent. Dordrecht heeft 9,05 procent. Onder de kleinere aandeelhouders zijn gemeenten als Delft, Zoetermeer, Amstelveen, Schiedam, Zandvoort en Haarlemmermeer.</p>
      <p>Eneco komt in Japanse handen. Een consortium van conglomeraat Mitsubishi Corporation en energiebedrijf Chubu betaalt 4,1 miljard euro voor de overname. Eneco benadrukt dat de Japanners zich voor de lange termijn aan Eneco willen verbinden. Daarbij wordt in het bijzonder gewezen op de duurzame koers van het energiebedrijf.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>