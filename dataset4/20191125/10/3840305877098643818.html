<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/klaus-iohannis-invingator-peste-sferturi-sectiile-organizate-tara-care-singurele-resedinte-judet-romania-castigate-viorica-dancila-307289.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T10:33:19+00:00"/>
    <meta property="og:title" content="Klaus Iohannis, învingător în peste 3 sferturi din secțiile organizate în țară / Care au fost singurele reședințe de județ din România câștigate de Viorica Dăncilă"/>
    <meta property="og:description" content="Klaus Iohannis, marele câștigător al alegerilor prezidențiale, s-a impus în 78% dintre secțiile de votare, în timp ce Viorica Dăncilă, candidata PSD, a ieșit învingătoare în restul de 22%, potrivit..."/>
  </head>
  <body>
    <article>
      <h1>Klaus Iohannis, învingător în peste 3 sferturi din secțiile organizate în țară / Care au fost singurele reședințe de județ din România câștigate de Viorica Dăncilă</h1>
      <address><time datetime="2019-11-25T10:33:19+00:00">25 Nov 2019, 10:33</time> by <a rel="author">Vladimir Ionescu</a></address>
      <p><a href="https://www.b1.ro/tag/klaus-iohannis-73135.html">Klaus Iohannis</a>, marele câștigător al alegerilor prezidențiale, s-a impus în 78% dintre secțiile de votare, în timp ce Viorica Dăncilă, candidata PSD, a ieșit învingătoare în restul de 22%, potrivit <a href="https://www.hotnews.ro/stiri-politic-23512204-harta-interactiva-rezultate-alegeri-prezidentiale-2019-turul2-judete-romania.htm">hotnews.ro</a>.<br/><br/>Din totalul secțiilor din țară, 18.748, majoritatea voturilor valabil exprimate s-au dus în dreptul lui Iohannis în 14.712 de cazuri, în timp ce Dăncilă a luat mai multe voturi decât adversarul său în doar 4.036.<br/><br/>În ce privește municipiile reședință de județ, Dăncilă a învins în doar trei dintre ele: Alexandria, Giurgiu și Drobeta Tr. Severin, ultimul fiind câștigat doar cu aproximativ 400 de voturi în plus.</p>
    </article>
  </body>
</html>