<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/geriausia-festivalio-commedia-aktore-pripazinta-indre-patkauskaite.e58c822a-0f6d-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-25T10:26:00+00:00"/>
    <meta property="og:title" content="Geriausia festivalio COM•MEDIA aktorė pripažinta Indrė Patkauskaitė"/>
    <meta property="og:description" content="Geriausias režisierius, geriausias spektaklis, geriausia aktorė – Vilniaus mažojo teatro „Marti“ buvo nominuota net trijose profesionalių teatrų festivalio COM•MEDIA kategorijose. Vilniaus mažojo teatro aktorė Indrė Patkauskaitė paskelbta Geriausia festivalio COM•MEDIA aktore."/>
  </head>
  <body>
    <article>
      <h1>Geriausia festivalio COM•MEDIA aktorė pripažinta Indrė Patkauskaitė</h1>
      <address><time datetime="2019-11-25T10:26:00+00:00">25 Nov 2019, 10:26</time> by <a rel="author">Žmonės.lt</a></address>
      <p>
        <b>Geriausias režisierius, geriausias spektaklis, geriausia aktorė – Vilniaus mažojo teatro „Marti“ buvo nominuota net trijose profesionalių teatrų festivalio COM•MEDIA kategorijose. Vilniaus mažojo teatro aktorė Indrė Patkauskaitė paskelbta Geriausia festivalio COM•MEDIA aktore.</b>
      </p>
      <p>Šiemet festivalyje VMT rodė režisierės Gabrielės Tuminaitės  spektaklį „Marti“, kuriame Indrė Patkauskaitė atlieka pagrindinį – Katrės – vaidmenį!  Indrė Patkauskaitė yra sukūrusi daugybę vaidmenų, tačiau jos Katrė spektaklyje „Marti“ – vienas emocingiausių, stipriausių ir įtaigiausių vaidmenų.</p>
      <p>Tai vaidmuo, kuris jaudina žiūrovą. Vaidmuo, kuris sukrečia. Kviečia mąstyti. Už šį vaidmenį šiemet aktorė apdovanota ir skulptoriaus Dariaus Bražiūno  „Laisvės“ statulėle, kuri buvo įteikta tarptautinę teatro dieną –  žiūrovų, teatro draugų, scenos legendų ir kolegų akivaizdoje.</p>
      <p>Spektaklį „Marti“ artimiausiu metu galima pamatyti Vilniaus mažajame teatre gruodžio 6,20,21 ir 28 dienomis.</p>
    </article>
  </body>
</html>