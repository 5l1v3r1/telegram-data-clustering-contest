<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191635/mor/camioner/sortir/via/c-15/capellades"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T10:16:00+00:00"/>
    <meta property="og:title" content="Mor un camioner en sortir de la via a la C-15, a Capellades"/>
    <meta property="og:description" content="Amb aquesta nova víctima mortal ja són 159 les persones que han mort en accident de trànsit aquest any"/>
  </head>
  <body>
    <article>
      <h1>Mor un camioner en sortir de la via a la C-15, a Capellades</h1>
      <h2>Amb aquesta nova víctima mortal ja són 159 les persones que han mort en accident de trànsit aquest any</h2>
      <address>
        <time datetime="2019-11-25T10:16:00+00:00">25 Nov 2019, 10:16</time>
      </address>
      <p>El conductor d'un camió ha mort aquest dilluns a primera hora del matí en sortir de la via a la C-15. El sinistre mortal ha tingut lloc al punt quilomètric 38 de la C-15, a l’altura de Capellades (Anoia). Els Mossos d’Esquadra han rebut l’avís a les 08.30 h.<br/><br/>Per causes que encara s'estan investigant, el camió ha patit una sortida de via i ha caigut per un terraplè. Com a conseqüència de l’accident, el conductor del camió ha mort. <br/><br/>Arran de la incidència, s’han activat cinc patrulles dels Mossos d’Esquadra, sis dotacions dels Bombers de la Generalitat i dues ambulàncies i l’helicòpter medicalitzat del Sistema d’Emergències Mèdiques (SEM). </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>