<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/bobovnik-ni-mogel-verjeti-za-tekmovalca-pretezko-prvo-vprasanje-253355"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T10:22:00+00:00"/>
    <meta property="og:title" content="Bobovnik ni mogel verjeti: za tekmovalca pretežko prvo vprašanje"/>
    <meta property="og:description" content="V igri hitri prsti se je do vročega stola Milijonarja uspelo prebiti Tadeju Ojstrešku iz Maribora, toda zanj je bilo pretežko že prvo vprašanje. Za pomoč si je izbral glas ljudstva. ..."/>
  </head>
  <body>
    <article>
      <h1>Bobovnik ni mogel verjeti: za tekmovalca pretežko prvo vprašanje</h1>
      <h2>Tekmovalcu se je zataknilo že pri prvem vprašanju. Se mu je uspelo rešiti iz zagate?</h2>
      <address><time datetime="2019-11-25T10:22:00+00:00">25 Nov 2019, 10:22</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/25/1740060.jpg"/>
          <figcaption>Slavko Bobovnik. FOTO: Planet TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740059.jpg"/>
          <figcaption>Tekmovalec Tadej. FOTO: Planet TV</figcaption>
        </figure>
      </slideshow>
      <p>V igri hitri prsti se je do <a href="https://www.slovenskenovice.si/tag/slavko-bobovnik">vročega stola Milijonarja</a> uspelo prebiti <b>Tadeju Ojstrešku</b> iz Maribora, toda zanj je bilo pretežko že prvo vprašanje. Za pomoč si je izbral glas ljudstva.</p>
      <figure>
        <img src="https://www.slovenskenovice.si/images/slike/2019/11/25/1740059.jpg"/>
        <figcaption>Tekmovalec Tadej. FOTO: Planet TV</figcaption>
      </figure>
      <p>Vprašanje, za katero je izkoristil eno od treh pomoči, je bilo: Stari pregovor pravi, da za vsako bolezen: A: mam'ca poskrbi, B. sončece posije, C: glav'ca boli in D: rož'ca raste.<br/><br/>Občinstvo mu je pomagalo in Tadej je nadaljeval kviz. Naslednjo obliko pomoči je potreboval pri petem vprašanju, a se je z uporabo klica v sili tudi tedaj izvlekel.</p>
      <h3>Nasmejal Bobovnika in občinstvo</h3>
      <p>Tadej se je po začetni zagati le sprostil in pozneje voditelja <b>Slavka Bobovnika</b> nasmejal s šalo, ki jo je slišal med obiskom Črne gore. Pojasnil je, zakaj je ravno vaterpolo šport številka ena v državi, katere prebivalcem pripisujemo, da so leni. »Zato, ker se pri tem športu ne morejo spotiti,« je pojasnil Tadej. Kot smo dobili namig, Tadeja ne gre podcenjevati. Ko sta z Bobovnikom spregovorila, se ga je voditelj takoj spomnil po močnem štajerskem naglasu, saj je Tadej nekoč nekemu drugemu tekmovalcu pravilno pomagal pri klicu v sili.<br/><br/>Tadej bo nocoj kviz nadaljeval in stiskamo pesti, da bo pravilno odgovoril na vseh 15 vprašanj in osvojil glavno nagrado 100 tisoč evrov. Od pomoči mu je ostala še polovička (ali pa zamenjava vprašanja).</p>
    </article>
  </body>
</html>