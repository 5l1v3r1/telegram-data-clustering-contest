<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000113071"/>
    <meta property="og:site_name" content="MGR Online"/>
    <meta property="article:published_time" content="2019-11-25T10:19:00+00:00"/>
    <meta property="og:title" content="&quot;นิชิโนะ&quot; รับเป็นรอง &quot;อิเหนา&quot; เผยเหตุผลเปลี่ยนสนามซ้อม &quot;ช้างศึก&quot;"/>
    <meta property="og:description" content="วันที่ 25 พฤศจิกายน 2562 เวลา 14.00 น. ตามเวลาประเทศไทย อากิระ นิชิโนะ นำแข้งช้างศึกซีเกมส์ ลงฝีกซ้อม ณ สนามหญ้าเทียม เซอร์กิต มากาติ บูล พิทช์ ซึ่งอยู่ใกล้ที่พักเพียง 5 กิโลเมตร และเป็นสนามที่สมาคมฟุตบอลฯ ดำเนินการเช่าเอง หลังสนา"/>
  </head>
  <body>
    <article>
      <h1>"นิชิโนะ" รับเป็นรอง "อิเหนา" เผยเหตุผลเปลี่ยนสนามซ้อม "ช้างศึก"</h1>
      <address><time datetime="2019-11-25T10:19:00+00:00">25 Nov 2019, 10:19</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011697101.JPEG"/>
      </figure>
      <p>วันที่ 25 พฤศจิกายน 2562 เวลา 14.00 น. ตามเวลาประเทศไทย อากิระ นิชิโนะ นำแข้งช้างศึกซีเกมส์ ลงฝีกซ้อม ณ สนามหญ้าเทียม เซอร์กิต มากาติ บูล พิทช์ ซึ่งอยู่ใกล้ที่พักเพียง 5 กิโลเมตร และเป็นสนามที่สมาคมฟุตบอลฯ ดำเนินการเช่าเอง หลังสนามซ้อมที่ทางเจ้าภาพเตรียมไว้ให้ไม่อำนวยความสะดวกเพียงพอ<br/><br/>หลังการฝึกซ้อม อากิระ นิชิโนะ หัวหน้าผู้ฝึกสอนทีมชาติไทย ชุดซีเกมส์ ได้ให้สัมภาษณ์ว่า "ที่ตัดสินใจเปลี่ยนสนามซ้อม แม้ว่าสภาพหญ้าไม่ค่อยดีเท่าไหร่ แต่จะได้ย่นเวลา ไม่ต้องไปไกล เพื่อให้นักเตะได้พักผ่อน และเราได้เน้นที่ความเข้าใจในการเคลื่อนที่ และการรักษาตำแหน่งเป็นหลัก"<br/><br/>"สถานการณ์ของทีมสืบเนื่องจากเอกนิษฐ์ ปัญญา ถอนตัวไป แต่ก็ได้ พีฬาวัช เข้ามาแทน เทียบกับคู่แข่งแล้วเราเสียเปรียบอยู่เล็กน้อย"<br/><br/>"อินโดนีเซียความจริงยังไม่ได้ดูแมตช์การแข่งขันล่าสุดอะไร แต่ก็มีดูเทปการแข่งขันคร่าวๆที่ผ่านมาว่าเขาเล่นประมาณไหน ได้ศึกษาผู้เล่นโควต้าอายุเกิน 2 รายของเขามาพอประมาณ"<br/><br/>โดยโปรแกรมนัดแรก ทีมชาติไทย จะพบกับ อินโดนีเซีย ในวันที่ 26 พฤศจิกายน 2562 เวลา 15.00 น. (ตามเวลาประเทศไทย) รีซาล เมโมเรียล สเตเดียม กรุงมะนิลา ประเทศฟิลิปปินส์ ถ่ายทอดสดทางช่อง 7</p>
    </article>
  </body>
</html>