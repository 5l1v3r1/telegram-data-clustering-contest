<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/ticino-esondato-a-pavia-allerta-piena-po-maltempo-lombardia-allagato-borgo-basso/1953096/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T10:26:05+00:00"/>
    <meta property="og:title" content="Ticino esondato a Pavia: allerta piena Po/ Maltempo Lombardia: allagato Borgo Basso"/>
    <meta property="og:description" content="Ticino esondato a Pavia: allagato Borgo Basso, acqua e fango sulle strade &quot;qui come Venezia&quot;. Maltempo Lombardia, allerta piena del Po"/>
  </head>
  <body>
    <article>
      <h1>Ticino esondato a Pavia: allerta piena Po/ Maltempo Lombardia: allagato Borgo Basso</h1>
      <h2>Ticino esondato a Pavia: allagato Borgo Basso, acqua e fango sulle strade “qui come Venezia”. Maltempo Lombardia, allerta piena del Po</h2>
      <address><time datetime="2019-11-25T10:26:05+00:00">25 Nov 2019, 10:26</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Il <a href="https://www.ilsussidiario.net/news/maltempo-reggio-calabria-allerta-meteo-rossa-video-acqua-alta-oltre-1-metro/1952827/"><b>livello dei fiumi in mezza Italia</b></a> è sotto il controllo attento di Protezione Civile e autorità per l’eccezionale <a href="https://www.ilsussidiario.net/news/maltempo-autostrade-a10-chiusa-savona-albisola-viabilita-liguria-piemonte-caos-a4/1952857/"><b>ondata di maltempo</b></a> ancora in corso, ma nelle ultime ore la lente di ingrandimento si è focalizzata su <b>Pavia e sul Ticino</b> esondato questa mattina a <b>Borgo Basso</b>, uno dei quartieri più caratteristici della cittadina lombarda. Dopo l’allarme per la <a href="https://www.ilsussidiario.net/news/maltempo-liguria-allerta-rossa-centro-e-ponente-previsioni-meteo-rischio-alluvioni/1952385/"><b>piena del Po</b></a> delle scorse ore, è il Ticino ad aver cresciuto ulteriormente i propri argini fino ad arrivare all’esondazione semi-totale nel quartiere di Borgo Basso con <b>strade a case allagate in pochissimi minuti</b>. Stamattina l’acqua è salita per diversi centimetri in via Milazzo, la strada che si affaccia sul fiume e per questo motivo Protezione Civile e addetti del Comune hanno aiutato i residenti – che si affacciano direttamente sull’argine del Ticino – ad uscire di casa, attivando presidi nel piazzale Ghinaglia per raccordarsi su direttive e informative d’emergenza. Una vera e propria onda anomala di acqua e fango è giunta nelle prime ore dell’alba a lambire l’intero quartiere, ora sotto stretto controllo per capire quanti e quali famiglie evacuare nelle prossime ore.</p>
      <h4>TICINO ESONDATO, QUARTIERE PAVIA COMPLETAMENTE ALLAGATO</h4>
      <p>«<b><i>Qui è come Venezia</i></b>», lamentano alcuni residenti sotto choc per la piena del Ticino che ha toccato diverse case e cantine del quartiere di Pavia più a <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"><b>rischio idrogeologico</b></a>: intanto, sempre nel Pavese, a <b>Linarolo</b>, ci sono alcune frazioni che sarebbero esposte a una esondazione del Po pronta a “scattare” nelle prossime ore. Il <a href="https://www.ilsussidiario.net/news/scuole-chiuse-domani-allerta-meteo-maltempo-25-novembre-elenco-savona-e-crotone/1952959/"><b>maltempo però potrebbe arrestarsi in giornata</b></a> e questo non può che essere una buona notizia per l’esondazione dei principali fiumi del Centro-Nord che potrebbe a questo punto “scemare” col passare delle ore. Nella serata di ieri alle 22.30 il livello dell’acqua del Ticino, al Ponte Coperto, ha toccato i 3 metri sullo zero idrometrico rappresentando un fortissimo allarme per l’intera nottata, “confermato” stamane con l’esondazione a Borgo Basso. La speranza è non vivere più momenti come quelli appena passati dalla cittadinanza pavese: «<i>Speriamo non tocchi aggiornare la targhetta</i>», ha detto il residente al 118 (fonte La Provincia Pavese) indicando il livello che il fiume raggiunse nella <b>tragica alluvione del 1994.</b></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/daniele-cassol-chi-e-vigilante-eroe-su-viadotto-a6-buco-nero-ho-fermato-un-bus/1953131/"/>
        <a href="https://www.ilsussidiario.net/news/ultime-notizie-ultimora-oggi-crollato-viadotto-sulla6-per-maltempo-25-novembre/1953019/"/>
        <a href="https://www.ilsussidiario.net/news/terremoto-oggi-a-benevento-m-2-9-ingv-ultime-scosse-sciame-sismico-nella-notte/1953045/"/>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
        <a href="https://www.ilsussidiario.net/news/maria-antonietta-rositani-bruciata-dallex-perdono-ciro-ora-condanna-esemplare/1953068/"/>
        <a href="https://www.ilsussidiario.net/news/giornata-contro-la-violenza-sulle-donne-dati-choc-gia-94-femminicidi-nel-2019/1953088/"/>
      </related>
    </article>
  </body>
</html>