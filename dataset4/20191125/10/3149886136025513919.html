<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/piyt-deyvidsan-leonardo-di-kaprio-i-zashto-komediantat-namrazi-internet.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-25T10:03:53+00:00"/>
    <meta property="og:title" content="Пийт Дейвидсън, Леонардо ди Каприо и защо комедиантът намрази интернет"/>
    <meta property="og:description" content="Още откровения от комедианта"/>
  </head>
  <body>
    <article>
      <h1>Пийт Дейвидсън, Леонардо ди Каприо и защо комедиантът намрази интернет</h1>
      <address><time datetime="2019-11-25T10:03:53+00:00">25 Nov 2019, 10:03</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p>В последните години <b>Пийт Дейвидсън</b> доста успешно провокира вниманието към себе си покрай връзките си с не една и две популярни дами. А поредната провокация от него е доста по-различна - фотосесията за списание Paper, за която влиза в ролята на жива кукла.</p>
      <p>В интервюто за изданието пък разкрива<b> как се е променил животът му, мисленето за нещата от живота</b> и какви са причините за това. </p>
      <p>Доста е вероятно да си създаваме погрешно впечатление за Пийт заради визията му, смята актьорът Томи Дорфман, който влиза в ролята на интервюиращ и източник на идеята за фотосесията. И сам признава, че е имал известни предразсъдъци по отношение на Дейвидсън, но с голямото си сърце и чувство за хумор той успява да ги разсее.</p>
      <figure>
        <embed-post data-src="https://www.instagram.com/p/B5I5G3mnE7O" data-service="Instagram"/>
      </figure>
      <p><b>Именно заради всичко, което се пише за него, Дейвидсън спря да ползва интернет и най-вече социалните мрежи.</b> Той ги определя като едно "ужасно място", където всичко, което напишеш, може да се интерпретира по 100 различни и неверни начина. То се превръща в инструмент в нечии ръце.</p>
      <p>Затова предпочита да казва всичко, което има да каже, по време на своите стендъп комеди представления, въпреки че и там в последно време усеща, че свободата му на изразяване е ограничена.</p>
      <p>Не е ограничен обаче да признае, че <b>Леонардо ди Каприо изиграва съществена роля в неговото узряване</b>. Определя го като своето "сексуално събуждане". Но онзи предишния Лео, от "Титаник" и "Плажът", който е сладникаво момченце, обичащо да чете книги и да се влюбва лудо.</p>
      <figure>
        <embed-post data-src="https://www.instagram.com/p/B5Jt3vDHmAT" data-service="Instagram"/>
      </figure>
      <p>Дейвидсън признава, че<b> навремето има голям негов плакат в стаята си</b>. А когато след години има и възможността да се срещне с актьора на живо, той успява само да му стигне ръката и от притеснение изчезва от неловката ситуация.</p>
      <p>В последната година Пийт научава доста - като да не вярва на 95% от нещата, които се пишат за него или как да скрие това, което предпочита да остане скрито. <b>Научава се да живее така, че да не го следват и снимат на всяка крачка.</b> Като например да влиза в киното след като филмът вече е започнал.</p>
      <figure>
        <embed-post data-src="https://www.instagram.com/p/B5JjBpWhGxl" data-service="Instagram"/>
      </figure>
      <p>Научил се е и <b>че хората или го харесват, или го мразят</b> - средно положение няма. И не спира да се изненадва както на едните, така и на другите, защото не може да приеме твърдения като това, че е много секси.</p>
      <p>Най-малкото защото е напълно наясно, че кожата му не е в никак цветущо състояние заради тежкото акне, с което се бори от години. </p>
      <p>Отвъд суетата и слуховете, Дейвидсън вижда себе си след 10 години от другата страна на камерата - иска да режисира и продуцира. Освен това,<b> много иска да има семейство</b>.</p>
      <related>
        <a href="https://lifestyle.bg/stars/piyt-deyvidsan-fotosesiyata-za-spisanie-paper-i-priznaniyata-mu-za-lyubovta.html"/>
      </related>
      <p>Той не е имал възможността да израсне с баща до себе си, затова сега иска да влезе в тази роля. Днес смята, че <b>именно загубата на родителя му, когато е бил само на седем, го прави толкова привързан към всички</b>. Това просто му дава чувство за сигурност.</p>
      <related>
        <h4>Още по темата</h4>
        <a href="https://lifestyle.bg/stars/piyt-deyvidsan-fotosesiyata-za-spisanie-paper-i-priznaniyata-mu-za-lyubovta.html"/>
        <a href="https://lifestyle.bg/stars/piyt-deyvidsan-kaya-gerber-i-imat-li-vrazka-dvamata.html"/>
        <a href="https://lifestyle.bg/stars/piyt-deyvidsan-keyt-bekinsel-i-zaeto-li-e-sartseto-na-bivshiya-na-ariana-grande.html"/>
        <a href="https://lifestyle.bg/stars/keyt-bekinseyl-i-piyt-deyvidsan-sa-se-razdelili.html"/>
        <a href="https://lifestyle.bg/stars/ariana-grande-piyt-deyvidsan-edna-razdyala-i-edin-album-sas-skandalno-ime.html"/>
        <a href="https://lifestyle.bg/stars/kaya-gerber-piyt-deyvidsan-i-parvata-im-poyava-kato-dvoyka.html"/>
        <a href="https://lifestyle.bg/international/piyt-deyvidsan-za-razdyalata-si-s-ariana-grande.html"/>
        <a href="https://lifestyle.bg/stars/piyt-deyvidsan-otkroven-za-vazrastta-na-keyt-bekinseyl.html"/>
        <a href="https://lifestyle.bg/stars/keyt-bekinseyl-piyt-deyvidsan-i-golyamata-vazrastova-razlika.html"/>
      </related>
    </article>
  </body>
</html>