<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121474/dgp-oto-jeden-z-najbogatszych-ministrow-w-rzadzie.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T10:29:00+00:00"/>
    <meta property="og:title" content="&quot;DGP&quot;: Oto jeden z najbogatszych ministrów w rządzie"/>
    <meta property="og:description" content="Nowy szef resortu finansów, Tadeusz Kościński, będzie jednym z najzamożniejszych ministrów w rządzie Mateusza Morawieckiego – pisze &quot;Dziennik Gazeta Prawna&quot;."/>
  </head>
  <body>
    <article>
      <h1>"DGP": Oto jeden z najbogatszych ministrów w rządzie</h1>
      <address>
        <time datetime="2019-11-25T10:29:00+00:00">25 Nov 2019, 10:29</time>
      </address>
      <h4>Nowy szef resortu finansów, Tadeusz Kościński, będzie jednym z najzamożniejszych ministrów w rządzie Mateusza Morawieckiego – pisze "Dziennik Gazeta Prawna".</h4>
      <p>"DGP" zwraca uwagę, że wkrótce upubliczniane będą oświadczenia majątkowe ministrów i wiceministrów. Złożenie ich jest obowiązkowe, ale już zgoda na pokazanie opinii publicznej zależy jedynie od dobrej woli. Dziennik ustalił, że minister Kościński swój majątek upubliczni.</p>
      <p>Informatorzy, na których powołuje się gazeta, przekonują, że szef resortu finansów będzie jednym z najbogatszych ministrów w drugim rządzie Mateusza Morawieckiego. Kościński przez ponad 40 lat pracował w sektorze bankowym.</p>
      <p>Jak dowiedział się "DGP", część majątku minister ulokował w akcjach spółek notowanych na giełdzie. Gazeta podkreśla, że jako szef resortu finansów Kościński będzie musiał zabezpieczyć zarządzanie swoim portfelem tak, aby posiadanie papierów wartościowych nie powodowało konfliktu interesów.</p>
      <p>Dziennik pisze m.in., że Kościński dostaje świadczenie emerytalne z Wielkiej Brytanii. "DGP" zwraca uwagę, że podobną wypłatę pobierał jeden z jego poprzedników, również urodzony i przez lata mieszkający w Londynie, Jacek Rostowski, minister finansów w rządzie PO–PSL.</p>
      <footer>/ Źródło: Dziennik Gazeta Prawna <br/>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121466/morawiecki-rozwiewa-watpliwosci-ws-zjednoczonej-prawicy.html"/>
      </related>
    </article>
  </body>
</html>