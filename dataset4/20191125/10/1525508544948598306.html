<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780360/%D8%AC%D8%B4%D9%86%D9%88%D8%A7%D8%B1%D9%87-%D9%85%D9%86%D8%B7%D9%82%D9%87-%D8%A7%DB%8C-%D8%B3%D8%B1%D9%88%D9%86%D8%A7%D8%B2-%D8%AF%D8%B1%D8%B4%DB%8C%D8%B1%D8%A7%D8%B2-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:11:56+00:00"/>
    <meta property="og:title" content="جشنواره منطقه‌ای «سروناز» درشیراز به تعویق افتاد"/>
    <meta property="og:description" content="شیراز- دبیرخانه استانی جشنواره منطقه‌ای سینمای جوان شیراز «سروناز» از تعویق برگزاری این رویداد خبر داد."/>
  </head>
  <body>
    <article>
      <h1>جشنواره منطقه‌ای «سروناز» درشیراز به تعویق افتاد</h1>
      <address>
        <time datetime="2019-11-25T10:11:56+00:00">25 Nov 2019, 10:11</time>
      </address>
      <p>به گزارش <a href="https://www.mehrnews.com/">خبرنگار مهر</a>، شصت و سومین جشنواره منطقه‌ای سینمای جوان «سروناز»، که  قرار بود  از چهارم تا هفتم آذرماه ۱۳۹۸ در شیراز برگزار شود، بنا به درخواست مدیرکل فرهنگ و ارشاد اسلامی استان فارس و به دلیل همزمانی با هفته کتاب در این تاریخ برگزار نخواهد شد.</p>
      <p>پیش از این نیز، برگزاری این رویداد به درخواست صابر سهرابی، مدیرکل فرهنگ و ارشاد اسلامی استان فارس، به دلیل تلاقی با ماه محرم و نیزهم‌پوشانی با جشنواره بین‌المللی فیلم کودک اصفهان از شهریور به آذرماه موکول شده بود.</p>
      <p>جشنواره منطقه‌ای «سروناز» شیراز قرار است در سه بخش مسابقه فیلم کوتاه، فیلمنامه و عکس با حضور استان‌های فارس، خراسان رضوی، خراسان جنوبی، کرمان، هرمزگان، اصفهان، قم، مرکزی و البرز برگزار شود.</p>
      <p>این در حالیست که مدیرکل فرهنگ و ارشاد اسلامی استان فارس در گفت و گو با <a href="https://www.mehrnews.com/">خبرنگار مهر</a>، اعلام کرد: به زودی برنامه های این جشنواره در نشستی خبری اعلام خواهد شد.</p>
      <p>از سویی همرمان با جشنواره منطقه ای سینمای جوان، قرار بود جشنواره ملی سینما و ادبیات برای نخستین بار در شیراز برگزار شود که سرنوشت برپایی این رویداد هم به آینده موکول شد.</p>
    </article>
  </body>
</html>