<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/operatiune-soc-a-autoritatilor-spaniole-au-capturat-un-narcosubmarin-cu-peste-2000-de-kilograme-de-cocaina-20098984"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T10:17:45+00:00"/>
    <meta property="og:title" content="Operațiune-șoc a autorităților spaniole. Au capturat un „narcosubmarin” cu peste 2000 de kilograme de cocaină"/>
    <meta property="og:description" content="Duminică, la Aldan, pe coasta Galiciei, autoritățile spaniole au capturat un ”narcosubmarin” încărcat cu peste 2000 de kilograme de cocaină, informează"/>
  </head>
  <body>
    <article>
      <h1>Operațiune-șoc a autorităților spaniole. Au capturat un „narcosubmarin” cu peste 2000 de kilograme de cocaină</h1>
      <address><time datetime="2019-11-25T10:17:45+00:00">25 Nov 2019, 10:17</time> by <a rel="author">Alexandru C.</a></address>
      <p>
        <b>Duminică, la Aldan, pe coasta Galiciei, autoritățile spaniole au capturat un ”narcosubmarin” încărcat cu peste 2000 de kilograme de cocaină, informează <a href="https://www.g4media.ro/autoritatile-spaniole-au-sechestrat-un-narcosubmarin-cu-peste-2000-de-kilograme-de-cocaina.html#.XdunxeFaRU4.whatsapp">g4media.ro</a>. În timpul operațiunii de capturare, două persoane au fost reținute, iar o a treia a reușit să scape.</b>
      </p>
      <p>Potrivit informațiilor furnizate de presa spaniolă, submarinul – de fapt un vas semisubmersibil – venea din Columbia, iar poliţia încearcă să stabilească, acum, dacă drogurile au fost aduse direct din America Latină, peste ocean. Traficanții de droguri au mai folosit această ”metodă” pentru a aduce droguri din America Latină în Statele Unite ale Americii.</p>
      <p>În luna iulie a acestui an au fost difuzate imagini spectaculoase cu garda de coastă a SUA capturând un vas semisubmersibil bănuit că face trafic de narcotice în Oceanul Pacific. Un „narcosubmarin” similar celui de duminică a fost descoperit şi în 2006 tot în largul Galiciei, dar astfel de tactici sunt relativ noi în Europa.</p>
    </article>
  </body>
</html>