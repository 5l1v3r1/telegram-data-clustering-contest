<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/ATP/a315613-Federer-Rivalstvo-sa-Nadalom-je-posebno.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T10:19:00+00:00"/>
    <meta property="og:title" content="Federer: Rivalstvo sa Nadalom je posebno"/>
    <meta property="og:description" content="Švajcarski teniser Rodžer Federer istakao je da je rivalstvo koje ima sa Rafaelom Nadalom veće od onog sa Novakom Đokovićem."/>
  </head>
  <body>
    <article>
      <h1>Federer: Rivalstvo sa Nadalom je posebno</h1>
      <h2>Švajcarski teniser Rodžer Federer istakao je da je rivalstvo koje ima sa Rafaelom Nadalom veće od onog sa Novakom Đokovićem.</h2>
      <address><time datetime="2019-11-25T10:19:00+00:00">25 Nov 2019, 10:19</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170202/jpeg/Rodzer-Federer-Rafael-Nadal.jpg"/>
        <figcaption>
          <cite>Pool/Getty Images</cite>
        </figcaption>
      </figure>
      <p>Egzibicionom duelu između Rodžera Federera i Aleksandera Zvereva u Meksiko Sitiju prisustvovalo je 42.517 gledalaca, čime je postavljen novi rekord kad su teniski mečevi u pitanju.</p>
      <p><i>"Nikada neću zaboravzi ovo veče u Meksiko Sitiju. Zajedno smo srušili rekord",</i> poručio je treći teniser sveta.</p>
      <related>
        <a href="http://sportklub.rs/Tenis/ATP/a315497-Novi-rekord-Federera-i-Zvereva-gledalo-42.517-ljudi.html"/>
        <a href="http://sportklub.rs/Tenis/Davis-Cup/a315608-Nadal-Savrsen-kraj-sezone.html"/>
        <a href="http://sportklub.rs/Tenis/ATP/a315290-Federer-Znam-da-mogu-da-osvojim-Australijan-open.html"/>
      </related>
      <p>Očekuje se da novi rekord bude postavljen već u februaru, kada će se Federer u Kejp Taunu sastati sa Rafaelom Nadalom. Za taj duel već je rasprodato 55.000 ulaznica.</p>
      <p><i>"Nadam se da ćemo Rafa i ja u budućnosti igrati epske mečeve",</i> rekao je Švajcarac.</p>
      <p>Osvrnuo se 20-struki Gren slem šampion potom i na rivalstvo koje ima sa Nadalom, ali i Novakom Đokovićem.</p>
      <p>
        <i>"Ono što je Novak ostvario u poslednjih deset godina je bilo impresivno, on je jedan od najboljih tenisera svih vremena. Ima kvalitete kao i Rafa. Ne znam protiv koga mi je teže, ali mogu da kažem da je zbog dužine trajanja rivalstvo sa Nadalom posebno. Svakako, njih dvojica su me učinili boljim jer su me gurali do krajnjih granica".</i>
      </p>
      <p>Federer ima negativan skor u međusobnim duelima i protiv Nadala i protiv Đokovića.</p>
    </article>
  </body>
</html>