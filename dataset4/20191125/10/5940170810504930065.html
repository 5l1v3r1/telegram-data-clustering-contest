<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/omonoia/omonoia-oristika-xoris-xristofi-sto-aiwnio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T10:05:00+00:00"/>
    <meta property="og:title" content="Ομόνοια: Οριστικά χωρίς Χριστοφή στο «αιώνιο»"/>
    <meta property="og:description" content="Στην Ομόνοια επικεντρώνονται πλήρως στο επερχόμενο ντέρμπι με το ΑΠΟΕΛ, στο οποίο έχουν ως μοναδικό στόχο τη νίκη και τους τρεις βαθμούς. Ο Χένινγκ Μπεργκ όμως δεν μπορεί να υπολογίζει τον Δημήτρη Χριστοφή, ο οποίος τέθηκε οριστικά νοκ άουτ."/>
  </head>
  <body>
    <article>
      <h1>Ομόνοια: Οριστικά χωρίς Χριστοφή στο «αιώνιο»</h1>
      <h2>Το πρόβλημα του θα τον κρατήσει στα «πιτς»</h2>
      <address>
        <time datetime="2019-11-25T10:05:00+00:00">25 Nov 2019, 10:05</time>
      </address>
      <p>
        <b>Στην Ομόνοια επικεντρώνονται πλήρως στο επερχόμενο ντέρμπι με το ΑΠΟΕΛ, στο οποίο έχουν ως μοναδικό στόχο τη νίκη και τους τρεις βαθμούς. Ο Χένινγκ Μπεργκ όμως δεν μπορεί να υπολογίζει τον Δημήτρη Χριστοφή, ο οποίος τέθηκε οριστικά νοκ άουτ.</b>
      </p>
      <p>Ο Κύπριος εξτρέμ του «τριφυλλιού» ένιωσε ενοχλήσεις στους προσαγωγούς την Παρασκευή και έτσι έμεινε εκτός προπονήσεων και αποστολής απ’ το παιχνίδι με το Παραλίμνη.</p>
      <p>Από εκεί και πέρα ο Δημήτρης Χριστοφή θα περάσει από διάφορες ιατρικές εξετάσεις για να διαφανεί το μέγεθος του προβλήματος. Τα αποτελέσματα των εξετάσεων θα γνωστοποιηθούν στα μέσα της εβδομάδας.</p>
      <p>Αυτό που προκύπτει είναι πως δεν θα προλάβει σίγουρα το ντέρμπι «αιωνίων» την ερχόμενη Δευτέρα.</p>
      <p>Πάντως πέραν απ’ τον Χριστοφή όλοι οι άλλοι ποδοσφαιριστές (που έχουν δικαίωμα συμμετοχής) είναι σε θέση να αγωνιστούν κανονικά και υπολογίζονται στο πλάνο του Χένινγκ Μπεργκ. Από σήμερα ξεκινά και η προετοιμασία ενόψει του ντέρμπι μιας και οι ποδοσφαιριστές της Ομόνοιας επανέρχονται στις προπονήσεις μετά απ’ το χθεσινό ρεπό.</p>
    </article>
  </body>
</html>