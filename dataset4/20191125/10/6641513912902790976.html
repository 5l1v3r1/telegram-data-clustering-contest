<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/misir-dan-abd-ye-su-35-resti-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-25T10:21:00+00:00"/>
    <meta property="og:title" content="Mısır’dan ABD'ye Su-35 resti!"/>
    <meta property="og:description" content="Mısır’dan ABD'ye Su-35 resti! | aydinlik.com.tr"/>
  </head>
  <body>
    <article>
      <h1>Mısır’dan ABD'ye Su-35 resti!</h1>
      <address>
        <time datetime="2019-11-25T10:21:00+00:00">25 Nov 2019, 10:21</time>
      </address>
      <p>
        <b>ABD'nin Mısır'a yönelttiği 'Rusya'dan Su-35 savaş uçakları alması durumunda yaptırımla karşı karşıya kalabileceği' tehditlerini değerlendiren Mısır Parlamentosu Ulusal Güvenlik Komitesi Üyesi Yahya Kidvani, Washington'un diplomasi normlarını ihlal ettiğini vurguladı.</b>
      </p>
      <p>Yahya Kidvani, Mısır‘a bağımsız dış politikası ve Rusya’yla askeri işbirliğini geliştirme arzusu nedeniyle ABD tarafından uygulanan baskıyla son dönemdeki tehditlerin kabul edilemez olduğunu belirtti.</p>
      <p>Kidvani, “Rusya’yla yaptığı askeri işbirliği, silah anlaşması nedeniyle Mısır’a Amerikan yaptırımları uygulanacağı konusu, diplomatik norm çerçevesinin dışına çıkıyor ve kabul edilemez bir tutum” dedi.</p>
      <p>Mısır’ın egemen bir ülke olduğunu dünyanın diğer ülkeleriyle askeri işbirliği konusundaki kararlarını bağımsız olarak aldığını kaydeden Kidvani, “Mısır’ın stratejisi silah kaynaklarını çeşitlendirmeyi öngörüyor.</p>
      <p>Bu alanda Rusya, Çin, Almanya, Fransa ve ABD’yle işbirliği yapıyoruz. Washington’un baskısına boyun eğmeyeceğiz, Rusya’yla işbirliğinden askeri alan da dahil hiçbir alanda vazgeçmeyeceğiz” ifadelerini kullandı.</p>
      <p>Kidvani, Mısır’ın büyük bir ülke olduğunu, ulusal çıkarlarına göre hareket ettiğini ve dışarıdan dikteyi kabul etmediğini de sözlerine ekledi.</p>
      <related>
        <h4>Benzer Haberler</h4>
        <a href="https://www.aydinlik.com.tr/misir-dan-erdogan-a-sorumsuz-elestirisi-turkiye-haziran-2019"/>
        <a href="https://www.aydinlik.com.tr/misir-in-cagrisina-ankara-dan-yanit-politika-aralik-2017"/>
        <a href="https://www.aydinlik.com.tr/lubnan-ve-irak-olaylarina-misir-dan-bakis-dunya-kasim-2019-1"/>
        <a href="https://www.aydinlik.com.tr/aids-misir-da-yayilabilir-saglik-aralik-2017"/>
      </related>
    </article>
  </body>
</html>