<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/farebna-zima-s-trustom/265344"/>
    <meta property="og:site_name" content="touchIT"/>
    <meta property="article:published_time" content="2019-11-25T10:01:58+00:00"/>
    <meta property="og:title" content="Farebná zima s Trustom"/>
    <meta property="og:description" content="Chladné počasie viac a sivé dni &quot;nahrávajú&quot; myšlienke zababušiť sa o deky a nahlásiť home office. Pre spestrenie pracovných aktivít Trust predstavil dva rady farebných myší, ktoré vám spríje"/>
  </head>
  <body>
    <article>
      <h1>Farebná zima s Trustom</h1>
      <address><time datetime="2019-11-25T10:01:58+00:00">25 Nov 2019, 10:01</time> by <a rel="author">redakcia touchIT</a></address>
      <p>
        <b>
          <b>Chladné počasie viac a sivé dni „nahrávajú“ myšlienke zababušiť sa o deky a nahlásiť home office. Pre spestrenie pracovných aktivít Trust predstavil dva rady farebných myší, ktoré vám spríjemnia aspoň chvíle strávené pri počítači.</b>
        </b>
      </p>
      <h3>Veselé a tiché</h3>
      <p>Či už pracujete z domu alebo v kancelárii, určite oceníte aspoň o jeden rušivý faktor menej. Rad myší <b>Trust Silent-click Sketch</b> je vybavený redukciou hlasitosti až o 90% oproti bežným myšiam. Namiesto štandardného kolieska na scrollovanie sa vracajú k dnes už „retro“ modelu – guličke. Myši Sketch majú obojstranný dizajn, sú teda určené pre ľavákov aj pravákov. Myš je bezdrôtová a k svojmu zariadeniu ju pripojíte cez USB konektor s dosahom 15 m.</p>
      <figure>
        <img src="https://touchit.sk/wp-content/uploads/2019/11/Trust-Sketch-2_nowat.jpg"/>
      </figure>
      <p>
        <i>Odporúčaná maloobchodná cena <b>Sketch 15,90 eur</b></i>
      </p>
      <h3>Volanie divočiny</h3>
      <p><b>Yvi Animal print</b> je rad myší, ktoré tiež vynikajú farebnosťou. V troch farebných kombináciách ponúka vzor pávích pier, tropickú verziu s tukanom či modrú s papagájom. Myš má obojstranné využitie (pravá / ľavá), tlačidlo pre nastavenie citlivosti aj gumový poťah pre pevný úchop. Pomocou USB konektora ju na vzdialenosť 8m môžete prepojiť s ľubovoľným zariadením.</p>
      <figure>
        <img src="https://touchit.sk/wp-content/uploads/2019/11/Trust-Yvi-Peacock_nowat.jpg"/>
      </figure>
      <p><i>Odporúčaná maloobchodná cena</i> <b>Yvi Animal print 11,90 eur</b></p>
      <h3>Trust myslí na ekológiu</h3>
      <p>Myši Yvi značky Trust sú vo svete veľmi obľúbené. Trust ich ročne predá až 600 000 ks vo viac ako 30 krajinách sveta. Po novom sa u Yvi zmenilo balenie z klasického plastového na papierový blister. Ročne tak dôjde k úspore až 7 000 kg plastu pri výrobe obalov na tento  obľúbený rad.</p>
      <figure>
        <img src="https://touchit.sk/wp-content/uploads/2019/11/Trust-Yvi-Toucan_nowat.jpg"/>
      </figure>
      <related>
        <h4>Súvisiace články</h4>
        <a href="https://touchit.sk/transcend-predstavuje-nove-pamatove-karty-na-baze-96-vrstvovych-buniek-3d-nand/265354"/>
        <a href="https://touchit.sk/hp-startuje-s-hp-zcentral-novu-eru-vypoctovej-techniky/265336"/>
        <a href="https://touchit.sk/amazon-v-seredi-pokracuje-v-nabore-ludi-na-dalsie-obdobie/265330"/>
      </related>
    </article>
  </body>
</html>