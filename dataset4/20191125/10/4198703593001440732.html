<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/pzm-magazine/Article-410a86dea02ae61027.htm"/>
    <meta property="og:site_name" content="mako"/>
    <meta property="article:published_time" content="2019-11-25T10:24:00+00:00"/>
    <meta property="og:title" content="כוננות לתגובה איראנית: אלו הנקודות בהן תנסה להפתיע את ישראל"/>
    <meta property="og:description" content="דברי נתניהו ובנט על תקיפה איראנית נלקחים ברצינות מאחר והשבוע צפויות לוויות ההרוגים מהתקיפה הישראלית האחרונה בסוריה כשגם ביקורי קצינים בכירים מצבא ארה&quot;ב בישראל נתפסים כסימנים. אלו המקומות בהן עשויה איראן לפעול"/>
  </head>
  <body>
    <article>
      <h1>כוננות לתגובה איראנית: אלו הנקודות בהן תנסה להפתיע את ישראל</h1>
      <h2>דברי נתניהו ובנט על תקיפה איראנית נלקחים ברצינות מאחר והשבוע צפויות לוויות ההרוגים מהתקיפה הישראלית האחרונה בסוריה כשגם ביקורי קצינים בכירים מצבא ארה"ב בישראל נתפסים כסימנים. אלו המקומות בהן עשויה איראן לחפש נקודות תורפה</h2>
      <address><time datetime="2019-11-25T10:24:00+00:00">25 Nov 2019, 10:24</time> by <a rel="author">שי לוי</a></address>
      <p>בהמשך להתבטאויות של בנימין נתניהו ונפתלי בנט על <a href="https://www.mako.co.il/news-military/2019_q4/Article-a23e8dc671e9e61027.htm?Partner=interlink">מתקפה</a> שאיראן מתכננת, מומחים ועיתונאים זרים מזהירים שפעולה איראנית כנגד מטרות ישראליות עשויה להתחרש כבר בימים הקרובים ממש.</p>
      <p>בין היתר הם מציינים את התקיפה האחרונה של ישראל כנגד <a href="https://www.mako.co.il/pzm-soldiers/Article-dae75176f388e61026.htm?Partner=interlink">כוחות קודס </a>האיראנים ומערכות הנ"מ שלהם בסוריה והעובדה שבימים אלו נערכות הלוויותיהם של הרוגי המתקפה. </p>
      <p>גם הביקורים האחרונים של גנרלים בכירים בצבא ארה"ב בישראל, האחרון שבהם של ראש המטות המשולבים האמריקאי שנפגש עם הרמטכ"ל וקודם לכן פגישה בארץ של מפקדי חילות האוויר של שני הצבאות מתפרשים כאיתות להכנה לפעולה כלשהי.</p>
      <figure>
        <iframe data-src="https://twitter.com/IntelliTimes/status/1198638991035289602?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>בין היתר כתב רשת "אל ערביה" זיאד חלבי פרסם סדרת ציוצים בא העלה תרחישים אפשריים לתקיפה איראנית כנגד ישראל השבוע, ממתקפת טילים ועד כטב"מים.</p>
      <p>לכך ניתן להוסיף את מצבו של ראש הממשלה והסיטואציה הפוליטית בישראל אותה עשויים לפרש בצד השני ככזו שמוצאת את ישראל חלשה כביכול.</p>
      <p>אפשרויות התגובה האיראנית רבות ומגוונות וניתן לחלק אותן לפי זירות. סביר להניח כי האיראנים ינסו <b>לפגע מסוריה</b>. זה יכול להיות פיגוע של מטען נגד סיור על הגבול, ירי של טיל נ"ט על סיור או עמדה ובנוסף גם ירי של צלף לעבר חייל שיהיה חשוף, כפי שעשה חיזבאללה במפר הזדמנויות.</p>
      <p>אפשרות נוספת הן <b>ירי נרחב של רקטות וטילים</b> בדומה לתקיפת מתקני הנפט בסעודיה. בפעולה כזו האיראנים ינסו לשגר מטח כבד של רקטות, טילי שיוט, מטוסים ללא טייס ורחפנים. זאת במטרה להתגבר על מערך ההגנה האווירי של ישראל שמורכב מכיפת ברזל וסוללות קלע דוד.</p>
      <p>יתכן גם ניסיון של ירי טילים ו<b>מטוסים ללא טייס</b> גם מעבר לאזור הגולן, אולי אפילו לעבר ערים גדולות בצפון או יעדים אסטרטגיים. בצה"ל ינסו לסכל את האירוע לפני שיצא לפועל, כפי שעשו בסיכול פיגוע הרחפנים. הבעיה שגם סיכול כזה יכול להיות חלק ממעגל הלחימה.</p>
      <p>האיראנים יכולים לנסות את אותו המהלך רק <b>מגבול לבנון</b>. גם שם מדובר על ניסיון של ירי טילי נ"ט, מטען או ירי של צלף. האיראנים יכולים לפעול דווקא משם מתוך ניסיון להרתיע את ישראל כדי שלא תגיב בחומרה, בדיוק כפי שקרה אחרי ירי טילי הנ"ט האחרון. לשיטתם של האיראנים 130 אלף רקטות בלבנון זה דבר שמרתיע את ישראל ממלחמה מלאה.</p>
      <p>אפשרות נוספת היא ביצוע <b>פיגוע דרך הים</b>. החל מסירת דיג או אופנוע ים מתאבד נגד ספינות חיל הים שפועלות בצפון ועד לפיגוע נגד מתקני גז או אניות סוחר שמגיעות לישראל. מי שעובדים קשה למנוע אפשרות כזו, הם אנשי חיל הים שתגברו את הכוחות שלהם באזור.</p>
      <p>קיימת אפשרות נוספת ובעייתית מבחינת ישראל והיא <b>פיגוע בחו"ל</b> במידה והאיראנים יכשלו בסביבה הקרובה. האיראנים יכולים לנסות לפגוע באחת משגרירויות ישראל בחו"ל, אולם כאן כידוע מדובר בסוג של מבצר שמאובטח היטב.</p>
      <p>לכן הם יכולים וגם את זה הם עשו בעבר, לנסות פגועלבמוסדות יהודים  בחו"ל, בין אם על ידי אנשי משמרות המהפכה ובין אם באמצעות פעילי טרור שנאמנים להם ובראשם חיזבאללה.</p>
      <p>התחושה הזו שמרחפת באוויר הורגשה היטב לפני כל סבב גלוי שהיה בין ישראל לאיראן. בצה"ל ומערכת הביטחון יעשו הכל כדי לסכל את הפעולה האיראנית. הבעיה, כמו תמיד, היא שהסיכול עצמו יכול להפוך לדלק שיניע את גלגלי המלחמה.</p>
    </article>
  </body>
</html>