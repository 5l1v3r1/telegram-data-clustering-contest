<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/swiat/lekarze-ostrzegaja-julian-assange-moze-umrzec-w-wiezieniu/4k379xp"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T10:11:17+00:00"/>
    <meta property="og:title" content="Lekarze ostrzegają: Julian Assange może umrzeć w więzieniu"/>
    <meta property="og:description" content="60 przedstawicieli medycyny podpisało się pod listem otwartym, w którym zwracają się o przeniesienie Juliana Assange'a z londyńskiego więzienia do szpitala. W ich opinii założyciel Wikileaks znajduje się w bardzo złym stanie i dalszy pobyt w więzieniu może stanowić zagrożenie dla jego życia."/>
  </head>
  <body>
    <article>
      <h1>Lekarze ostrzegają: Julian Assange może umrzeć w więzieniu</h1>
      <h2>60 przedstawicieli medycyny podpisało się pod listem otwartym, w którym zwracają się o przeniesienie Juliana Assange'a z londyńskiego więzienia do szpitala. W ich opinii założyciel Wikileaks znajduje się w bardzo złym stanie i dalszy pobyt w więzieniu może stanowić zagrożenie dla jego życia.</h2>
      <address>
        <time datetime="2019-11-25T10:11:17+00:00">25 Nov 2019, 10:11</time>
      </address>
      <p>Lekarze z kilkunastu krajów świata podpisali się pod 16-stronicowym listem otwartym. Ich zdaniem <a href="https://wiadomosci.onet.pl/julian-assange">Assange</a> ma "wymagać pilnej specjalistycznej oceny medycznej, którą może przeprowadzić jedynie wykwalifikowany personel szpitala".</p>
      <p>"Jeśli tak pilna ocena stanu zdrowia i konieczne leczenie się nie odbędą, to mamy prawdziwe obawy w związku z obecnie dostępnymi dowodami, że Assange może umrzeć w więzieniu. Sytuacja medyczna jest zatem pilna. Nie ma czasu do stracenia" - apelują.</p>
      <p>Ekstradycji Assange'a domagają się USA, które oskarżają go o spiskowanie w celu zdobycia dostępu do komputerów z tajnymi danymi rządowymi, za co grozi mu maksymalnie pięć lat więzienia. W ostatnim czasie ministerstwo sprawiedliwości <a href="https://wiadomosci.onet.pl/swiat/szwecja-prokuratura-umorzyla-sledztwo-wobec-juliana-assangea-z-wikileaks/kz9mzl2">USA poinformowało o 17 nowych zarzutach</a>, jakie zamierza postawić Assange'owi; dotyczą one m.in. bezprawnego wejścia w posiadanie poufnych danych i ich publikacji oraz szpiegowania na szkodę USA.</p>
      <p>
        <a href="http://onet.tv/k/komercja/cerstve-zarty-odc-7-fragment-co-laczy-gwiazdy-celebrytow-i-pilkarzy/6ldg8s">Cerstve Żarty odc. 7 fragment "Co łączy gwiazdy, celebrytów i piłkarzy?"</a>
      </p>
    </article>
  </body>
</html>