<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Patici-specheliha-delo-v-suda-shte-produlzhat-da-si-kryakat-na-volya-916495"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T10:55:00+00:00"/>
    <meta property="og:title" content="Патици спечелиха дело в съда, ще продължат да си крякат на воля"/>
    <meta property="og:description" content="Патиците на малък френски имот могат да продължат да крякат, постанови френският съд, отхвърляйки оп..."/>
  </head>
  <body>
    <article>
      <h1>Патици спечелиха дело в съда, ще продължат да си крякат на воля</h1>
      <address>
        <time datetime="2019-11-25T10:55:00+00:00">25 Nov 2019, 10:55</time>
      </address>
      <p>Патиците на малък френски имот могат да продължат да крякат, постанови френският съд, отхвърляйки оплакването на съсед, че врявата на птиците прави живота му нещастие.</p>
      <p>Съдът в град Дакс, Юзозападна Франция постанови, че шумът на около 60 патици и гъски, които са отглеждани от фермера Доминик Дюте, е в допустимите граници, предава Reuters, като се позовава на информация на телевизия France 3.</p>
      <p>"Патиците спечелиха“, заяви Дюте след решението на съда. "Много съм щастлив, защото не исках да ги коля“.</p>
      <p>Жалбата е подадена от съседката на Дюте, която се е преместила от града преди около година в имот на около 50 метра от ограденото място, където Дюте отглежда птиците.</p>
      <p>Спорът е част от поредица съдебни дела, в които традиционният селски образ на живот във Франция се противопоставя на съвременните ценности, които по думите на жителите на малките населени места, идват от града, предава Reuters, цитирани от "Фокус".</p>
      <p>През септември съдът позволи на петела Морис да продължи да кукурига на разсъмване, въпреки оплаквания на съседи, които също се преместиха от града.</p>
      <p>Съсед в Сусон, на около 700 км югозападно от Париж, подава жалба за крякане. Адвокатът на съседа заявява, че шумът надвишава допустимите нива и не позволява на ищеца да се наслаждава на своята градина или да спи в къщата при отворени прозорци. Съседът поиска незабавни действия за намаляване на шума, както и 3500 евро за нанесени щети, според съобщенията на френски медии.</p>
    </article>
  </body>
</html>