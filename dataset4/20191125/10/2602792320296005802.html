<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/agrarni-rozpiski-v-ukra%d1%97ni-sproshhennya-chi-uskladnennya/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-25T10:31:00+00:00"/>
    <meta property="og:title" content="Аграрні розписки в Україні: спрощення чи ускладнення?"/>
    <meta property="og:description" content="В Україні планується внесення змін до Закону «Про аграрні розписки», які мають спростити процедуру оформлення та здешевити цей фінансовий інструмент. Нараз"/>
  </head>
  <body>
    <article>
      <h1>Аграрні розписки в Україні: спрощення чи ускладнення?</h1>
      <address>
        <time datetime="2019-11-25T10:31:00+00:00">25 Nov 2019, 10:31</time>
      </address>
      <figure>
        <img src="https://infoindustria.com.ua/wp-content/uploads/2019/11/Grivni.png"/>
      </figure>
      <p>
        <b>В Україні планується внесення змін до Закону «Про аграрні розписки», які мають спростити процедуру оформлення та здешевити цей фінансовий інструмент. Наразі документ уже практично готовий до внесення на розгляд парламенту. Про це<a href="https://agrotimes.ua/"> AgroTimes</a> повідомив директор ДП «Аграрні реєстри» Юрій Пустовіт. </b>
      </p>
      <p>За його словами, поправки до закону були розроблені з урахуванням побажань гравців ринку і передбачають, зокрема, переведення процедури оформлення аграрних розписок в електронний формат.</p>
      <p>«Ми маємо на меті діджиталізувати процедуру оформлення аграрної розписки і максимально її спростити, щоб фермер міг оформити її, грубо кажучи, з поля лише за наявності смартфона. Разом з тим збережеться й діюча зараз процедура оформлення реєстратором (нотаріусом)», – зазначив Юрій Пустовіт.</p>
      <p>
        <b>Крім того, процедура оформлення аграрних розписок стане істотно дешевшою за рахунок скорочення певних витрат, які були обов’язковими для оплати.</b>
      </p>
      <p>Зокрема, зараз при оформленні аграрної розписки – її видачі та припинення аграрної розписки витрати покладаються на фермера. З прийняттям запланованих змін ці послуги можуть оплачуватися за домовленістю сторін.</p>
      <p>Усе це буде здійснено для того, щоб залучити до використання інструменту аграрних розписок більшу кількість дрібних фермерів, адже наразі основний сегмент – це середні сільгоспвиробники.</p>
      <p>
        <b>Інфоіндустрія</b>
      </p>
    </article>
  </body>
</html>