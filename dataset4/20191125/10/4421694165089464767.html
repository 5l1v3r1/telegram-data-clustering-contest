<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/politsejskogo-olega-frankiva-z-zhovkivshhyny-yakyj-otrymav-poranennya-pry-zatrymanni-zlochyntsiv-nagorodyly-i-pidvyshhyly-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-25T10:45:52+00:00"/>
    <meta property="og:title" content="Поліцейського Олега Франківа з Жовківщини, який отримав поранення при затриманні злочинців нагородили і підвищили (фото)"/>
    <meta property="og:description" content="Поліцейського Олега Франківа з Жовківщини, який отримав поранення при затриманні злочинців нагородили і підвищили (фото)"/>
  </head>
  <body>
    <article>
      <h1>Поліцейського Олега Франківа з Жовківщини, який отримав поранення при затриманні злочинців нагородили і підвищили (фото)</h1>
      <address>
        <time datetime="2019-11-25T10:45:52+00:00">25 Nov 2019, 10:45</time>
      </address>
      <p>Post Views: 4</p>
      <p>Поліцейського Жовківського відділення поліції Олега Франківа, пораненого під час затримання небезпечних злочинців, міністр внутрішніх справ України Арсен Аваков нагородив відомчою відзнакою «Вогнепальна зброя», а сьогодні, 25 листопада, начальник Головного управління Національної поліції у Львівській області полковник поліції Василь Віконський, як і обіцяв, вручив правоохоронцю офіцерські погони. Про це повідомили у пресслужбі поліції у Львівській області.</p>
      <p>Нагадаємо, що подія сталася, 4 вересня, повертаючись додому після чергування, Олег Франків побачив біля мосту через річку Стрий неподалік села Межиріччя Жидачівського району двох чоловіків.</p>
      <p>Вони підпадали під орієнтування на засуджених, які напередодні втекли з Миколаївської виправної колонії, повідомив про це у відділення поліції, а сам підійшов до них, представився та запропонував пройти з ним у відділення поліції для встановлення осіб.</p>
      <figure>
        <img src="https://varta1.com.ua/wp-content/uploads/2019/11/77255164_3753435731363471_8995204600789204992_o.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/72487075_3753435691363475_5591214633823240192_o.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/78106408_3753435104696867_3047118325432713216_o.jpg"/>
      </figure>
      <p>Незнайомці відмовились і Олег Франків прийняв рішення про їх затримання, під час якого зловмисники почали чинити опір і один із них завдав сержанту поліції удару ножем у ліву сторону грудної клітини.</p>
      <p>Працівники Жидачівського відділення поліції, котрі негайно прибули на допомогу своєму товаришу, затримали зловмисників. Ними виявились засуджені 20-річний киянин та 26-річний мешканець Житомирської області, котрі напередодні втекли з Миколаївської виправної колонії.</p>
      <p>«Саме такі люди – мужні, сміливі та відповідальні, повинні працювати у правоохоронних органах і, більше того, на офіцерських посадах – ми розглянемо таку можливість», – зазначив Василь Віконський у вересні, відвідуючи пораненого правоохоронця у лікарні.</p>
      <p>Окрім цього, очільник поліції Львівщини Василь Віконський вручив працівнику Жидачівського відділення поліції Олегу Франківу погони лейтенанта поліції.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>