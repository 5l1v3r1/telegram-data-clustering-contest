<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/mynuloi_doby_na_dorogah_lvivshchyny_trapylos_30_dtp_331584.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T10:58:00+00:00"/>
    <meta property="og:title" content="Минулої доби на дорогах Львівщини трапилось 30 ДТП"/>
    <meta property="og:description" content="За минулу добу на автодорогах Львова та області сталось 30 дорожньо-транспортних пригод, усі – без потерпілих. Про це Гал-інфо повідомили у відділі комунікації поліції Львівської області."/>
  </head>
  <body>
    <article>
      <h1>Минулої доби на дорогах Львівщини трапилось 30 ДТП</h1>
      <h2>За минулу добу на автодорогах Львова та області сталось 30 дорожньо-транспортних пригод, усі – без потерпілих. Про це Гал-інфо повідомили у відділі комунікації поліції Львівської області.</h2>
      <address>
        <time datetime="2019-11-25T10:58:00+00:00">25 Nov 2019, 10:58</time>
      </address>
      <p>8 автопригод стались на дорогах області, ще 22 - у Львові.</p>
      <p>За наслідками пригод було складено 30 адміністративних протоколів за ст.124 (порушення правил дорожнього руху, що спричинило пошкодження транспортних засобів, вантажу, автомобільних доріг, вулиць, залізничних переїздів, дорожніх споруд чи іншого майна) Кодексу України про адміністративні правопорушення. Санкція статті передбачає накладення штрафу в розмірі двадцяти неоподатковуваних мінімумів доходів громадян або позбавлення права керування транспортними засобами на строк від шести місяців до одного року.</p>
    </article>
  </body>
</html>