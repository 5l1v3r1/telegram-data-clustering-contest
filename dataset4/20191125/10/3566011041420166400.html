<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549870.html/%D8%A8%D9%87%D8%B1%D9%87-%D9%85%D9%86%D8%AF%DB%8C-5036-%D9%85%D8%AF%D8%AF%D8%AC%D9%88-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86%DB%8C-%D8%A7%D8%B2-%D8%AE%D8%AF%D9%85%D8%A7%D8%AA-%D8%A8%DB%8C%D9%85%D9%87-%D8%AA-%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:45:00+00:00"/>
    <meta property="og:title" content="بهره مندی 5036 مددجو سیستان و بلوچستانی از خدمات بیمه تأمین اجتماعی"/>
    <meta property="og:description" content="عبادی، مدیرکل کمیته امداد امام خمینی (ره) سیستان و بلوچستان گفت: در حال حاضر 5 هزار و 36 نفر از مددجویان این نهاد حمایتی در استان از خدمات بیمه تامین اجتماعی بهره مند هستند و پوشش درمانی دارند."/>
  </head>
  <body>
    <article>
      <h1>بهره مندی 5036 مددجو سیستان و بلوچستانی از خدمات بیمه تأمین اجتماعی</h1>
      <h2>یک مقام مسئول مطرح کرد؛</h2>
      <address>
        <time datetime="2019-11-25T10:45:00+00:00">25 Nov 2019, 10:45</time>
      </address>
      <p>عبادی، مدیرکل کمیته امداد امام خمینی (ره) سیستان و بلوچستان گفت: در حال حاضر 5 هزار و 36 نفر از مددجویان این نهاد حمایتی در استان از خدمات بیمه تامین اجتماعی بهره مند هستند و پوشش درمانی دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی عبادی در گفت وگو با <a href="http://asrehamoon.ir/">عصرهامون</a>، گفت: هزار و 182 نفر مجری طرح اشتغال و 3 هزار و 854 زن سرپرست خانوار تحت پوشش کمیته امداد در سطح استان سیستان و بلوچستان از خدمات بیمه تأمین اجتماعی بهره مند هستند و پوشش درمانی دارند.<br/><br/>وی با بیان اینکه سهم بیمه شده از سوی کمیته امداد امام خمینی این استان تأمین و به حساب بیمه ای آنان نزد تأمین اجتماعی واریز می شود، افزود: این افراد بر اساس جنسیت، سن و قوانین سازمان تأمین اجتماعی از انواع حمایت های بیمه ای برخوردار و مشمول بازنشستگی، ازکارافتادگی و فوت تأمین اجتماعی می شوند.<br/><br/>عبادی از بهره مندی 25 هزار نفر از انواع آموزش های فرهنگی، اجتماعی این نهاد حمایتی در طول سال خبر داد و خاطرنشان کرد: همچنین از ابتدای سال تاکنون 6 هزار و 832 مددجوی این نهاد در سطح استان از خدمات مشاوره بهره مند شدند.<br/><br/>وی ادامه داد: این خدمات در قالب مشاوره های فردی، گروهی و نشست ها تخصصی ارائه شده که مشاوره خانوادگی، مشاوره های قبل از ازدواج و مهارت های ارتباطی از جمله مهم ترین این خدمات ارائه شده به مددجویان تحت پوشش بوده است.<br/><br/>مدیرکل کمیته امداد امام خمینی (ره) استان در پایان خاطرنشان کرد: 164 هزار و 685 خانوار با 409 هزار و 973 نفر مددجو زیر پوشش خدمات کمیته امداد امام خمینی (ره) سیستان و بلوچستان قرار دارند.<br/><br/>انتهای پیام/</p>
    </article>
  </body>
</html>