<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221007/video-texasom-sa-ozyval-hlasny-rev-balkanu-doncic-vyrovnava-najvacsie-legendy-hry"/>
    <meta property="og:site_name" content="Športky.sk"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="VIDEO Texasom sa ozýval hlasný rev Balkánu: Dončič vyrovnáva najväčšie legendy hry"/>
    <meta property="og:description" content="HOUSTON - Basketbalisti Dallasu vyhrali texaské derby v Houstone 137:123 najmä zásluhou Luku Dončiča a zaznamenali piate víťazstvo za sebou. Slovinský rozohrávač sa v duelu dvoch ofenzívne ladených ..."/>
  </head>
  <body>
    <article>
      <h1>VIDEO Texasom sa ozýval hlasný rev Balkánu: Dončič vyrovnáva najväčšie legendy hry</h1>
      <address>
        <time datetime="2019-11-25T10:00:00+00:00">25 Nov 2019, 10:00</time>
      </address>
      <p>HOUSTON - Basketbalisti Dallasu vyhrali texaské derby v Houstone 137:123 najmä zásluhou Luku Dončiča a zaznamenali piate víťazstvo za sebou. Slovinský rozohrávač sa v duelu dvoch ofenzívne ladených tímov zaskvel 41 bodmi, 10 asistenciami a šiestimi doskokmi a v jeho prospech vyznel i strelecký súboj dvoch najlepších kanonierov súťaže s Jamesom Hardenom. Líder Rockets útočil na triple double, chýbal mu k nemu jediný doskok. Pripísal si 11 asistencií a 32 bodov, no trafil iba dve z 15 trojbodových striel.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-531285.jpg"/>
            <figcaption>Luka Dončič<cite><b>Zdroj:</b> SITA/AP/David J. Phillip</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-531291.jpg"/>
            <figcaption>Luka Dončič<cite><b>Zdroj:</b> SITA/AP/David J. Phillip</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-sacramento-kings-bogdan-531313.jpg"/>
            <figcaption>Bogdan Bogdanovič<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-washington-wizards-rui-531311.jpg"/>
            <figcaption>Rui Hachimura<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-sacramento-kings-luke-531309.jpg"/>
            <figcaption>Luke Walton<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-washington-wizards-scott-531307.jpg"/>
            <figcaption>Kouč Washingtonu Scott Brooks<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-clippers-531305.jpg"/>
            <figcaption>Kawhi Leonard v debate s koučom Docom Riversom<cite><b>Zdroj:</b> SITA/AP/Kelvin Kuo</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-clippers-531303.jpg"/>
            <figcaption>Montrezl Harrell<cite><b>Zdroj:</b> SITA/AP/Kelvin Kuo</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-clippers-531301.jpg"/>
            <figcaption>Montrezl Harrell<cite><b>Zdroj:</b> SITA/AP/Kelvin Kuo</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-phoenix-suns-dario-531299.jpg"/>
            <figcaption>Dario Šarič<cite><b>Zdroj:</b> SITA/AP/David Zalubowski</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-denver-nuggets-paul-531297.jpg"/>
            <figcaption>Paul Millsap<cite><b>Zdroj:</b> SITA/AP/David Zalubowski</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-phoenix-suns-dario-531295.jpg"/>
            <figcaption>Dario Šarič<cite><b>Zdroj:</b> SITA/AP/David Zalubowski</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-phoenix-suns-devin-531293.jpg"/>
            <figcaption>Devin Booker<cite><b>Zdroj:</b> SITA/AP/David Zalubowski</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-531289.jpg"/>
            <figcaption>Luka Dončič<cite><b>Zdroj:</b> SITA/AP/David J. Phillip</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-531287.jpg"/>
            <figcaption>Luka Dončič<cite><b>Zdroj:</b> SITA/AP/David J. Phillip</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-kristaps-531283.jpg"/>
            <figcaption>Kristaps Porzingis<cite><b>Zdroj:</b> SITA/AP/David J. Phillip</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/new-york-knicks-david-531281.jpg"/>
            <figcaption>David Fizdale<cite><b>Zdroj:</b> SITA/AP/Corey Sipkin</cite></figcaption>
          </figure>
        </slideshow>
        <p>Mavericks nastrieľali po tretí raz za sebou aspoň 137 bodov, v jeden moment viedli až o 22 bodov a i keď deväť minút pred koncom dovolili domácim priblížiť sa na päť bodov, záver si postrážili. Rockets prehrali po predošlých ôsmich výhrach už trikrát v jednom slede. </p>
        <p>Dallas nastrieľal už v prvej štvrtine 45 bodov. <b><i>"Začiatok nás odrovnal," </i></b>uznal krídelný hráč Houstonu P.J. Tucker. Tréner hostí Rick Carlisle však víťazstvo nepreceňoval: <b><i>"Niet sporu o tom, že hráči si zaslúžia kredit. Vybojovali veľké víťazstvo proti skvelému tímu. Ale ide sa ďalej," </i></b>povedal. </p>
        <p>Dončič už po štvrtýkrát za sebou nazbieral aspoň 30 bodov a 10 asistencií. Po 16 odohraných zápasoch má priemery 30,6 bodov, 10,1 doskokov a 9,8 asistencií. Takúto fenomenálnu bilanciu mal v tejto fáze ligy naposledy Oscar Robertson v sezóne 1961/62, ktorý so 181 získanými triple-double vedie túto štatistiku. </p>
        <figure>
          <img src="https://sportky.zoznam.sk/cacheImg/obr/1200px/nba-dallas-mavericks-luka-531291.jpg"/>
          <figcaption>Luka Dončič<cite><b>Zdroj:</b> SITA/AP/David J. Phillip</cite></figcaption>
        </figure>
        <p>Dallas ďalej ťahali Tim Hardaway so sezónnym maximom 31 bodov a Kristaps Porzingis s 23 bodmi a 13 doskokmi. Hardena podporil Russell Westbrook 27 bodmi, Clint Capela pridal k 21 bodovm i rešpektuhodných 22 doskočených lôpt. </p>
        <p>Dallas sa teraz delí o štvrté miesto na Západe, na ktorom po piatykrát za sebou uspel i druhý Denver, ktorý zdolal Phoenix 116:104. A piaty triumf za sebou vybojovali i tretí LA Clippers, tí porazili New Orleans 134:109. Veľký večer zažil silový krídelník Montrezl Harrell, pretože s 34 bodmi vyrovnal svoj osobný strelecký rekord a k tomu navyše doskočil i 14 lôpt. </p>
        <p><u>NBA - sumáre:</u><br/><b>HOUSTON ROCKETS - DALLAS MAVERICKS 123:137 (29:45, 31:33, 35:27, 28:32)</b><br/>Najviac bodov: Harden 32 (11 asistencií), Westbrook 27, Capela 19 (22 doskokov) - Dončič 41 (10 asistencií), Hardaway 31, Porziňgis 23 (13 doskokov)</p>
        <figure>
          <iframe src="https://www.youtube.com/embed/8_XUBhcUEes" width="560" height="315" data-service="Youtube" scrolling="no"/>
        </figure>
        <p>      </p>
        <p><b>NEW YORK KNICKS - BROOKLYN NETS 101:103 (22:29, 24:23, 26:30, 29:21)</b><br/>Najviac bodov: Marc. Morris 26, Randle 15, Ellington 12 - Dinwiddie 30, Allen 18 (10 doskokov), Prince 14 (11 doskokov)</p>
        <figure>
          <iframe src="https://www.youtube.com/embed/4gTRvNzoVak" width="560" height="315" data-service="Youtube" scrolling="no"/>
        </figure>
        <p>      </p>
        <p><b>WASHINGTON WIZARDS - SACRAMENTO KINGS 106:113 (27:24, 30:33, 28:33, 21:23)</b><br/>Najviac bodov: Beal 20, Thomas 17, Bryant 14 - Barnes 26, Bogdanovič 21, Hield 18</p>
        <figure>
          <iframe src="https://www.youtube.com/embed/bJjiSV3TPgQ" width="560" height="315" data-service="Youtube" scrolling="no"/>
        </figure>
        <p>      </p>
        <p><b>DENVER NUGGETS - PHOENIX SUNS 116:104 (28:28, 24:29, 27:20, 37:27)</b><br/>Najviac bodov: Millsap 23, J. Murray a Barton 22 - Diallo 22, Okobo a Šarič (17 doskokov) 16</p>
        <figure>
          <iframe src="https://www.youtube.com/embed/xBPuBp3llb4" width="560" height="315" data-service="Youtube" scrolling="no"/>
        </figure>
        <p>      </p>
        <p><b>LOS ANGELES CLIPPERS - NEW ORLEANS PELICANS 134:109 (40:27, 32:29, 28:31, 34:22)</b><br/>Najviac bodov: Harrell 34 (12 doskokov), Leonard 26, L. Williams 19 - Ingram 24, Holiday 18, Moore 17</p>
        <figure>
          <iframe src="https://www.youtube.com/embed/CS-L670LZ3c" width="560" height="315" data-service="Youtube" scrolling="no"/>
        </figure>
        <footer><b>Zdroj:</b> ČTK<br/><b>Foto:</b> SITA/AP/David J. Phillip; Video: YouTube/MLG Highlights</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220975/rondo-spoznal-trest-za-svoj-skrat-ked-ste-patnasobny-zlocinec-rozsudok-bude-vzdy-tvrdsi"/>
          <a href="https://sportky.zoznam.sk/c/220933/video-robotnici-mu-znicili-predzapasovy-spanok-ziadny-problem-hviezda-zasvietila-a-on-predviedol-sou"/>
          <a href="https://sportky.zoznam.sk/c/220853/video-lakers-natiahli-svoju-snuru-dokonalosti-golden-state-s-dalsim-zlyhanim"/>
          <a href="https://sportky.zoznam.sk/c/220771/video-basketbalisti-milwaukee-natiahli-vitaznu-seriu-bucks-potiahol-k-vyhre-hviezdny-antetokounmpo"/>
        </related>
      </anchor>
    </article>
  </body>
</html>