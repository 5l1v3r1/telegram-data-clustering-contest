<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%ba%cf%8c%ce%bc%ce%b1-%ce%ba%ce%b1%ce%b9-%ce%bf-%cf%80%cf%81%cf%8c%ce%b5%ce%b4%cf%81%ce%bf%cf%82-%ce%b8%ce%ad%ce%bb%ce%b5%ce%b9-%ce%bd%ce%b1-%cf%86%cf%8d%ce%b3%ce%b5%ce%b9-%ce%b1%cf%80%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T10:43:38+00:00"/>
    <meta property="og:title" content="Ακόμα και ο Πρόεδρος θέλει να φύγει από τα Σκόπια! – Δείτε ποιος είναι ο μισθός του Πενταρόφσκι"/>
    <meta property="og:description" content="Ο πρόεδρος των Σκοπίων, Στέβο Πενταρόφσκι ο οποίος βρίσκεται στη σερβική πόλη Νόβι Σαντ, δήλωσε ότι θα είχε εγκαταλείψει τη χώρα του εάν δεν ήταν πρόεδρος, διότι «κανείς δεν είναι τρελός να ξοδεύει όλη του τη ζωή σε ένα κράτος που ο μέσος μισθός είναι 400 ευρώ, ανέφερε η σερβική τηλεόραση N1."/>
  </head>
  <body>
    <article>
      <h1>Ακόμα και ο Πρόεδρος θέλει να φύγει από τα Σκόπια! – Δείτε ποιος είναι ο μισθός του Πενταρόφσκι</h1>
      <address>
        <time datetime="2019-11-25T10:43:38+00:00">25 Nov 2019, 10:43</time>
      </address>
      <p>
        <b>Ο πρόεδρος των Σκοπίων, Στέβο Πενταρόφσκι ο οποίος βρίσκεται στη σερβική πόλη Νόβι Σαντ, δήλωσε ότι θα είχε εγκαταλείψει τη χώρα του εάν δεν ήταν πρόεδρος, διότι «κανείς δεν είναι τρελός να ξοδεύει όλη του τη ζωή σε ένα κράτος που ο μέσος μισθός είναι 400 ευρώ, ανέφερε η σερβική τηλεόραση N1.</b>
      </p>
      <p>Ο Πενταρόφσκι τόνισε ότι η κατάσταση στην περιοχή δεν θα αλλάξει στα επόμενα δύο χρόνια, και ότι τα κράτη θα μπορούσαν να ευημερήσουν μόνο εάν χρησιμοποιήσουν τους εγχώριους πόρους, αναφέρει το echedoros-a.gr.</p>
      <blockquote>«Η Μικρή Σένγκεν είναι μια πρωτοβουλία, αλλά δεν θα αλλάξει τη νοοτροπία των ανθρώπων. Σε δύο χρόνια θα είμαστε απόλυτα εξαρτημένοι από την Ευρωπαϊκή Ένωση», δήλωσε ο Πενταρόφσκι στο 4ο Περιφερειακό Φόρουμ Νέων Ηγετών.</blockquote>
      <p>Ο πρόεδρος των Σκοπίων είπε ότι η διαδικασία διεύρυνσης της Ευρωπαϊκής Ένωσης θα χρειαστεί αρκετό χρόνο, επιπρόσθετα, «έχουμε πληροφορίες ότι θα υπάρξουν πολλά προβλήματα στα κράτη μέλη», λόγω της νέας μεθοδολογίας που προτείνει η Γαλλία.</p>
      <p>«Αν προσπαθήσουμε να κάνουμε μια μικρή ευρωπαϊκή ένωση στα Βαλκάνια, τότε έχουμε περισσότερες ευκαιρίες να κρατήσουμε τους νέους εδώ και να μεταμορφώσουμε την κοινωνία μας, πραγματικά και όχι γραφειοκρατικά (στα χαρτιά)», δήλωσε ο Πενταρόφσκι.</p>
      <p>Στο Περιφερειακό Φόρουμ Νεολαίας στο Νόβι Σαντ, συμμετείχαν επίσης ο Σέρβος πρόεδρος Αλεξάνταρ Βούτσιτς και ο Σλοβένος πρόεδρος Μπορούτ Παχόρ.</p>
    </article>
  </body>
</html>