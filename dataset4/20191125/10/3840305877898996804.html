<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/michael-bloomberg-si-a-lansat-in-mod-oficial-candidatura-la-casa-alba-307294.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T10:55:14+00:00"/>
    <meta property="og:title" content="Michael Bloomberg și-a lansat în mod oficial candidatura la Casa Albă"/>
    <meta property="og:description" content="Magnatul american Michael Bloomberg și-a anunțat duminică lansarea candidaturii pentru alegerile prezidențiale, intrând în cursa democraților pentru desemnarea prezidențiabilului. &quot;Candidez la președinție..."/>
  </head>
  <body>
    <article>
      <h1>Michael Bloomberg și-a lansat în mod oficial candidatura la Casa Albă</h1>
      <address><time datetime="2019-11-25T10:55:14+00:00">25 Nov 2019, 10:55</time> by <a rel="author">B1.ro</a></address>
      <p>Magnatul american Michael Bloomberg și-a anunțat duminică lansarea candidaturii pentru alegerile prezidențiale, intrând în cursa democraților pentru desemnarea prezidențiabilului.</p>
      <p>"Candidez la președinție pentru a-l bate pe Donald Trump și a reconstrui America", a scris miliardarul într-un mesaj pe Twitter, în care a postat și un videoclip de prezentare.</p>
      <p>În interiorul taberei democrate, fostul primar al New York-ului, în vârstă de 77 de ani, se poziționează ca o alternativă la Joe Biden, și-a lansat candidatura într-un videoclip online în care îl atacă pe președintele Donald Trump.</p>
      <p>Bloomberg a devenit unul dintre cei mai bogați oameni din datorită companiei sale de știri financiare eponim. A ocupat apoi trei mandate de primar al orașului New York, iar în 2014 a fost decorat de regina Elizabeth.</p>
      <p>Potrivit societăţii Advertising Analytics, miliardarul a achiziţionat inserturi publicitate în aproximativ 20 de state americane, în valoare de 31 de milioane de dolari - cea mai mare sumă cheltuită vreodată de un candidat în alegerile prezidenţiale americane.</p>
      <p>Precedentul record este deţinut de către Barack Obama, care a cheltuit aproape 25 de milioane de dolari în ultima săptămână a campaniei sale din 2012.</p>
    </article>
  </body>
</html>