<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837626-milovanov-otsiniv-turborezhim-roboti-vr-ta-uryadu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T10:55:00+00:00"/>
    <meta property="og:title" content="Милованов оцінив &quot;турборежим&quot; роботи ВР та уряду"/>
    <meta property="og:description" content="КИЇВ. 25 листопада. УНН. Міністр економічного розвитку, торгівлі та сільського господарства Тимофій Милованов запевнив, що &quot;турборежим&quot; роботи Верховної Ради …"/>
  </head>
  <body>
    <article>
      <h1>Милованов оцінив "турборежим" роботи ВР та уряду</h1>
      <address><time datetime="2019-11-25T10:55:00+00:00">25 Nov 2019, 10:55</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Міністр економічного розвитку, торгівлі та сільського господарства Тимофій Милованов запевнив, що "турборежим" роботи Верховної Ради та уряду дає позитивні результати, про що свідчить моніторинг реформ в Україні. Про це міністр написав на своїй сторінці у Facebook, передає <b>УНН</b>.</p>
      <p>"Існує єдина незалежна кількісна оцінка реформ в Україні. Індекс іМоРе від ВоксУкраїна. Сьогодні він досяг найвищого рівня з 2015 року. Це перемога і свідчення якісної роботи Верховної Ради та уряду. Турборежим дає позитивні результати", - заявив Милованов.</p>
      <p>З його слів, останнє значення індексу – одне з найвищих за історію його існування і досягав такого рівня або вище лише 4 рази за свою історію. "Це відбулось у 2015 році після того, як Верховна Рада восьмого скликання набула своїх повноважень та призначила Кабмін. Останній раз індекс приймав таке значення у серпні 2015-го", - додав він.</p>
      <p>Нагадаємо, у жовтні Прем'єр-міністр України Олексій Гончарук заявив, що "турборежим", в якому працює нинішня Верховна Рада, є <a href="https://www.unn.com.ua/uk/news/1828200-v-uryadi-nazvali-nenormalnim-rezhim-roboti-radi">ненормальним</a>.</p>
      <p>Після такої заяви у керівництві фракції "Слуга народу", яка становить більшість у парламенті, заявляли, що СН <a href="https://www.unn.com.ua/uk/news/1830333-korniyenko-poyasniv-chomu-sluga-narodu-vidmovlyayetsya-vid-turborezhimu">відмовляється від роботи в "турборежимі"</a>.</p>
      <p>А голова фракціх Давид Арахамія навіть звинуватив "турборежим" роботи Ради на початку своєї каденції в одному з <a href="https://www.unn.com.ua/uk/news/1833182-arakhamiya-pro-seks-skandal-u-radi-vinen-turborezhim">секс-скандалів</a>.</p>
    </article>
  </body>
</html>