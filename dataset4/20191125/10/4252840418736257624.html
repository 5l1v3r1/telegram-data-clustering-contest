<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/cyberpunk-2077-czy-beda-mikroplatnosci/"/>
    <meta property="og:site_name" content="CHIP"/>
    <meta property="article:published_time" content="2019-11-25T10:23:07+00:00"/>
    <meta property="og:title" content="Cyberpunk 2077 – czy będą mikropłatności?"/>
    <meta property="og:description" content="Cyberpunk 2077 z mikropłatnościami? To całkiem możliwe. CD Projekt zastanawia się nad ich wprowadzeniem w trybie wieloosobowym Cyberpunka 2077. To jedna z Cyberpunk 2077 z mikropłatnościami? To całkiem możliwe. CD Projekt zastanawia się nad ich wprowadzeniem w trybie wieloosobowym Cyberpunka 2077. To jedna z kilku informacji, jakie pojawiły się podczas telekonferencji podsumowującej wyniki finansowe za trzeci kwartał tego roku. Piotr Nielubowicz wyjaśnił, że tryb wieloosobowy jest dopiero na wczesnym etapie produkcji i na pewno nie pojawi się w wersji premierowej gry. Natomiast Adam Kiciński uzupełnił, że choć firma zastanawia się nad wprowadzeniem mikropłatności, nawet jeśli się one pojawią będą zgodne z polityką cenową firmy. Reklama Konferencja dotyczyła głównie wyników finansowych, a z tych CD Projekt może być zadowolony. Przychody osiągnięte w trzecim kwartale były o ponad 38% wyższe niż w analogicznym okresie ubiegłego roku. Za ten dobry wynik odpowiada przede wszystkim wzrostu sprzedaży „Wiedźmina 3”,…"/>
  </head>
  <body>
    <article>
      <h1>Cyberpunk 2077 – czy będą mikropłatności?</h1>
      <address><time datetime="2019-11-25T10:23:07+00:00">25 Nov 2019, 10:23</time> by <a rel="author">Monika Mamakis</a></address>
      <p>Cyberpunk 2077 z mikropłatnościami? To całkiem możliwe. CD Projekt zastanawia się nad ich wprowadzeniem w trybie wieloosobowym Cyberpunka 2077. To jedna z kilku informacji, jakie pojawiły się podczas <a href="https://www.cdprojekt.com/pl/typ-prezentacji/telekonferencje/">telekonferencji podsumowującej</a> wyniki finansowe za trzeci kwartał tego roku. Piotr Nielubowicz wyjaśnił, że tryb wieloosobowy jest dopiero na wczesnym etapie produkcji i na pewno nie pojawi się w wersji premierowej gry. Natomiast Adam Kiciński uzupełnił, że choć firma zastanawia się nad wprowadzeniem mikropłatności, nawet jeśli się one pojawią będą zgodne z polityką cenową firmy.</p>
      <p>Konferencja dotyczyła głównie wyników finansowych, a z tych CD Projekt może być zadowolony. <b>Przychody osiągnięte w trzecim kwartale były o ponad 38% wyższe niż w analogicznym okresie ubiegłego roku.</b> Za ten dobry wynik odpowiada przede wszystkim wzrostu sprzedaży „Wiedźmina 3”, pierwszych wysyłek wersji na konsolę Nintendo Switch oraz zwiększenia obrotów na GOG.com. CD Projekt nie narzeka również na przedpremierową sprzedaż Cyberpunk 2077. Na razie jest zgodna z oczekiwaniami, choć producent oczekuje, że znacząco wzrośnie tuż przed premierą.</p>
      <p>Podczas konferencji poruszony został także wątek Cyberpunka 2077 na PS5 oraz Xbox Scarlett, ale firma przyznała, że w najbliższej przyszłości nie należy się spodziewać wersji na te urządzenia. CD Projekt nie przewiduje też, przynajmniej na razie, inwestowania w gry VR.</p>
      <p>Cyberpunk 2077 wejdzie na rynek oficjalnie 16 kwietnia 2020 r. Już <a href="https://www.cyberpunk.net/pl/pl/pre-order">można zamawiać.</a></p>
      <p>
        <b>
          <a href="https://www.chip.pl/2019/10/pga-2019-i-premiera-polskiej-wersji-cyberpunk-2077/">WARTO PRZECZYTAĆ:</a>
        </b>
      </p>
      <p>1 +1 +3</p>
      <related>
        <a href="https://www.chip.pl/2019/10/pga-2019-i-premiera-polskiej-wersji-cyberpunk-2077"/>
      </related>
    </article>
  </body>
</html>