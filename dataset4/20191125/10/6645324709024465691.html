<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/nfsb-cacarov-trjabva-da-zapochne-s-reorganizirane-na-kpkonpi-news_1409426.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T10:33:00+00:00"/>
    <meta property="og:title" content="НФСБ: Цацаров трябва да започне с реорганизиране на КПКОНПИ"/>
    <meta property="og:description" content="Предложението Сотир Цацаров да оглави КПКОНПИ излезе от парламентарната група на ГЕРБ и други наши колеги от парламента."/>
  </head>
  <body>
    <article>
      <h1>НФСБ: Цацаров трябва да започне с реорганизиране на КПКОНПИ</h1>
      <address><time datetime="2019-11-25T10:33:00+00:00">25 Nov 2019, 10:33</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>Предложението Сотир Цацаров да оглави КПКОНПИ излезе от парламентарната група на ГЕРБ и други наши колеги от парламента. На изслушването му по покана на НФСБ разговаряхме повече от час. Нашата парламентарна група с решение между двете формации НФСБ и ВМРО реши <a href="https://www.actualno.com/politics/nfsb-podkrepi-cacarov-za-shef-na-kpkonpi-simeonov-iska-stesnjavane-na-proverjavanite-lica-news_1408429.html">да подкрепи кандидатурата на Сотир Цацаров</a> за председател на Антикорупционната комисия, след като чухме неговото виждане за бъдещето развитие на звеното, за реорганизация на тази структура, за бъдещи евентуално законодателни инициативи, които трябва да слязат през Народното събрание или през нашата парламентарна комисия. Това каза депутатът от "Обединени патриоти" Борис Ячев (НФСБ) и председател на парламентарната антикорупционна комисия пред БНТ. <br/><br/><br/>В много голяма степен онова, което г-н Цацаров има като намерение да реализира като бъдещ председател на КПКОНПИ съвпада с нашите виждания като парламентарна група, на Национален фронт за спасение на България, на депутатите от НФСБ, мое като председател на Парламентарната антикорупционна комисия, подчерта Ячев.</p>
      <related>
        <a href="https://www.actualno.com/politics/nfsb-podkrepi-cacarov-za-shef-na-kpkonpi-simeonov-iska-stesnjavane-na-proverjavanite-lica-news_1408429.html"/>
      </related>
      <p><b>Какво се е обсъждало на срещата?</b> По думите му първо трябва да се направи <b>реорганизация вътре в самата система на Комисията за противодействие на корупцията</b>. Едно от звената, които са всъщност на обществения показ - звено противодействие на корупцията, което реално извършва различните оперативни разработки (работата по сигналите) е с изключително редуциран състав, каза Ячев. Това са бившите служители, които дойдоха в антикорупционното бюро от служба ДАНС и при всички случаи трябва да бъдат направени вътрешни размествания най-вероятно, за да бъде увеличен щатът на тези служители, защото от тяхната работа и от техния краен резултат всъщност обществото добива представа има ли реална полза от борбата срещу корупцията или няма. <br/>По отношение на т. нар. <b>полицейски правомощия на КПКОНПИ: </b>Звеното да може да проследява и задържа под стража звеното. Това беше законодателна инициатива, която не стигна до никъде. Сотир Цацаров не споделя идеята. "Това е и наше становище, тъй като има достатъчно структури всистемата на МВР, които могат във взаимодействие с комисията, да реализират операции", коментира Ячев. <b>Парламентарният контрол</b> върху дейността на това бюро трябва да се подобри, съгласи се председателят на антикорупционната комисия. В момента, те се отчитат веднъж годишно както и главният прокурор. Парламентарната комисия може да ги кани през 3 месеца на изслушване или извънредно, при висок интерес, обясни той. <a href="https://www.actualno.com/politics/cacarov-smjata-da-sybudi-antikorupcionnata-komisija-news_1408391.html">Мнението и на Сотир Цацаров</a>, на НФСБ, а и на други парламентарни групи, забелязвам, е че трябва да се помисли за по-ефикасен и резултатен парламентарен контрол върху дейността на КПКОНПИ и на главния прокурор, не само изслушване. Това трябва да стане, без да се режат правомощия на органите или да се увеличават парламентарните, а с намиране на баланс, категоричен е Ячев.</p>
      <related>
        <a href="https://www.actualno.com/politics/jasen-todorov-g-n-cacarov-shte-vleze-s-letjasht-start-na-posta-v-kpkonpi-news_1407916.html"/>
      </related>
      <p>Отворена остава темата за <b>бъдеща редакция на антукорупционния закон</b> и широкият му обхват, който в параграф 2 засяга и държавната администрация. Дори и шофьори в комисиите са длъжни да подават декларации за имущество или конфликт на интереси, а те нямат достъп до еверопейски бюджетни средства и прочие. <br/><br/>Отворен остава въпросът и за <b>прекратяване на мадната специално на главния прокурор</b>, защото на шефа на КПКОНПИ е разписан в закона. Той би могъл да се обсъди при необходимост с повишаване на контрола, стана ясно още от думите на Ячев. "Политическа покдрепа за новият главен прокурор никой не е търсил и ние не сме давали. Чрез квотата ни във ВСС е изразена такава професионална. Считаме, че г-н Гешев трябва да бъде оставен да работи на спокойствие без политическо вмешателство, препоръки или съвети, за да докаже още в първите няколко месеци на мандата си качествата, заради които беше избран за <b>нов главен прокурор</b>", кометира Ячев.  ВСС в този си състав два пъти показа, че трудно се поддава на влияние. В този случай имаше протести, обществен натиск, политически препоръки, но ВСС успя да запази своя самостоятелен образ, което е важно, подчерта той. Онова, което се иска от улицата, вече надхвърли искането за оставка на <a href="https://www.actualno.com/politics/karajancheva-podkrepi-izbora-na-valeri-simeonov-news_1409061.html">Валери Симеонов</a> - всички 160 депутати, които са подкрепили неговата кандидатура за поста заместник-председател на Народното събрание. <a href="https://www.actualno.com/society/majkite-ot-sistemata-ni-ubiva-iskat-ostavkata-na-valeri-simeonov-news_1408237.html">Натискът в тази посока</a>, според мен, вече цели подмяна напарламентарното мнозинство и въобще на изборните резултати, каза депутатът от НФСБ. Затова Ячев е категоричен, че Валери Симеонов не трябва да подава оставка. Иначе, всеки има право да протестира, преразгелждане на това решение не се очаква, каза още той.</p>
      <related>
        <a href="https://www.actualno.com/politics/gerb-i-patriotite-predlagat-sotir-cacarov-da-oglavi-kpkonpi-news_1407778.html"/>
      </related>
    </article>
  </body>
</html>