<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/cronaca-1/articolo/monastero-di-vasco-nuove-frane-a-ridosso-delle-case-e-strade-chiuse-foto.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T10:53:15+00:00"/>
    <meta property="og:title" content="Monastero di Vasco: nuove frane a ridosso delle case e strade chiuse (FOTO)"/>
    <meta property="og:description" content="Chiusa al transito veicolare e pedonale via Bertolini Sottani a causa di uno smottamento. Sul posto i vigili del fuoco. Smottamento anche in località Bertolini Soprani"/>
  </head>
  <body>
    <article>
      <h1>Monastero di Vasco: nuove frane a ridosso delle case e strade chiuse (FOTO)</h1>
      <h2>Chiusa al transito veicolare e pedonale via Bertolini Sottani a causa di uno smottamento. Sul posto i vigili del fuoco. Smottamento anche in località Bertolini Soprani</h2>
      <address><time datetime="2019-11-25T10:53:15+00:00">25 Nov 2019, 10:53</time> by <a rel="author">Alessandro Nidi</a></address>
      <p>Aggiornamenti critici giungono da Monastero di Vasco, dove si sono verificate due nuove frane, di cui una adiacente alle case.</p>
      <p>Chiusa al transito veicolare e pedonale via Bertolini Sottani (nel tratto fra i Bertolini Sottani e l'incrocio con località Pagliani, in direzione Madonna delle Lame), per smottamento. Sul posto i vigili del fuoco per la verifica di eventuali pericoli per le abitazioni a ridosso dell'evento franoso. Al momento, non sono stati riscontrati rischi.</p>
      <p>Frana anche in località Bertolini Soprani (tratto fra la chiesa e il cimitero). Si sta già provvedendo alla sua rimozione.</p>
      <p>Sempre a causa di smottamenti, permangono la chiusura al transito veicolare e pedonale della strada Via Larone (poco dopo il bivio per località Piuschin, in direzione Bertolini Soprani) e il divieto ai mezzi di portata superiore a 3,5 tonnellate in via San Giuseppe.</p>
      <p>Gli addetti del Comune stanno lavorando e monitorando costantemente tutte le strade. Raccomandata massima prudenza.</p>
      <slideshow>
        <figure>
          <img src="http://www.targatocn.it/typo3temp/pics/F_45b8ee30dc.jpg"/>
        </figure>
        <figure>
          <img src="http://www.targatocn.it/typo3temp/pics/F_63b3c74032.jpg"/>
        </figure>
        <figure>
          <img src="http://www.targatocn.it/typo3temp/pics/F_c7bf6d7407.jpg"/>
        </figure>
        <figure>
          <img src="http://www.targatocn.it/typo3temp/pics/F_9971b2a81c.jpg"/>
        </figure>
        <figure>
          <img src="http://www.targatocn.it/typo3temp/pics/F_0c69687be9.jpg"/>
        </figure>
        <figure>
          <img src="http://www.targatocn.it/typo3temp/pics/F_ed7a54ac53.jpg"/>
        </figure>
      </slideshow>
    </article>
  </body>
</html>