<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/land-rover-defender-si-fa-in-quattro-per-accontentare-tutti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="Land Rover Defender: si fa &quot;in quattro&quot; per accontentare tutti | MotorLabs"/>
    <meta property="og:description" content="La leggendaria Defender arriva a una nuova generazione che ne aggiorna soprattutto lo stile, senza rinunciare alla propria anima avventuriera a inarrestabile, come dimostrato dai quattro ambassador scelti per rappresentarla"/>
  </head>
  <body>
    <article>
      <h1>Land Rover Defender: si fa "in quattro" per accontentare tutti | MotorLabs</h1>
      <address>
        <time datetime="2019-11-25T10:00:00+00:00">25 Nov 2019, 10:00</time>
      </address>
      <p>Dopo il debutto ufficiale avvenuto lo scorso settembre al salone di Francoforte, la nuova <b>Land Rover Defender</b> si presenta al pubblico italiano con un’anteprima dedicata presso la <b>training academy</b> di Jaguar-Land Rover di Bologna. L’occasione è stata utile non solo per toccare con mano le novità che riguardano il leggendari fuori strada, ma anche per conoscere i <b>4 ambassador</b> scelti per rappresentarla in giro per il mondo</p>
      <figure>
        <iframe src="https://www.youtube.com/embed/JHuWIdZsPlg" width="500" height="281" data-service="Youtube" scrolling="no"/>
      </figure>
      <p>Ognuno di essi ha una diversa personalità, ma insieme riuniscono il concetto e l’identità che <b>Defender</b> esporta da oltre 70 anni nel mondo dell’automobile. Un mito del fuoristrada, e non solo, che si rinnova senza rinunciare alla propria tradizione storia. Le aggiunte più importanti, oltre all’estetica moderna, riguardano le tecnologie, con l’introduzione di motorizzazioni mild hybrid e, a partire dal 2021, <b>plug-in hybrid</b>.</p>
      <p>La <b>Defender 110</b> a passo lungo è già ordinabile con quattro pack accessori:  <b>Urban, Country, Adventure ed Explorer</b>. Entro fine 2020 arriverà anche la versione a passo corto 90.</p>
      <figure>
        <img src="https://www.tomshw.it/images/images/2019/11/land-rover-defender-64639.768x432.jpg"/>
      </figure>
      <h3>Quattro ambasciatori, quattro personalità</h3>
      <p>I volti scelti per rappresentare Defender sono: Danilo Callegari, Filippo Bassoli, Franck reporter e Gerardo Cavaliere. I quattro personaggi identificano gli aspetti più caratteristici del veicolo; <b>Callegari</b>, avventuriero estremo, incarna l’identità <b>“explorer”</b>: la continua sfida a se stessi alla ricerca dell’ignoto e dei propri limiti.</p>
      <p>L’imprenditore<b> Filippo Bassoli</b> interpreta l’anima “<b>ubran</b>“, simbolo di contemporaneità e modernità che perfettamente si sposa con l’innovativo design della nuova Defender. Sono tanti i cambiamenti estetici che riguardano il fuoristrada per antonomasia, ora molto più simile nei dettagli alla più esclusiva famiglia Range Rover.</p>
      <figure>
        <img src="https://www.tomshw.it/images/images/2019/11/land-rover-defender-64638.768x432.jpg"/>
      </figure>
      <p><b>Francesco Selvaggio</b>, in arte Franck reporter, è un fotografo di professione che fa del viaggio e dell’avventura il suo mestiere. Il perfetto esempio dell’anima “<b>adventure</b>” del Defender: la voglia di esplorare superando ogni ostacolo andando alla ricerca di posti ancora inesplorati, sempre a bordo di una vettura inarrestabile.</p>
      <p>Per rappresentare l’aspetto “<b>country</b>” è stato scelto <b>Gerardo Cavaliere</b>: designer di moda, attento a ogni aspetto di bellezza ed eleganza. La quinta generazione di Defender si presta ad auto di rappresentanza, grazie al mito che la precede a alla rinnovata veste, molto più distinta ma sempre legata alla tradizione di auto adatta sia a esploratori che a gentleman.</p>
    </article>
  </body>
</html>