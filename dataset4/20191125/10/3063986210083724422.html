<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843306"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T10:04:00+00:00"/>
    <meta property="og:title" content="সড়ক দুর্ঘটনায় আহত যুবলীগ নেতার মৃত্যু"/>
    <meta property="og:description" content="সড়ক দুর্ঘটনায় আহত মুন্সীগঞ্জের সিরাজদিখান উপজেলার কেয়াইন ইউনিয়নের যুবলীগ সভাপতি মো. কবির হোসেন (৪৮) মারা গেছেন। আজ সোমবার (২৫ নভেম্বর) সাকালে ঢাকার আজগর আলী হাসপাতালে চিকিৎসাধীন অবস্থায় মারা যান তিনি। গত শুক্রবার (২২ নভেম্বর) সড়ক দুর্ঘটনায় আহত হয়ে ঢাকার আজগর আলী হাসপাতালে ভর্তি হন কবির হোসেন। সিরাজদিখান উপজেলার কেয়াইন ইউনিয়ন যুবলীগের সাধারণ  সম্পাদক মো. আক্তার হোসেন বলেন, গত ২২ নভেম্বর সকালে বাড়ি থেকে বের হয়ে মোটরসাইকেলে করে স্থানীয় বাজারে যাচ্ছিলেন কবির ও তাঁর ভাতিজা মিলন শেখ (২২)। তাঁরা ঢাকা-মাওয়া মহাসড়কের নীমতলা নামক স্থানে পৌঁছালে বসুমতি পরিবহনের নামে একটি বাস মোটরসাইকেলটিকে চাপা দেয়। এতে ঘটনাস্থলেই নিহত হন ভাতিজা মিলন শেখ। আর গুরুতর আহত হন কবির হোসেন। ওইদিনই কবির হোসেনকে প্রথমে ঢাকা মেডিক্যাল কলেজ হাসপাতাল ও পরে আজগর আলী হাসপাতালে নেওয়া হয়। সেখানে চিকিৎসাধীন অবস্থায় চার দিনের মাথায় আজ ভোর ৫টার দিকে মারা যান তিনি।"/>
  </head>
  <body>
    <article>
      <h1>সড়ক দুর্ঘটনায় আহত যুবলীগ নেতার মৃত্যু</h1>
      <address><time datetime="2019-11-25T10:04:00+00:00">25 Nov 2019, 10:04</time> by <a rel="author">মুন্সীগঞ্জ প্রতিনিধি</a></address>
      <p>সড়ক দুর্ঘটনায় আহত মুন্সীগঞ্জের সিরাজদিখান উপজেলার কেয়াইন ইউনিয়নের যুবলীগ সভাপতি মো. কবির হোসেন (৪৮) মারা গেছেন। আজ সোমবার (২৫ নভেম্বর) সাকালে ঢাকার আজগর আলী হাসপাতালে চিকিৎসাধীন অবস্থায় মারা যান তিনি।</p>
      <p>গত শুক্রবার (২২ নভেম্বর) সড়ক দুর্ঘটনায় আহত হয়ে ঢাকার আজগর আলী হাসপাতালে ভর্তি হন কবির হোসেন।</p>
      <p>সিরাজদিখান উপজেলার কেয়াইন ইউনিয়ন যুবলীগের সাধারণ  সম্পাদক মো. আক্তার হোসেন বলেন, গত ২২ নভেম্বর সকালে বাড়ি থেকে বের হয়ে মোটরসাইকেলে করে স্থানীয় বাজারে যাচ্ছিলেন কবির ও তাঁর ভাতিজা মিলন শেখ (২২)। তাঁরা ঢাকা-মাওয়া মহাসড়কের নীমতলা নামক স্থানে পৌঁছালে বসুমতি পরিবহনের নামে একটি বাস মোটরসাইকেলটিকে চাপা দেয়। এতে ঘটনাস্থলেই নিহত হন ভাতিজা মিলন শেখ। আর গুরুতর আহত হন কবির হোসেন।</p>
      <p>ওইদিনই কবির হোসেনকে প্রথমে ঢাকা মেডিক্যাল কলেজ হাসপাতাল ও পরে আজগর আলী হাসপাতালে নেওয়া হয়। সেখানে চিকিৎসাধীন অবস্থায় চার দিনের মাথায় আজ ভোর ৫টার দিকে মারা যান তিনি।</p>
    </article>
  </body>
</html>