<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402435/%D9%86%D8%A7%D8%AF%D8%B1%DB%8C-%D8%AF%D9%88%D9%84%D8%AA-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%AE%D9%88%D8%AF%D8%B1%D9%88-%D8%B1%D8%A7-%D9%BE%DB%8C%DA%AF%DB%8C%D8%B1%DB%8C-%DA%A9%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:32:42+00:00"/>
    <meta property="og:title" content="نادری: دولت افزایش قیمت خودرو را پیگیری کند"/>
    <meta property="og:description" content="نماینده مردم پاوه در مجلس شورای اسلامی با بیان این‌که مردم پاوه و جوانرود در جریان اتفاقات اخیر به سرعت صف خود را از تخریب‌کنندگان جدا کردند، از قوه قضاییه خواست در برخورد با معترضان به شکل غربالی عمل کند."/>
  </head>
  <body>
    <article>
      <h1>نادری: دولت افزایش قیمت خودرو را پیگیری کند</h1>
      <address><time datetime="2019-11-25T10:32:42+00:00">25 Nov 2019, 10:32</time> by <a rel="author">عرفان حاجی‌پروانه</a></address>
      <p>نماینده مردم پاوه در مجلس شورای اسلامی با بیان این‌که مردم پاوه و جوانرود در جریان اتفاقات اخیر به سرعت صف خود را از تخریب‌کنندگان جدا کردند، از قوه قضاییه خواست در برخورد با معترضان به شکل غربالی عمل کند.</p>
      <p>به گزارش ایسنا، شهاب نادری در جلسه علنی امروز (دوشنبه) مجلس شورای اسلامی در تذکری شفاهی گفت: اعتراض حق مردم است، زیرا از چند و چون اعمال اصلاح قیمت حامل‌های انرژی باخبر نبودند. مسئولان اگر اشتباه کردند باید کار خود را اصلاح کنند.</p>
      <p>این عضو کمیسیون اقتصادی مجلس شورای اسلامی ادامه داد: مردم پاوه و جوانرود در جریان اتفاقات اخیر به سرعت صف خود را از تخریب‌کنندگان جدا کرده است لذا از قوه قضاییه خواستار غربالگری در برخورد با متخلفان هستیم، چرا که برخی از آنها بیگناه بودند.</p>
      <p>نادری در پایان تذکر خود خطاب به رییس جمهور اظهار کرد: مقام معظم رهبری تاکید کردند که قیمت کالاهای اساسی افزایش پیدا نکند، اما در روزهای ابتدایی شاهد افزایش قیمت خودرو و به دنبال آن افزایش قیمت دیگر کالاهای اساسی بودیم. این موضوع را جدا پیگیری کنید.</p>
      <p>انتهای پیام</p>
    </article>
  </body>
</html>