<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710033"/>
    <meta property="og:site_name" content="ישראל היום"/>
    <meta property="article:published_time" content="2019-11-25T10:30:23+00:00"/>
    <meta property="og:title" content="רומניה: ספינה התהפכה - חשש לחייהן של 14 אלף כבשים"/>
    <meta property="og:description" content="בעלי חיים"/>
  </head>
  <body>
    <article>
      <h1>רומניה: ספינה התהפכה - חשש לחייהן של 14 אלף כבשים</h1>
      <h2>ספינה סעודית התהפכה והחלה לשקוע במיימי הים השחור • הצוות פונה אך על סיפונה נותרו 14,600 כבשים • חיל הים הרומני וכוחות פועל להציל את הצאן</h2>
      <address><time datetime="2019-11-25T10:30:23+00:00">25 Nov 2019, 10:30</time> by <a rel="author" href="https://www.israelhayom.co.il/writer_articles?tid=55291" target="_blank">אסף גולן</a></address>
      <p>דאגה גדולה בקרב אוהבי בעלי החיים והפעילים למען היחס ההוגן להם, אחרי שספינה ועליה משלוח גדול של כבשים התהפכה בים השחור. הדיווחים על ההתהפכות שאירעה אתמול, מציינים כי צוותי חילוץ רומניים, הנעזרים בחיל הים של המדינה, כוחות ההצלה הכיבוי וצוללנים, פועלים במבצע חילוץ הרואי בים במאמצים להציל כמה שיותר כבשים. עד כה חולצו 32 כבשים.</p>
      <p>על פי הנמסר בסוכנויות הידיעות, הספינה הסעודית קווין הינד, שהפליגה תחת דגל פלאו, התהפכה וטבעה מיד אחרי שהיא יצאה לים מהנמל מדיה, ליד העיר קונסטנצה. מספר הכבשים שהיו על הספינה הוא 14,600 והדאגה לשלומן עולה ככל שהשעות עוברות. כרגע הכוחות השונים מנסים לגרור את הספינה ההפוכה לנמל חזרה כדי להעצים את אפשרות ההצלה של הכבשים. </p>
      <p>
        <b>עוד בנושא:</b>
      </p>
      <p>
        <a href="https://www.israelhayom.co.il/article/661639">שחיטת הכבשים: מאגיה שחורה באי הבריטי</a>
      </p>
      <p>
        <a href="https://www.israelhayom.co.il/article/537501">חשד לתג מחיר: "שחטו וגנבו כבשים"</a>
      </p>
      <p>
        <a href="https://www.israelhayom.co.il/article/608019">איסור משלוחים חיים לשחיטה - אושר בטרומית</a>
      </p>
      <p>
        <a href="https://www.israelhayom.co.il/article/569815">אושר: המשלוחים החיים לישראל ייפסקו</a>
      </p>
      <p>דוברת שירותי ההצלה המקומיים אנה מריה סטויקה, מסרה כי "אנו עושים מאמצים אדירים ונמשכים להציל את הכבשים, אנו מקווים שרובן לכודות בבועת אוויר בתוך הספינה ההפוכה". צוות הספינה עצמו, אם שאלתם את עצמכם לגורלו, הכולל 22 מלחים ממוצא סורי ולבנוני נמשה גם הוא מהים כשרק מלח אחד סובל מהיפותרמיה והועבר להמשך טיפול בבית החולים. <br/> </p>
      <figure>
        <img src="https://www.israelhayom.co.il/sites/default/files/u10321/AFP_1MJ7XP.jpg"/>
        <figcaption>
          <b>הספינה "קווין הינד" לאחר שהתהפכה // צילום: איי.אף.פי</b>
        </figcaption>
      </figure>
      <p>אולם תשומת הלב האירופאית מופנית אל אלפי הכבשים הלכודות בבטן האונייה חסרות אונים. נשיאת ארגון היצואנים והמובילים הגדול ברומיה, מריה אנה מסרה כי "יש לנו אסוציאציות קשות ואנו בהלם מהאסון הזה. אם אנחנו לא יכולים לדאוג לשלומם של בעלי החיים במהלך הסעתם והעברתם למשלוחים ארוכי טווח, עלינו כמדינה לאסור את המשלוחים האלו לחלוטין". </p>
      <p>גבריאל פאון, מארגון ניתור ושמירה בין לאומי לרווחת בעלי חיים, מסר כי "הספינה קווין הינד, כבר נתפסה עם בעיות מנוע בדצמבר האחרון. כמו כן על פי הדיווחים היא היתה עמוסה במטען חורג מהמותר לה. יש לפתוח חקירה מידית בנושא". </p>
      <p>משק הצאן ברומניה הוא מהגדולים במזרח אירופה  והמדינה היא היצואנית השלישית בגודלה באיחוד האירופי אחרי בריטניה וספרד כששווקי המטרה שלה מצויים בעיקר במזרח. כ-100 משלוחי כבשים יוצאים מהנמל הרומני, מדיה, ממנו יצאה הספינה. </p>
      <p>אך פעילי בעלי חיים קוראים למשלוחי הכבשים 'משלוחי מוות' כיון שהתנאים על הספינות נוראיים ובקיץ הכבשים מתות לעיתים בגלל המחנק והחום במתקני ההובלה שלהן. גם האחראי על בריאות ובטיחות מזון באיחוד האירופי דרש מרומניה לאחרונה להפסיק את היצוא של כ-70,000 אלף כבשים חיות ודרש מהנציבות האירופית לחקור את נוהלי השילוח במדינה.</p>
    </article>
  </body>
</html>