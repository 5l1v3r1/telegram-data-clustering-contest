<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780562/%DA%A9%D8%A7%D8%B1-%D9%81%D8%B1%D9%87%D9%86%DA%AF%DB%8C-%D9%86%DB%8C%D8%A7%D8%B2%D9%85%D9%86%D8%AF-%D9%BE%D8%A7%DB%8C%DA%AF%D8%A7%D9%87-%D9%85%D8%B9%D8%AA%D8%A8%D8%B1-%D9%87%D9%85%D8%A7%D9%86%D9%86%D8%AF-%D9%85%D8%B3%D8%AC%D8%AF-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:05:27+00:00"/>
    <meta property="og:title" content="معاون فرهنگی سازمان تبلیغات اسلامی: کار فرهنگی نیازمند پایگاه معتبر همانند مسجد است"/>
    <meta property="og:description" content="چالوس - معاون فرهنگی سازمان تبلیغات اسلامی کشور گفت: کار فرهنگی نیازمند پایگاه معتبر و مورداعتماد همانند مسجد است."/>
  </head>
  <body>
    <article>
      <h1>معاون فرهنگی سازمان تبلیغات اسلامی: کار فرهنگی نیازمند پایگاه معتبر همانند مسجد است</h1>
      <address>
        <time datetime="2019-11-25T10:05:27+00:00">25 Nov 2019, 10:05</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام ناصر میرمحمدیان ظهر دوشنبه در نهمین گردهمایی مدیران تبلیغات اسلامی شهرهای مازندران در چالوس ، با بیان اهداف طرح تحول اجتماعی مسجد محور ، خاطرنشان کرد: کار فرهنگی نیازمند پایگاه معتبر و مورد اعتماد در محلات است و آن پایگاه مسجد است.</p>
      <p>وی افزود: الگوسازی فعالیتهای فرهنگی و بیان نتایج کارکردهای مساجد در محلات ، روستاها و شهرها نیازمند ابزارهای رسانه ای است که صدا و سیما همکاری لازم را در این خصوص با سازمان تبلیغات اسلامی دارد.</p>
      <p>معاون فرهنگی سازمان تبلیغات اسلامی کشور در ادامه بر لزوم توجه جدی به مبحث آموزشی روحانیون و ائمه جماعات مساجد در محلات و روستاها تاکید کرد و بیان داشت : مسئولیت پذیری بیشتر روحانی مسجد در محلات و روستاها در روند کاهش آسیبهای اجتماعی، فرهنگی و حتی اقتصادی موثر است.</p>
      <p>میرمحمدیان با بیان اینکه در عصر پیامبر (ص) مساجد به عنوان محور جامعه آن زمان محسوب می شد،  ادامه داد: آن چیزی که به مساجد جان می دهد ، امام و روحانی محله است و توانمندسازی، تغذیه فکری روحانی و سطح بندی امام جماعت بر عهده سازمان است.</p>
      <p>این مسئول فرهنگی احساس مسئولیت امام جماعات و روحانیون مساجد در قبال مشکلات مردم را از وظایف اصلی آنان برشمرد و بیان داشت: برای برانگیختگی و بکارگیری امام مسجد ، سطح بندی و دادن آموزشهای لازم آنان است که هم اکنون در استانهای مختلف کشور در حال انجام است .</p>
      <p>وی ادامه داد : ویژگی مهم امام محله آن است که مشکلات و مسائل و دغدغه های مردم برای آن روحانی ، مهم باشد و هرکاری می تواند برای حل این دغدغه انجام دهد.</p>
      <p>محمدیان خاطر نشان کرد : برای تحقق تمدن بزرگ اسلامی نیازمند آن است تا مبحث امام و امت به معنای واقعی کلمه شکل بگیرد و این مسئله از مساجد و محلات آغاز می شود  واستحکام روابط دینی بین مردم و مومنین از طریق امام مساجد شکل می گیرد و  استمرار و تحقق کامل آن در ارتباطات بیشتر و چهره به چهره است.</p>
    </article>
  </body>
</html>