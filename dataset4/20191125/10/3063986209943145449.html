<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/25/843309"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T10:25:00+00:00"/>
    <meta property="og:title" content="জনপ্রিয় অভিনেত্রী-কণ্ঠশিল্পী গো-হারার মৃতদেহ উদ্ধার"/>
    <meta property="og:description" content="দক্ষিণ কোরিয়ার জনপ্রিয় সংগীতশিল্পী ও অভিনেত্রী গো হারার মরদেহ উদ্ধার করা হয়েছে। রবিবার স্থানীয় সময় সন্ধ্যা ৬টায় নিজ ঘর থেকে তার মরদেহ উদ্ধার করে পুলিশ। জনপ্রিয় কে-পপ গ্রুপ কারা’র সদস্য ছিলেন গো হারা। ২০০৮ সালে তিনি পপ গ্রুপে যোগ দেন। যদিও পরে সেখান থেকে বেরিয়ে আসেন এই তারকা। গত সপ্তাহেও একাধিক জায়গায় পারফর্ম করেন ২৮ বছর বয়সী এই কে-পপস্টার। শনিবার (২৩ নভেম্বর) ইনস্টাগ্রামে সর্বশেষ ছবি পোস্ট করেন তিনি। বিছানায় শুয়ে থাকা সেই ছবির ক্যাপশনে তিনি লেখেন, ‘গুড নাইট’। এদিকে গো হারার অস্বাভাবিক মৃত্যুর ঘটনায় তদন্তে নেমেছে পুলিশ। প্রাথমিকভাবে ধারণা করা হচ্ছে, তিনি আত্মহত্যা করেছেন। এর আগেও আত্মহত্যার চেষ্টা করে হাসপাতালে ভর্তি হয়েছিলেন গো হারা। গত এক মাসে আগে আত্মহত্যা করেন আরেক কে-পপ তারকা সুলিও। অনলাইনে হয়রানির শিকার হয়ে তিনি আত্মহননের পথ বেছে নেন বলে ধারণা করা হয়। গো হারা এবং সুলিওর মধ্যে ঘনিষ্ঠ সম্পর্ক ছিল। দুজনের সম্পর্ক ছিল বোনের মতো- সুলিওর মৃত্যুর পর এমন মন্তব্য করেছিলেন গো হারা। সূত্র- নিউ ইয়র্ক টাইমস, বিবিসি"/>
  </head>
  <body>
    <article>
      <h1>জনপ্রিয় অভিনেত্রী-কণ্ঠশিল্পী গো-হারার মৃতদেহ উদ্ধার</h1>
      <address><time datetime="2019-11-25T10:25:00+00:00">25 Nov 2019, 10:25</time> by <a rel="author">কালের কণ্ঠ অনলাইন</a></address>
      <p>দক্ষিণ কোরিয়ার জনপ্রিয় সংগীতশিল্পী ও অভিনেত্রী গো হারার মরদেহ উদ্ধার করা হয়েছে। রবিবার স্থানীয় সময় সন্ধ্যা ৬টায় নিজ ঘর থেকে তার মরদেহ উদ্ধার করে পুলিশ।</p>
      <p>জনপ্রিয় কে-পপ গ্রুপ কারা’র সদস্য ছিলেন গো হারা। ২০০৮ সালে তিনি পপ গ্রুপে যোগ দেন। যদিও পরে সেখান থেকে বেরিয়ে আসেন এই তারকা।</p>
      <p>গত সপ্তাহেও একাধিক জায়গায় পারফর্ম করেন ২৮ বছর বয়সী এই কে-পপস্টার। শনিবার (২৩ নভেম্বর) ইনস্টাগ্রামে সর্বশেষ ছবি পোস্ট করেন তিনি। বিছানায় শুয়ে থাকা সেই ছবির ক্যাপশনে তিনি লেখেন, ‘গুড নাইট’।</p>
      <p>এদিকে গো হারার অস্বাভাবিক মৃত্যুর ঘটনায় তদন্তে নেমেছে পুলিশ। প্রাথমিকভাবে ধারণা করা হচ্ছে, তিনি আত্মহত্যা করেছেন। এর আগেও আত্মহত্যার চেষ্টা করে হাসপাতালে ভর্তি হয়েছিলেন গো হারা।</p>
      <p>গত এক মাসে আগে আত্মহত্যা করেন আরেক কে-পপ তারকা সুলিও। অনলাইনে হয়রানির শিকার হয়ে তিনি আত্মহননের পথ বেছে নেন বলে ধারণা করা হয়। গো হারা এবং সুলিওর মধ্যে ঘনিষ্ঠ সম্পর্ক ছিল। দুজনের সম্পর্ক ছিল বোনের মতো- সুলিওর মৃত্যুর পর এমন মন্তব্য করেছিলেন গো হারা।</p>
      <p>সূত্র- নিউ ইয়র্ক টাইমস, বিবিসি</p>
    </article>
  </body>
</html>