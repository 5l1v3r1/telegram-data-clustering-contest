<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/vojak-prochazka-jenz-padl-v-afghanistanu-dostane-od-american/r~3e1cdf7a0f6e11ea88f50cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-25T10:54:14+00:00"/>
    <meta property="og:title" content="Voják Procházka, jenž padl v Afghánistánu, dostane od Američanů Bronzovou hvězdu"/>
    <meta property="og:description" content="Vyznamenání udělí zástupce velvyslanectví Spojených států v Centru vojenské kynologie v Chotyni na Liberecku, kde Procházka sloužil."/>
  </head>
  <body>
    <article>
      <h1>Voják Procházka, jenž padl v Afghánistánu, dostane od Američanů Bronzovou hvězdu</h1>
      <address>
        <time datetime="2019-11-25T10:54:14+00:00">25 Nov 2019, 10:54</time>
      </address>
      <p>Bronzová hvězda patří mezi deset nejvyšších vojenských vyznamenání USA. Spojené státy ho vytvořily za druhé světové války. Jeho udělení příslušníkům ozbrojených sil bylo podmíněno vykonáním statečného činu v boji proti nepřátelům, případně vynikající službou prokázanou v takovémto boji.</p>
      <p>Procházka je poslední ze 14 českých vojáků, kteří padli v Afghánistánu. Na základně Šindánd v provincii Herát ho zabil afghánský voják, který začal střílet na vozidlo s Čechy a vedle Procházky zasáhl i dva příslušníky speciálních sil, kteří utrpěli zranění. Procházka byl in memoriam povýšen do hodnosti štábního praporčíka, letos mu prezident Miloš Zeman udělil medaili Za hrdinství.</p>
    </article>
  </body>
</html>