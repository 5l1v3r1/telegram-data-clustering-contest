<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/ukrajinci-pidtrimuyut-peregovori-zelenskogo-i-putina-50055485.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-25T10:40:00+00:00"/>
    <meta property="og:title" content="Опитування: 75% українців підтримують переговори Зеленського і Путіна"/>
    <meta property="og:description" content="За даними опитування фонду Демократичні ініціативи та КМІС, 75% українців позитивно ставляться до рішення Володимира Зеленського ініціювати переговори з президентом РФ Володимиром Путіним."/>
  </head>
  <body>
    <article>
      <h1>Опитування: 75% українців підтримують переговори Зеленського і Путіна</h1>
      <h2>За даними опитування фонду Демократичні ініціативи та КМІС, 75% українців позитивно ставляться до рішення Володимира Зеленського ініціювати переговори з президентом РФ Володимиром Путіним.</h2>
      <address>
        <time datetime="2019-11-25T10:40:00+00:00">25 Nov 2019, 10:40</time>
      </address>
      <p>Дані опитування <a href="https://dif.org.ua/article/gromadska-dumka-listopad-2019">свідчать</a>, що 15% респондентів негативно ставляться до такого рішення.</p>
      <p>Рішення Зеленського про відведення військ від лінії розмежування підтримали 59% опитаних, негативно поставилися - 26%.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/510/original/e0b4974ba07deb674ce13ca1556c032f.png&amp;stamp=1&amp;q=85&amp;w=115"/>
      </figure>
      <p>Семен Новопрудський<br/>Нормандська пастка для Зеленського</p>
      <p>Також українці позитивно оцінили: надання громадянства іноземцям, які захищали територіальну цілісність України (позитивно - 61%, негативно - 17%), відновлення діалогу з Польщею з проблемних історичних питань (позитивно - 63%, негативно - 10%), рішення легалізувати видобуток бурштину (позитивно - 71%, негативно - 13%), повне оновлення складу Центральної виборчої комісії (позитивно - 49%, негативно - 13.5%).</p>
      <p>У той же час негативно українці поставилися до рішення ввести ринок землі сільськогосподарського призначення і скасувати мораторій на її продаж (позитивно - 24%, негативно - 58%, приватизації великих державних підприємств (позитивно - 22%, негативно - 55%), легалізації грального бізнесу (позитивно - 38%, негативно - 49%).</p>
      <p>А ось пропозиція про проведення в Києві позачергових місцевих виборів залишила більшість громадян байдужими - 39%, ще 20% не мають певного ставлення до цієї пропозиції.</p>
      <p>Опитування проводилося з 4 по 19 листопада в 110 населених пунктах у всіх регіонах України, крім Криму та непідконтрольних уряду територій Донецької і Луганської областей. В результаті польового періоду зібрано 2 тисячі 41 анкету, похибка вибірки не перевищує 2,3%.</p>
      <p>Читайте також:<br/><a href="https://nv.ua/ukr/ukraine/events/riven-nepriynyattya-politiki-zelenskogo-zbilshivsya-v-dva-razi-socopituvannya-novini-ukrajini-50055466.html">&amp;nbsp«Кінець медового місяця». Рівень неприйняття політики Зеленського збільшився у два рази — опитування</a></p>
    </article>
  </body>
</html>