<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402416/%D8%AE%D8%A7%D9%86%D9%88%D8%A7%D8%B1%D9%87%D8%A7%DB%8C-%D8%AC%D8%A7%D9%85%D8%A7%D9%86%D8%AF%D9%87-%DA%86%DA%AF%D9%88%D9%86%D9%87-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D9%86%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:23:22+00:00"/>
    <meta property="og:title" content="خانوارهای جامانده چگونه بسته حمایت معیشتی دولت را دریافت کنند؟"/>
    <meta property="og:description" content="ایسنا/زنجان مدیرکل تعاون، کار و رفاه‌اجتماعی استان زنجان گفت: وزارت تعاون، کار و رفاه‌اجتماعی برای افرادی که کمک معیشت خانوار دریافت نکرده‌اند، تمهیداتی در نظر گرفته است."/>
  </head>
  <body>
    <article>
      <h1>خانوارهای جامانده چگونه بسته حمایت معیشتی دولت را دریافت کنند؟</h1>
      <address><time datetime="2019-11-25T10:23:22+00:00">25 Nov 2019, 10:23</time> by <a rel="author">مریم نوری</a></address>
      <p>ایسنا/زنجان مدیرکل تعاون، کار و رفاه‌اجتماعی استان زنجان گفت: وزارت تعاون، کار و رفاه‌اجتماعی برای افرادی که کمک معیشت خانوار دریافت نکرده‌اند، تمهیداتی در نظر گرفته است.</p>
      <p>محمدرضا یوسفی در گفت‌وگو با ایسنا، با اشاره به طرح حمایت معیشتی خانوار، اظهار کرد: بر اساس اطلاعیه وزارت تعاون، کار و رفاه‌اجتماعی درباره افرادی که کمک معیشت خانوار دریافت نکرده‌اند و تاکنون واریزی در این رابطه برای آنان انجام نشده است، می‌توانند از طریق کد دستوری #۶۳۶۹* از وضعیت خود مطلع شوند.</p>
      <p>این مسئول ادامه داد: با شماره‌گیری این کد دستوری، شمول یا عدم شمول خانوار در این طرح پس از حداکثر ۲۴ ساعت از طریق پیامک به آنان اطلاع‌رسانی می‌شود که در صورت نیاز خانوار به بررسی مجدد این موضوع، می‌توانند به سایت hemayat.mcls.gov.ir مراجعه کنند.</p>
      <p>وی افزود: سرپرست خانوار با مراجعه به این سایت با همراه داشتن کدملی، کد رهگیری و یا شماره حساب، اطلاعات خود را در این سامانه ثبت‌نام کنند که حداکثر تا ۲۰ روز، نتیجه این بررسی‌ها به خانوارها اعلام می‌شود و در صورت مشمول بودن، این هزینه به حساب خانوارها پرداخت می‌شود.</p>
      <p>یوسفی با اشاره به ثبت‌نام جاماندگان از یارانه، تصریح کرد: از اول دی‌ماه ثبت‌نام جاماندگان یارانه و محذوفین سال‌های قبل می‌توانند دوباره برای ثبت‌نام خود دریافت کنند. همچنین محذوفین یارانه سال‌جاری نیز می‌توانند پس از پیگیری حل مشکل اینترنت به سامانه yarane۱۰، مراجعه کنند.</p>
      <p>مدیرکل تعاون، کار و رفاه‌اجتماعی استان زنجان، یادآور شد: نیاز به حضور و مراجعه جاماندگان و محذوفین یارانه به اداره‌کل تعاون، کار و رفاه‌اجتماعی، ادارات تابعه در شهرستان‌ها، تامین‌اجتماعی، بهزیستی، بیمه اجتماعی روستایی، استانداری، بخشداری و غیره نیست؛ چراکه این فرآیند به صورت کاملا غیرحضوری تعریف شده است.</p>
      <p>انتهای پیام</p>
    </article>
  </body>
</html>