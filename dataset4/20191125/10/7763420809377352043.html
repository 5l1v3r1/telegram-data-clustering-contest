<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/crime/579417"/>
    <meta property="og:site_name" content="Spring News"/>
    <meta property="article:published_time" content="2019-11-25T10:16:50+00:00"/>
    <meta property="og:title" content="สลด! คาดปมฆ่าแม่ แช่ตู้เย็น ชนวนเหตุทะเลาะ และเคยรักษาอาการทางประสาท"/>
    <meta property="og:description" content="สลด ลูกชาย วัย 20 ปี ก่อเหตุฆ่าหั่นศพแม่แท้ ๆ ก่อนจะยัดศพไว้ในตู้เย็น สุดท้ายเพื่อนแม่มาเจอ ลูกชายตัดสินใจวิ่งไปหยิบปืนสั้นยิงศีรษะตัวเอง ได้รับเจ็บสาหัส ตำรวจเร่งตรวจสอบหาหลักฐาน และชิ้นส่วนที่ขาดหายไปภายในบ้าน"/>
  </head>
  <body>
    <article>
      <h1>สลด! คาดปมฆ่าแม่ แช่ตู้เย็น ชนวนเหตุทะเลาะ และเคยรักษาอาการทางประสาท</h1>
      <h2>สลด ลูกชาย วัย 20 ปี ก่อเหตุฆ่าหั่นศพแม่แท้ ๆ ก่อนจะยัดศพไว้ในตู้เย็น สุดท้ายเพื่อนแม่มาเจอ ลูกชายตัดสินใจวิ่งไปหยิบปืนสั้นยิงศีรษะตัวเอง ได้รับเจ็บสาหัส ตำรวจเร่งตรวจสอบหาหลักฐาน และชิ้นส่วนที่ขาดหายไปภายในบ้าน</h2>
      <address>
        <time datetime="2019-11-25T10:16:50+00:00">25 Nov 2019, 10:16</time>
      </address>
      <p>เมื่อเวลา 14.30 น. วันที่ 25 พฤศจิกายน เจ้าหน้าที่ตำรวจสถานีตำรวจนครบาลท่าข้าม พร้อมด้วยเจ้าหน้าที่พิสูจน์หลักฐาน แพทย์โรงพยาบาลศิริราช ฯ เข้าตรวจสอบบ้านพักหลังหนึ่งภายในซอยท่าข้าม 28 แขวงแสมดำ เขตบางขุนเทียน กทม. หลังได้รับแจ้งว่าพบศพถูกหั่นซุกไว้ในตู้เย็น และ มีผู้บาดเจ็บใช้อาวุธปืนยิงที่ศีรษะตัวเอง</p>
      <p>ที่เกิดเหตุเป็นบ้านทาวน์เฮ้าส์ปลูกติดกัน ตรวจสอบภายในบ้านพบผู้บาดเจ็บเป็น ชายไม่ทราบชื่อ นักเรียนเทคแห่งหนึ่ง วัย 20 ปี สภาพถูกยิงที่ศีรษะ นอนจมกองเลือด มีอาวุธปืนสั้น ลูกโม่ ขนาด.38 ตกอยู่ด้านขวาของผู้บาดเจ็บ นอกจากนี้ยังพบชิ้นส่วนของมนุษย์ถูกหั่นแยก คอ แขน 2 ข้าง ลำตัว และชิ้นส่วนอื่นๆ ถูกซุกเอาไว้ในตู้เย็น</p>
      <figure>
        <img src="https://spcdn.springnews.co.th/wp-content/uploads/2019/11/DEADDD-1024x576.jpg"/>
      </figure>
      <p>สอบสวนเพื่อนผู้ตาย ให้การว่า วานนี้ประมาณเวลา 20.00 น. ยังสามารถติดต่อผู้ตายได้อยู่ แต่แล้วเช้าวันนี้ก็ไม่สามารถติดต่อ จึงตัดสินใจมาหาที่บ้าน แต่ก็ไม่พบ เจอเพียงลูกชาย ซึ่งลูกชายก็ไม่ยอมบอกว่าผู้ตายที่เป็นมารดา อยู่ที่ไหน จึงได้ค้นหาภายในบ้าน ก็ไปพบว่ากลายเป็นศพถูกหั่นแช่ไว้ในตู้เย็น</p>
      <p>เพื่อนผู้ตาย ยังเล่าด้วยว่า ในจังหวะเดียวที่กำลังค้นหาผู้ตายนั้น ลูกชายของผู้ตายได้วิ่งไปเอาปืนมายิงศีรษะตัวเองแล้วล้มลง จึงรีบแจ้งให้ทางเจ้าหน้าที่เข้ามาตรวจสอบ</p>
      <figure>
        <img src="https://spcdn.springnews.co.th/wp-content/uploads/2019/11/S__79626246-1024x768.jpg"/>
      </figure>
      <p>ทั้งนี้รายงานข่าวแจ้งว่า เจ้าหน้าหน้าที่ได้นำตัวลูกชายที่ยิงศีรษะตัวเอง ส่งโรงพยาบาลนครธน ทั้งนี้จากการตรวจสอบประวัติพบว่า เคยเข้ารักษาตัวอาการทางประสาทที่โรงพยาบาลสมเด็จเจ้าพระยา ส่วนสาเหตุครั้งนี้น่าจะเกิดจากลุกชายทะเลาะกับมารดา แต่อย่างไรทางตำรวจจะต้องสอบสวนพยานแวดล้อมเพื่อหาสาเหตุของการก่อเหตุในครั้งนี้</p>
      <p>ขณะนี้ทางเจ้าหน้าที่กำลังเข้าเก็บหลักฐานในบ้านที่เกิดเหตุ โดยกั้นไม่ให้บุคคลที่เกี่ยวข้องเข้าไปภายในเพื่อป้องกันการหลักฐานต่าง ๆ ที่มีความสำคัญในการคลี่คลายคดี</p>
      <p>อ่านข่าวที่เกี่ยวข้อง</p>
      <p>
        <a href="https://www.springnews.co.th/crime/579395?utm_source=tiein&amp;utm_medium=internal_referral">ลูกฆ่าแม่!! สยองกลางกรุง แยกชิ้นส่วนร่างแม่ใส่ตู้เย็น</a>
      </p>
    </article>
  </body>
</html>