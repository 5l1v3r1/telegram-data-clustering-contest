<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/maltempo-in-piemonte-precipitazioni-in-esaurimento-dal-pomeriggio-schiarite-sempre-piu-ampie.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T10:03:00+00:00"/>
    <meta property="og:title" content="Maltempo in Piemonte, precipitazioni in esaurimento: dal pomeriggio schiarite sempre più ampie"/>
    <meta property="og:description" content="L'aggiornamento della Regione Piemonte riprende l'ultimo pubblicato dall'Arpa: nel cuneese sono circa 258 le strade secondarie chiuse"/>
  </head>
  <body>
    <article>
      <h1>Maltempo in Piemonte, precipitazioni in esaurimento: dal pomeriggio schiarite sempre più ampie</h1>
      <h2>L'aggiornamento della Regione Piemonte riprende l'ultimo pubblicato dall'Arpa: nel cuneese sono circa 258 le strade secondarie chiuse</h2>
      <address><time datetime="2019-11-25T10:03:00+00:00">25 Nov 2019, 10:03</time> by <a rel="author">comunicato stampa</a></address>
      <p>L’aggiornamento delle 9 dell’Arpa segnala un esaurimento completo delle precipitazioni nel corso della mattinata sul settore orientale del Piemonte, mentre permangono fenomeni deboli residui sul settore occidentale.</p>
      <p>Nel pomeriggio si prevedono schiarite sempre più ampie e, nella notte, foschie sulle pianure.Permangono i disagi per i danni provocati del maltempo in questi giorni. Oltre 130 le strade secondarie chiuse, 653 gli evacuati, di cui 234 nell’Alessandrino e 258 nel Cuneese. Sono aperti circa 120 Centri operativi comunali (Coc), ma la Sala operativa regionale sta ricevendo comunicazione di una loro progressiva chiusura. Sono ancora al lavoro sul territorio 2620 volontari per il ripristino delle condizioni di normalità.</p>
      <p>Sul fronte dei fiumi, i livelli del reticolo principale e secondario a nord del Po risultano in generale diminuzione. Il Po si mantiene stazionario, con livelli al di sopra della soglia di pericolo a Moncalieri e a Torino e al di sopra della soglia di guardia nelle restanti sezioni. Anche il Tanaro si mantiene stazionario ad Asti e Alessandria, al di sopra della soglia di guardia e in generale diminuzione nelle restanti sezioni. La Bormida, in diminuzione, presenta ancora livelli superiori alla soglia di guardia.</p>
      <p>Nel Cuneese si mantengono al di sopra del livello di guardia il Varaita, l’Ellero e il Ghiandone. Nell’Astigiano è in lieve crescita il Belbo. I laghi d’Orta e Maggiore sono stazionari, al di sopra del livello di guardia.Riaperto il tratto dell'autostrada A5, tra Ivrea e Pont-Saint-Martin, ai mezzi sia leggeri sia pesante. Dalle 10 è stata ripristinata la normale viabilità sulla A21 Torino-Piacenza.</p>
    </article>
  </body>
</html>