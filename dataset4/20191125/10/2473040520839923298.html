<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/247196/huawei-ar-putea-avea-software-ul-harmony-os-gata-pentru-smartphone-uri-in-6-pana-la-9-luni.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T10:43:49+00:00"/>
    <meta property="og:title" content="Huawei ar putea avea software-ul Harmony OS gata pentru smartphone-uri in 6 pana la 9 luni"/>
    <meta property="og:description" content="Gigantul tehnologic chinez Huawei va decide daca va continua sa aduca sistemul sau de operare Harmony OS pe smartphone-urile sale in urmatoarele sase sau noua luni, deoarece inca ii este interzis sa lucreze cu companii americane precum Google, a declarant Vincent Pang, vicepresedintele senior al Huawei pentru Business Insider in timpul unui dineu cu presa."/>
  </head>
  <body>
    <article>
      <h1>Huawei ar putea avea software-ul Harmony OS gata pentru smartphone-uri in 6 pana la 9 luni</h1>
      <address><time datetime="2019-11-25T10:43:49+00:00">25 Nov 2019, 10:43</time> by <a rel="author">Alex Goaga</a></address>
      <p>
        <b>Gigantul tehnologic chinez Huawei va decide daca va continua sa aduca sistemul sau de operare Harmony OS pe smartphone-urile sale in urmatoarele sase sau noua luni, deoarece inca ii este interzis sa lucreze cu companii americane precum Google, a declarant Vincent Pang, vicepresedintele senior al Huawei pentru Business Insider in timpul unui dineu cu presa.</b>
      </p>
      <p>„Nu putem astepta mai mult, am ratat un pilot”, a spus Pang, referindu-se la smartphone-ul recent lansat de Huawei Mate 30. Telefonul respectiv functioneaza pe versiunea open source de la Android, care nu include niciun serviciu sau aplicatie Google, inclusiv Google Play Store.</p>
      <p>Departamentul de Comert al Statelor Unite a pus Huawei, al doilea cel mai mare furnizor de smartphone-uri din lume dupa cota de piata, pe o lista neagra comerciala care o impiedica sa faca afaceri cu companii americane, cu exceptia cazului in care aceste firme obtine permisiunea guvernului.</p>
      <p>Asta inseamna ca Huawei nu poate lucra cu Google, care opereaza platforma software Android care ruleaza pe majoritatea smartphone-urilor din intreaga lume. Pierderea capacitatii de a utiliza Google Android pune telefoanele Huawei intr-un dezavantaj major pe pietele din afara Chinei.</p>
      <p>Secretarul american pentru Comerţ, Wilbur Ross, a declarat recent ca licenţele vor fi acordate in curand companiilor americane pentru a incepe din nou vanzarea catre Huawei, adaugand ca guvernul a primit 260 de cereri de licenţa pana acum, a informat Bloomberg pe 3 noiembrie. Dar nu s-au facut inca anunţuri oficiale.</p>
      <p>
        <a href="https://www.wall-street.ro/articol/Companii/246705/google-a-colectat-fara-permisiune-date-medicale-despre-milioane-de-persoane-potrivit-wsj.html">Citeste si:<br/>Google a colectat fara permisiune date medicale - WSJ</a>
      </p>
      <figure>
        <img src="https://img.wall-street.ro/image_thumbs/thumbs/fb4/fb4a0b17d61fc0210b136488211f37df-400x250-00-65.jpg?v=1573555566"/>
      </figure>
      <p>Huawei si-a pregatit propria platforma software numita Harmony OS, pe care firma din Shenzhen a prezentat-o in luna august. Insa firma a clasat Harmony OS ca fiind mult mai mult decat un sistem de operare smartphone care sa inlocuiasca Android. In schimb, compania a incadrat-o ca fiind o platforma care va rula pe mai multe dispozitive, inclusiv smartwatch-uri, gadget-uri pentru internetul obiectelor, televizoare si multe altele.</p>
      <p>„Harmony nu este un inlocuitor al Android”, a mai spus Pang, in timpul dineului cu presa. „Este o noua generatie de Android.”</p>
      <p>Pana in prezent, Huawei a prezentat televizoare care ruleaza pe Harmony OS, inclusiv Vision, Honor Vision si Honor Vision Pro. Cu toate acestea, compania nu a facut anunturi specifice despre cum si cand anume va aparea software-ul pe smartphone-uri. A spus ca spera ca va putea lucra cu Google in viitor.</p>
      <p>Huawei a declarat in trecut ca ar putea trece ani inainte de a putea dezvolta o adevarata alternativa la Android, asa cum a raportat Financial Times. In luna august, Pang a declarat, de asemenea, pentru CNET ca nu avea de gand sa dezvolte un smartphone pentru software-ul Harmony OS la acea vreme, desi a spus ca acest lucru se poate schimba daca interdictia persista. Richard Yu, CEO al companiei Huawei, de asemenea, a declarat anterior pentru CNBC, in luna mai, ca un sistem de operare pentru smartphone-uri si laptop-uri ar putea fi pregatit pentru pietele din afara Chinei in primul sau al doilea trimestru al anului 2020.</p>
      <p>
        <a href="https://www.wall-street.ro/articol/Real-Estate/246438/google-inchiriaza-un-etaj-in-cladirea-de-spatii-de-birouri-unirii-view.html">Citeste si:<br/>Google se muta din Baneasa in centrul Capitalei in Unirii View</a>
      </p>
      <figure>
        <img src="https://img.wall-street.ro/image_thumbs/thumbs/88b/88b6fa9356ace924e0dc3e9d9bf5c21f-400x250-00-65.jpg?v=1572959047"/>
      </figure>
      <p>Dar, in ciuda tensiunilor comerciale continue dintre SUA si China — o disputa in centrul careia se afla Huawei — si incapacitatii companiei de a lucra cu companii precum Google, afacerea Huawei a prosperat. Veniturile fiscale ale companiei din trimestrul al treilea au crescut cu 24,4% de la an la an, iar vanzarile de smartphone-uri au crescut cu 26% in raport cu primele trei trimestre ale anului 2019.</p>
      <p>Cu toate acestea, interdictia SUA a facut dificila extinderea si dezvoltarea Huawei in strainatate, in special in Europa, care serveste drept piata cheie pentru companie.</p>
      <p>„Numai pastrandu-ne amprenta existenta, vom putea supravietui”, a declarat Pang anterior pentru Business Insider. „Dar nici o companie nu vrea doar sa supravietuiasca.”</p>
      <p>
        <a href="https://www.wall-street.ro/articol/IT-C-Tehnologie/246345/google-cumpara-fitbit-si-intra-in-competitie-cu-apple.html">Citeste si:<br/>Google cumpara Fitbit si intra in competitie cu Apple</a>
      </p>
      <figure>
        <img src="https://img.wall-street.ro/image_thumbs/thumbs/e67/e670d98fa83998ee5d12860efd615e27-400x250-00-65.jpg?v=1572678287"/>
      </figure>
    </article>
  </body>
</html>