<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654075/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T10:08:00+00:00"/>
    <meta property="og:title" content="Власник Louis Vuitton купує ювелірного гіганта Tiffany за 16 мільярдів доларів"/>
    <meta property="og:description" content="Найбільший французький виробник предметів розкоші, холдинг LVMH, домовився про купівлю ювелірної компанії Tiffany&amp;Co за 16,2 мільярдів доларів."/>
  </head>
  <body>
    <article>
      <h1>Власник Louis Vuitton купує ювелірного гіганта Tiffany за 16 мільярдів доларів</h1>
      <address>
        <time datetime="2019-11-25T10:08:00+00:00">25 Nov 2019, 10:08</time>
      </address>
      <p>Найбільший французький виробник предметів розкоші, холдинг LVMH, домовився про купівлю ювелірної компанії Tiffany&amp;Co за 16,2 мільярдів доларів.</p>
      <p>Про це повідомляє <a href="https://www.reuters.com/article/us-tiffany-m-a-lvmh/lvmh-agrees-16-2-billion-deal-for-jeweler-tiffany-idUSKBN1XZ0K9">Reuters.</a></p>
      <p>"Придбання Tiffany зміцнить позиції концерну в сегменті ювелірних виробів і посилить його присутність на американському ринку", - йдеться спільній заяві компаній, поширеній в понеділок.</p>
      <p>Операцію планують закрити в середині 2020 року.</p>
      <p>
        <b>Нагадаємо:</b>
      </p>
      <p>Раніше найбільший французький виробник предметів розкоші, холдинг LVMH, <a href="https://www.epravda.com.ua/news/2019/10/29/653066/">зробив пропозицію про поглинання</a> міжнародної компанії Tiffany.</p>
      <p>Міжнародній групі компаній LVMH належать 75 брендів, серед яких Louis Vuitton, Hennesy, Christian Dior, Givenchy, Bulgari, Kenzo, Tag Heuer, Dom Perignon і Moet &amp; Chandon. Власник і президент групи Бернар Арно - найбагатша людина Франції.</p>
      <p>Якщо угода відбудеться, то вона буде найбільшою в історії групи. Зараз найбільша угода LVMH - це придбання бренду Bulgari за 5,2 млрд доларів в 2011 році. Але деякі аналітики вважають, що запропонована LVMH ціна занижена.</p>
      <p>Флагманський магазин Tiffany знаходиться на П'ятій авеню в Нью-Йорку, по сусідству зі Trump Tower. Компанія була заснована в 1837 році ювеліром Чарльзом Тіффані і прославилася після виходу фільму 1961-го року "Сніданок у Тіффані" за новелою Трумана Капоте з Одрі Хепберн у головній ролі.</p>
      <p>Попит на бренди LVMH в останні роки стабільний, чого не можна сказати про продукцію Tiffany - в першому кварталі нинішнього року глобальний прибуток компанії знизився на 3%, а "війна тарифів" між США та Китаєм може вдарити по позиціях компанії ще сильніше.</p>
      <p>Також Tiffany страждає від того, що китайські покупці стали менше витрачати в її магазинах.</p>
      <p>Загалом у LVMH понад 4590 магазинів у всьому світі і 156 тисяч співробітників. У Tiffany - 4 тисячі співробітників і 300 магазинів.</p>
      <p>Економічна правда</p>
    </article>
  </body>
</html>