<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743526"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="&quot;อัจฉริยะ&quot;ฉุนตร.โคราชจ่อพาเด็ก15 แจ้งความกองปราบ"/>
    <meta property="og:description" content="ตำรวจโคราชกลัวถูกแฉอะไรหรือไม่“อัจฉริยะ”ตั้งคำถาม เตรียมพาเด็ก 15 เหยื่อ”แก๊งลิขสิทธิ์”จับกระทง โร่แจ้งความให้'กองปราบ'ทำคดีแทน หลังโปลิศอ้างขาดหลักฐาน ออกหมายจับผู้ต้องหาไม่ได้ซักที"/>
  </head>
  <body>
    <article>
      <h1>"อัจฉริยะ"ฉุนตร.โคราชจ่อพาเด็ก15 แจ้งความกองปราบ</h1>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>
        <b>ตำรวจโคราชกลัวถูกแฉอะไรหรือไม่“อัจฉริยะ”ตั้งคำถาม เตรียมพาเด็ก 15 เหยื่อ”แก๊งลิขสิทธิ์”จับกระทง โร่แจ้งความให้"กองปราบ"ทำคดีแทน หลังโปลิศอ้างขาดหลักฐาน ออกหมายจับผู้ต้องหาไม่ได้ซักที</b>
      </p>
      <p>เมื่อวันที่ 25 พ.ย. ผู้สื่อข่าวรายงานว่า นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม ได้โพสต์เฟซบุ๊ก ชมรมช่วยเหลือเหยื่ออาชญากรรม ข้อความว่า”ผู้บังคับการจังหวัดนครราชสีมาแถลงข่าวว่าคดี กระทงน้องอายุ15ปี ที่ถูกกรรโชกทรัพย์ เป็นคดีไม่เหมือนคดีมหาสารคามเมื่อความยุติธรรม ที่โคราชไม่เป็นที่พึ่งให้เหยื่ออาชญากรรม ที่พึ่งสุดท้ายที่น้องต้องตามหา คือกองปราบปราม”<br/><br/>ต่อมาแหล่งข่าวใกล้ชิด นายอัจฉริยะ ได้เปิดเผยกับ”เดลินิวส์”ออนไลน์ว่า ในเมื่อตำรวจโคราช  ตนจึงจะพาเด็กสาว อายุ 15ที่เป็นเหยื่อแก๊งลิขสิทธิ์ เข้าแจ้งความกับพนักงานสอบสวน กองปราบปราม แทนเพราะเห็นแล้วว่า คดีที่จ.มหาสารคราม ศาลอนุมัติหมายจับได้ เพราะอะไร แล้วที่ รองผบ.ตร.ออกข่าวแถลงว่า  แก๊งลิขสิทธิ์ มีความผิดแต่ทางผู้การบอกไม่ผิด มันคืออะไร กลัวถูก”แก๊งลิขสิทธิ์” แฉเรื่องอะไรหรือไม่ ตนจึงไม่หวังพึ่งพาตำรวจโคราชอีกแล้ว ในวันที่ 26 พ.ย. เวลา 10.00 น.ตนจะพาเด็กสาว อายุ 15 แจ้งความดำเนินคดีที่กองปราบแทน.<br/><br/>ขอบคุณเฟซบุ๊ก ชมรมช่วยเหลือเหยื่ออาชญากรรม<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/742978">ทนายคาใจ'ตร.โคราช'ขาดหลักฐานอะไรออกหมายจับไม่ได้</a><br/><a href="https://www.dailynews.co.th/crime/743473">'นัน กิ่งเพชร'ยิ้มออก ตร.เอาผิดยังไม่ได้-หลักฐานอ่อน.</a></p>
    </article>
  </body>
</html>