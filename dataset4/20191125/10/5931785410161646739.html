<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/pobeda-srpkinja-u-poslednjoj-proveri-pred-svetsko-prvenstvo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T10:51:26+00:00"/>
    <meta property="og:title" content="Pobeda Srpkinja u poslednjoj proveri pred Svetsko prvenstvo"/>
    <meta property="og:description" content="Rukometašice Srbije su pobedom završile učešće na Seul kupu, poslednjoj proveri pred Svetsko prvenstvo. Srbija je u trećem kolu turnira u Južnoj Koreji pobedila Mađarsku rezultatom 25:23 (13:10). Odlična partija izabranica selektora Ljubomira Obradovića najbolje se odslikavala u prednosti od osam golova (23:15) sredinom drugog poluvremena, koju su Mađarice uspele da svedu na prihvatljivu meru […]"/>
  </head>
  <body>
    <article>
      <h1>Pobeda Srpkinja u poslednjoj proveri pred Svetsko prvenstvo</h1>
      <address><time datetime="2019-11-25T10:51:26+00:00">25 Nov 2019, 10:51</time> by <a rel="author">Darko</a></address>
      <p>Rukometašice Srbije su pobedom završile učešće na Seul kupu, poslednjoj proveri pred Svetsko prvenstvo.</p>
      <p>Srbija je u trećem kolu turnira u Južnoj Koreji pobedila Mađarsku rezultatom 25:23 (13:10).</p>
      <p>Odlična partija izabranica selektora Ljubomira Obradovića najbolje se odslikavala u prednosti od osam golova (23:15) sredinom drugog poluvremena, koju su Mađarice uspele da svedu na prihvatljivu meru do kraja poslednjeg pripremnog meča pred start Svetskog prvenstva u Japanu naredne subote.</p>
      <p>Reprezentacija Srbije, sa dve pobede i porazom, zauzela je drugo mesto na turniru iza Rusije, a ispred Mađarica i Korejki. Reprezentacija ostaje u Seulu sve do petka, kada se seli u Japan.</p>
      <p>Prvi meč na Svetskom prvenstvu naša selekcija igra u subotu od 7 časova protiv Angole.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/24/rukometasice-se-spremaju-za-sp-moramo-da-budemo-fokusirane-samo-na-nas/"/>
        <a href="https://www.sportskacentrala.com/2019/11/23/ubedljiv-poraz-srbije/"/>
        <a href="https://www.sportskacentrala.com/2019/11/22/dobra-provera-srpkinja-protiv-koreje/"/>
        <a href="https://www.sportskacentrala.com/2019/11/19/srpkinje-otputovale-u-koreju-cilj-kvalifikacije-za-oi/"/>
        <a href="https://www.sportskacentrala.com/2019/11/19/udarac-za-srbiju-andrea-lekic-propusta-svetsko-prvenstvo/"/>
        <a href="https://www.sportskacentrala.com/2019/11/18/sp-se-blizi-srpkinje-krecu-put-aziju/"/>
        <a href="https://www.sportskacentrala.com/2019/11/14/obradovic-skratio-spisak-igracica-za-sp-u-japanu/"/>
        <a href="https://www.sportskacentrala.com/2019/11/06/obradovic-za-svetsko-prvenstvo-racuna-i-na-andreu-lekic/"/>
        <a href="https://www.sportskacentrala.com/2019/09/27/obradovic-da-konstantno-poboljsavamo-sve-segmente-igre/"/>
      </related>
    </article>
  </body>
</html>