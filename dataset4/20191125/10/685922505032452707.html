<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474570"/>
    <meta property="og:site_name" content="طرفداری"/>
    <meta property="article:published_time" content="2019-11-25T10:43:53+00:00"/>
    <meta property="og:title" content="جدایی آرتورو ویدال از بارسلونا در ژانویه 2020 منتفی است"/>
    <meta property="og:description" content="طرفداری - علی رغم علاقه اینتر به جذب آرتورو ویدال، این هافبک باتجربه شیلیایی در بارسلونا خواهد ماند."/>
  </head>
  <body>
    <article>
      <h1>جدایی آرتورو ویدال از بارسلونا در ژانویه 2020 منتفی است</h1>
      <address><time datetime="2019-11-25T10:43:53+00:00">25 Nov 2019, 10:43</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>ویدال حداقل تا پایان همین فصل در بارسا خواهد ماند.</pre>
      <p><a href="https://www.tarafdari.com/">طرفداری </a>- علی رغم <a href="https://www.tarafdari.com/node/1453525">علاقه اینتر به جذب آرتورو ویدال</a>، این هافبک باتجربه شیلیایی در بارسلونا خواهد ماند.</p>
      <p>به گزارش <a href="https://www.mundodeportivo.com/futbol/fc-barcelona/20191125/471840219824/arturo-vidal-inter-mercado-de-enero-fichaje-descartado-enero-conte-barca-fc-barcelona.html">موندو دپورتیوو</a>، چند ماه قبل، آرتورو ویدال به شدت نسبت به آینده‌اش در بارسا تردید داشت و خودش را برای جدایی در ژانویه آماده می‌کرد. والورده در هفته‌های نخست فصل از مثلث بوسکتس، دی یونگ و آرتور در میانه زمین استفاده می‌کرد و ویدال بسیار به ندرت فرصت بازی داشت. از سوی دیگر اینترِ کونته علاقه‌ای جدی به جذب او نشان می‌داد و همین هم احتمال جدایی ویدال در زمستان از بارسلونا را قوت بخشیده بود.</p>
      <p>با این حال ورق برگشت. حالا ویدال مرتب بازی می‌کند و به ذخیره طلایی والورده تبدیل شده است. هافبک 31 ساله شیلیایی توانسته در عرض 12 هفته، رکورد گلزنی فصل پیش خود - 3 گل در 53 بازی - را بهبود ببخشد و در مجموع به لحاظ انفرادی روزهای بسیار خوبی را سپری می‌کند. والورده هم به مدیران بارسلونا اعلام کرده که روی ویدال حساب ویژه‌ای باز کرده است. در ایتالیا هم رسانه‌ها از منتفی بودن انتقال آرتورو ویدال به اینتر در ژانویه حرف می‌زنند.</p>
      <p>بنابراین جدایی ویدال از بارسلونا در زمستان پیش رو منتفی است و اگر بنا باشد اتفاقی بیفتد، در تابستان رخ خواهد داد.</p>
    </article>
  </body>
</html>