<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/wearing-partner-clothes-reduces-women-mental-stress.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="पार्टनर के कपड़े पहनने से कम होता है महिलाओं का मेंटल स्ट्रेस, आपने आजमाया है कभी"/>
    <meta property="og:description" content="कई लोग अपने पार्टनर की शर्ट पहनते हैं या पार्टनर के दूर होने पर बेड पर उनकी वाली साइड पर सोते हैं। उन्हें यह पता नहीं होता कि वे ऐसा क्यों कर रहे हैं।"/>
  </head>
  <body>
    <article>
      <h1>पार्टनर के कपड़े पहनने से कम होता है महिलाओं का मेंटल स्ट्रेस, आपने आजमाया है कभी</h1>
      <h2>स्ट्रेसफुल सिचुएशन से लड़ने में हो सकता है मददगार</h2>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>ऐसा कई बार होता है जब इंसान कुछ परेशाना होता है सट्रेस में होता है और उसका करीबी और खास उस समय पास नहीं होता। ऐसे में हम उस खास शख्स को याद करते हैं और उसकी दी हुई किसी चीज को पास रखते हैं। सबसे खास होता है किसी अपने के कपड़े पहनना जिसमें कि कुछ अलग ही तरह का कम्फर्ट होता है। आप भी अगर पार्टनर के कपड़े खासकर शर्ट, टी-शर्ट या हूडी पहनने का शौक रखती हैं तो आपके लिए अच्छी खबर है। एक रीसर्च की मानें तो अपने पार्टनर के कपड़े पहनने से मेंटल स्ट्रेस कम हो सकता है।</p>
      <figure>
        <img src="https://himachalabhiabhi.com/wp-content/uploads/2019/11/clothes...jpg"/>
      </figure>
      <p>शोधकर्ताओं ने अलग-अलग महिलाओं को चुना और उन्हें तीन सेंट सूंघने के लिए दिए गए। इनमें एक अजनबी का था, दूसरा उनके पार्टनर और तीसरा न्यूट्रल। पार्टनर के कपड़े देने से पहले उनके बॉयफ्रेंड को 24 घंटे वही कपड़ा पहनने को दिया गया था ताकि इसमें उनकी महक समा जाए। शर्ट को सूंघने के बाद हिस्सा लेने वालों का मॉक जॉब इंटरव्यू लिया गया और उनसे मेंटल टास्क करवाए गए। ऐसा पार्टिसिपेंट्स के स्ट्रेस को बढ़ाने के लिए किया गया था। मजेदार बात यह है कि जिन महिलाओं ने पार्टनर के कपड़े पहने थे, उनका स्ट्रेस का लेवल कम देखा गया। वहीं, जिन महिलाओं ने अजनबियों की टीशर्ट पहनी थीं उनका स्ट्रेस का लेवल ज्यादा देखा गया।</p>
      <figure>
        <img src="https://himachalabhiabhi.com/wp-content/uploads/2019/11/clothes....jpg"/>
      </figure>
      <p>स्टडी की लीड ऑथर Marlise Hofer ने एक स्टेटमेंट में बताया कि कई लोग अपने पार्टनर की शर्ट पहनते हैं या पार्टनर के दूर होने पर बेड पर उनकी वाली साइड पर सोते हैं। उन्हें यह पता नहीं होता कि वे ऐसा क्यों कर रहे हैं। हमारे नतीजों में यह सामने आया कि पार्टनर भले ही पास न हो उनकी महक भर से ही स्ट्रेस कम हो सकता है।</p>
      <p>अगर आपको अकेलेपन से घबराहट होती है तो भी आप अपने बॉयफ्रेंड की टीशर्ट या कपड़े पहनकर देख सकती हैं। ब्रिटिश कोलंबिया यूनिवर्सिटी की रीसर्च के मुताबिक कोई भी चीज जिसमें पार्टनर जैसी महक होती है उससे स्ट्रेस, अकेलापन और घबराहट दूर होती है।</p>
      <p>कई लोगों के लिए यह स्ट्रेसफुल सिचुएशन से लड़ने में मददगार हो सकता है। अगर आपका कोई अपना दूर जा रहा है और आप ऐसे में स्ट्रेस में रहते हैं तो इसे कम करने के लिए उनका पहना हुआ कपड़ा अपने पास रख सकते हैं।</p>
      <related>
        <h4>RELATED NEWS</h4>
        <a href="https://himachalabhiabhi.com/latest-news/fake-notes-worth-one-crore-were-hidden-in-temple-room-five-including-puajri-arrested.html"/>
        <a href="https://himachalabhiabhi.com/latest-news/this-magical-serum-will-make-skin-healthy-in-the-winter-season.html"/>
        <a href="https://himachalabhiabhi.com/latest-news/this-safa-is-being-sold-for-22-lakhs.html"/>
        <a href="https://himachalabhiabhi.com/viral/this-is-how-husband-came-to-know-the-truth-of-wife-two-kids-that-she-hides.html"/>
        <a href="https://himachalabhiabhi.com/latest-news/jan-manch-was-organized-in-solan-sirmaur-and-kullu-districts.html"/>
        <a href="https://himachalabhiabhi.com/latest-news/ambulance-break-fail-on-chamba-jot-road.html"/>
      </related>
    </article>
  </body>
</html>