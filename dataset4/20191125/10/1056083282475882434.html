<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402410/%D8%A8%D8%A7-%D9%87%D8%AF%D9%81-%D9%81%DB%8C%D9%86%D8%A7%D9%84%DB%8C%D8%B3%D8%AA-%D8%B4%D8%AF%D9%86-%D8%A8%D9%87-%D8%B3%D8%A7%D8%B1%DB%8C-%D9%85%DB%8C-%D8%B1%D9%88%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:21:18+00:00"/>
    <meta property="og:title" content="با هدف فینالیست شدن به ساری می‌رویم"/>
    <meta property="og:description" content="ایسنا/قم سرمربی تیم فوتسال امید سوهان محمد سیما با بیان اینکه دیدار برگشت مرحله نیمه‌نهایی لیگ برتر فوتسال امید، 8آذرماه برگزار می‌شود، گفت: برای کسب پیروزی و فینالیست شدن به میدان می‌رویم."/>
  </head>
  <body>
    <article>
      <h6 class="kicker">سرمربی تیم امید محمدسیما قم:</h6>
      <h1>با هدف فینالیست شدن به ساری می‌رویم</h1>
      <address><time datetime="2019-11-25T10:21:18+00:00">25 Nov 2019, 10:21</time> by <a rel="author">محسن امینی</a></address>
      <p>ایسنا/قم سرمربی تیم فوتسال امید سوهان محمد سیما با بیان اینکه دیدار برگشت مرحله نیمه‌نهایی لیگ برتر فوتسال امید، 8آذرماه برگزار می‌شود، گفت: برای کسب پیروزی و فینالیست شدن به میدان می‌رویم.</p>
      <p>فرید نقش‌بند در گفت‌وگو با ایسنا، عنوان کرد: با توجه به اینکه قرار بود بازی برگشت تیم امید سوهان محمد سیما با شهروند ساری روزسه شنبه 28 آبان ماه در ساری برگزار شود و ما نیز با برگزاری چند جلسه تمرینی مناسب شرایط تیم را مهیای بازی با شهروند ساری کرده بودیم ولی با هماهنگی سازمان لیگ فوتسال زمان بازی به 8 آذر ماه تغییر پیدا کرد.</p>
      <p>وی افزود: با توجه به تغییر زمان بازی و همچنین مشکلات مالی تیم محمد سیما در رده سنی امید نتوانستیم تمرینات خود را پیگیری کنیم و تنها با یک جلسه تمرین در هفته جاری به مصاف تیم شهروند ساری خواهیم رفت.</p>
      <p>سرمربی تیم فوتسال امید محمد سیما در ادامه اظهار کرد: با وجود اینکه تیم در این هفته تمرین زیادی نداشته ولی شرایط بازیکنان نسبتا خوب است و در بازی با شهروند ساری برای کسب پیروزی و جواز صعود به فینال مسابقات لیگ برتر امید به میدان خواهیم رفت.</p>
      <p>وی ادامه داد: خوشبختانه در این دیدار تمام بازیکنان خود را در اختیار داریم و سعی می‌کنیم در این دیدار یک بازی هجومی و ریسکی را به نمایش بگذاریم تا کار را برای تیم شهروند سخت کنیم و در نهایت، موفق به شکست این تیم در شهر ساری شویم.</p>
      <p>انتهای پیام</p>
    </article>
  </body>
</html>