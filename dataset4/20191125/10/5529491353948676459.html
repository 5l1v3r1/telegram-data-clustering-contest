<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-mondiale/hong-kong-elezioni-distrettuali-3121213/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T10:30:18+00:00"/>
    <meta property="og:title" content="Hong Kong, valanga democratica alle elezioni distrettuali. Ma Pechino: “La città è parte integrante della Cina”"/>
    <meta property="og:description" content="ROMA – I candidati anti-governativi in corsa alle elezioni distrettuali di Hong Kong hanno conquistato quasi il 90% dei seggi. 396 sui 452 in palio, un duro colpo alla governatrice Carrie Lam e al governo centrale di Pechino. Mentre è in ballo ancora l’assegnazione di due seggi, riportano i media locali, il fronte pro-establishment ha perso più di 240 seggi rispetto alla tornata elettorale del 2015. 17 distretti su 18 saranno ora guidati da rappresentanti dei manifestanti pro-democrazia. Un vero e proprio terremoto elettorale se si considera anche il dato dell’affluenza record: circa tre milioni di votanti, ovvero il 71 per cento degli aventi diritto, il doppio rispetto all’ultima volta.Edward Gallagher, selfie con prigioniero Isis: Trump difende il Navy Seal e caccia il capo della MarinaHong Kong elezioni, affluenza record al 71,2%. Verso trionfo democratici Il governo di Hong Kong ascolterà “certamente con umiltà le opinioni dei cittadini e rifletterà su di loro con serietà”. E’ l’impegno della governatrice…"/>
  </head>
  <body>
    <article>
      <h1>Hong Kong, valanga democratica alle elezioni distrettuali. Ma Pechino: “La città è parte integrante della Cina”</h1>
      <address><time datetime="2019-11-25T10:30:18+00:00">25 Nov 2019, 10:30</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/hong-kong-elezioni_ansa-1.jpg"/>
        <figcaption>Hong Kong, elezioni distrettuali (Ansa)</figcaption>
      </figure>
      <p>ROMA – I candidati anti-governativi in corsa alle <a href="https://www.blitzquotidiano.it/politica-mondiale/hong-kong-elezioni-affluenza-3121065/">elezioni distrettuali</a> di Hong Kong hanno conquistato quasi il 90% dei seggi. 396 sui 452 in palio, un duro colpo alla governatrice Carrie Lam e al governo centrale di Pechino. Mentre è in ballo ancora l’assegnazione di due seggi, riportano i media locali, il fronte pro-establishment ha perso più di 240 seggi rispetto alla tornata elettorale del 2015.</p>
      <p>17 distretti su 18 saranno ora guidati da rappresentanti dei manifestanti pro-democrazia. Un vero e proprio terremoto elettorale se si considera anche il dato dell’affluenza record: circa tre milioni di votanti, ovvero il 71 per cento degli aventi diritto, il doppio rispetto all’ultima volta.</p>
      <figure>
        <a href="https://www.blitzquotidiano.it/politica-mondiale/edward-gallagher-selfie-isis-trump-3121190/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-mondiale/edward-gallagher-selfie-isis-trump-3121190/">
          <img src="https://static.blitzquotidiano.it/wp/wp-content/uploads/2019/11/donald_trump_ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-mondiale/edward-gallagher-selfie-isis-trump-3121190/">Edward Gallagher, selfie con prigioniero Isis: Trump difende il Navy Seal e caccia il capo della Marina</a>
      </h3>
      <figure>
        <a href="https://www.blitzquotidiano.it/politica-mondiale/hong-kong-elezioni-affluenza-3121065/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-mondiale/hong-kong-elezioni-affluenza-3121065/">
          <img src="https://static.blitzquotidiano.it/wp/wp-content/uploads/2019/11/hong-kong-elezioni-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-mondiale/hong-kong-elezioni-affluenza-3121065/">Hong Kong elezioni, affluenza record al 71,2%. Verso trionfo democratici</a>
      </h3>
      <p>Il governo di Hong Kong ascolterà “certamente con umiltà le opinioni dei cittadini e rifletterà su di loro con serietà”. E’ l’impegno della governatrice Carrie Lam affidato a una nota, il primo commento dopo la pesantissima sconfitta del fronte pro-establishment alle elezioni distrettuali di domenica. Il governo, ha assicura la Lam, “rispetterà il risultato del voto”.</p>
      <h3>Il ministro cinese: “Hong Kong parte integrante della Cina”</h3>
      <p>“Hong Kong è parte integrante della Cina, a prescindere dal risultato elettorale”, ha detto il ministro degli Esteri cinese Wang Yi. “Qualsiasi tentativo di danneggiare il livello di prosperità e stabilità della città, non avrà successo”, ha continuato Wang nel primo commento ufficiale di Pechino sull’esito del voto.</p>
      <p>Fonte: Agenzia Vista / Alexander Jakhnagiev e Ansa.</p>
      <figure>
        <video src="http://cdn.brid.tv/live/partners/5795/sd/494235.mp4"/>
      </figure>
    </article>
  </body>
</html>