<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140194-pereviriti_diplom_pro_vischu_osvitu_mozhna_onlayn.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-25T10:04:00+00:00"/>
    <meta property="og:title" content="Перевірити диплом про вищу освіту можна онлайн"/>
    <meta property="og:description" content="Тепер за допомогою нового сервісу, не виходячи з дому, в два кліки можна отримати документ, що підтверджує достовірність диплому."/>
  </head>
  <body>
    <article>
      <h1>Перевірити диплом про вищу освіту можна онлайн</h1>
      <address>
        <time datetime="2019-11-25T10:04:00+00:00">25 Nov 2019, 10:04</time>
      </address>
      <p>
        <i>
          <b>Тепер за допомогою нового сервісу, не виходячи з дому, в два кліки можна отримати документ, що підтверджує достовірність диплому.</b>
        </i>
      </p>
      <p>Міністерство освіти і науки спільно з ДП «Інфоресурс» створили новий сервіс, що дозволяє отримувати юридичне підтвердження достовірності диплому – виписку з накладеним електронним підписом та печаткою – безпосередньо на електронну пошту, передає<a href="https://zib.com.ua/ua/../../"> «Закон і Бізнес»</a>.</p>
      <p>Як повідомили в МОН, сервіс працює вже місяць і його послугами успішно скористались майже 1000 громадян.</p>
      <p>Сервіс дозволяє підтверджувати достовірність документів про вищу освіту державного зразка, що видані з 2000 року. Недоступною залишається тільки  інформація про випускників вищих військових закладів освіти та військових навчальних підрозділів закладів вищої освіти.</p>
      <p>Для підтвердження достовірності документів достатньо заповнити форму на сайті Єдиної державної електронної бази з питань освіти, вказавши реквізити диплому та персональні дані його власника. Система формує підтвердження, накладає на нього електронний підпис і печатку та надсилає на вказану запитувачем електронну адресу протягом трьох робочих днів.</p>
      <p>Звертатись із таким запитом можуть не лише фізичні особи, які є власниками дипломів. Це також можуть робити заклади вищої освіти, народні депутати, офіційні установи, журналісти та інші зацікавлені особи, маючи дані документу.</p>
      <related>
        <h4>Матеріали за темою</h4>
        <a href="https://zib.com.ua/ua/139865-v_oksfordi_zaboronili_pleskati_zaradi_autistiv.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139762-sanvuzli_v_shkolah_britanii_stali_nezalezhnimi_vid_stati.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139628-vimogi_do_opublikuvannya_rezultativ_disertaciy_vstanoviv_mon.html"/>
        <a href="https://zib.com.ua/ua/139263-proti_kabminu_vidkrite_sche_odne_provadzhennya_schodo_ukrain.html"/>
        <a href="https://zib.com.ua/ua/139221-uchenic_zobovyazali_nositi_bryuki_radi_gendernoi_neytralnost.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139116-skilki_platyat_uchitelyam_v_evropi_i_vid_chogo_zalezhit_okla.html"/>
        <a href="https://zib.com.ua/ua/issue/674/"/>
        <a href="https://zib.com.ua/ua/139008-mahinacii_kerivnictva_knu_navkolo_zhitlovoi_zabudovi_teritor.html"/>
        <a href="https://zib.com.ua/ua/138983-v_ssha_zyavitsya_kuleneprobivna_shkola.html"/>
        <a href="https://zib.com.ua/ua/138520-viznachennya_movi_osviti_e_prerogativoyu_vru__rishennya_ksu.html"/>
        <a href="https://zib.com.ua/ua/issue/669/"/>
        <a href="https://zib.com.ua/ua/138485-angliysku_movu_hochut_zrobiti_obovyazkovoyu_dlya_vstupu_do_v.html"/>
        <a href="https://zib.com.ua/ua/138147-vchiteli_otrimayut_premiyuvannya_za_uchniv_yaki_zaymayut_per.html"/>
        <a href="https://zib.com.ua/ua/issue/665/"/>
        <a href="https://zib.com.ua/ua/138141-zi_shkilnoyu_formoyu_pokincheno_ukaz_prezidenta.html"/>
        <a href="https://zib.com.ua/ua/138124-portnova_vidnovili_na_posadi_profesora_knu.html"/>
        <a href="https://zib.com.ua/ua/138062-novi_tehnologii_dopomozhut_ne_vtratiti_valizu_pri_perelotah.html"/>
        <a href="https://zib.com.ua/ua/issue/664/"/>
        <a href="https://zib.com.ua/ua/137975-ukrainskiy_pravopis_davni_zasadi_pid_gaslom_novovvedennya_.html"/>
        <a href="https://zib.com.ua/ua/issue/663/"/>
        <a href="https://zib.com.ua/ua/137950-pro_viznannya_protipravnim_ukrainskogo_pravopisu_tekst_pozov.html"/>
        <a href="https://zib.com.ua/ua/137905-kabmin_proponue_zvilniti_starih_vchiteliv_zi_shkil_pogrozhue.html"/>
        <a href="https://zib.com.ua/ua/137426-shkolyariv_katalonii_zalishili_bez_chervonoi_shapochki.html"/>
        <a href="https://zib.com.ua/ua/issue/658/"/>
        <a href="https://zib.com.ua/ua/137423-u_shkolah_madrida_karatimut_za_nepovidomlennya_pro_buling.html"/>
        <a href="https://zib.com.ua/ua/137326-ukrainskim_uchenim_ne_doviryayut_cherez_tolerantnist_do_spis.html"/>
        <a href="https://zib.com.ua/ua/issue/657/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>