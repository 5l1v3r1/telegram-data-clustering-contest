<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/akkor-most-ragyujthatok-vagy-nem-kerdezte-megbilincselt-reszeg-sofor-zsaruktol"/>
    <meta property="og:site_name" content="Paraméter"/>
    <meta property="article:published_time" content="2019-11-25T10:41:00+00:00"/>
    <meta property="og:title" content="&quot;Akkor most rágyújthatok vagy nem?&quot; - kérdezte a megbilincselt részeg sofőr a zsaruktól"/>
    <meta property="og:description" content="Ehhez pofa kell. Egy 2,5 ezrelékkel elkapott sofőr még a Joj TV operatőrének is üzent."/>
  </head>
  <body>
    <article>
      <h1>"Akkor most rágyújthatok vagy nem?" - kérdezte a megbilincselt részeg sofőr a zsaruktól</h1>
      <h2>Ehhez pofa kell. Egy 2,5 ezrelékkel elkapott sofőr még a Joj TV operatőrének is üzent.</h2>
      <address>
        <time datetime="2019-11-25T10:41:00+00:00">25 Nov 2019, 10:41</time>
      </address>
      <p>A rendőrség megállított egy autóst az Eperjesre (Prešov) bevezető útszakaszon. A 30 éves férfit megszondázták, és kiderült, hogy alaposan felöntött a garatra, a műszer ugyanis 2,5 ezrelék alkoholt állapított meg nála.</p>
      <p>Mikor megbilincselték, hogy bevigyék az őrsre, és átültették a rendőrautó hátsó ülésére, azt kezdte hajtogatni, hogy ismeri a törvényeket és tudja a jogait. Ezek szerint nem ismeri mindet, vagy legalábbis az egyiket sikerült megszegnie. Ezután megkérdezte a zsaruktól: "Akkor most rágyújthatok vagy nem?"</p>
      <p>Mivel azonban egy ezrelék felett volt az alkoholszintje, meg volt bilincselve, és erre a rendőrök is figyelmeztették. Miután bevitték, a fickó odaszólt a Joj TV munkatársának is: "Jól vedd fel! Mert ha nem veszed fel jól, akkor nem leszek benne a tévében, szóval igyekezz!"</p>
      <p>A férfi ellen ittas állapotban történt veszélyeztetés ügyében indult eljárás, és egy évig terjedő szabadságvesztéssel is büntethetik.</p>
      <p>(Noviny.sk)</p>
    </article>
  </body>
</html>