<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b330a1e7cc9268a4/o-retea-de-contrabandisti-printre-care-si-moldoveni-a-prejudiciat-bugetul-frantei-cu-aproape-3-milioane-de-euro.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T10:51:58+00:00"/>
    <meta property="og:title" content="O rețea de contrabandiști, printre care și moldoveni, a prejudiciat bugetul Franței cu aproape 3 milioane de euro"/>
    <meta property="og:description" content="Un grup criminal specializat în contrabandă cu țigări și spălare de bani, care activa în Franța, Moldova și România și care prejudiciat bugetul Franței cu 2.700.000 de euro, a fost deconspirat."/>
  </head>
  <body>
    <article>
      <h1>O rețea de contrabandiști, printre care și moldoveni, a prejudiciat bugetul Franței cu aproape 3 milioane de euro</h1>
      <address><time datetime="2019-11-25T10:51:58+00:00">25 Nov 2019, 10:51</time> by <a rel="author">Jurnal.md</a></address>
      <p>
        <b>Un grup criminal specializat în contrabandă cu țigări și spălare de bani, care activa în Franța, Moldova și România și care prejudiciat bugetul Franței cu 2.700.000 de euro, a fost deconspirat.</b>
      </p>
      <p>Potrivit PCCOCS pe ruta Ucraina-România-Moldova, a fost constituit un grup infracțional organizat, din cetățeni români, moldoveni și armeni, care au acționat în mod coordonat, atunci când au cumpărat din Moldova și Ucraina cantități importante de țigarete care proveneau din contrabandă.</p>
      <p>Aceștia le depozitau în județul Suceava, pentru ca în final să fie transportate și vândute în Franța, fiind transportate câte 500 blocuri la două zile, în mașini mici, a câte 200 blocuri.</p>
      <p>Operațiunea a fost declanșată în baza unei cereri de Comisie rogatorie internațională parvenite din partea autorităților franceze.</p>
      <p>Astfel au fost efectuate un șir de acțiuni de urmărire penală în Chișinău și Briceni.</p>
      <p>Ca urmare a perchezițiilor au fost depistate: un pistol cu țeavă ghintuită, telefoane, cartele SIM, mostre și alte materiale probatorii care demonstrează implicarea grupului.</p>
      <p>Perchezițiile au fost efectuate la domiciliile unui bărbat și femei, cu vârste între 45 și 60 de ani.</p>
      <p>Rezultatele acestora urmează a fi expediate autorităților din Franța.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F196969414124846%2Fvideos%2F445279009513108%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>