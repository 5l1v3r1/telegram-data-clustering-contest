<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/psg-op-volle-sterkte-naar-spanje-topaanvallers-gaan-mee-naar-real-madrid/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T10:36:26+00:00"/>
    <meta property="og:title" content="PSG op volle sterkte naar Spanje: alle topaanvallers gaan mee naar Real Madrid"/>
    <meta property="og:description" content="Paris Saint-Germain gaat met alle sterren in de selectie naar Spanje voor het duel met Real Madrid. Trainer Thomas Tuchel kan weer beschikken over zijn 3 topaanvallers: Neymar, Edinson Cavani en Kylian Mbappé.  Neymar maakte vrijdag in de gewonnen thuiswedstrijd tegen Lille (2-0) zijn rentree na een blessure die hem ruim een maand aan de…"/>
  </head>
  <body>
    <article>
      <h1>PSG op volle sterkte naar Spanje: alle topaanvallers gaan mee naar Real Madrid</h1>
      <address>
        <time datetime="2019-11-25T10:36:26+00:00">25 Nov 2019, 10:36</time>
      </address>
      <p>
        <b>Paris Saint-Germain gaat met alle sterren in de selectie naar Spanje voor het duel met Real Madrid. Trainer Thomas Tuchel kan weer beschikken over zijn 3 topaanvallers: Neymar, Edinson Cavani en Kylian Mbappé. </b>
      </p>
      <p>Neymar maakte vrijdag in de gewonnen thuiswedstrijd tegen Lille (2-0) zijn rentree na een blessure die hem ruim een maand aan de kant hield. De Braziliaanse aanvaller maakte na 65 minuten plaats voor Mbappé, die op de bank was begonnen omdat hij de dagen daarvoor ziek was. <br/><br/><b>Verdedigers out </b><br/>Cavani fungeerde tegen Lille ook als invaller. Tuchel kan tegen Real Madrid geen beroep doen op onder anderen Thilo Kehrer en Layvin Kurzawa.<br/><br/>PSG is met de maximale score van 12 punten uit 4 wedstrijden al zeker van een vervolg in de Champions League. Real Madrid, dat op 7 punten staat, kwalificeert zich bij een overwinning voor eigen publiek ook voor de 8ste finales. De Madrilenen hebben 5 punten meer dan Club Brugge, dat in Istanbul speelt tegen Galatasaray (1 punt).</p>
    </article>
  </body>
</html>