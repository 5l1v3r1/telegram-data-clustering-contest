<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77694-Billie-Eilish-je-najlepsim-novacikom-na-planete-Taylor-Swift-prekonala-Michaela-Jacksona-Ako-dopadlo-odovzdavanie-cien-AMA"/>
    <meta property="og:site_name" content="REFRESHER"/>
    <meta property="article:published_time" content="2019-11-25T10:33:00+00:00"/>
    <meta property="og:title" content="Billie Eilish je najlepším nováčikom na planéte, Taylor Swift prekonala Michaela Jacksona. Ako dopadlo odovzdávanie cien AMA?"/>
    <meta property="og:description" content="Keď bola malá, na zvyšok nominovaných interpretov sa pozerala v televízii a fandila im, dnes väčšinu z nich za pár mesiacov predbehla."/>
  </head>
  <body>
    <article>
      <h1>Billie Eilish je najlepším nováčikom na planéte, Taylor Swift prekonala Michaela Jacksona. Ako dopadlo odovzdávanie cien AMA?</h1>
      <address><time datetime="2019-11-25T10:33:00+00:00">25 Nov 2019, 10:33</time> by <a rel="author">Viktor Kniš</a></address>
      <p>
        <b>Keď bola malá, na zvyšok nominovaných interpretov sa pozerala v televízii a fandila im, dnes väčšinu z nich za pár mesiacov predbehla.</b>
      </p>
      <p>Počas uplynulej noci sa konal galavečer <b>American Music Awards</b>, ktoré patria k najprestížnejším na svete. Dôvodom v tomto prípade je, že o nomináciách rozhodujú čísla predajov a o samotných víťazoch hlasovanie fanúšikov. Narozdiel od podobne populárnych cien <b>Grammy</b>, kde ceny odovzdávajú členovia hudobnej akadémie, ide teda o poctu zo strany samotných poslucháčov, ktorí hodnotia tvorbu interpretov z inej perspektívy. </p>
      <p>Suverénne najväčší úspech zaznamenala <b>Taylor Swift</b>, ktorá sa stala umelkyňou roka a odniesla si aj 5 ďalších cien, čím prekonala rekord Michaela Jacksona.</p>
      <p>Dve ceny získala aj 17-ročná <b>Billie Eilish</b>, ktorá sa podľa očakávaní stala najlepším nováčikom. Vyhrala aj cenu v kategórii alternatívny rock: <i>„Keď som bola malá, všetkých som vás milovala, nemôžem uveriť tomu, že sa na mňa teraz všetci pozeráte,“</i> povedala v rámci ďakovnej reči mladá speváčka smerom k svojim starším kolegom.</p>
      <p>Ako už býva zvykom, súčasťou galavečera bolo aj množstvo vystúpení nominovaných umelcov. Show predviedli Post Malone, Taylor Swift, Camila Cabello a mnohí ďalší. Dá sa predpokladať, že záznamy z koncertov budú dostupné v najbližších hodinách na oficiálnom YouTube kanáli AMAs. </p>
      <figure>
        <iframe data-src="https://twitter.com/AMAs/status/1198789658655645697?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AMAs/status/1198772343243325441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68486-Billie-Eilish-pred-18tisic-Slovakmi-a-Cechmi-potvrdila-poziciu-najrychlejsie-stupajucej-hviezdy-na-svete-Fotoreport"/>
        <a href="https://refresher.sk/66901-Billie-Eilish-je-jednou-z-najtalentovanejsich-mladych-dam-aku-som-kedy-pocul-jej-album-je-uzasny-hovori-Elton-John"/>
        <a href="https://refresher.sk/69148-Billie-Eilish-sa-rozplakala-a-utiekla-z-podia-koncert-ukoncila-predcasne-Fanusikovia-ju-podrzali"/>
        <a href="https://refresher.sk/70115-Billie-Eilish-predala-za-hodinu-500-000-listkov-Fanusikovia-zaplatili-dokopy-desiatky-milionov-dolarov"/>
        <a href="https://refresher.sk/68939-Billie-Eilish-prezradila-ze-jej-prvy-bozk-v-zivote-sprevadzal-trapny-moment-Chlapcovi-teraz-fanusikovia-nechcu-dat-pokoj"/>
        <a href="https://refresher.sk/70412-Co-maju-spolocne-Billie-Eilish-a-Ariana-Grande-Ich-tvorbu-miluje-jedna-z-najuznavanejsich-spevacok-na-planete"/>
        <a href="https://refresher.sk/70218-Billie-Eilish-niekto-pocas-koncertu-ukradol-prsten-ked-podavala-ruku-fanusikom-Nechaj-si-ho-a-staraj-sa-o-neho-odkazala"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>