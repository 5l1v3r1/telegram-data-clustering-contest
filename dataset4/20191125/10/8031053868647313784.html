<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%86%ce%bf%ce%b4%cf%81%ce%ae-%ce%b5%cf%80%ce%af%ce%b8%ce%b5%cf%83%ce%b7-%cf%84%ce%bf%cf%85%cf%81%ce%ba%ce%b9%ce%ba%cf%8e%ce%bd-%ce%bc%ce%bc%ce%b5-%ce%ba%ce%b1%cf%84%ce%ac-%ce%b5%ce%bb%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T10:04:01+00:00"/>
    <meta property="og:title" content="Σφοδρή επίθεση τουρκικών ΜΜΕ κατά Ελλάδας: «Γιατί να αγοράζουν μόνο αυτοί ρωσικά οπλικά συστήματα;» – Απίστευτη προπαγάνδα από την Άγκυρα"/>
    <meta property="og:description" content="Του Ανδρέα Μουντζουρούλια"/>
  </head>
  <body>
    <article>
      <h1>Σφοδρή επίθεση τουρκικών ΜΜΕ κατά Ελλάδας: «Γιατί να αγοράζουν μόνο αυτοί ρωσικά οπλικά συστήματα;» – Απίστευτη προπαγάνδα από την Άγκυρα</h1>
      <address>
        <time datetime="2019-11-25T10:04:01+00:00">25 Nov 2019, 10:04</time>
      </address>
      <p>
        <b>Του Ανδρέα Μουντζουρούλια</b>
      </p>
      <p>Σε μία απίστευτη προπαγάνδα έχουν προχωρήσει εδώ και λίγες ώρες <a href="https://www.yenisafak.com/en/news/us-allies-continue-buying-weapons-from-russia-3505800">τα περισσότερα τουρκικά ΜΜΕ.</a> Πάνω στη βιασύνη τους βέβαια, έκαναν και ένα χοντρό λάθος, καθώς βάπτισαν ως Ελληνικά και τα ελικόπτερα Mi-26!</p>
      <p>
        <b>Οι Τούρκοι προσπαθούν να δικαιολογήσουν τα αδικαιλόγητα την στιγμή <a href="https://www.pentapostagma.gr/2019/11/%cf%80%cf%81%cf%8e%cf%84%ce%b7-%ce%b4%ce%bf%ce%ba%ce%b9%ce%bc%ce%ae-%cf%84%cf%89%ce%bd-s-400-%cf%83%ce%ae%ce%bc%ce%b5%cf%81%ce%b1-%cf%83%cf%84%ce%b7%ce%bd-%ce%ac%ce%b3%ce%ba%cf%85%cf%81%ce%b1.html">που μόλις πριν λίγα λεπτά ενεργοποιήθηκαν</a> οι S-400 σε άσκηση στην Άγκυρα.</b>
      </p>
      <p>Θέλουν με το άρθρο που κυκλοφορεί ευρέως σε όλα τα γειτονικά ΜΜΕ, να δείξουν σε ΗΠΑ-ΝΑΤΟ ότι δεν αγοράζει μόνο η Τουρκία από την Ρωσία, αλλά και άλλες χώρες-μέλη της Συμμαχίας.</p>
      <p>
        <b>Τι αναφέρουν οι Τούρκοι:</b>
      </p>
      <p>
        <b>
          <i>«Πολλοί σύμμαχοι των ΗΠΑ έχουν πρόσφατα αγοράσει όπλα από τη Ρωσία, η οποία είναι ο δεύτερος μεγαλύτερος εξαγωγέας όπλων στον κόσμο.</i>
        </b>
      </p>
      <p>
        <b>
          <i>Η Ρωσία έχει πουλήσει τα όπλα της σε 166 από τις 190 χώρες-μέλη του ΟΗΕ, σύμφωνα με τη Rosoboronexport.</i>
        </b>
      </p>
      <p>
        <b>
          <i>Οι κύριοι αγοραστές ρωσικών όπλων είναι η Ινδία, το Βιετνάμ, η Κίνα και το Μπαγκλαντές στην Ασία. Το Ιράν και το Ιράκ στη Μέση Ανατολή. Η Αλγερία στην Αφρική και η Νικαράγουα στη Λατινική Αμερική, ενώ αρκετές χώρες του ΝΑΤΟ και σύμμαχοι των ΗΠΑ έχουν επίσης αποκτήσει ρωσικά στρατιωτικά όπλα</i>
        </b>
      </p>
      <p>
        <b>
          <i>Επί του παρόντος, η Ρωσία διατηρεί δεσμούς σε στρατιωτικό και τεχνικό τομέα με τη Γαλλία, την Ελλάδα, τη Βουλγαρία και τη Σλοβακία.</i>
        </b>
      </p>
      <p>
        <b>
          <i>Η ρωσο-γαλλική στρατιωτική και τεχνική συνεργασία βασίζεται σε μια διακυβερνητική συμφωνία που υπογράφηκε το 1994, η οποία επιτρέπει στις δύο χώρες να συντονίζουν τις προσπάθειές τους στον τομέα της αεροναυπηγικής και της διαστημικής βιομηχανίας.</i>
        </b>
      </p>
      <p><b><i>Η Ελλάδα είναι ένας από τους μεγαλύτερους αγοραστές ρωσικών όπλων. Σε διάφορες χρονικές στιγμές, η Ρωσία παρείχε στην Ελλάδα συστήματα αεροπορικής άμυνας, συμπεριλαμβανομένων των συστημάτων S-300, αντιπυραυλικά συστήματα, οχήματα πεζικού, χειροβομβίδες, μεταφορικά ελικόπτερα Mi-26, καθώς και μικρά όπλα για τις ειδικές δυνάμεις</i></b>,» καταλήγει το άρθρο.</p>
      <p>Όπως είπαμε και προηγουμένως, τα Mi-26 δεν ανήκουν στην Ελλάδα.</p>
      <p>
        <b>Η χώρα μας πράγματι έχει ρωσικά όπλα, αλλά ελάχιστα. Ναι, θα θέλαμε να είχαμε περισσότερα, αλλά οι… σύμμαχοί μας δεν το επιτρέπουν.</b>
      </p>
      <p>Επίσης οι S-300 είναι στην ουσία παροπλισμένοι, αλλά το τουρκικό δημοσίευμα απλά θέλει να περάσει ένα μήνυμα σε Ουάσινγκτον και ΝΑΤΟ, χωρίς όμως αντίκρυσμα.</p>
      <p>Οι ΗΠΑ δυστυχώς απλά παρακολουθούν τις εξελίξεις, με τις κυρώσεις ακόμα να… έρχονται!</p>
      <p>
        <b>ΠΟΙΑ ΕΙΝΑΙ Η ΑΛΗΘΕΙΑ </b>
      </p>
      <p>Πριν από την οικονομική κρίση που ξέσπασε το 2010 στην Ελλάδα, η χώρα είχε προχωρήσει σε μαγικές αγορές ρωσικού στρατιωτικού εξοπλισμού, αποτελώντας μάλιστα το μοναδικό κράτος μέλος του ΝΑΤΟ που αναπτύσσει με επιτυχία στρατιωτική και αμυντική συνεργασία με τη Μόσχα.</p>
      <p>Η πρώτη μεγάλη σύμβαση αγοράς εξοπλισμού ήταν το 1998. Εκτοτε οι ρωσικές επιχειρήσεις έχουν προμηθεύσει τις ελληνικές ένοπλες δυνάμεις με δεκάδες πυραυλικά συστήματα Tor – M1, αυτοκινούμενα αντιαεροπορικά Osa – AKM, αντιαρματικούς πυραύλους Kornet, συστήματα κατευθυνόμενων πυρομαχικών πυροβολικού Krasnopol.</p>
      <p>
        <b>Κατά την περίοδο 1998-2001 η Ελλάδα αγόρασε ρωσικό όπλα και στρατιωτικό εξοπλισμό συνολικής αξίας 1,1 δισεκατομμυρίων δολαρίων, ενώ κατά την περίοδο 2002-2005 η συνεργασία αυξήθηκε αισθητά. Τα ρωσικά αντιαεροπορικά πυραυλικά συστήματα S-300, που ήρθαν από την Κύπρο, έχουν αναπτυχθεί στην Κρήτη.</b>
      </p>
    </article>
  </body>
</html>