<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402430/15-%D8%AF%D8%B1%D8%B5%D8%AF-%D8%A7%D8%B7%D9%81%D8%A7%D9%84-%DB%8C%D8%B2%D8%AF%DB%8C-%D8%A7%D8%B2-%D8%AA%D8%BA%D8%B0%DB%8C%D9%87-%D8%A7%D9%86%D8%AD%D8%B5%D8%A7%D8%B1%DB%8C-%D8%B4%DB%8C%D8%B1-%D9%85%D8%A7%D8%AF%D8%B1-%D9%85%D8%AD%D8%B1%D9%88%D9%85%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:31:21+00:00"/>
    <meta property="og:title" content="15 درصد اطفال یزدی از تغذیه انحصاری شیر مادر محرومند"/>
    <meta property="og:description" content="ایسنا/یزد سرپرست مرکز بهداشت شهرستان یزد با اشاره به ضرورت نهادینه سازی فرهنگ تغذیه با شیرمادر، گفت: حدود 15 درصد اطفال زیر یکسال شهرستان یزد از تغذیه انحصاری با شیر مادر محروم هستند."/>
  </head>
  <body>
    <article>
      <h1>15 درصد اطفال یزدی از تغذیه انحصاری شیر مادر محرومند</h1>
      <address><time datetime="2019-11-25T10:31:21+00:00">25 Nov 2019, 10:31</time> by <a rel="author">امیر رضازاده</a></address>
      <p>ایسنا/یزد سرپرست مرکز بهداشت شهرستان یزد با اشاره به ضرورت نهادینه سازی فرهنگ تغذیه با شیرمادر، گفت: حدود 15 درصد اطفال زیر یکسال شهرستان یزد از تغذیه انحصاری با شیر مادر محروم هستند.</p>
      <p>دکتر«علی‌اکبر موسوی» در کمیته شهرستانی بررسی اقدامات 10 گانه بیمارستان‌های دوستدار کودک ضمن تشریح شاخص‌های شیر مادر و اهمیت تغذیه انحصاری با شیر مادر خواستار مشارکت همه جانبه ی مدیران بیمارستان های دوستدار کودک و مروجین تغذیه با شیر مادر شد.</p>
      <p>وی با بیان این که نزدیک به  15 درصد اطفال زیر یک سال در یزد از نعمت تغذیه انحصاری با شیر مادر محروم هستند، افزود: با پرداختن به رویکرد ایجاد بیمارستان های دوستدار کودک و همچنین راه‌اندازی بانک شیر مادر امیدواریم یزد بتواند به شاخص های بهداشتی مورد انتظار در این زمینه دست پیدا کند.</p>
      <p>سرپرست مرکز بهداشت شهرستان یزد در ادامه با مثمرثمر دانستن پایش های بیمارستانی در این شهرستان،‌گفت: در راستای راه‌اندازی و ساخت اتاق شیردهی در مراکز سلامت و برخی از ادارات و به منظور حمایت ازحقوق مادران و نوزادان، حمایت مسئولین و مدیران دستگاه‌ها از این مهم الزامی است .</p>
      <p>موسوی در پایان ضمن تبیین مجدد دستورالعمل های ترویج تغذیه با شیر مادر، در جریان نقطه نظرات و انتظارات کارشناسان ، مشاورین و متخصصین امر قرار گرفت و قول های مساعد در این زمینه داده شد .</p>
      <p>انتهای پیام</p>
    </article>
  </body>
</html>