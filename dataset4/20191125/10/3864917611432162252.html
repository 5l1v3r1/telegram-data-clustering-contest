<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824788-kurkov-vvazae-bezviz-najbilsim-dosagnennam-ukraini-za-ostanni-510-rokiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T10:31:00+00:00"/>
    <meta property="og:title" content="Курков вважає безвіз найбільшим досягненням України за останні 5-10 років"/>
    <meta property="og:description" content="Запровадження безвізового режиму з Євросоюзом є найбільшим досягнення в Україні за останні 5-10 років."/>
  </head>
  <body>
    <article>
      <h1>Курков вважає безвіз найбільшим досягненням України за останні 5-10 років</h1>
      <h2>Запровадження безвізового режиму з Євросоюзом є найбільшим досягнення в Україні за останні 5-10 років.</h2>
      <address>
        <time datetime="2019-11-25T10:31:00+00:00">25 Nov 2019, 10:31</time>
      </address>
      <p>Таку думку в <a href="https://www.ukrinform.ua/rubric-culture/2822766-andrij-kurkov-ukrainskij-pismennik.html">інтерв’ю Укрінформу</a> висловив відомий український письменник Андрій Курков.</p>
      <p>"Думаю, це (<a href="https://www.ukrinform.ua/tag-bezvizovij-rezim">безвізовий режим</a> між Україною та ЄС) – найбільше досягнення за минулі 5 років, а може й за 10 років. Відкриття України світові й відкриття світу для українців, яким не потрібно більше стояти в черзі та отримувати ті візи", - заявив він.</p>
      <p>На переконання письменника, найкраща освіта – "це поїздка та перебування в іншій країні, спроба зрозуміти – що, як і чому відбувається, чому інша країна функціонує по-іншому, аніж твоя власна".</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2800467-ukraina-na-frankfurtskomu-armarku-tonna-knizok-i-golosi-avtoriv.html">Україна на Франкфуртському ярмарку: тонна книжок і голоси авторів</a>
      </blockquote>
      <p>Говорячи про значення читання книг, Андрій Курков вказав на те, що воно розвиває та "дає різні інваріанти життєвих ситуацій": "Будь-яка книга дає різні інваріанти життєвих ситуацій. Хтось через книжки, як дехто й через телесеріали, підсвідомо бачить – як можна себе вести в тій чи іншій ситуації, якщо така наступить. І в цьому сенсі будь-яка нормальна книга – це підручник із психології, посібник із розуміння людей і людських якостей".</p>
    </article>
  </body>
</html>