<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856149/premier-league-unai-emery-na-wylocie-dwoch-faworytow-do-przejecia-arsenalu"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T10:02:21+00:00"/>
    <meta property="og:title" content="Premier League. Unai Emery na wylocie. Dwóch faworytów do przejęcia Arsenalu"/>
    <meta property="og:description" content="Arsenal FC pod wodzą Unaia Emery'ego spisuje się poniżej oczekiwań. Angielskie media sugerują, że dni szkoleniowca w londyńskim klubie są policzone. Faworytami do zastąpienia Hiszpana są Massimiliano Allegri i Mikel Arteta."/>
  </head>
  <body>
    <article>
      <h1>Premier League. Unai Emery na wylocie. Dwóch faworytów do przejęcia Arsenalu</h1>
      <address><time datetime="2019-11-25T10:02:21+00:00">25 Nov 2019, 10:02</time> by <a rel="author" href="https://sportowefakty.wp.pl/autor/lukasz-witczyk" target="_blank">Łukasz Witczyk</a></address>
      <h4>Arsenal FC pod wodzą Unaia Emery'ego spisuje się poniżej oczekiwań. Angielskie media sugerują, że dni szkoleniowca w londyńskim klubie są policzone. Faworytami do zastąpienia Hiszpana są Massimiliano Allegri i Mikel Arteta.</h4>
      <related>
        <a href="https://sportowefakty.wp.pl/pilka-nozna/856096/bundesliga-rekord-timo-wernera-najmlodszy-pilkarz-ktory-wszedl-do-klubu-200"/>
      </related>
      <p>Celem  był powrót do Ligi Mistrzów. Po trzynastu kolejkach londyński zespół zajmuje dopiero ósme miejsce w tabeli. Kanonierzy mają na swoim koncie 18 punktów i do liderującego  tracą już aż 19 "oczek". Z kolei czwarta  ma osiem punktów przewagi nad lokalnym rywalem. </p>
      <p>W dodatku Arsenal nie wygrał żadnego z pięciu ostatnich meczów w Premier League. Menedżer <a href="https://sportowefakty.wp.pl/pilka-nozna/unai-emery">Unai Emery</a> jest regularnie krytykowany nie tylko za osiągane rezultaty, ale także za to, że Kanonierzy nie mają swojego stylu i jednej niezawodnej taktyki. Ostatni remis z <a href="https://sportowefakty.wp.pl/pilka-nozna/southampton-fc">Southampton FC</a> (2:2) może przechylić czarę goryczy. Angielskie media sugerują, że dni Emery'ego w Londynie są policzone. </p>
      <p>"The Sun" już skupił się na poszukiwaniu nowego trenera dla Arsenalu. Zdaniem dziennikarzy tabloidu, faworytami do objęcia posady menedżera Kanonierów są <a href="https://sportowefakty.wp.pl/pilka-nozna/mikel-arteta">Mikel Arteta</a> i <a href="https://sportowefakty.wp.pl/pilka-nozna/massimiliano-allegri">Massimiliano Allegri</a>. Pierwszy z nich to obecnie asystent <a href="https://sportowefakty.wp.pl/pilka-nozna/josep-guardiola">Pepa Guardioli</a> w <a href="https://sportowefakty.wp.pl/pilka-nozna/manchester-city">Manchesterze City</a>. Z kolei Allegri od lipca pozostaje bez pracy, a wcześniej prowadził <a href="https://sportowefakty.wp.pl/pilka-nozna/juventus-turyn">Juventus Turyn</a>.</p>
      <p>Emery'ego dość mają kibice Arsenalu, którzy oczekują natychmiastowej zmiany trenera. Na tym stanowisku fani widzą <a href="https://sportowefakty.wp.pl/pilka-nozna/mauricio-pochettino">Mauricio Pochettino</a>, który kilka dni temu został zwolniony z <a href="https://sportowefakty.wp.pl/pilka-nozna/tottenham-hotspur">Tottenhamu Hotspur</a>. W gronie kandydatów są także <a href="https://sportowefakty.wp.pl/pilka-nozna/nuno-espirito-santo">Nuno Espirito Santo</a>, <a href="https://sportowefakty.wp.pl/pilka-nozna/frederick-ljungberg">Fredrik Ljungberg</a>, <a href="https://sportowefakty.wp.pl/pilka-nozna/patrick-vieira">Patrick Vieira</a>, <a href="https://sportowefakty.wp.pl/pilka-nozna/niko-kovac">Niko Kovac</a>, <a href="https://sportowefakty.wp.pl/pilka-nozna/rafael-benitez">Rafael Benitez</a> czy <a href="https://sportowefakty.wp.pl/pilka-nozna/brendan-rodgers">Brendan Rodgers</a>.</p>
      <related>
        <h4>Zobacz także:</h4>
        <a href="https://sportowefakty.wp.pl/pilka-nozna/856072/kolejne-piekne-trafienie-karola-swiderskiego-w-grecji-polak-jest-liderem-strzelc"/>
        <a href="https://sportowefakty.wp.pl/pilka-nozna/856000/premier-league-sheffield-united-manchester-united-rollercoaster-i-remis-czerwony"/>
      </related>
      <p>WP SportoweFakty</p>
    </article>
  </body>
</html>