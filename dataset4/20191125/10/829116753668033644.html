<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191118-magyar-sztarok-akik-rejtegetik-a-parjukat-tv.html"/>
    <meta property="og:site_name" content="Origo"/>
    <meta property="article:published_time" content="2019-11-25T10:10:00+00:00"/>
    <meta property="og:title" content="Magyar sztárok, akik rejtegetik a párjukat"/>
    <meta property="og:description" content="Stohl Luca, Nagy Adri és Voksán Virág is nagyon titkolózik."/>
  </head>
  <body>
    <article>
      <h1>Magyar sztárok, akik rejtegetik a párjukat</h1>
      <address><time datetime="2019-11-25T10:10:00+00:00">25 Nov 2019, 10:10</time> by <a rel="author">Origo</a></address>
      <p>
        <b>Míg sokan a nyilvánosság előtt élik a magánéletüket, és beavatják a rajongóikat kapcsolatuk minden részébe, vannak olyan magyar sztárok, akik óvják a magánszférájukat, és nem beszélnek szerelmükről, vagy gyermekük anyjáról, apjáról. Horváth Éva férjét például még sosem láthattuk, de titokban marad az is, hogy ki az apja Voksán Virág vagy Nagy Adri kisfiának.</b>
      </p>
      <h3>Horváth Éva</h3>
      <p>Az egykori szépségkirálynő már régóta rejtegeti a párját, sem a közösségi oldalán, sem az interjúkban nem mesél soha róla. Horváth Éváék rengeteget utaznak a családjukkal, de a képeken is mindig egyedül vagy kisfiával látható. </p>
      <figure>
        <img src="https://cdn.nwmgroups.hu/s/img/i/1906/20190605horvath-eva--instagram3.jpg?w=644&amp;h=434"/>
        <figcaption>
          <cite>Forrás: Horváth Éva - Instagram</cite>
        </figcaption>
      </figure>
      <p>"Roppant érdekes téma, hogy ki az apja. Találgatják folyamatosan. Ő egy civil ember, aki nem szeretne szerepelni. Pont most beszéltem valakivel, és sokkal borzasztóbb az a férfi, aki folyamatosan szerepelni akar melletted. Annál szörnyűbb nincsen, amikor egy civil férfi melletted szeretne valakivé válni. Mindenkinek volt már ilyen az életében, nekem is" - mesélte róla korábban.</p>
      <h3>Nagy Adri</h3>
      <p>A Jóban Rosszban színésznője sem teregeti ki az életét, a kisfiát is csak ritkán mutatja meg, párját pedig tudatosan óvja a nyilvánosságtól. "Egy igazi férfi típus, persze, ezt látja egy nő, hogy abszolút apuka is lehetne. Mi azért már ismertük egymást korábbról, szóval a megismerkedésünk nem új keletű dolog volt. Nem volt itt vadászat, egy tök véletlen folytán futottunk össze, és akkor azt gondoltuk, hogy jézusom... mi eddig miért nem beszélgettünk többet?" - árulta el róla.</p>
      <figure>
        <img src="https://cdn.nwmgroups.hu/s/img/i/1908/20190809nagy-adri-adrienn-utazas-a.jpg?w=644&amp;h=430"/>
        <figcaption>
          <cite>Forrás: Facebook/Nagy Adri</cite>
        </figcaption>
      </figure>
      <h3>Erdélyi Tímea</h3>
      <p>A színésznő másfél évig titokban tartotta, hogy válása után újra szerelmes, nemrég beszélt először arról, hogy párkapcsolatban él, amit szeretne megóvni. Állítólag 2018 tavaszán találtak egymásra, de még mindig szűkszavúan nyilatkozik erről.</p>
      <figure>
        <img src="https://cdn.nwmgroups.hu/s/img/i/1305/20130507-erdelyi-timea-hacktion7.jpg?w=644&amp;h=429"/>
        <figcaption>
          <cite>Fotó: Bara Szilvia</cite>
        </figcaption>
      </figure>
      <p>"Nagyon sokat dolgozom, ezért a munkásságommal kapcsolatban szívesebben nyilatkozom. Leszögezem, ez a jövőben sem lesz másképp. De igen, egy párt alkotunk Márkkal" - mondta pár hete.</p>
      <p>
        <i>
          <b>Lapozzon, nézze meg a többieket is!</b>
        </i>
      </p>
      <table bordered="">
        <tr>
          <td align="center">Előző</td>
          <td align="center">1</td>
          <td align="center">
            <a href="https://www.origo.hu/teve/20191118-magyar-sztarok-akik-rejtegetik-a-parjukat-tv.html?pIdx=1">2</a>
          </td>
          <td align="center">
            <a href="https://www.origo.hu/teve/20191118-magyar-sztarok-akik-rejtegetik-a-parjukat-tv.html?pIdx=1">Következő</a>
          </td>
        </tr>
      </table>
    </article>
  </body>
</html>