<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/mihai-fifor-nelipsit-de-langa-dancila-pana-ieri-se-pozitioneaza-alaturi-de-firea-are-perfecta-dreptate-nu-putem-incepe-reconstructia-psd-cu-oameni-care-nu-mai-au-nimic-de-a-face-cu-ceea-ce-ar-treb.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T10:42:15+00:00"/>
    <meta property="og:title" content="Mihai Fifor, nelipsit de lângă Dăncilă până ieri, se poziționează alături de Firea: Are perfectă dreptate! Nu putem începe reconstrucția PSD cu oameni care nu mai au nimic de a face cu ceea ce ar trebui să devină acest partid"/>
    <meta property="og:description" content="Secretarul general al PSD, Mihai Fifor, care până duminică seara era nelipsit de lângă Viorica Dăncilă, se poziționează alături de Gabriela Firea, care a"/>
  </head>
  <body>
    <article>
      <h1> Mihai Fifor, nelipsit de lângă Dăncilă până ieri, se poziționează alături de Firea: Are perfectă dreptate! Nu putem începe reconstrucția PSD cu oameni care nu mai au nimic de a face cu ceea ce ar trebui să devină acest partid </h1>
      <address><time datetime="2019-11-25T10:42:15+00:00">25 Nov 2019, 10:42</time> by <a rel="author">Ioana Milonean</a></address>
      <p>Secretarul general al PSD, Mihai Fifor, care până duminică seara era nelipsit de lângă Viorica Dăncilă, se poziționează alături de Gabriela Firea, care a criticat-o dur pe șefa PSD, pentru faptul că l-a făcut pe Gabriel Oprea membru cu drept de vot în Comitetul Executiv. „Gabi Firea are perfectă dreptate! Nu putem începe reconstrucția PSD cu oameni care nu mai au nimic de a face cu ceea ce ar trebui sa devina acest partid. Ar fi o contradicție cu termenul de «reformare»”, a scris Mihai Fifor pe Facebook.</p>
      <p>Fifor mai afirmă că „PSD nu își mai permite să își dezamăgească la nesfârșit electoratul”.</p>
      <p>„Trebuie să incepem să promovăm o garnitură politică nouă, care să ofere o perspectivă credibilă, cu adevărat promițătoare. Avem multi oameni buni în partid, care au fost aici și au luptat și care pot fi promovați oricand in structurile de conducere ale PSD”, precizează secretarul general al PSD.</p>
      <p>Mihai Fifor menționează că nu este împotriva venirii sau revenirii unor oameni din afara partidului.</p>
      <p>„Trebuie să fim deschiși către cei care pot aduce un plus PSD. Cred că, e nevoie mai mult ca oricand de o analiza profunda si onesta, de consultare si de dialog colegial, la toate nivelurile din partid si acesta trebuie să fie motorul relansării PSD”, încheie Fifor.</p>
      <p>
        <b>Citește și:</b>
      </p>
      <p>
        <a href="https://www.g4media.ro/gabriela-firea-critici-dure-pentru-viorica-dancila-din-cauza-invitarii-lui-gabriel-oprea-in-cex-gest-sfidator-minciuna.html">
          <b>Gabriela Firea, critici dure pentru Viorica Dăncilă din cauza invitării lui Gabriel Oprea în CEX: ”Gest sfidător. Minciună”</b>
        </a>
      </p>
      <p>
        <a href="https://www.g4media.ro/cum-a-incercat-gabriel-oprea-sa-intre-in-psd-pe-usa-din-dos-a-infiintat-in-vara-asociatia-fara-caracter-politic-uniunea-militarilor-si-politistilor-iar-dupa-turul-1-a-semnat-un-p.html">
          <b>Cum a încercat Gabriel Oprea să intre în PSD pe ușa din dos: A înființat, în vară, asociația ”fără caracter politic” Uniunea Militarilor şi Poliţiştilor, iar după turul 1 a semnat un protocol cu PSD de susținere a Vioricăi Dăncilă</b>
        </a>
      </p>
      <p>
        <i>Foto: Inquam Photos / Ovidiu Dumitru Matiu</i>
      </p>
    </article>
  </body>
</html>