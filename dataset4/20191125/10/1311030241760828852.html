<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626206/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%B8%E0%A6%BF%E0%A6%AD%E0%A6%BF%E0%A6%B2-%E0%A6%B8%E0%A6%BE%E0%A6%B0%E0%A7%8D%E0%A6%9C%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T10:52:00+00:00"/>
    <meta property="og:title" content="চট্টগ্রামে সাবেক সিভিল সার্জনের বিরুদ্ধে মামলা"/>
    <meta property="og:description" content="যন্ত্রপাতি কেনার নামে অর্থ-আত্মসাতের অভিযোগে চট্টগ্রাম জেলার সাবেক সিভিল সার্জন সরফরাজ খান চৌধুরীসহ ৭ জনের বিরুদ্ধে মামলা করেছে দুর্নীতি দমন কমিশন (দুদক)।"/>
  </head>
  <body>
    <article>
      <h1>চট্টগ্রামে সাবেক সিভিল সার্জনের বিরুদ্ধে মামলা</h1>
      <address><time datetime="2019-11-25T10:52:00+00:00">25 Nov 2019, 10:52</time> by <a rel="author">নিজস্ব প্রতিবেদক, চট্টগ্রাম</a></address>
      <p>যন্ত্রপাতি কেনার নামে অর্থ-আত্মসাতের অভিযোগে চট্টগ্রাম জেলার সাবেক সিভিল সার্জন সরফরাজ খান চৌধুরীসহ ৭ জনের বিরুদ্ধে মামলা করেছে দুর্নীতি দমন কমিশন (দুদক)। আজ সোমবার বেলা ১১টায় দুদকের প্রধান কার্যালয়ের সহকারী পরিচালক মো. সিরাজুল হক বাদী হয়ে সমন্বিত জেলা কার্যালয়, চট্টগ্রাম-১ এ মামলাটি করেন।</p>
      <p>মামলার বিষয়টি নিশ্চিত করেন দুদকের উপপরিচালক লুৎফুল কবির। তিনি প্রথম আলোকে বলেন, ৯ কোটি ১৫ লাখ ৩০ হাজার ৪২৫ টাকা আত্মসাতের অভিযোগে এ মামলা হয়েছে। মামলার অন্য আসামিরা হলেন আবদুর রব, মঈন উদ্দিন মজুমদার ও বিজন কুমার নাথ এবং জাহেদ উদ্দিন সরকার, মুনশি ফারুক হোসেন ও আফতাব আহমদ। এদের মধ্যে প্রথম তিনজন চিকিৎসক আর অন্যরা বিভিন্ন প্রতিষ্ঠানের কর্মী।</p>
      <p>দুদক সূত্র জানায়, চট্টগ্রাম জেনারেল হাসপাতালে যন্ত্রপাতি কেনার ক্ষেত্রে এ দুর্নীতি হয়েছিল। ২০১৪ সালের দিকে দুর্নীতির এ ঘটনা ঘটে।</p>
    </article>
  </body>
</html>