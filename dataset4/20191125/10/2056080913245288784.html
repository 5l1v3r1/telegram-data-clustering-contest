<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/bulgaria/2019/11/25/3996720_kak_da_uvolnim_slujitel_i_ima_li_bezboleznen_nachin/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T10:48:00+00:00"/>
    <meta property="og:title" content="Как да уволним служител и има ли безболезнен начин"/>
    <meta property="og:description" content="Актуални предложения за професионалисти в областта на маркетинга, финансите, IT сектора, търговията и човешките ресурси"/>
  </head>
  <body>
    <article>
      <h1>Как да уволним служител и има ли безболезнен начин</h1>
      <address><time datetime="2019-11-25T10:48:00+00:00">25 Nov 2019, 10:48</time> by <a rel="author" href="https://www.dnevnik.bg/author/%D0%92%D0%B5%D0%BB%D0%B8%D1%81%D0%BB%D0%B0%D0%B2%20%D0%A4%D0%B8%D0%BB%D0%B8%D0%BF%D0%BE%D0%B2" target="_blank">Велислав Филипов</a></address>
      <p>През последните години почти няма фирма, която да не е съкратила персонала си до някаква степен, а това, че някой някъде уволнява, се превърна в нещо нормално и естествено. Добрата новина е, че вече почти няма откъде да се реже. Лошата е, че винаги ще има хора, които ще изпитат в първо лице какво означава да останеш без работа.</p>
      <p>И все пак и уволнението не е проста работа, това е "изкуство", в което има и някои основни правила. А познаването на особеностите им създава по-голяма сигурност и по-малко стрес и за служителя, и за работодателя.</p>
      <p>Мислите ли, че е лесно да уволняваш? "Не", категорични са експертите по човешки ресурси. Работата е свързана с хора и емоции, не е лесно да уволняваш хора, които преди време си наел.<b> </b>Можете да омекотите "удара" с възхвали, може да оправдаете решението с числа, статистика или невъзможност да му плащате например, но без значение какво кажете, крайният резултат може да е крайно неприятен и за двете страни.</p>
      <p>Във всеки един случай уволнението за работника означава край на постоянния доход и някои други облаги. За мениджъра, директора или който съобщава освобождаването, може да значи уволнение на доверен, добре представящ се работник в отчаян опит да се съкратят разходи. Няма да е лесно, но има добри практики в това отношение и е хубаво да ги използвате.</p>
      <p>Най-честият съвет, който повечето мениджъри човешки ресурси съветват относно освобождаването на служители е просто - бъдете честни, състрадателни и бързи.</p>
      <p>Като за начало е коректно новината да бъде съобщена от прекия ръководител. Често се случва така, че даден служител да разбира за своето уволнение от други колеги, а официално новината да му бъде съобщена дни по-късно. Това обаче е доста лоша и некоректна практика.</p>
      <p>Винаги трябва да бъдете готови за емоционална реакция от другата страна. Отнасяйте се към служителя с уважение, но без да отстъпвате от взетото решение. Отговорете честно на въпросите му и му съдействайте с каквото можете.</p>
      <p>Не забравяйте и колегите на уволнения служител. Обяснете им защо даденият служител и бил уволнен, за да избегнете всякакви спекулации и страха от загуба на работното място сред тях, защото това определено може да наруши работния процес.</p>
      <p>Освобождаването на персонал може да бъде болезнено и за двете страни. Освен че губи доходи, служителят също често чувства загуба на самочувствие, така че бъдете внимателни.</p>
      <p>А ако сте били съкратени, можете да потърсите нова работа сред актуалните предложения на <a href="http://www.karieri.bg/">Karieri.bg</a>.</p>
      <p><b>Български хелзинкски комитет</b><b> </b>търси:<br/><a href="https://www.karieri.bg/search/gotoadv.php?src=1&amp;id=47555">Консултант по комуникации и събития за БОЛД</a></p>
      <p><b>Cargill</b> търси:<br/><a href="https://www.karieri.bg/search/gotoadv.php?src=1&amp;id=47548">Settlement Supervisor - Trade &amp; Capital Markets</a><br/><a href="https://www.karieri.bg/search/gotoadv.php?src=1&amp;id=47408">Finance SAP Super User</a></p>
      <p><b>Atendia </b>търси:<br/><a href="https://www.karieri.bg/search/gotoadv.php?src=1&amp;id=47456">Design Production Manager</a></p>
      <p><b>КОМИСИЯ ЗА ФИНАНСОВ НАДЗОР </b>търси:<br/><a href="https://www.karieri.bg/search/gotoadv.php?src=1&amp;id=47420">Финансов анализатор - сертифициран финансов анализатор (CFA)</a><br/><a href="https://www.karieri.bg/search/gotoadv.php?src=1&amp;id=47419">Финансов анализатор</a></p>
      <p><b>U.S. EMBASSY SOFIA </b>търси:<br/><a href="https://www.karieri.bg/search/gotoadv.php?src=1&amp;id=47414">Administrative Assistant</a></p>
      <p><b>British Council in Bulgaria </b>търси:<br/><a href="https://www.karieri.bg/search/gotoadv.php?src=1&amp;id=47403">Customer Service Assistant</a></p>
    </article>
  </body>
</html>