<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ramazan/ramazan-ne-zaman-basliyor-diyanet-takvimi-2020-ramazan-ayi-tarihi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T10:48:27+00:00"/>
    <meta property="og:title" content="Ramazan ne zaman başlıyor? Diyanet Takvimi: 2020 Ramazan Ayı tarihi"/>
    <meta property="og:description" content="2020 yılının yaklaşmasıyla birlikte Diyanet 2020..."/>
  </head>
  <body>
    <article>
      <h1>Ramazan ne zaman başlıyor? Diyanet Takvimi: 2020 Ramazan Ayı tarihi</h1>
      <h2>2020 yılının yaklaşmasıyla birlikte Diyanet 2020 Dini Günler Takvimi de merak edilenler arasında ilk sıralara yerleşti. Özellikle Ramazan Ayı’nın başlangıç tarihi şimdiden araştırılıyor. Peki, 2020 Ramazan Ayı ne zaman? İşte, Diyanet Dini Günler Takvimi’nde Ramazan Ayı tarihi…</h2>
      <address>
        <time datetime="2019-11-25T10:48:27+00:00">25 Nov 2019, 10:48</time>
      </address>
      <p><a href="https://www.cnnturk.com/haberleri/ramazan">Ramazan</a> Ayı <a href="https://www.cnnturk.com/haberleri/2020">2020</a> tarihi Diyanet Takvimi’nde yer aldı. Yeni yılın yaklaşmasıyla birlikte Kur’an-ı Kerim’in nazil olmaya başladığı ve aydan daha hayırlı olduğuna inanılan Kadir Gecesi’nin yer aldığı Ramazan Ayı’nın başlangıç tarihi merak ediliyor. Peki, Ramazan Ayı ne zaman başlayacak? İşte, merak edilen Ramazan Ayı başlangıç tarihi…</p>
      <p>
        <b>2020 RAMAZAN AYI NE ZAMAN?</b>
      </p>
      <p>Hicri Takvimin dokuzuncu ayı olan Ramazan Ayı İslam inancında büyük öneme sahip. 11 ayın sultanı olarak bilinen Ramazan Ayı oruç ayı olarak da biliniyor. Hicri takvim ve Miladi Takvim arasındaki 10 günlük fark nedeniyle Ramazan Ayı her yıl bir önceki yıldan 10 gün daha önce başlıyor. Geçtiğimiz yıl 16 Mayıs’ta başlayan Ramazan Ayı bu yıl 24 Nisan’da başlayacak. Diyanet Takvimi’ndeki tarihlere göre 2020 Ramazan Ayı, 23 Mayıs günü sona erecek.</p>
      <p>Ramazan, sabırlı ve kanaatkâr halimizle bizi takvaya eriştiren oruç ibadetinin farz kılındığı aydır. Hidayet ve istikamet rehberimiz Kur’an-ı Kerim’in indirilmeye başlandığı aydır. Cenâb-ı Hak bu hususu bizlere şöyle beyan eder: “Ramazan ayı, insanlar için bir hidayet rehberi, doğru yolun ve hak ile batılı birbirinden ayırmanın apaçık delilleri olarak Kur'an'ın kendisinde indirildiği aydır. Öyle ise içinizden kim bu aya ulaşırsa onu oruçla geçirsin... (Bakara 185)</p>
      <p>Ramazan, yaz sonunda yağıp yeryüzünü kir ve tozdan temizleyen güz yağmuru gibi müminleri günahlardan arındıran tövbe ayıdır. Nitekim Resûl-i Ekrem (s.a.s), “Kim inanarak ve karşılığını Allah'tan bekleyerek Ramazan orucunu tutarsa geçmiş günahları bağışlanır” (Buhari, İman, 28) buyurmuştur.</p>
      <related>
        <h4>ilgili haberler</h4>
        <a href="https://www.cnnturk.com/turkiye/okullar-acildi-ikinci-ara-tatil-ne-zaman-meb-ara-tatil-tarihleri"/>
        <a href="https://www.cnnturk.com/magazin/kurulus-osman-bugun-mu-kurulus-osman-ne-zaman-saat-kacta"/>
        <a href="https://www.cnnturk.com/turkiye/yds-ve-yokdil-ne-zaman-2020-yds-ve-yokdil-sinav-tarihi"/>
      </related>
    </article>
  </body>
</html>