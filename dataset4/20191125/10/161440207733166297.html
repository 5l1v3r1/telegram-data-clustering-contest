<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sardi-nel-mondo/eventi/2019/11/25/faces-of-sardinia-a-montreal-l-isola-si-mette-in-mostra-43-956883.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T10:33:58+00:00"/>
    <meta property="og:title" content="&quot;Faces of Sardinia&quot;, a Montréal l'Isola si mette in mostra"/>
    <meta property="og:description" content="I Sardi Nel Mondo - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Canada</h6>
      <h1>"Faces of Sardinia", a Montréal l'Isola si mette in mostra</h1>
      <h2>In esposizione oltre 50 stampe risalenti al primo cinquantennio del Novecento</h2>
      <address>
        <time datetime="2019-11-25T10:33:58+00:00">25 Nov 2019, 10:33</time>
      </address>
      <p>Il Canada accende i riflettori sulla Sardegna del Primo Novecento. L'occasione è la mostra fotografica "Faces of Sardinia", promossa dalla Biblioteca di Sardegna e dall'associazione culturale Sardi del Quebec presieduta da Paolo Fancellu e realizzata per le cure del regista sardo-canadese Frank Sanna.</p>
      <p>In esposizione nelle prestigiose sale della storica Casa d'Italia, a Montréal, oltre cinquanta stampe sul primo cinquantennio del Novecento in Sardegna tratte dall'archivio "Fototeca di Sardegna", il fondo fotografico nato nel 2008 per iniziativa della Biblioteca di Sardegna di Cargeghe e ospitante oltre 200mila immagini di 263 comuni sardi.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/26/un_immagine_dalla_mostra_foto_biblioteca_di_sardegn-514-318-871232.jpg"/>
        <figcaption>Un'immagine dalla mostra (foto Biblioteca di Sardegna)</figcaption>
      </figure>
      <p>Ottima l'accoglienza tributata dal pubblico, con "tante domande sulla nostra Isola - spiega il regista Frank Sanna - e tanti apprezzamenti. La mostra ha rappresentato un invito a scoprire volti e luoghi di un'altra epoca, consentendo ai visitatori di lasciarsi incantare dalla nostalgica bellezza delle fotografie in bianco e nero di una delle isole più belle e misteriose d’Italia".</p>
      <p>La mostra è visitabile ad ingresso libero fino al 5 dicembre.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/26/un_altra_immagine_dall_esposizione_foto_biblioteca_di_sardegn-514-318-871233.jpg"/>
        <figcaption>Un'altra immagine dall'esposizione (foto Biblioteca di Sardegna)</figcaption>
      </figure>
      <p>Con questa iniziativa, la Biblioteca di Sardegna corona anche il traguardo dei trenta Paesi e i cinque diversi continenti coinvolti nelle proprie iniziative di promozione culturale.</p>
      <p>(Unioneonline/v.l.)</p>
      <p>***</p>
      <p>
        <a href="https://www.unionesarda.it/sardi-nel-mondo">h</a>
        <a href="https://www.unionesarda.it/sardi-nel-mondo">ttps://www.uni</a>
        <a href="https://www.unionesarda.it/sardi-nel-mondo">onesa</a>
        <a href="https://www.unionesarda.it/sardi-nel-mondo">rda.it/sa</a>
        <a href="https://www.unionesarda.it/sardi-nel-mondo">rdi-nel-mon</a>
        <a href="https://www.unionesarda.it/sardi-nel-mondo">do</a>
      </p>
      <p>Potete inviare le vostre lettere, foto, video e notizie a isardinelmondo@unionesarda.it</p>
    </article>
  </body>
</html>