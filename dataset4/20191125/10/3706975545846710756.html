<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983176_kocner-ma-na-krku-dalsi-problem-tyka-sa-predaja-bytov-v-bratislave"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T10:52:00+00:00"/>
    <meta property="og:title" content="Kočner má na krku ďalší problém. Týka sa predaja bytov v Bratislave"/>
    <meta property="og:description" content="Polícia začala konať na základe trestného oznámenia poslanca Rajtára."/>
  </head>
  <body>
    <article>
      <h1>Kočner má na krku ďalší problém. Týka sa predaja bytov v Bratislave</h1>
      <h2>Polícia začala konať na základe trestného oznámenia poslanca Rajtára.</h2>
      <address><time datetime="2019-11-25T10:52:00+00:00">25 Nov 2019, 10:52</time> by <a rel="author">BRATISLAVA/tvnoviny.sk</a></address>
      <p>Polícia začala vyšetrovať podozrenia, že Marian Kočner legalizuje príjmy z trestnej činnosti. Mal tak robiť prostredníctvom svojej spoločnosti Správa a inkaso pohľadávok s.r.o. Trestné oznámenia na podnikateľa podal nezaradený poslanec Jozef Rajtár.</p>
      <p>Podľa jeho slov denník SME už marci informoval, že táto spoločnosť predáva byty na Cintorínskej ulici v Bratislave, pričom ich výnos pôjde Kočnerovej dcére Andrei, ktorá je ich záložnou veriteľkou.<br/><br/>„Tieto informácie sa dostali na verejnosť niekoľko mesiacov po tom, čo som ako poslanec podal 23. novembra 2018 v tejto veci trestné oznámenie a 14. novembra 2019 som dostal vyrozumenie, že na základe podania začala trestné stíhanie pre obzvlášť závažný zločin porušovania povinností pri správe cudzieho majetku," povedal Rajtár.</p>
      <p>Demokratická strana, ktorej je poslanec členom, je presvedčená, že účinnosť v boji s organizovaným súvisí s tým, ako štát dokáže zabrániť legalizácii príjmov z trestnej činnosti.</p>
      <p>Podľa Rajtára by mal dokázať obmedziť či zrušiť vlastnícke práva kriminálnych živlov k majetku, ktorý bol alebo mohol byť získaný na základe nelegálnych aktivít.</p>
      <p>„To sa týka aj majetku Mariana Kočnera i odsúdeného Ladislava Bašternáka. Štát však v oboch prípadoch zlyháva. Pýtame sa ministrov Denisy Sakovej a Gábora Gála, či je príčinou absencia dobrých zákonov alebo absencia vôle ľudí, ktorí zastupujú štát, včas a účinne konať," uzavrel poslanec..</p>
    </article>
  </body>
</html>