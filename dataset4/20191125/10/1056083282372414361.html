<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402429/%D8%B4%D8%A8%DA%A9%D9%87-%D8%B3%D8%A7%D8%B2%DB%8C-%D8%B7%D8%B1%D8%AD-%D9%81%D8%B9%D9%84%DB%8C-%D9%88%D8%B2%D8%A7%D8%B1%D8%AA-%D8%B9%D9%84%D9%88%D9%85-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:30:49+00:00"/>
    <meta property="og:title" content="&quot;شبکه سازی&quot; طرح فعلی وزارت علوم است"/>
    <meta property="og:description" content="ایسنا/مازندران وزیر علوم، تحقیقات و فناوری گفت: &quot;شبکه‌سازی&quot; طرح فعلی وزارت علوم است اما افزایش واحدهای جدید مقدور نیست و امکان ادغام بعضی از واحدها به صورت تجمیعی برای بیشتر به هم نزدیک شدن وجود دارد."/>
  </head>
  <body>
    <article>
      <h6 class="kicker">وزیر علوم، تحقیقات و فناوری:</h6>
      <h1>"شبکه سازی" طرح فعلی وزارت علوم است</h1>
      <address><time datetime="2019-11-25T10:30:49+00:00">25 Nov 2019, 10:30</time> by <a rel="author">بهناز مقدس</a></address>
      <p>ایسنا/مازندران وزیر علوم، تحقیقات و فناوری گفت: "شبکه‌سازی" طرح فعلی وزارت علوم است اما افزایش واحدهای جدید مقدور نیست و امکان ادغام بعضی از واحدها به صورت تجمیعی برای بیشتر به هم نزدیک شدن وجود دارد.</p>
      <p>منصور غلامی در جمع خبرنگاران با اشاره به اینکه دانشگاه علوم دریایی امام خمینی (ره) از نظر تخصصی جزء دانشگاه‌های نسبتا جوان و بروز است، اظهار کرد: با توجه به ظرفیت‌های این دانشگاه قرار بر این شد تا در توسعه رشته‌های تخصصی یک واحد وابسته در جنوب کشور راه اندازی شود.</p>
      <p>وی با بیان اینکه ساماندهی نظام آموزش عالی کشور طرح مصوب شورای انقلاب فرهنگی است، تصریح کرد: با توجه به افزایش کمی زیاد در واحدهای دانشگاهی و همچنین شرایط به وجود آمده در خصوص کاهش داوطلب‌ها باید ساماندهی انجام شود.</p>
      <p>وزیر علوم، تحقیقات و فناوری خاطرنشان کرد: کیفی سازی آموزش عالی و ماموریت‌گرا کردن در غالب طرح ساماندهی آموزش عالی به‌خصوص در مرحله اول دانشگاه‌های دولتی و آموزشگاه‌های غیر دولتی در مرحله دوم هماهنگی لازم با بعضی از شوراها و نهادها صورت گرفته و برنامه نهایی طرح در شورای انقلاب فرهنگی است امیداریم اجرایی شود.</p>
      <p>غلامی گفت: طرح ما شبکه آموزش در هر استان است که دانشگاه‌های بزرگ و توانمند استان بر مجموعه‌های کوچکتر از نظر علمی و پژوهشی نظارت و هدایت را برعهده داشته باشند.</p>
      <p>وی یادآور شد: هر واحدی بر اساس ظرفیت و توانمندی خود نقش کلیدی را ایفا می‌کند.</p>
      <p>انتهای پیام</p>
    </article>
  </body>
</html>