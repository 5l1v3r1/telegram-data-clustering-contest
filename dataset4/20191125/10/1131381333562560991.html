<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/25/fabrizio-moro-concerto-bologna-scaletta.html"/>
    <meta property="og:site_name" content="Sky TG24"/>
    <meta property="article:published_time" content="2019-11-25T10:19:00+00:00"/>
    <meta property="og:title" content="Fabrizio Moro in concerto a Bologna: info e scaletta"/>
    <meta property="og:description" content="Fabrizio Moro fa tappa a Bologna col suo tour nei teatri: ecco tutte le info su orari, biglietti e scaletta del concerto"/>
  </head>
  <body>
    <article>
      <h1>Fabrizio Moro in concerto a Bologna: info e scaletta</h1>
      <h2>Fabrizio Moro fa tappa a Bologna col suo tour nei teatri: ecco tutte le info su orari, biglietti e scaletta del concerto</h2>
      <address>
        <time datetime="2019-11-25T10:19:00+00:00">25 Nov 2019, 10:19</time>
      </address>
      <related>
        <a href="https://tg24.sky.it/spettacolo/musica/2019/10/18/fabrizio-moro-curiosita.html"/>
      </related>
      <p>Il “Figli di nessuno tour” di Fabrizio Moro sta proseguendo nei teatri di tutta Italia. Il prossimo appuntamento con la musica del cantautore romano andrà in scena lunedì 25 novembre a Bologna, nella cornice del Teatro EuropAuditorium. Di seguito trovate tutte le info per arrivare preparati al concerto: gli orari, i biglietti e la possibile scaletta del live.</p>
      <h3>Fabrizio Moro a Bologna: tutte le info sul concerto</h3>
      <p>Durante quest’autunno 2019 Fabrizio Moro è impegnato sui palchi dei teatri col tour di presentazione del suo nuovo album “<a href="https://tg24.sky.it/spettacolo/musica/2019/04/12/fabrizio-moro-nuovo-album-instore-tour.html">Figli di nessuno</a>”, uscito lo scorso 12 aprile. La tournée teatrale è stata anticipata da tre show negli ampi spazi dei palazzetti di Roma e Milano, e ora è tempo di tornare agli spazi più intimi, consentendo al cantautore un maggiore contatto con il proprio affezionato pubblico. Il prossimo concerto in calendario si terrà lunedì 25 novembre al Teatro EuropAuditorium di Bologna. L’orario d’inizio del live è previsto per le 21:00. I biglietti sono disponibili su circuito Ticketone, online e nei punti vendita autorizzati. I prezzi variano in base alla tipologia di posto scelto e sono i seguenti (diritti di prevendita inclusi): prima platea 59 euro, prima platea laterale 49 euro, seconda platea 49 euro, balconate 35 euro. Il Teatro EuropAuditorium di Bologna si trova in Piazza della Costituzione 4, a fianco all'entrata ovest di Bologna Fiere in un'area con ampia capacità di parcheggio con strisce blu nelle vie adiacenti. Utilizzando i mezzi pubblici è possibile raggiungere la struttura in bus: linee 35, 28, 38, 39 – fermata Fiera Palazzo Congressi.</p>
      <h3>La possibile scaletta del concerto</h3>
      <p>Fabrizio Moro è in tour in tutta Italia per presentare al pubblico il suo nuovo album “<a href="https://tg24.sky.it/spettacolo/musica/2019/04/12/fabrizio-moro-nuovo-album-instore-tour.html">Figli di nessuno</a>”, pubblicato il 12 aprile 2019. Dopo tre date andate in scena nei palazzetti di Roma e Milano, la tournée sta continuando nell’intima e magica atmosfera dei teatri. Durante la data in programma il 25 novembre al Teatro EuropAuditorium di Bologna, così come per tutti gli altri show in calendario, il cantautore sarà accompagnato sul palco dalla sua storica band: Claudio Junior Bielli (pianoforte, tastiere e programmazioni), Roberto Maccaroni (chitarra e cori), Danilo Molinari (chitarra), Alessandro Inolti (batteria), Andrea Ra (basso e cori). Il concerto sarà a supporto del suo ultimo album, pertanto potrete sicuramente sentire brani come la <a href="https://tg24.sky.it/spettacolo/musica/2019/06/03/fabrizio-moro-anastasio-nuovo-singolo-figli-di-nessuno.html">title track “Figli di nessuno”</a>, “<a href="https://tg24.sky.it/spettacolo/musica/2019/03/19/fabrizio-moro-nuovo-singolo-ho-bisogno-di-credere.html">Ho bisogno di credere</a>”, “Per me”, “Filo d’erba”, “Quasi” e tanti altri. In scaletta non potranno mancare anche <a href="https://tg24.sky.it/spettacolo/musica/2019/10/17/fabrizio-moro-canzoni.html">i grandi successi</a> che hanno segnato la carriera di Fabrizio Moro, tra cui “Eppure mi hai cambiato la vita”, “Non mi avete fatto niente”, “Portami via”, “La felicità”. Di seguito, come linea guida, riportiamo la scaletta seguita da Fabrizio Moro durante lo show andato in scena lo scorso 18 ottobre al Palazzo dello Sport di Roma; ricordiamo che le canzoni presentate a Bologna potrebbero subire delle variazioni in base alle scelte dell’artista.</p>
      <ol>
        <li>Quasi</li>
        <li>Arresto cardiaco</li>
        <li>Tutto quello che volevi</li>
        <li>Figli di nessuno</li>
        <li>La felicità</li>
        <li>Per me</li>
        <li>Tu</li>
        <li>Alessandra sarà sempre più bella</li>
        <li>Eppure mi hai cambiato la vita</li>
        <li>Non mi avete fatto niente</li>
        <li>Ho bisogno di credere</li>
        <li>Giocattoli</li>
        <li>21 anni</li>
        <li>Sangue nelle vene</li>
        <li>Come te</li>
        <li>Quando ti stringo forte</li>
        <li>Libero</li>
        <li>L’essenza</li>
        <li>Portami via</li>
        <li>Parole, rumori e giorni</li>
        <li>Non mi sta bene niente</li>
        <li>Filo d’erba</li>
        <li>Pace</li>
      </ol>
    </article>
  </body>
</html>