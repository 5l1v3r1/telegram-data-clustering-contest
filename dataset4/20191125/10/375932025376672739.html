<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/az-uber-kiszorult-mar-londonbol-is-1889811/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T10:31:00+00:00"/>
    <meta property="og:title" content="Az Uber már Londonból is kiszorult"/>
    <meta property="og:description" content="Nem hosszabbítja meg az illetékes londoni közlekedési hatóság az Uber taxiszolgáltatási engedélyét."/>
  </head>
  <body>
    <article>
      <h1>Az Uber már Londonból is kiszorult</h1>
      <address><time datetime="2019-11-25T10:31:00+00:00">25 Nov 2019, 10:31</time> by <a rel="author">MTI</a></address>
      <p>A londoni tömegközlekedést irányító városházi szervezet, a Transport for London (TfL) hétfőn közölte, hogy</p>
      <aside>nem állít ki az Uber számára új szolgáltatási engedélyt, miután a cég jelenlegi jogosítványa hétfőn lejár.</aside>
      <figure>
        <img src="https://www.vg.hu/wp-content/uploads/2019/05/shutterstock326732741-e1557481465313.jpg"/>
        <figcaption>Fotó: Shutterstock</figcaption>
      </figure>
      <p>A vállalat 21 napon belül fellebbezhet, és annak elbírálásáig folytathatja londoni működését.</p>
      <aside>A TfL 2017 szeptemberében is elutasította a londoni működési engedélyének megújítását, akkor azon a címen, hogy a cég – amely 2012 óta működik Londonban – nem teljesítette a felelősségteljes vállalati tevékenység kritériumait.</aside>
      <p>A londoni Westminster kerület magisztrátusi bírósága azonban a vállalat fellebbezését elbírálva tavaly nyáron úgy döntött, hogy az Uber ismét teljes körű engedély birtokában működhet a brit fővárosban. Az engedély azonban a cég által kért öt év helyett csak 15 havi próbaidőre szólt, azzal a kikötéssel, hogy ennek lejártával a hatóságok ismét megvizsgálhatják, hogy az Uber megfelel-e a taxiszolgáltatási szabályoknak.</p>
    </article>
  </body>
</html>