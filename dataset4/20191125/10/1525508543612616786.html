<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780563/%D8%A7%D8%B9%D8%AA%D8%B1%D8%A7%D8%B6-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%A8%D9%87-%D8%A7%D8%B8%D9%87%D8%A7%D8%B1%D8%A7%D8%AA-%D9%85%D9%82%D8%A7%D9%85%D8%A7%D8%AA-%DA%98%D8%A7%D9%BE%D9%86%DB%8C-%D8%AF%D8%B1-%D9%85%D9%88%D8%B1%D8%AF-%D9%85%D8%B0%D8%A7%DA%A9%D8%B1%D8%A7%D8%AA-%D8%AF%D9%88%D8%AC%D8%A7%D9%86%D8%A8%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:21:22+00:00"/>
    <meta property="og:title" content="اعتراض کره جنوبی به اظهارات مقامات ژاپنی  در مورد مذاکرات دوجانبه"/>
    <meta property="og:description" content="کره جنوبی به اظهارات مقامات ژاپنی در مورد مذاکرات تجاری پیش‌روی دو کشور اعتراض کرد."/>
  </head>
  <body>
    <article>
      <h1>اعتراض کره جنوبی به اظهارات مقامات ژاپنی  در مورد مذاکرات دوجانبه</h1>
      <address>
        <time datetime="2019-11-25T10:21:22+00:00">25 Nov 2019, 10:21</time>
      </address>
      <p>به گزار <a href="https://www.mehrnews.com/">خبرگزاری مهر</a> به‌ نقل از آساهی شیمبون، دولت کره جنوبی به سخنان مقام رسمی ژاپنی در مورد موافقتنامه برای تسهیل مذاکرات نظامی و تجاری میان دو کشور اعتراض کرد.</p>
      <p>«چانگ اوی یونگ» رئیس اداره امنیت ملی کره جنوبی در شهر بوسان و در میان خبرنگاران اعلام کرد که مقام ژاپنی در اظهاراتش «عمدا آنچه مقامات دو کشور بر سر آنها توافق کرده‌اند را تحریف کرده است.</p>
      <p>وی در ادامه گفت که دفتر ریاست جمهوری از طریق کانال‌های دیپلماتیک اعتراض خود به این سخنان را به مقامات ژاپنی منتقل خواهد کرد.</p>
      <p>در روزهای گذشته و در آخرین لحظات، مقامات کره‌جنوبی اعلام کردند که در پیمان اطلاعاتی- نظامی میان دو کشور -که مقامات ژاپنی و آمریکایی تاکید زیادی بر حفظ آن دارند ـ باقی خواهند ماند به شرطی که ژاپن محدودیت صادرات کالاهای با فناوری برتر به کره را لغو کند.</p>
      <p>اما مدت کوتاهی پس از آنکه کره جنوبی خروجش از پیمان دو طرفه را به طور موقت لغو کرد، وزارت اقتصاد ژاپن اعلام کرد محدودیت‌های صادراتی به کره جنوبی همچنان باقی خواهد ماند.</p>
      <p>ژاپن برای ادامه مذاکرات در مورد پیمان‌های اطلاعاتی- نظامی و تجاری اعلام آمادگی کرده است.</p>
    </article>
  </body>
</html>