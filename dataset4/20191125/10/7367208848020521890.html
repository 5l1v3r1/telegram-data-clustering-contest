<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/il-ministro-fabiana-dadone-in-sopralluogo-a-carde-il-giorno-dopo-lesondazione.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T10:36:53+00:00"/>
    <meta property="og:title" content="Il ministro Fabiana Dadone in sopralluogo a Cardè, il giorno dopo l'esondazione"/>
    <meta property="og:description" content="Con lei anche il prefetto di Cuneo Giovanni Russo, il senatore Giorgio Maria Bergesio e i consiglieri regionali Paolo Demarchi, Matteo Gagliasso e Ivano Martinetti"/>
  </head>
  <body>
    <article>
      <h1>Il ministro Fabiana Dadone in sopralluogo a Cardè, il giorno dopo l'esondazione</h1>
      <h2>Con lei anche il prefetto di Cuneo Giovanni Russo, il senatore Giorgio Maria Bergesio e i consiglieri regionali Paolo Demarchi, Matteo Gagliasso e Ivano Martinetti</h2>
      <address><time datetime="2019-11-25T10:36:53+00:00">25 Nov 2019, 10:36</time> by <a rel="author">redazione</a></address>
      <p> </p>
      <p>Mattinata di sopralluoghi a Cardè. Questa mattina il Ministro per la Pubblica Amministrazione Fabiana Dadone ha incontrato il sindaco Matteo Morena per accertarsi di persona dei danni subiti nella tragica domenica di esondazioni.</p>
      <p>Ad accompagnarla anche il prefetto di Cuneo <b>Giovanni Russo</b>, il senatore <b>Giorgio Maria Bergesio </b>e i consiglieri regionali <b>Paolo Demarchi, Matteo Gagliasso e Ivano Martinetti</b>. Presente anche <b>Vincenzo Bennardo</b>, comandante provinciale dei vigili del fuoco.</p>
      <p>Ieri, domenica 24 novembre, il Po ha rotto gli argini e sono esondati i rii Riondino e Chioncea, con l'acqua che è arrivata a superare anche un metro di altezza. Una decina le persone evacuate da vigili del fuoco e Protezione Civile. Per evitare ulteriori danni, il giovane sindaco <b>Morena</b> ha ordinato la demolizione di un ponticello che, facendo da “tappo”, ostruiva il regolare decorso del rio Riondino.</p>
      <p>
        <a href="http://www.targatocn.it/2019/11/25/leggi-notizia/argomenti/cronaca-1/articolo/il-lento-ritorno-alla-normalita-di-carde-scende-il-livello-dei-corsi-dacqua-non-si-segnalano.html">Oggi è sceso il livello dei corsi d’acqua ed è il momento di iniziare la conta dei danni.</a>
      </p>
      <slideshow>
        <figure>
          <img src="http://www.targatocn.it/typo3temp/pics/d_0df2273994.jpeg"/>
        </figure>
        <figure>
          <img src="http://www.targatocn.it/typo3temp/pics/d_5d05bf932d.jpeg"/>
        </figure>
        <figure>
          <img src="http://www.targatocn.it/typo3temp/pics/d_c8a36e7ae1.jpeg"/>
        </figure>
      </slideshow>
    </article>
  </body>
</html>