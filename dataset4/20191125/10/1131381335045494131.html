<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/25/elisa-concerto-torino-scaletta.html"/>
    <meta property="og:site_name" content="Sky TG24"/>
    <meta property="article:published_time" content="2019-11-25T10:18:00+00:00"/>
    <meta property="og:title" content="Elisa in concerto a Torino: info e scaletta"/>
    <meta property="og:description" content="Info e scaletta del concerto di Elisa al PalaAlpitour di Torino"/>
  </head>
  <body>
    <article>
      <h1>Elisa in concerto a Torino: info e scaletta</h1>
      <h2>Taglio del nastro ufficiale per il nuovo tour della cantante friulana, al via dal PalaAlpitour</h2>
      <address>
        <time datetime="2019-11-25T10:18:00+00:00">25 Nov 2019, 10:18</time>
      </address>
      <p>Inizia ufficialmente da Torino, dopo la data zero di Jesolo, il tour invernale nei palasport di Elisa. Lunedì 25 novembre la cantante friulana si esibirà infatti al PalaAlpitour per la prima data del “Diari aperti Live”. Biglietti ancora disponibili praticamente in tutti i settori sul circuito Ticketone: esaurito il Parterre in piedi, restano tagliandi in Secondo anello numerato (37 euro), in Primo anello frontale e curva (55 euro), in Primo anello numerato (65 euro) e in Primo anello Gold numerato (75 euro). Orario di inizio previsto per le 21.</p>
      <h3>Il cartellone del “Diari aperti Live”</h3>
      <p>È partito martedì 19 novembre con la data zero di Jesolo il nuovo tour nei palasport italiani di Elisa. Un tour che ha già subito un paio di ritocchi in corso d’opera: oltre all’aggiunta della data di Monfalcone, è infatti stato necessario spostare il concerto del 6 dicembre da Acireale a Catania a causa della chiusura del PalArt Hotel, che necessita di manutenzioni. <u><a href="https://tg24.sky.it/spettacolo/musica/2019/11/12/elisa-coez-concerto-sicilia.html">Oltre al concerto di Elisa, sono saltati anche i live di Marco Mengoni e Coez</a></u>. Nessun problema per chi ha già il biglietto: sarà comunque valido o, in alternativa, potrà essere rimborsato con le solite modalità consultando il sito di Ticketone, dove sono in vendita i tagliandi per tutti i concerti di questo ciclo. I prezzi partono da 35 euro. Questo l’elenco completo delle date del “Diari Aperti Live”, che si chiuderà il 28 dicembre con <u><a href="https://tg24.sky.it/spettacolo/musica/2019/11/20/elisa-tour-concerto-gratis-monfalcone.html">un concerto gratuito nella “sua” Monfalcone</a></u>, anche se poi l’artista friulana sarà sul palco di Olbia per il concerto della sera di Capodanno:</p>
      <ul>
        <li>Lunedì 25 novembre – Torino, PalaAlpitour</li>
        <li>Mercoledì 27 novembre – Milano, Mediolanum Forum</li>
        <li>Sabato 30 novembre – Brescia, Brixia Forum</li>
        <li>Mercoledì 4 dicembre – Bari, PalaFlorio</li>
        <li>Venerdì 6 dicembre – Catania, PalaCatania</li>
        <li>Lunedì 9 dicembre – Casalecchio di Reno (BO), Unipol Arena</li>
        <li>Giovedì 12 dicembre – Firenze, Nelson Mandela Forum</li>
        <li>Martedì 17 dicembre – Roma, Palazzo dello Sport</li>
        <li>Domenica 28 dicembre – Monfalcone (GO), Piazza della Repubblica</li>
      </ul>
      <h3>La possibile scaletta</h3>
      <p>Trattandosi di una nuova “coda” del tour legato al progetto “Diari aperti”, le canzoni che verranno eseguite da Elisa nel corso delle prossime date non dovrebbero variare molto rispetto ai live del più recente passato, passando dai grandi successi della sua ormai lunga carriera alle hit dell’ultimo album. Il 15 novembre è uscita la riedizione del suo fortunato ultimo disco, “Diari aperti (segreti svelati)”, doppio album che contiene, oltre alla versione originale dell’album come Disco 1 arricchita di altri duetti ed inediti usciti nel corso dell’ultimo anno, un Disco 2 in inglese, con le tracce di "Secret Diaries" e quelle mai pubblicate "Soul" e "Thirst" (adattamento in inglese di "Se piovesse il tuo nome"). Di seguito, per farsi un’idea di quella che potrà essere la scaletta del live torinese, la setlist della data zero di Jesolo dello scorso 19 novembre:</p>
      <ol>
        <li>Quelli che restano</li>
        <li>Promettimi</li>
        <li>Anche fragile</li>
        <li>Tua per sempre</li>
        <li>Blu parte II</li>
        <li>Eppure sentire</li>
        <li>Heaven Out of Hell</li>
        <li>Luce (Tramonti a Nord-Est)</li>
        <li>The Waves</li>
        <li>Ogni istante</li>
        <li>My America</li>
        <li>In piedi</li>
        <li>Se piovesse il tuo nome</li>
        <li>L’anima vola</li>
        <li>Stay</li>
        <li>A Parallel World</li>
        <li>Rainbow</li>
        <li>A Prayer</li>
        <li>Vivere tutte le vite</li>
        <li>Broken/Labyrinth/Cure me/No Hero (medley)</li>
        <li>Soul</li>
        <li>Together</li>
        <li>Tutta un’altra storia</li>
        <li>Gli ostacoli del cuore</li>
        <li>A modo tuo</li>
      </ol>
    </article>
  </body>
</html>