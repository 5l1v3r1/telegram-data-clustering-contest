<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575306/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T10:29:23+00:00"/>
    <meta property="og:title" content="עו&quot;ד קורב: &quot;ניתן לבקש למחוק את כתב האישום נגד נתניהו&quot;"/>
    <meta property="og:description" content="התובע במשפט אולמרט, עו&quot;ד אורי קורב מתייחס לכתב האישום שמגיש היועמ&quot;ש כנגד ראש הממשלה נתניהו ומאשים כי הוא אינו כתב אישום תקין ונעשה בחיפזון: &quot;בניגוד לחוק, כתב האישום של נתניהו לא כולל רשימת עדים, ניתן לבקש למחוק את כתב האישום, שכרגע לא עונה על ההגדרה של כתב אישום&quot;"/>
  </head>
  <body>
    <article>
      <h1>עו"ד קורב: "ניתן לבקש למחוק את כתב האישום נגד נתניהו"</h1>
      <address><time datetime="2019-11-25T10:29:23+00:00">25 Nov 2019, 10:29</time> by <a rel="author">ישראל רובין</a></address>
      <p>
        <b>התובע במשפט אולמרט, עו"ד אורי קורב מתייחס לכתב האישום שמגיש היועמ"ש כנגד ראש הממשלה נתניהו ומאשים כי הוא אינו כתב אישום תקין ונעשה בחיפזון: "בניגוד לחוק, כתב האישום של נתניהו לא כולל רשימת עדים, ניתן לבקש למחוק את כתב האישום, שכרגע לא עונה על ההגדרה של כתב אישום"</b>
      </p>
      <figure>
        <img src="http://www.93fm.co.il/wp-content/uploads/2019/11/f100222ff0.jpg"/>
        <figcaption>עו"ד אורי קורב<cite>צילום: קובי גדעון / FLASH90</cite></figcaption>
      </figure>
      <p>עו"ד אורי קורב, התובע במשפט ראש הממשלה לשעבר אהוד אולמרט מתייחס לכתב האישום שמגיש היועמ"ש כנגד ראש הממשלה בנימין נתניהו, וטוען כי בכתב האישום חסרים פרטים מהותיים קריטיים להכרעת דין: "בניגוד לחוק, כתב האישום של נתניהו לא כולל רשימת עדים, ומדובר במאות עדים. לא מדובר בעניין טכני, אלא מהותי. אם רשימת העדים כוללת אנשים כמו יאיר לפיד, איתן כבל, זאב אלקין או שרה נתניהו, יש לכך משמעות עבור הנאשם".</p>
      <p>כמו כן אומר קורב כי כתב האישום כנגד נתניהו הוגש במהירות שיא: "פרק הזמן שחלף בין השימוע לבין הגשת כתב האישום של נתניהו הוא מהיר", ומוסיף: "אם רשימת העדים נעדרת ממנו בגלל חיפזון, זה לא תקין. במצב כזה, ניתן לבקש למחוק את כתב האישום, שכרגע לא עונה על ההגדרה של כתב אישום".</p>
      <p>קורב מסכם את דבריו בכך, שלדעתו "בית משפט לא יכול לדון בכתב האישום שהוגש נגד נתניהו, כי בפועל הוא לא כתב אישום. אין בו רשימת עדים ולא ברור לאיזה בית משפט הוא מופנה, זה לא מופיע שם. ככזה, בית משפט יכול למחוק אותו", קובע עורך הדין. את הדברים אמר קורב לאראל סגל ודוד ורטהיים ברדיו 103.</p>
      <related>
        <a href="http://www.93fm.co.il/radio/575498/"/>
        <a href="http://www.93fm.co.il/radio/575439/"/>
        <a href="http://www.93fm.co.il/radio/575433/"/>
      </related>
    </article>
  </body>
</html>