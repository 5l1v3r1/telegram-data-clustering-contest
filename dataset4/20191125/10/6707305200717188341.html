<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-resta-a-casa-coi-figli-e-da-forfait-anche-al-tour-ufficiale-di-william/659187/"/>
    <meta property="og:site_name" content="DiLei"/>
    <meta property="article:published_time" content="2019-11-25T10:37:59+00:00"/>
    <meta property="og:title" content="Kate Middleton resta a casa coi figli e dà forfait anche al tour ufficiale di William"/>
    <meta property="og:description" content="Kate Middleton rinuncia al viaggio in Kuwait e Oman con William per stare a casa coi figli. Ma è mistero sulla sua scelta. Quarto bebè in vista?"/>
  </head>
  <body>
    <article>
      <h1>Kate Middleton resta a casa coi figli e dà forfait anche al tour ufficiale di William</h1>
      <h2>Kate Middleton rinuncia al viaggio in Kuwait e Oman con William per stare a casa coi figli. Ma è mistero sulle reali ragioni della sua scelta. Quarto bebè in vista?</h2>
      <address>
        <time datetime="2019-11-25T10:37:59+00:00">25 Nov 2019, 10:37</time>
      </address>
      <figure>
        <a href="https://dilei.it/lifestyle/fotonotizia/kate-middleton-in-pizzo-alla-royal-variety-performance-2019/657394/">
          <img src="https://dileidemosite.files.wordpress.com/2019/11/kate-middleton-royal-variety-2019-scarpe-getty-1217.jpg?w=2560&amp;strip=all&amp;quality=100"/>
        </a>
        <figcaption>Kate Middleton in pizzo alla Royal Variety Performance 2019</figcaption>
      </figure>
      <p><b>Kate Middleton</b> resta ancora una volta a casa, dopo <b>il forfait</b> alla serata di gala dei Tusk. La Duchessa di Cambridge <b>non accompagnerà il marito William</b> nel tour ufficiale in Kuwait e Oman. Questa volta però <b>la sua assenza è programmata</b> da tempo.</p>
      <p>Perché Kate non parte al fianco del consorte? I loro <b>viaggi di Stato in coppia</b> sono sempre stati un successo, l’ultimo in ordine di tempo è quello <a href="https://dilei.it/lifestyle/fotonotizia/kate-middleton-pakistan-look-verdi/645885/">in Pakistan</a> dello scorso ottobre. Dunque, per quale motivo Lady Middleton ha scelto di rimanere a Kensington Palace invece che unirsi a William alla volta del <b>Kuwait e dell’Oman</b>. Pare che questo tour sia stato richiesto dal governo britannico, quindi si tratta evidentemente di una <b>missione delicata</b>.</p>
      <p>Secondo quanto riporta l’Express, Kate avrebbe deciso di non partite <b>per stare accanto ai tre figli</b>, <a href="https://dilei.it/lifestyle/kate-middleton-la-regola-di-corte-che-la-separa-da-william-e-george/614592/">George</a>, Charlotte e Louis. Pare che la Duchessa non intenda lasciarli troppo da soli. Il viaggio vede impegnato Will dall’uno al cinque dicembre, un periodo delicato, proprio sotto <b>Natale</b>.</p>
      <p>George e Charlotte presto termineranno la scuola e andranno in vacanza e Lady Middleton vuole vivere con loro <b>i preparativi delle Feste natalizie</b> durante le quali si trasferiranno nella loro casa in campagna, nel Norfolk, per poi raggiungere <b>la Regina</b> a Sandringham <a href="https://dilei.it/lifestyle/kate-middleton-natale-regina-smacco-meghan-harry/658916/">il 25 dicembre</a>.</p>
      <p>Nonostante quello in Kuwait e in Oman sia <b>il primo viaggio ufficiale</b> in quei Paesi per il Duca di Cambridge e sia stato espressamente richiesto dall’ufficio per gli affari esteri del Commonwealth, Kate ha preferito <b>restare coi suoi bambini,</b> anziché accompagnare William.</p>
      <p>Una scelta singolare, ma plausibile.<b> Non è la prima volta</b> che i Duchi viaggiano da soli ed è una consuetudine all’interno della Famiglia Reale. Carlo ad esempio qualche giorno fa si trovava da solo in India, proprio in coincidenza col <a href="https://dilei.it/lifestyle/fotonotizia/kate-middleton-e-meghan-markle-auguri-di-compleanno-per-carlo/655695/attachment/carlo-festeggia-il-compleanno-senza-camilla/">suo compleanno.</a></p>
      <p>D’altro canto, la decisione di Lady Middleton, sempre così dedita al dovere, fa insospettire i media che già ipotizzano che la reale ragione sta in una possibile <b>quarta gravidanza della Duchessa</b>. E questo giustificherebbe il forfait dell’ultima ora alla premiazione dei <a href="https://dilei.it/lifestyle/kate-middleton-da-forfait-allultimo-minuto-al-gala-e-incinta/658305/">Tusk Awards</a>. Anche perché la scusa che<b> i royal baby stavano male</b> e la loro tata era irreperibile appare piuttosto debole. Possibile che non conoscano <b>altre baby sitter</b>? Possibile che nessuno dei parenti fosse disponibile a curare i bimbi per qualche ora, da zia Pippa Middleton a nonna Carole o nonno Carlo?</p>
      <p>I dubbi sulla <b>dolce attesa</b> si fanno ancora più insistenti.</p>
      <related>
        <h4>Leggi anche</h4>
        <a href="https://dilei.it/lifestyle/kate-middleton-da-forfait-allultimo-minuto-al-gala-e-incinta/658305/"/>
        <a href="https://dilei.it/lifestyle/kate-middleton-incinta-prova-definitiva-william/653990/"/>
        <a href="https://dilei.it/lifestyle/kate-middleton-abbandonata-william-parte-solo-per-la-nuova-zelanda-voci-di-crisi/595682/"/>
        <a href="https://dilei.it/lifestyle/kate-middleton-e-william-vanno-a-caccia-le-foto-indignano-i-sudditi/476105/"/>
        <a href="https://dilei.it/lifestyle/kate-middleton-incinta-di-due-gemelli-le-rivelazioni-di-una-fonte-attendibile/516129/"/>
      </related>
    </article>
  </body>
</html>