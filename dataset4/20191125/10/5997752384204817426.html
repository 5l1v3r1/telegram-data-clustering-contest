<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/svet/svestenici-osudjeni-za-seksualno-zlostavljanje-gluve-dece_1070023.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="Свештеници осуђени за сексуално злостављање глуве деце"/>
    <meta property="og:description" content="Аргентински суд осудио је данас два свештеника због сексуалног злостављања глуве деце у католичкој школи."/>
  </head>
  <body>
    <article>
      <h1>Свештеници осуђени за сексуално злостављање глуве деце</h1>
      <h2>БУЕНОС АЈРЕС - Аргентински суд осудио је данас два свештеника због сексуалног злостављања глуве деце у католичкој школи.</h2>
      <address>
        <time datetime="2019-11-25T10:15:00+00:00">25 Nov 2019, 10:15</time>
      </address>
      <p>Суд у граду Мендоза осудио је свештеника Николу Корадија на 42 године затвора и свештеника Хорасија Корбача на 45 година затвора због дела која су се догодила у Институту Антонио Проволо за глуву и децу ослабљеног слуха на северозападу Аргентине, пренео је АП.</p>
      <figure>
        <img src="http://www.rtv.rs/sr_ci/svet/slike/2019/05/09/presuda-sudjenje-pravda.jpg"/>
        <figcaption>pixabay.com, илустрација</figcaption>
      </figure>
      <p>Коради је Италијан који има 83 године, Корбачо Аргентинац стар 59 година, а обојица су ухапшена 2016. године.</p>
      <p>Суд је, такође, осудио баштована Арманда Гомеза на 18 година затвора.</p>
      <p>Њихове жртве су 10 бивших ученика.</p>
      <p>Коради је раније био оптужен за сличне преступе у Институту Антонио Проволо у Верони, у Италији, али никада није оптужен.</p>
      <p>Ватикан је за Корадија знао бар од 2009. године, када су италијански ученици јавно иступили са причама о злостављању, после чега је спроведена истрага и санкционисана су четири оптужена свештеника, али не и Коради.</p>
      <p>Оптужени, који су се изјаснили о невиности, рекли су да су приче ученика неистините и затражили да суђење буде поништено.</p>
      <p>Бивши ученици, младицћи и девојке, сведочили су да су их свештеници додиривали и понекад силовали у својим спаваоницама и школским купатилима.</p>
      <p>Прошле године Хорге Бордон, који је био запослен у сада већ затвореној школи, признао је кривицу и осуђен је на десет година затвора.</p>
      <p>Ватикан је 2017. године послао два аргентинска свештеника да истраже шта се догодило у Мендози, а како наводи AP они су потврдили са ду "ужасне оптужбе више него веродостојне".</p>
    </article>
  </body>
</html>