<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/opljackan-muzej-u-drezdenu-ukraden-stari-nakit/"/>
    <meta property="og:site_name" content="Krstarica"/>
    <meta property="article:published_time" content="2019-11-25T10:45:04+00:00"/>
    <meta property="og:title" content="Opljačkan muzej u Drezdenu, ukraden stari nakit"/>
    <meta property="og:description" content="Muzej Zeleni svod (Grunes Gewolbe) u Drezdenu opljačkan je jutros i stari nakit odnet, izjavili su portparol i policija. Za sada nije navedena vrednost"/>
  </head>
  <body>
    <article>
      <h1>Opljačkan muzej u Drezdenu, ukraden stari nakit</h1>
      <address><time datetime="2019-11-25T10:45:04+00:00">25 Nov 2019, 10:45</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/dc626331.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Muzej Zeleni svod (Grunes Gewolbe) u Drezdenu opljačkan je jutros i stari nakit odnet, izjavili su portparol i policija.</p>
      <p>Za sada nije navedena vrednost ukradenog nakita, a nemački mediji javljaju da se radi o više miliona evra.</p>
      <p>Prema listu Bild, čeč je pre svega o sali trezora Avgusta Jakog, bivšeg kralja Poljske i kneza-izbornika Saksonije u 18. veku.</p>
      <p>Prema istražiteljima električni transformator blizu muzeja uništen je jutros oko 5.00 da bi se deaktivirali alarmi. Lopov ili lopovi su zatim ušli kroz prozor muzeja gde su odneli nakit, dijamante i drago kamenje.</p>
      <p>Sale muzeja Zeleni svod izgradjene su već u 16. veku. Od 1723. August Jaki je tu izložio renesansne ili barokne komade. On je zapamćen po sklonosti umetnosti i arhitekturi, sakupio je veliku kolekciju umetničkih dela i gradio barokne palate u Drezdenu i Varšavi.</p>
      <p>Deo muzeja uništen je u Drugom svetskom ratu u vreme bombardovanja saveznika.</p>
      <p>(Beta)</p>
    </article>
  </body>
</html>