<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/detaliul-comic-observat-de-un-telespectator-in-timp-ce-klaus-iohannis-era-in-direct-la-antena-3-ce-vedeta-a-aparut-in-cadru-20098982"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T10:33:46+00:00"/>
    <meta property="og:title" content="Detaliul comic observat de un telespectator, în timp ce Klaus Iohannis era în direct la Antena 3. Ce vedetă a apărut în cadru"/>
    <meta property="og:description" content="La finalul celui de-al doilea tur de scrutin la alegeri prezidenţiale, Klaus Iohannis a obţinut încă un mandat pentru cinci ani la Cotroceni. Ieri,"/>
  </head>
  <body>
    <article>
      <h1>Detaliul comic observat de un telespectator, în timp ce Klaus Iohannis era în direct la Antena 3. Ce vedetă a apărut în cadru</h1>
      <address><time datetime="2019-11-25T10:33:46+00:00">25 Nov 2019, 10:33</time> by <a rel="author">Alice Zotta</a></address>
      <p>
        <b>La finalul celui de-al doilea tur de scrutin la alegeri prezidenţiale, Klaus Iohannis a obţinut încă un mandat pentru cinci ani la Cotroceni. Ieri, înainte să voteze, președintele României a fost pus într-o situație inedită, iar imaginile au fost filmate în direct și transmise la Antena 3. Azi, înainte de ora prânzului, Biroul Electroral Central (BEC) a anunțat primele rezultate finale parțiale. </b>
      </p>
      <h3>Moment inedit pentru Klaus Iohannis înainte să voteze</h3>
      <p>Duminică, 24 noiembrie, Klaus Iohannis a ajuns în jurul orei 09:00 la Liceul Jean Monnet din București ca să voteze. Președintele României s-a oprit să îl salute pe premierul Ludovic Orban și la scurt timp, cei doi au fost întrerupți de Ionuț Coman, unul dintre controversații foști concurenți de la “X Factor” și “iUmor”. Tânărul artist le-a cerut politicienilor să facă un selfie împreună, iar aceștia s-au conformat. Momentul a fost comentat de una dintre prezentatoarele de știri de la Antena 3.</p>
      <p><i><b>“În imagini vedem că a ajuns și președintele Klaus Iohannis, stă de vorbă puțin cu premierul și iată că cineva a cerut să își facă un selfie cu cei doi. Vorbim despre Klaus Iohannis și despre premierul României, Ludovic Orban”</b></i>, a spus o prezentatoare de la Antena 3.</p>
      <p>După ce a fost imortalizat momentul, Klaus Iohannis, dar și Ludovic Orban s-au întreptat spre secția de votare, însă, înainte de acest lucru, șeful statului i-a salutat pe membrii staff-ului de campanie.</p>
      <p><b>UPDATE – (BEC) a anunțat primele procente: Klaus Iohannis – 65,88%, iar Viorica Dăncilă – 34,12%.</b> Oficialii de la Biroul Electoral Central a anunțat că a centralizat până acum 99,67% dintre voturile pentru turul II al alegerilor prezidențiale, din 19.522 secţii.</p>
      <figure>
        <iframe src="https://www.youtube.com/embed/g_HX9JNNrUY" width="500" height="281" data-service="Youtube" scrolling="no"/>
      </figure>
      <h4>Ionuț Coman, pe scena de la iUmor 2019</h4>
      <p>În urmă cu câteva săptămâni, la “iUmor” a fost difuzată ediția cu prestația lui Ionuț Coman. Cunoscut drept Tom Hardy de România, tânărul i-a bulversat complet pe jurații show-ului de la Antena 1 cu numărul său, dar și problema pe care a avut-o când a fost pus să recite primele două versuri din poezia “Luceafărul”.</p>
      <figure>
        <iframe src="https://www.youtube.com/embed/Z_NHRCsWjKo" width="500" height="281" data-service="Youtube" scrolling="no"/>
      </figure>
    </article>
  </body>
</html>