<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_najkraschi-produkti-borodyanskij-natyaknuv-scho-bude-na-telekanali-dlya-donbasu/939724"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T10:40:00+00:00"/>
    <meta property="og:title" content="&quot;Найкращі продукти&quot;: Бородянський натякнув, що буде на телеканалі для Донбасу"/>
    <meta property="og:description" content="Міністерство культури, молоді та спорту працює над запуском інформаційного розважального каналу для тимчасово окупованої території. Про це в інтерв'ю &quot;Українській правді&quot; заявив його очільник Володимир Бородянський. &quot;Ми будемо показувати найкращі продукти українські, і контент, який ..."/>
  </head>
  <body>
    <article>
      <h1>"Найкращі продукти": Бородянський натякнув, що буде на телеканалі для Донбасу</h1>
      <address><time datetime="2019-11-25T10:40:00+00:00">25 Nov 2019, 10:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939724_w_300.jpg?v=0"/>
        <figcaption>Бородянський заявив про впевненість у тому, що телеканал дивитимуться. ФОТО: Facebook-сторінка міністра</figcaption>
      </figure>
      <p>Міністерство культури, молоді та спорту працює над запуском інформаційного розважального каналу для тимчасово окупованої території.</p>
      <p>Про це в інтерв'ю "<a href="https://www.pravda.com.ua/articles/2019/11/25/7232894/">Українській правді</a>" заявив його очільник <b>Володимир Бородянський.</b></p>
      <p>"Ми будемо показувати найкращі продукти українські, і контент, який буде готуватися спеціально для цього каналу", — сказав він.</p>
      <p>Бородянський заявив про впевненість у тому, що його дивитимуться.</p>
      <p>На заувагу журналістки про перевагу російських телеканалів у ресурсах і грошах, міністр відповів:</p>
      <p>"По-перше, на російському телебаченні багато телеканалів, а ми робимо один. Тобто ми акумулюємо український ресурс для цього каналу. І ми будемо на рівні конкурувати з російськими. Подивимося".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_u-nas-nemaye-analogu-russia-today-u-zelenskogo-detalnishe-rozpovili-pro-rosijskomovnij-kanal/922117"/>
      </related>
      <blockquote>Влітку 2019 заступник глави Офісу президента Кирило Тимошенко <a href="https://gazeta.ua/articles/sogodennya/_u-zelenskogo-hochut-derzhavnij-rosijskomovnij-kanal/918704">заявив</a>, що команда президента має розроблений варіант запуску українського російськомовного каналу, "яким ми зможемо покривати російськомовне населення у всьому світі".</blockquote>
    </article>
  </body>
</html>