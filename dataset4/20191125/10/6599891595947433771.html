<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/25/basaksehir-ve-besiktasin-avrupadaki-maclarini-yonetecek-hakemler-belli-oldu"/>
    <meta property="og:site_name" content="A Haber"/>
    <meta property="article:published_time" content="2019-11-25T10:48:09+00:00"/>
    <meta property="og:title" content="Başakşehir ve Beşiktaş'ın Avrupa'daki maçlarını yönetecek hakemler belli oldu"/>
    <meta property="og:description" content="Medipol Başakşehir ve Beşiktaş'ın UEFA Avrupa Ligi'ndeki 5. maçlarını yönetecek hakemler belli oldu. Başakşehir-Roma maçını Rumen hakem Ovidiu Hategan, Beşiktaş-Bratislava maçını ise Arnavut hakem Enea Jorgji yönetecek."/>
  </head>
  <body>
    <article>
      <h1>Başakşehir ve Beşiktaş'ın Avrupa'daki maçlarını yönetecek hakemler belli oldu</h1>
      <address>
        <time datetime="2019-11-25T10:48:09+00:00">25 Nov 2019, 10:48</time>
      </address>
      <p>
        <b>Medipol Başakşehir ve Beşiktaş'ın UEFA Avrupa Ligi'ndeki 5. maçlarını yönetecek hakemler belli oldu. Başakşehir-Roma maçını Rumen hakem Ovidiu Hategan, Beşiktaş-Bratislava maçını ise Arnavut hakem Enea Jorgji yönetecek.</b>
      </p>
      <p>Medipol Başakşehir'in UEFA Avrupa Ligi J Grubu 5. haftasında 28 Kasım Perşembe günü sahasında İtalya'nın Roma ekibi ile yapacağı maçta Rumen hakem Ovidiu Hategan düdük çalacak.</p>
      <p>UEFA'nın internet sitesinde yer alan bilgiye göre, Başakşehir Fatih Terim Stadı'nda saat 20.55'te başlayacak karşılaşmayı yönetecek Hategan'ın yardımcılıklarını Octavian Şovre ve Sebastian Gheorghe yapacak.</p>
      <p>Müsabakanın dördüncü hakemi ise Sebastian Coltescu olacak.</p>
      <p>
        <b>BEŞİKTAŞ'A ARNAVUT HAKEM</b>
      </p>
      <p>Beşiktaş'ın UEFA Avrupa Ligi K Grubu 5. haftasında 28 Kasım Perşembe günü Slovakya'nın Slovan Bratislava ekibiyle İstanbul'da yapacağı karşılaşmayı Arnavut hakem Enea Jorgji yönetecek.</p>
      <p>UEFA'nın internet sitesinde yer alan bilgiye göre Jorgji'nin yardımcılıklarını aynı ülkeden Ridiger Çokaj ve Rejdi Avdo yapacak.</p>
      <p>Beşiktaş ile Slovan Bratislava arasındaki karşılaşma, Vodafone Park'ta saat 20.55'te başlayacak.</p>
      <figure>
        <img src="https://iaahbr.tmgrup.com.tr/ab3e0f/0/0/0/0/590/354?u=https://iahbr.tmgrup.com.tr/2019/11/25/basaksehir-ve-besiktasin-avrupadaki-maclarini-yonetecek-hakemler-belli-oldu-1574679093516.jpg&amp;mw=600"/>
      </figure>
    </article>
  </body>
</html>