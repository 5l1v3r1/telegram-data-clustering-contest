<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55231/zdravko-colic-pet-puta-pred-beogradskom-publikom-u-stark-areni"/>
    <meta property="og:site_name" content="Svet Plus"/>
    <meta property="article:published_time" content="2019-11-25T10:34:41+00:00"/>
    <meta property="og:title" content="Zdravko Čolić pet puta pred beogradskom publikom u Štark areni!"/>
    <meta property="og:description" content="Zdravko Čolić pet puta pred beogradskom publikom u Štark areni! Pošto je veoma brzo rasprodao 29. i 30. novembar, kao i 13. decembar, Čola je najavio da će pevati Beogradu i 14. decembra! I taj koncert je rasprodat, pa je novi, peti datum 27. decembar!"/>
  </head>
  <body>
    <article>
      <h1>Zdravko Čolić pet puta pred beogradskom publikom u Štark areni!</h1>
      <h2>Zdravko Čolić pet puta pred beogradskom publikom u Štark areni! Pošto je veoma brzo rasprodao 29. i 30. novembar, kao i 13. decembar, Čola je najavio da će pevati Beogradu i 14. decembra! I taj koncert je rasprodat, pa je novi, peti datum 27. decembar!</h2>
      <address><time datetime="2019-11-25T10:34:41+00:00">25 Nov 2019, 10:34</time> by <a rel="author">O.J</a></address>
      <p>Legenda pop muzike i najveća zvezda Balkana <a href="http://www.svetplus.com/vesti/1/rs/Zdravko-%C4%8Coli%C4%87"><b>Zdravko Čolić</b></a> najavljuje spektakularne koncerte u beogradskoj Štark areni. Jednu od najvećih koncertnih sala upravo je 2005. otvorio miljenik publike od Vardara pa do Triglava ali i fanova širom Evrope i sveta i to sa dva rasprodata koncerta.</p>
      <p>Ove godine, održaće pet! Pošto je veoma brzo rasprodao 29. i 30. novembar, kao i 13. decembar, Čola je najavoi da će pevati Beogradu i 14. decembra! I taj koncert je rasprodat, pa je novi, peti datum 27. decembar!</p>
      <p>Popularni Čola vraća se peti put na isto mesto da sa jednakim žarom osvoji srca beogradske publike. On će u Areni nastaviti uspešnu turneju "Ono malo sreće", nazvanu po svom istoimenom 15. studijskom albumu. Zvezda pop scene prirediće kao i uvek do sada veličanstveno veče za pamćenje. Sa ogromnom energijom koja ga pokreće decenijama unazad izaći će pred svoju publiku i otpevati najveće hitove iz svoje bogate karijere uz koje su odrastale generacije unazad. Još jednom će pokazati zašto je miljenik publike već više od 50 godina.</p>
      <figure>
        <img src="http://www.svetplus.com/userfiles/images/zdr.jpg"/>
      </figure>
      <p>
        <i>
          <b>Pevač koji je žario i palio jugoslovenskom scenom održao je koncerte na svim najvećim koncertnim mestima. Samo u poslednje dve decenije napravio je niz koncerata u Beogradu o kojima se i dan- danas priča. Posle dva nezaboravna spektakla na Marakani (2001. i 2007), fenomenalnog koncerta na Ušću (2011), i četiri rasprodate Arene (2005. i 2014) ponovo nastupa u najvećoj beogradskoj hali.</b>
        </i>
      </p>
      <p>Nakon pet godina nestrpljivog iščekivanja Čola je ponovo u Areni gde će otpevati svoje najveće hitove od prvog "Sinoć nisi bila tu", snimljenog davne 1972. godine, preko <i><b>"Ti si mi u krvi", "Produži dalje", "Ružice moja Ruška", "Ti živiš u Oblacima mala"... do hitova "Tebe čuvam za kraj" i "Ničeg nije bilo između nas"</b></i> sa aktuelnog albuma<i><b> "Ono malo sreće".</b></i></p>
    </article>
  </body>
</html>