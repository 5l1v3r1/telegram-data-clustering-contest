<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/android-10-quali-saranno-gli-smartphone-che-verranno-aggiornati-629746"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T10:35:45+00:00"/>
    <meta property="og:title" content="Android 10: quali saranno gli smartphone che verranno aggiornati"/>
    <meta property="og:description" content="Quali saranno i device che saranno aggiornati ad Android 10? Scoprite insieme a noi quali aziende rilasceranno la nuova versione del sistema operativo nell'articolo completo."/>
  </head>
  <body>
    <article>
      <h1>Android 10: quali saranno gli smartphone che verranno aggiornati</h1>
      <h2>Quali saranno i device che saranno aggiornati ad Android 10? Scoprite insieme a noi quali aziende rilasceranno la nuova versione del sistema operativo nell'articolo completo.</h2>
      <address><time datetime="2019-11-25T10:35:45+00:00">25 Nov 2019, 10:35</time> by <a rel="author">Manuel De Pandis</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/android-10-aggiornamento-smartphone.jpg"/>
      </figure>
      <p><b>La versione 10</b> del sistema operativo del robottino verde di casa <b>Google</b> ha iniziato ad arrivare sui primi device, e dalle analisi si è visto che sembra esser stato distribuito in maniera più capillare ed omogenea rispetto alle release precedenti, <b>Pie</b> e <b><a href="https://www.tecnoandroid.it/2018/10/18/vertu-aster-p-in-titanio-e-pelle-di-coccodrillo-con-6-gb-di-ram-e-android-8-1-oreo-418692">Oreo</a></b>. <b>Android</b> ora sta diventando un s.o. sempre più organizzato e rilasciato senza particolari ritardi su tutti i device attuali e semi-attuali.</p>
      <p>E’ il blog di casa <b>BigG</b> a dichiararlo e adesso sembra che ben <b>12 produttori di device aggiorneranno i propri dispositivi all’ultima versione di Android</b>. Non solo Pixel, ma anche Xiaomi, Essential, OnePlus e tanti altri brand. Attendiamo la prima release sul K20 di Redmi così come per il PH-1. <b>OnePlus 7 Pro ha ricevuto l’update in contemporanea ai Pixel</b> durante i primi giorni di Settembre 2019, mentre <b>ricordiamo che i nuovi 7T e 7T Pro sono stati rilasciati direttamente con l’ultimo aggiornamento</b> sul mercato mondiale.</p>
      <p>Anche aziende come<b> Asus, LG, Motorola</b> con il suo recente ritrovato <a href="https://www.youtube.com/watch?v=5xB6vPTbG9g&amp;t=32s"><b>Razr</b></a>, <b>Realme, Oppo, Sony, Sharp, Samsung</b> aggiorneranno i propri smartphone alla versione 10 che, fra tutte le novità che porterà, spicca sicuramente il nuovo impatto estetico dell’interfaccia.</p>
      <p>Per i top di gamma della società coreana <b>Samsung</b>, arriverà a breve<b> Android 10 con la One UI 2.0</b> nel prossimo mese, mentre i prodotti di casa <b>Xiaomi</b> vedranno la <b>MIUI 11</b> in combutta con la release del robottino verde. Ottime notizie anche per i possessori di telefoni <b>Huawei e Honor,</b> che vedranno l’update insieme alla <a href="https://www.tecnoandroid.it/2019/11/24/emui-10-ecco-tutti-gli-smartphone-huawei-che-riceveranno-laggiornamento-629536"><b>EMUI 10</b></a>, nonostante il ban di Trump.</p>
      <h3>Android 10: finalmente una distribuzione omogenea e capillare</h3>
      <p>Finalmente sembra che l’update abbia raggiunta una grande diffusione. Per la prima volta, dopo soli due mesi dal rilascio ufficiale, è emerso che <b>si ha più del 22,6% di device</b><a href="https://www.android.com/android-10/"><b>aggiornati ad Android 10</b></a>. Con questo aggiornamento, <b>Google</b> era intenzionata a ridurre la frammentazione dei diversi s.o. a bordo dei numerosi smartphone in commercio. Sembra proprio che l’azienda stia riuscendo nel suo intento.</p>
    </article>
  </body>
</html>