<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216032/Meeste-studenten-RUG-en-Hanze-hebben-Hongkong-verlaten"/>
    <meta property="og:site_name" content="RTV Noord"/>
    <meta property="article:published_time" content="2019-11-25T10:46:00+00:00"/>
    <meta property="og:title" content="Meeste studenten RUG en Hanze hebben Hongkong verlaten"/>
    <meta property="og:description" content="Nagenoeg alle 29 studenten van de Rijksuniversiteit Groningen die in Hongkong verbleven, hebben het gebied verlaten. 'Eén of twee hebben er bewust voor gekozen om te blijven', vertelt RUG-woordvoerster Jorien Bakker."/>
  </head>
  <body>
    <article>
      <h1>Meeste studenten RUG en Hanze hebben Hongkong verlaten</h1>
      <address>
        <time datetime="2019-11-25T10:46:00+00:00">25 Nov 2019, 10:46</time>
      </address>
      <p>Een deel van de RUG-studenten verliet het politiek onrustige Hongkong om terug naar Nederland te komen. Anderen gingen op reis.</p>
      <p>'Er is dankbaar gebruik gemaakt van de mogelijkheden die we ze hebben geboden. Iedereen die terug is gekomen naar Nederland heeft zijn reiskosten vergoed gekregen', aldus Bakker.</p>
      <h3>Hanzestudenten</h3>
      <p>De Hanzehogeschool had zeven studenten in Hongkong. Daarvan zijn er vier gebleven, vertelt een woordvoerster.</p>
      <p>'Onder andere één studente die op uitwisseling is kiest ervoor om te blijven. Eén student komt op 22 december terug, anderen zijn gaan reizen. Waar nodig hebben we de reiskosten vergoed.'</p>
      <h3>Demonstraties tegen regering</h3>
      <p>Het is al maanden <a href="https://nos.nl/artikel/2310541-nederlandse-universiteiten-adviseren-terugkeer-studenten-uit-hongkong.html'%20targetframe='_blank">onrustig in Hongkong</a>. Er wordt regelmatig gedemonstreerd tegen het bestuur van de stad, en de invloed die de regering in Peking uitoefent. Veel demonstranten zijn studenten. Ze gebruiken universiteiten als uitvalsbasis voor blokkades en gevechten met de politie.</p>
      <p>Zondag werd bekend dat de pro-democratische kandidaten bij lokale verkiezingen een klinkende overwinning hebben behaald. Daarmee hebben kiezers een duidelijk signaal afgegeven aan de regering, meldt de <a href="https://nos.nl/artikel/2311924-kiezers-hongkong-steunen-betogers-verlies-pro-peking-kamp.html">NOS</a>.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215716/RUG-en-Hanzehogeschool-ondersteunen-studenten-in-onrustig-Hongkong-update"/>
      </related>
    </article>
  </body>
</html>