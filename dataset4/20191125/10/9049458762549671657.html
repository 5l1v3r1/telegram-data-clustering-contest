<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://edu.andhrajyothy.com/EduNewsArticle.aspx?SID=964091"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T10:35:14+00:00"/>
    <meta property="og:title" content="మన బడుల్లో ‘నీటి గంట’!"/>
    <meta property="og:description" content="హైదరాబాద్‌, నవంబరు 24(ఆంధ్రజ్యోతి): స్కూలుకు వెళ్లేటప్పుడు పిల్లలకు లంచ్‌ బాక్సుతో పాటు వాటర్‌ బాటిల్‌నూ బ్యాగులో పెడతాం. కొన్ని స్కూళ్లలో తాగునీటికి ఏర్పాట్లు ఉంటాయి. అయితే, బడివేళల్లో పిల్లలు నీరు తాగుతున్నారా? ఉదయం బాటిల్‌ నిండా పంపిన నీళ్లను దాదాపు అలాగే తెస్తున్నారెందుకు? ఈ విషయాలను తల్లిదండ్రులు ఎన్నడైనా ఆలోచించారా? దీనికి తల్లిదండ్రుల్లో చాలామంది నుంచి మౌనమే సమాఽధానంగా వస్తుంది.ఉదయం 8-9గంటలకు బడికెళ్లే పిల్లలు.. సాయంత్రం 5:30 దాకా అక్కడే ఉంటున్నారు. పిల్లలు నీళ్లు తాగుతున్నారా? లేదా అనే విషయాన్ని అటు స్కూల్‌ సిబ్బందీ పట్టించుకోవడం లేదు. సరిపడా నీరు తాగకపోవడంతో చాలామంది పిల్లలు అనారోగ్యం బారిన పడుతున్నారు. ఈ విషయంలో కేరళ మనకు ఆదర్శం కావాలని నిపుణులు సూచిస్తున్నారు."/>
  </head>
  <body>
    <article>
      <h1>మన బడుల్లో ‘నీటి గంట’!</h1>
      <address>
        <time datetime="2019-11-25T10:35:14+00:00">25 Nov 2019, 10:35</time>
      </address>
      <ul>
        <li>
          <a href="https://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="https://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="https://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="https://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="https://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="https://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="https://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="https://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="https://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="https://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="https://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <ul>
        <li>
          <b>కేరళ ప్రభుత్వ స్కూళ్లలో అమలు</b>
        </li>
        <li>
          <b>అక్కడ రోజుకు మూడుసార్లు బెల్‌</b>
        </li>
        <li>
          <b>మోగగానే పిల్లలు నీళ్లు తాగేలా ఏర్పాట్లు</b>
        </li>
        <li>
          <b>మన రాష్ట్రంలోనూ అమలుకు నిర్ణయం!</b>
        </li>
        <li>
          <b>విధివిధానాలపై కొరవడిన స్పష్టత</b>
        </li>
      </ul>
      <p><b>హైదరాబాద్‌, నవంబరు 24(ఆంధ్రజ్యోతి):</b> స్కూలుకు వెళ్లేటప్పుడు పిల్లలకు లంచ్‌ బాక్సుతో పాటు వాటర్‌ బాటిల్‌నూ బ్యాగులో పెడతాం. కొన్ని స్కూళ్లలో తాగునీటికి ఏర్పాట్లు ఉంటాయి. అయితే, బడివేళల్లో పిల్లలు నీరు తాగుతున్నారా? ఉదయం బాటిల్‌ నిండా పంపిన నీళ్లను దాదాపు అలాగే తెస్తున్నారెందుకు? ఈ విషయాలను తల్లిదండ్రులు ఎన్నడైనా ఆలోచించారా? దీనికి తల్లిదండ్రుల్లో చాలామంది నుంచి మౌనమే సమాఽధానంగా వస్తుంది.ఉదయం 8-9గంటలకు బడికెళ్లే పిల్లలు.. సాయంత్రం 5:30 దాకా అక్కడే ఉంటున్నారు. పిల్లలు నీళ్లు తాగుతున్నారా? లేదా అనే విషయాన్ని అటు స్కూల్‌ సిబ్బందీ పట్టించుకోవడం లేదు. సరిపడా నీరు తాగకపోవడంతో చాలామంది పిల్లలు అనారోగ్యం బారిన పడుతున్నారు. ఈ విషయంలో కేరళ మనకు ఆదర్శం కావాలని నిపుణులు సూచిస్తున్నారు.</p>
      <p>
        <b>డీఈవోలకు సబిత ఆదేశాలు</b>
      </p>
      <p>కేరళలో అమలు చేస్తున్న నీటి గంట కార్యక్రమాన్ని మన రాష్ట్రంలోనూ అమలు చేస్తే బాగుంటుందనే అభిప్రాయాలు వ్యక్తమవుతున్నాయి. రాష్ట్రవ్యాప్తంగా 26,050 ప్రభుత్వ బడులుంటే 2016 పాఠశాలల్లో నీటి వసతే లేదు. పిల్లల ఆరోగ్యాన్ని దృష్టిలో పెట్టుకొని బడు ల్లో ‘వాటర్‌ బెల్‌’ అమలు చేయాలంటూ టీఆర్‌ఎస్‌ కార్యకర్త ట్విటర్‌లో చేసిన విజ్ఞప్తికి విద్యామంత్రి సబిత స్పందించారు. నీటిగంట పద్ధతిని అమలు చేయాలంటూ అన్ని జిల్లాల విద్యాశాఖ అధికారులకు గురువారం ఆదేశాలు జారీ చేశారు. అయితే.. విధివిధాలను ప్రకటించలేదు.</p>
      <p>
        <b>అమల్లో ఇబ్బందులు?</b>
      </p>
      <p>వాటర్‌బెల్‌ అమల్లో ఇబ్బందులు ఎదురయ్యే అవకాశం ఉందని కొందరంటున్నారు. ఆయా పాఠశాలల్లో మంచినీరు తగినంత అందుబాటులో ఉండాలని, అయితే, ఎన్ని బడుల్లో ఈ వసతి ఉందని ప్రశ్నిస్తున్నారు. వాటర్‌ బాటిళ్లను పిల్లలే తెచ్చుకోవాల్సి వుంటుంది. మ రి.. ఇవి వారికెవరు సమకూరుస్తారనేదీ ప్రశ్నే.</p>
      <p> </p>
      <p>
        <b>నాలుగు జిల్లాల్లో శ్రీకారం</b>
      </p>
      <p>సిరిసిల్ల, జగిత్యాల, భూపాలపల్లి, మంచిర్యాల జిల్లాల్లో ‘నీటి గంట’ను ఇటీవల ప్రారంభించారు. కేరళ, తమిళనాడుల్లో వస్తున్న సత్ఫలితాల స్ఫూర్తితో అధికారులు దీనికి శ్రీకారం చుట్టారు.</p>
      <p> </p>
      <p>
        <b>మూడుసార్లు..</b>
      </p>
      <p>రోజులో విద్యార్థులు దాదాపు 8గంటలు బడిలోనే ఉంటారు. ఆ సమయంలో సరిగా నీళ్లు తాగకుంటే పిల్లలకు అనారోగ్య సమస్యలు వస్తాయనే నిపుణుల సూచన మేరకు కేరళ సర్కారు ‘నీటి గంట’కు శ్రీకారం చుట్టింది. అక్కడి బడుల్లో ప్రతిరోజూ మూడుసార్లు ఈ గంటను మోగిస్తారు. గంట కొట్టిన ప్రతిసారి విద్యార్థులంతా సరిపడా నీళ్లు తాగాలి. ఉద యం 10:35, మధ్యాహ్నం 12, 2 గంటలకు వాటర్‌ బెల్‌ కొడుతున్నారు.</p>
      <p> </p>
      <p>
        <b>రోజుకు 1.5లీటర్ల నీరు తాగాలి</b>
      </p>
      <p>పిల్లలు రోజూ కనీసం 1.5లీటర్ల నీళ్లు తాగేలా చూసుకోవాలి. లేదంటే అనేక ఆరోగ్య సమస్యలు తలెత్తుతాయి. నీటి గంట అమలు చేస్తే బాగుంటుంది. కానీ అందులో ఎదురయ్యే సమస్యలను ముందుగా పరిష్కరించాలి. శుభ్రమైన నీళ్లు, టాయ్‌లెట్స్‌ అందుబాటులో ఉండాలి. ప్లాస్టిక్‌ బాటిల్స్‌లో నీళ్లు తాగించొద్దు.</p>
      <p>
        <b>- వీణ, ఎన్‌ఐఎన్‌ శాస్త్రవేత్త</b>
      </p>
    </article>
  </body>
</html>