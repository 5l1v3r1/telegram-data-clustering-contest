<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/extra-show-voor-hans-zimmer-in-ziggo-dome/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T10:11:59+00:00"/>
    <meta property="og:title" content="Extra show voor Hans Zimmer in Ziggo Dome"/>
    <meta property="og:description" content="Filmcomponist Hans Zimmer (62) heeft een extra show in Nederland toegevoegd aan zijn Europese tournee in 2021. Kaarten voor het concert op 27 februari gingen zo snel over de toonbank, dat de Duitser ook een dag later in de Ziggo Dome in Amsterdam staat."/>
  </head>
  <body>
    <article>
      <h1>Extra show voor Hans Zimmer in Ziggo Dome</h1>
      <address><time datetime="2019-11-25T10:11:59+00:00">25 Nov 2019, 10:11</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Filmcomponist Hans Zimmer (62) heeft een extra show in Nederland toegevoegd aan zijn Europese tournee in 2021. Kaarten voor het concert op 27 februari gingen zo snel over de toonbank, dat de Duitser ook een dag later in de Ziggo Dome in Amsterdam staat.</p>
      <p>Zimmer maakte meer dan tweehonderd soundtracks voor films als The Lion King, Gladiator en Interstellar. Deze composities zullen in de Amsterdamse concertzaal te horen zijn. Ook brengt hij werk ten gehore dat nog niet eerder live gespeeld is, zoals The Last Samurai en Tears Of The Sun. Daarbij wordt Zimmer vergezeld door een band, groot orkest en koor.</p>
      <p>De kaartverkoop voor het extra concert op 28 februari 2021 start donderdag.</p>
      <p>BuzzE</p>
    </article>
  </body>
</html>