<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151928/"/>
    <meta property="og:site_name" content="AgroNews"/>
    <meta property="article:published_time" content="2019-11-25T10:51:00+00:00"/>
    <meta property="og:title" content="Каховське водосховище поповнилося молодняком товстолобика"/>
    <meta property="og:description" content="Каховське водосховище поповнилось 72 тис. екз. молоді товстолоба, середньою вагою 25 г/екз. Повідомляє Херсонський рибоохоронний патруль. Так, 21 листопада 2019 року відбулось зариблення Дудчанської та Любимівської заток Каховського водосховища Херсонської області. Зазначається, що вселення..."/>
  </head>
  <body>
    <article>
      <h1>Каховське водосховище поповнилося молодняком товстолобика</h1>
      <address><time datetime="2019-11-25T10:51:00+00:00">25 Nov 2019, 10:51</time> by <a rel="author">agronews.uaode/author</a></address>
      <p>
        <b>Каховське водосховище поповнилось 72 тис. екз. молоді товстолоба, середньою вагою 25 г/екз. Повідомляє Херсонський рибоохоронний патруль.</b>
      </p>
      <p>Так, 21 листопада 2019 року відбулось зариблення Дудчанської та Любимівської заток Каховського водосховища Херсонської області. Зазначається, що вселення здійснювалось за рахунок коштів користувачів водних біоресурсів відповідно до Науково-біологічного обґрунтування проведення рибоводно-меліоративних робіт в Каховському водосховищі у 2019 році.</p>
      <p>Всього до водойми було випущено 72 000 екз. (1 800 кг) цьоголіток товстолобика, середньою вагою 25 грамів/екз.</p>
      <p>Крім того, 20 листопада 2019 року відбулось зариблення пониззя р. Дніпро, в районі підвідного каналу ФГ Лиманськ між селами Рибальче та Забарине Голопристанського району Херсонської області. До водойми випустили 42 000 екз. (1 200 кг) цьоголіток рослиноїдних видів риб та коропа. Вселення здійснювалось за рахунок коштів користувачів водних біоресурсів відповідно до Науково-біологічного обґрунтування проведення рибоводно-меліоративних робіт в Дніпровсько-Бузькій естуарій системі у 2019 році.</p>
      <p>А 19 листопада 2019 року відбулось зариблення спеціальних товарних рибних господарств ФОП «Дроздік С.М.», розташованих у Каїрській та Васильківській затоках Каховського водосховища Херсонської області. До водойм вселено 284 700 екз. цьоголіток риби, загальної вагою 6 000 кг. Вселення здійснювалось в рамках виконання вимог Режимів СТРГ, за рахунок коштів суб’єкта рибного господарства ФОП «Дроздік С.М.».</p>
      <p>У всіх випадках контроль за процесом вселення та охорону місць вселення водних біоресурсів здійснювали спеціалісти Управління Державного агентства рибного господарства у Херсонській області. Також у заході взяли участь представники Державної екологічної інспекції у Херсонській області.</p>
    </article>
  </body>
</html>