<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232937/"/>
    <meta property="og:site_name" content="Українська правда"/>
    <meta property="article:published_time" content="2019-11-25T10:36:49+00:00"/>
    <meta property="og:title" content="Потепління принесе в Україну дощі і навіть мокрий сніг"/>
    <meta property="og:description" content="Найближчої доби в Україні буде переважно холодно та сухо, а з середи очікується зміна синоптичної ситуації."/>
  </head>
  <body>
    <article>
      <h1>Потепління принесе в Україну дощі і навіть мокрий сніг</h1>
      <address>
        <time datetime="2019-11-25T10:36:49+00:00">25 Nov 2019, 10:36</time>
      </address>
      <p>Найближчої доби в Україні буде переважно холодно та сухо, а з середи очікується зміна синоптичної ситуації.</p>
      <p><b>Джерело:</b> синоптик <a href="https://www.facebook.com/photo.php?fbid=3019805734716051&amp;set=a.155630821133571&amp;type=3&amp;theater">Наталка Діденко</a> у Facebook</p>
      <p><b>Деталі:</b> 26-го листопада в Україні вночі ще буде морозно, -1-8 градусів, на Півдні та Заході близько нуля, вдень у вівторок у більшості областей очікується 0+5 градусів, на Півночі від 2 морозу до 2 тепла.</p>
      <p>Вітер південно-східного та східного напрямків, 5-10 м/с, на Запоріжжі та в Донецькій області пориви можуть досягати штормових значень, до 15-22 м/с.</p>
      <p>Опадів у вівторок в Україні не передбачається.</p>
      <p>У Києві 26-го листопада буде сухо та ще холодно. Вночі -4-6 градусів, вдень у вівторок близько нуля.</p>
      <p>У середу-четвер почнеться поступове потепління та збільшення опадів.</p>
      <p><b>Пряма мова:</b> "В Україні розпочнеться потепління, а на Півдні, Сході та в багатьох центральних областях з`являться опади - переважно дощ, проте десь можливо і мокрий сніг. Проте, де і які - у наступних прогнозах. А поки що радісно махаємо рукою вредному ретроградному Меркурію і розпочинаємо новий тиждень новою синоптичною ситуацією.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/25/7232908/"/>
        <a href="https://www.eurointegration.com.ua/news/2019/11/24/7103420/"/>
        <a href="https://www.pravda.com.ua/news/2019/11/24/7232869/"/>
      </related>
    </article>
  </body>
</html>