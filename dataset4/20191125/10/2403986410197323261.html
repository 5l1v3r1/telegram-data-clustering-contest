<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/kashlyuk_kashel_shho_mozhe_stati_smertelnim_n1238850"/>
    <meta property="og:site_name" content="24 Канал"/>
    <meta property="article:published_time" content="2019-11-25T10:54:00+00:00"/>
    <meta property="og:title" content="Кашлюк: кашель, що може стати смертельним"/>
    <meta property="og:description" content="Кашлюк – це інфекційне захворювання, яке викликає сильний сухий кашель. Коклюш дуже заразний і передається повітряно-крапельним шляхом. А відтак, заразитися ним дуже просто."/>
  </head>
  <body>
    <article>
      <h1>Кашлюк: кашель, що може стати смертельним</h1>
      <address><time datetime="2019-11-25T10:54:00+00:00">25 Nov 2019, 10:54</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Кашлюк – це інфекційне захворювання, яке викликає сильний сухий кашель. Коклюш дуже заразний і передається повітряно-крапельним шляхом. А відтак, заразитися ним дуже просто.</b>
      </p>
      <p>Захворювання легко сплутати з ГРЗ чи бронхітом. А тому, слід знайти як відрізнити небезпечну бактеріальну інфекцію у дітей.</p>
      <blockquote>Читайте також: <a href="https://24tv.ua/health/vidi_kashlyu_yakiy_naynebezpechnishiy_ta_yak_likuvati_n1231298">Види кашлю: який найнебезпечніший та як лікувати</a></blockquote>
      <p>Спалахи кашлюку відбуваються в осінньо-зимовий період, коли сонця на вулиці мало. Оскільки бактерія, яка є збудником коклюшу – bordetella pertussis, дуже чутлива до сонячних променів.</p>
      <p>  Кашлюк – що це?</p>
      <p>Кашлюк – бактеріальне інфекційне захворювання, що вражає слизові оболонки дихальних шляхів. Бактерія, що провокує захворювання, дуже контагіозна.</p>
      <p>Особливо небезпечне захворювання для дітей молодше 2 років.</p>
      <h3>Симптоми кашлюка</h3>
      <p>Спочатку кашлюк схожий на звичайне ГРВІ, потім кашель стає сильнішим і з приступами.</p>
      <p>Сильний сухий кашель без мокротиння може супроводжуватися кров’янистими виділеннями. Напади кашлю можуть також спричиняти на обличчі синці.</p>
      <p>Рідко, але трапляються спазми бронхіального дерева, що призводять до гіпоксії міокарда. У дітей до 3 років, як правило, бувають судоми.</p>
      <p>Приступи кашлюку в класичних випадках – дуже характерні й поставити діагноз лікар може без аналізів. Буває, можуть знадобитися додаткові обстеження.</p>
      <p>Будь-який кашель, який триває понад три тижні, повинен насторожити.</p>
      <figure>
        <img src="https://24tv.ua/resources/photos/news/620_DIR/201911/1238850_10238523.jpg?201911105236"/>
      </figure>
      <h3>Що відбувається при коклюші</h3>
      <p>Якщо просто – це сильне збудження кашльового центру, тому навіть якщо знешкодити кашлюкову паличку антибіотиком, кашель ще довго буде нагадувати про себе.</p>
      <h3>Як лікувати</h3>
      <p>Хворому обов’язково <b>потрібне повітря</b>. Добре зволожене та прохолодне. Тому, обов’язково гуляти на вулиці, провітрювати кімнату, відкривати вікна. Бо під час сильного кашлю, мозок страждає від нестачі кисню.</p>
      <figure>
        <img src="https://24tv.ua/resources/photos/news/620_DIR/201911/1238850_10238413.jpg?201911104302"/>
        <figcaption>Свіже повітря необхідне хворому на кашлюк</figcaption>
      </figure>
      <p>Також обов’язково пити достатню кількість рідини.</p>
      <p>Лікар застосує антибіотик, однак важливо розуміти, що антибіотик не зупинить кашель. Ліки проти кашлю застосовувати строго за призначенням лікаря.</p>
      <p>Особливо небезпечний коклюш для немовлят. Захворювання виникає дуже швидко, іноді навіть без інкубаційного періоду, буквально відразу починаються спазми в дихальних шляхах. Тому щоб уникнути важких ускладнень зовсім маленькі дітки підлягають обов'язковій госпіталізації.</p>
      <h3>Профілактика кашлюка</h3>
      <p>Запобігти кашлюку можна шляхом вакцинації. Відповідно до національного календаря щеплень, вакцинувати дітей для профілактики кашлюку необхідно у віці 2, 4, 6 і 18 місяців (чотири щеплення).</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
      <p> </p>
    </article>
  </body>
</html>