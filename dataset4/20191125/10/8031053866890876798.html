<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%bf%ce%b7%ce%b5-%ce%b7-%ce%ba%ce%b1%ce%b8%ce%bf%ce%bb%ce%b9%ce%ba%ce%ae-%ce%ba%ce%bf%ce%b9%ce%bd%cf%8c%cf%84%ce%b7%cf%84%ce%b1-%cf%84%cf%89%ce%bd-%ce%b7%cf%80%ce%b1-%cf%87%cf%81%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T10:51:53+00:00"/>
    <meta property="og:title" content="Ο ΟΗΕ &amp; η Καθολική κοινότητα των ΗΠΑ χρηματοδοτούν μηνιαίο επίδομα για μετανάστες στην Ελλάδα;"/>
    <meta property="og:description" content="Ένα άρθρο που ακόμα δεν μπορεί να επιβεβαιωθεί, αλλά που γεννά πολλούς προβληματισμούς ανέβασε το site evrosonline.gr."/>
  </head>
  <body>
    <article>
      <h1>Ο ΟΗΕ &amp; η Καθολική κοινότητα των ΗΠΑ χρηματοδοτούν μηνιαίο επίδομα για μετανάστες στην Ελλάδα;</h1>
      <address>
        <time datetime="2019-11-25T10:51:53+00:00">25 Nov 2019, 10:51</time>
      </address>
      <p>
        <b>Ένα άρθρο που ακόμα δεν μπορεί να επιβεβαιωθεί, αλλά που γεννά πολλούς προβληματισμούς ανέβασε το site <a href="https://evrosonline.gr/o-oie-kai-i-katholiki-koinotita-ton-ipa-ch/">evrosonline.gr.</a></b>
      </p>
      <p>Αναλυτικά:</p>
      <p>Με μηνιαίο επίδομα σε μετρητά, χρηματοδοτεί ανθρωπιστικός οργανισμός στις Η.Π.Α, μετανάστες και πρόσφυγες που έρχονται στην Ελλάδα. Η πρωτοβουλία ξεκίνησε το 2017 και αφορά ανθρώπους που μπήκαν στη χώρα μας μετά το 2015.</p>
      <p>Το εγχείρημα αυτό υλοποιείται μέσω του οργανισμού “Κέντρο Συντονισμού για θέματα μεταναστών και προσφύγων”που λειτουργεί στην Αθήνα και στηρίζεται από την Αμερικανική ανθρωπιστική οργάνωση Catholic Relief Services που χρηματοδοτείται από την κοινότητα Καθολικών των ΗΠΑ. Η όλη διαδικασία γίνεται με τη στήριξη του Οργανισμού Ηνωμένων Εθνών.</p>
      <p>Σύμφωνα με τις πληροφορίες που δημοσιεύει το refugee.info, το Κέντρο Συντονισμού στην Αθήνα δίνει οδηγίες στους ενδιαφερόμενους, μέσω κινητών τηλεφώνων στις εξής γλώσσες:</p>
      <p>-Αραβικά</p>
      <p>-Φαρσί, Παστό ή Νταρί</p>
      <p>-Γαλλικά</p>
      <p>-Ουρντού, Παντάμπι ή Χίντι</p>
      <p>-Τουρκικά, Κουρδικά ή Αγγλικά</p>
      <p>Οι αιτούντες για το επίδομα θα πρέπει να μην έχουν εντολή απέλασης από τη χώρα. Αν μένουν σε κέντρο υποδοχής και σιτίζονται, λαμβάνουν κάθε μήνα από 90 έως 330 ευρώ ανάλογα με το αν έχουν παιδιά ενώ αν δεν σιτίζονται λαμβάνουν από 150 έως 550 ευρώ το μήνα.</p>
      <p>Τα μετρητά δίνονται για όσο διαρκεί η διαδικασία χορήγησης ασύλου. Αν ο αλλοδαπός λάβει τελικά άσυλο από το ελληνικό κράτος, το επίδομα συνεχίζει να χορηγείται για ένα μικρό διάστημα.</p>
      <p>Η επίσημη ιστοσελίδα του Κέντρου Συντονισμού στην Αθήνα, δεν αναφέρει αναλυτικά τη διαδικασία αλλά καλεί τους ενδιαφερόμενους να επικοινωνούν τηλεφωνικά για πληροφορίες οικονομικής βοήθειας και τεχνικά ζητήματα με τις κάρτες ανάληψης μετρητών.</p>
      <p>Για τη χορήγηση των μετρητών εκτός από τις αιτήσεις χρειάζεται και κάποια ταυτότητα. Αν δεν υπάρχει ταυτότητα, γίνεται δεκτό και το έγγραφο που χορηγούν οι ελληνικές αρχές για προσωρινή διαμονή στη χώρα.</p>
    </article>
  </body>
</html>