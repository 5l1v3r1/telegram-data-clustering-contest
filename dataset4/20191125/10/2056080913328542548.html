<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sport/2019/11/25/3996725_privurjenici_na_arsenal_poiskaha_speshni_merki_sreshtu/"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T10:30:00+00:00"/>
    <meta property="og:title" content="Привърженици на &quot;Арсенал&quot; поискаха спешни мерки срещу &quot;безцелното носене&quot;"/>
    <meta property="og:description" content="&quot;Изглежда сякаш клубът е без компас и плава безцелно, несигурен в посоката си&quot;, се казва в изявлението на запалянковците."/>
  </head>
  <body>
    <article>
      <h1>Привърженици на "Арсенал" поискаха спешни мерки срещу "безцелното носене"</h1>
      <address><time datetime="2019-11-25T10:30:00+00:00">25 Nov 2019, 10:30</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Привърженици на "Арсенал" от водещите фенски организации призоваха за спешни действия заради "отчаяното състояние на нещата" в клуба. Изявлението им идва след поредния слаб резултат на отбора, който направи 2:2 със "Саутхемптън" у дома.</p>
      <p>"Арсенал" е осми, като изостава с осем точки от четвъртото място.</p>
      <p>"Изглежда сякаш клубът е без компас и плава безцелно, несигурен в посоката си", се казва в изявлението на запалянковците. Те посочват, че действието им е подкрепено в петиция, подписана от 120 000 души.</p>
      <p>През юли феновете призоваха собственика Стан Крьонке да вдъхне нов живот на клуба. Бизнесменът дойде в "Арсенал" през 2007 г., а четири по-късно стана мажоритарен собственик. "Топчиите" не са печелили титлата от 2004 г., а последните им успехи са в Купата на Англия (2014, 2015 и 2017 г.).</p>
      <p>Привържениците посочват, че проблемите, описани в предишното им писмо, не са изчезнали. Според тях въпреки трите спечелени купи годините в последното десетилетие могат да бъдат определени като загубени "на и извън терена". Според тях в това време отборът бележи отстъпление.</p>
      <p>"Към момента това е наследството на "годините на Крьонке", пишат те.</p>
    </article>
  </body>
</html>