<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/buyuksehirden-ucretsiz-hayvan-sagligi-egitimi-1320812"/>
    <meta property="og:site_name" content="CNN Türk"/>
    <meta property="article:published_time" content="2019-11-25T10:40:59+00:00"/>
    <meta property="og:title" content="Büyükşehir'den ücretsiz hayvan sağlığı eğitimi"/>
    <meta property="og:description" content="Büyükşehir'den ücretsiz hayvan sağlığı eğitimi"/>
  </head>
  <body>
    <article>
      <h1>Büyükşehir'den ücretsiz hayvan sağlığı eğitimi</h1>
      <address>
        <time datetime="2019-11-25T10:40:59+00:00">25 Nov 2019, 10:40</time>
      </address>
      <p> </p>
      <p><a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - BÜYÜKŞEHİR Belediyesi, ev ve süs hayvanı satışı yapan petshop işletmecilerine ve yerel hayvan koruma görevlisi olmak isteyenlere ücretsiz <a href="https://www.cnnturk.com/haberleri/egitim">eğitim</a> semineri verecek.</p>
      <p>Büyükşehir Belediyesi Hayvan Sağlığı ve Yetiştiriciliği Şube Müdürlüğü, 5 Aralık Perşembe günü 'Yerel Hayvan Koruma Görevlisi Eğitimi' düzenleyecek. Eğitim seminerine başvuracak vatandaşlarda <a href="https://www.cnnturk.com/haberleri/turkiye">Türkiye</a> Cumhuriyeti vatandaşı olmak, 18 yaşını bitirmiş olmak, ilköğretim mezunu olmak, kamu hizmetlerinden yasaklı olmamak, hayvan koruma dernek ve vakıflarına üye yada bu konuda faydalı hizmetler yapmış olmak şartları aranacak.</p>
      <p>BAŞVURULAR 2 ARALIK'TA</p>
      <p>2 Aralık Pazartesi günü saat 17.30'a kadar Büyükşehir Belediyesine yapılacak başvuru işlemlerinde ise Orman Su İşleri Bakanlığı VI. Bölge Müdürlüğü Antalya Şube Müdürlüğü'nden temin edilebilen başvuru formu, hayvan koruma dernek ve vakıflarına üye ya da bu konuda faydalı hizmetler yapmış olduğunu gösteren belge, ikametgah belgesi, 2 vesikalık fotoğraf ve nüfus cüzdanı fotokopisi evrakı istenecek.</p>
      <p>ÜCRETSİZ PETSHOP EĞİTİMİ</p>
      <p>Hayvan Sağlığı ve Yetiştiriciliği Şube Müdürlüğü'nün bir diğer ücretsiz eğitimi de 5199 sayılı Hayvanları Koruma Kanunu çerçevesinde ev ve süs hayvanı satışı yapan kişi ve petshoplara yönelik olacak. Ücretsiz sertifikalı eğitim semineri 6 Aralık Cuma günü gerçekleştirilecek. Eğitime katılmak isteyenlerin, 2 Aralık Pazartesi günü saat 17.30'a kadar, dilekçe yoluyla Büyükşehir Belediyesi'ne başvurmaları gerekiyor.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/turkiye/antalyadaki-rus-cinayetinde-kan-donduran-detaylar"/>
        <a href="https://www.cnnturk.com/yerel-haberler/izmir/ci-group-buca-yaristan-kopuyor-1320241"/>
        <a href="https://www.cnnturk.com/turkiye/antalyada-jigolo-yapma-vaadiyle-dolandiricilik-19-gozalti"/>
      </related>
    </article>
  </body>
</html>