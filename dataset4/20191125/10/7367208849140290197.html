<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/viabilita/articolo/maltempo-la-situazione-dei-treni-resta-interrotta-in-territorio-francese-la-linea-tra-ventimiglia.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T10:01:00+00:00"/>
    <meta property="og:title" content="Maltempo, la situazione dei treni: resta interrotta in territorio francese la linea tra Ventimiglia e Cuneo"/>
    <meta property="og:description" content="Sulla linea Torino-Savona è attivo un rallentamento a 50 km/h tra Mondovi e Fossano per allagamento nei pressi di Trinità"/>
  </head>
  <body>
    <article>
      <h1>Maltempo, la situazione dei treni: resta interrotta in territorio francese la linea tra Ventimiglia e Cuneo</h1>
      <h2>Sulla linea Torino-Savona è attivo un rallentamento a 50 km/h tra Mondovi e Fossano per allagamento nei pressi di Trinità</h2>
      <address><time datetime="2019-11-25T10:01:00+00:00">25 Nov 2019, 10:01</time> by <a rel="author">Redazione</a></address>
      <p>Proseguono senza sosta le attività dei tecnici di Rete Ferroviaria Italiana per il ripristino della piena funzionalità delle linee ferroviarie.  </p>
      <p>Riattivata la circolazione su entrambi i binari tra Loano e Albenga, linea Genova-Savona-Ventimiglia, e riaperta la tratta Alessandria – Acqui Terme sulla linea Savona – Acqui – Alessandria con rallentamento di velocità tra Sezzadio e Gamalero. Rimane sospesa la circolazione sulla tratta Acqui Terme - Savona. Al momento la viabilità stradale tra Acqui e Savona rimane interrotta senza la possibilità di attivare il servizio bus che sarà organizzato in funzione dell’evoluzione delle disponibilità stradali.   </p>
      <p>Ripristinata la velocità sulla linea Acqui Terme-Ovada-Genova, permane rallentamento precauzionale a 30 km/h nella sola tratta Ovada-Prasco con lievi allungamenti dei tempi di viaggio.  </p>
      <p><b>Sulla linea Savona – S. Giuseppe – Torino la circolazione è attiva sull’itinerario via Altare con riduzione di velocità a 50 km/h tra Savona e Altare mentre l’itinerario via Ferrania rimane interrotto</b>.</p>
      <p>I treni Acqui Terme – Savona sono cancellati, <b>i treni Torino – Savona e Fossano – Savona sono deviati via Altare con allungamenti dei tempi di viaggio</b>.</p>
      <p>Non è possibile raggiungere le fermate di Santuario, Ferrania, Bragno, attualmente anche la viabilità stradale per le località rimane interrotta. Sulla linea Torino- Savona è attivo un rallentamento a 50 km/h tra Mondovi e Fossano per allagamento nei pressi di Trinità  </p>
      <p>I viaggiatori in partenza da Savona e diretti ad Alessandria e Acqui Terme sono autorizzati da Trenitalia ad utilizzare i treni via Genova con il biglietto in loro possesso senza maggiorazioni di prezzo.  </p>
      <p><b>La circolazione sulla linea Ventimiglia – Limone -Cuneo rimane interrotta in territorio francese. Disponibili i collegamenti ferroviari tra Limone Piemonte e Cune</b>o.  </p>
      <p>Rallentamenti sulle linee Alessandria – Chivasso e Domodossola Novara per allagamenti rispettivamente tra Fontanetto e Trino Vercellese e tra Orta e Omegna. Rallentamento precauzionale anche sulla linea Ivrea - Aosta tra Settimo Tavagnasco e Pont Saint Martin per sorveglianza dei movimenti franosi in località Quincinetto.  </p>
      <p>Potenziati i presenziamenti con il personale Trenitalia dedicato all’assistenza alla clientela nelle stazioni di Genova Piazza Principe, Genova Brignole, Torino Porta Nuova, Milano Centrale, San Giuseppe, Acqui Terme, Savona, Fossano e Cuneo.</p>
      <p>Bus disponibili nelle principali località per eventuale servizio integrativo via strada.   Prima di mettersi in viaggio è consigliato contattare il Call Center gratuito 89 20 21, consultare la sezione infomobilità e il sito web viaggiatreno.it o seguire i canali social del Gruppo FS Italiane: twitter @fsnews_it; @lefrecce. È possibile ricevere informazioni in tempo reale sul proprio treno e sulla circolazione ferrovia registrandosi al servizio smart caring tramite app Trenitalia.  </p>
      <figure>
        <img src="http://www.targatocn.it/typo3temp/pics/t_fb93f1476c.jpg"/>
      </figure>
    </article>
  </body>
</html>