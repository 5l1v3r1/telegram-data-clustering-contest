<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146562/%D8%AA%D9%87%D8%B1%D8%A7%D9%86-%D8%B9%D8%A7%D9%85%D9%84-%D8%A2%D8%AA%D8%B4-%D8%B2%D8%AF%D9%86-%D8%B4%D8%B9%D8%A8%D9%87-%D8%A8%D8%A7%D9%86%DA%A9-%D9%85%D8%B3%DA%A9%D9%86-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T10:34:00+00:00"/>
    <meta property="og:title" content="تهران| عامل آتش‌زدن شعبه بانک مسکن بازداشت شد"/>
    <meta property="og:description" content="رئیس پایگاه دوم پلیس امنیت عمومی تهران بزرگ تصریح کرد:با دریافت تخریب و به آتش کشاندن یکی از شعبات بانک مسکن در غرب تهران، بلافاصله کارشناسان پایگاه دوم پلیس امنیت عمومی پایتخت به محل وقوع جرم در حوالی خیابان جنت‌آباد شمالی اعزام شدند."/>
  </head>
  <body>
    <article>
      <h1>تهران| عامل آتش‌زدن شعبه بانک مسکن بازداشت شد</h1>
      <h2>رئیس پایگاه دوم پلیس امنیت عمومی تهران بزرگ از بازداشت فردی خبر داد که عامل آتش‌زدن یکی از شعب بانک مسکن در اغتشاشات اخیر بود.</h2>
      <address>
        <time datetime="2019-11-25T10:34:00+00:00">25 Nov 2019, 10:34</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/04/1398090413504519818960384.jpg"/>
      </figure>
      <p>
        <a href="https://www.tasnimnews.com/fa/service/2/%D8%A7%D8%AC%D8%AA%D9%85%D8%A7%D8%B9%DB%8C">- اخبار اجتماعی -</a>
      </p>
      <p>به گزارش گروه اجتماعی باشگاه خبرنگاران پویا؛سرهنگ علی محمدی با اعلام خبر بازداشت فردی که یکی از شعب بانک مسکن را در تهران آتش زده بود، درباره جزئیات این خبر اظهار کرد:با تخریب و آتش زدن تعدادی از بانکهاو شکستن شیشه آنها در شهر تهران توسط تعدادی از آشوبگران در ناآرامی‌های اخیر، تیمهایی از مأموران این پلیس بررسی موضوع را در اختیار گرفتند.</p>
      <p>رئیس پایگاه دوم پلیس امنیت عمومی تهران بزرگ تصریح کرد:با دریافت تخریب و به آتش کشاندن یکی از شعبات بانک مسکن در غرب تهران، بلافاصله کارشناسان پایگاه دوم پلیس امنیت عمومی پایتخت به محل وقوع جرم در حوالی خیابان جنت‌آباد شمالی اعزام شدند.</p>
      <p>وی ادامه داد: در تحقیقات میدانی مشخص شد تعدادی از آشوبگران با حمله‌ور شدن به برخی اماکن دولتی به‌ویژه بانک مسکن قصد ایجاد بلوا و اغتشاش و برهم زدن نظم عمومی در این منطقه را داشتند که پس از تخریب و آتش زدن بانک مورد اشاره قبل از حضور مأموران از محل گریخته‌اند.</p>
      <p>این مقام انتظامی با اشاره به کشف سرنخهایی از هویت عامل اصلی این تخریب، گفت: با شناسایی مخفیگاه متهم، هماهنگی‌های قضاییانجام شد و در نهایت وی روز گذشته دستگیر شد و برای تحقیقات بیشتر به پایگاه دوم پلیس امنیت عمومی این پلیس انتقال یافت.</p>
      <p>محمدی با بیان اینکه متهم 30سالهبرای سیر مراحل قانونی تحویل مراجع قضاییشده است، خاطرنشان کرد: تحقیقات پلیسی برای دستگیری سایر همدستان وی ادامه دارد.</p>
      <p>
        <a href="http://tn.ai/2146380">اشتری: افرادی منتقد پلیس هستند که اصلاً در صحنه عملیات حضور نداشتند</a>
        <a href="http://tn.ai/2145907">بازداشت 2 عامل انسداد اتوبان تهران ــ کرج</a>
      </p>
      <p>انتهای پیام/+</p>
    </article>
  </body>
</html>