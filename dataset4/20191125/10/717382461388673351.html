<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/tramonti-27-novembre-aprira-al-pubblico-lo-sportello-informativo-per-giovani-e-imprese/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-25T10:24:47+00:00"/>
    <meta property="og:title" content="Tramonti: 27 Novembre aprirà al pubblico lo sportello informativo per giovani e imprese"/>
    <meta property="og:description" content="Mercoledì 27 novembre aprirà nell’aula consiliare del comune di Tramonti lo “Sportello informativo per giovani e imprese”. Lo sportello fornisce consulenza gratuita circa le opportunità di accesso alle iniziative di micro-credito, micro-credito esteso, o piccolo prestito, volti a finanziare piani di investimenti, destinati a favorire e sostenere la nascita e lo sviluppo della micro-imprenditoria e del […]"/>
  </head>
  <body>
    <article>
      <h1>Tramonti: 27 Novembre aprirà al pubblico lo sportello informativo per giovani e imprese</h1>
      <address><time datetime="2019-11-25T10:24:47+00:00">25 Nov 2019, 10:24</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Mercoledì 27 novembre aprirà nell’aula consiliare del comune di <b>Tramonti</b> lo “Sportello informativo per giovani e imprese”.</p>
      <p>Lo sportello fornisce consulenza gratuita circa le opportunità di accesso alle iniziative di micro-credito, micro-credito esteso, o piccolo prestito, volti a finanziare piani di investimenti, destinati a favorire e sostenere la nascita e lo sviluppo della micro-imprenditoria e del lavoro autonomo. Sono previsti servizi, totalmente gratuiti di assistenza personalizzata per l’aspirante beneficiario.</p>
      <p>L’istituzione di uno sportello informativo nasce dall’esigenza di dotare <b>Tramonti </b>di una struttura al servizio dei cittadini e delle imprese che vogliono essere assistiti per la creazione di iniziative nel campo dell’imprenditoria giovanile e non e al fine di promuovere a livello locale lo sviluppo economico.L’ufficio sarà un punto di riferimento per il territorio in merito alla diffusione di tutte le informazioni inerenti gli strumenti di finanza agevolata fruibili in ambito regionale/nazionale/comunitario, a titolo completamente gratuito.</p>
      <p>Lo sportello di orientamento, denominato “Sportello informativo per giovani e imprese”, svolgerà, dunque, una funzione di avviamento nel complesso e variegato mondo delle opportunità europee, nazionale e regionali con particolare attenzione ai giovani. Allo sportello potranno rivolgersi anche tutte le imprese, per avere informazioni su bandi e gare d’appalto a livello europeo, nazionale e regionale.</p>
    </article>
  </body>
</html>