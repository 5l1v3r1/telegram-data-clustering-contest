<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474550"/>
    <meta property="og:site_name" content="طرفداری"/>
    <meta property="article:published_time" content="2019-11-25T10:14:56+00:00"/>
    <meta property="og:title" content="یوونتوس، رقیب اینتر در راه جذب دژان کولوسفسکی، پدیده سوئدی سری آ"/>
    <meta property="og:description" content="طرفداری- دژان کولوسفسکی، وینگر 19 ساله سوئدی که تحت مالکیت آتالانتا است، به صورت قرضی در پارما توپ می‌زند و تا این جای فصل، آمار بسیار خوب 3 گل و 5 پاس گل را به ثبت رسانده است. این مسئله باعث شده توجه یوونتوس و اینتر، دو تیم قدرتمند سری آ به او جلب شود."/>
  </head>
  <body>
    <article>
      <h1>یوونتوس، رقیب اینتر در راه جذب دژان کولوسفسکی، پدیده سوئدی سری آ</h1>
      <address><time datetime="2019-11-25T10:14:56+00:00">25 Nov 2019, 10:14</time> by <a rel="author" href="https://www.tarafdari.com/%D8%B9%D9%84%DB%8C%D8%B1%D8%B6%D8%A7-%D9%86%D8%AC%D8%A7%D8%AA%DB%8C/35197" target="_blank">علیرضا نجاتی</a></address>
      <pre>وینگر سوئدی آتالانتا که به صورت قرضی در پارما به میدان می‌رود، تا این جای فصل عملکردی عالی داشته است.</pre>
      <p><a href="https://www.tarafdari.com/"><b>طرفداری</b></a>- دژان کولوسفسکی، وینگر 19 ساله سوئدی که تحت مالکیت آتالانتا است، به صورت قرضی در پارما توپ می‌زند و تا این جای فصل، آمار بسیار خوب 3 گل و 5 پاس گل را به ثبت رسانده است. این مسئله باعث شده توجه یوونتوس و اینتر، دو تیم قدرتمند سری آ به او جلب شود.</p>
      <p>به گزارش<b> گاتزتا دلو اسپورت</b>، روز گذشته فابیو پاراتیچی در استادیوم محل برگزاری بازی بولونیا و پارما حاضر بود تا عملکرد <a href="https://www.tarafdari.com/node/1452372">دژان کولوسفسکی</a> را زیرنظر بگیرد که در این دیدار، کولوسفسکی یک گل دیدنی به ثمر رساند. این درحالی است که اینتر پیش‌تر به جذب این وینگر سوئدی علاقه نشان داده بود اما حالا یوونتوس نیز رقیب اینتر در این راه شده است. رابطه آتالانتا و اینتر بسیار خوب است زیرا ژانگ و پرکاسی، رووسای دو باشگاه رابطه دوستانه‌ای با یکدیگر دارند.</p>
      <p>با این وجود یوونتوس مدت‌هاست که وضعیت کولوسفسکی را زیر نظر دارد. در تابستان، یوونتوس خواهان جذب او بود و قصد داشت این وینگر جوان را به تیم زیر 23 سال خود اضافه کند که البته این مسئله چندان خوشایند کولوسفسکی نبود زیرا او می‌خواست در سری آ و پارما به صورت منظم به میدان برود. قیمت کولوسفسکی حداقل 30 میلیون یورو برآورد می‌شود و یوونتوس و اینتر رقابت جذابی بر سر جذب این وینگر مستعد سوئدی خواهند داشت.</p>
    </article>
  </body>
</html>