<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Izetbegovic-Zahvaljujem-Dodiku-na-dogovoru/570361?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T10:24:24+00:00"/>
    <meta property="og:title" content="Izetbegović: Zahvaljujem Dodiku na dogovoru"/>
    <meta property="og:description" content="SARAJEVO - Lider SDA Bakir Izetbegović zahvalio se danas predsjedniku SNSD-a Miloradu Dodiku ''što je imao snage da uradi takvu stvar'' komentarišući dogovor o Programu reformi BiH dogovorenom prošle sedmice u Sarajevu."/>
  </head>
  <body>
    <article>
      <h1>Izetbegović: Zahvaljujem Dodiku na dogovoru</h1>
      <address><time datetime="2019-11-25T10:24:24+00:00">25 Nov 2019, 10:24</time> by <a rel="author">N.N.</a></address>
      <p>SARAJEVO - Lider SDA Bakir Izetbegović zahvalio se danas predsjedniku SNSD-a Miloradu Dodiku ''što je imao snage da uradi takvu stvar'' komentarišući dogovor o Programu reformi BiH dogovorenom prošle sedmice u Sarajevu.</p>
      <p>Izetbegović je rekao da je u pitanju dobar dokument i dobar kompromis.</p>
      <p>''Vidite, ne bih htio nikoga da sabijam u ugao da ne bismo imali neke nove inate Pozvani smo u decembru prošle godinje da podnesemo prvi ANP i na bazi njega je urađen materijal koji je podržao NATO i zemlje Kvinte'', rekao je Izetbegović i dodao:</p>
      <p>''Tim dokumentom je deblokiran NATO put BiH koji je dugo bio u zastoju, deblokirana implementacija reforme odbrane, deblokiran proces rada Parlamentarne skupštine Bosne i Hercegovine, formiranja nove strukture vlasti. To je jedan dobar dokument i dobar kompromis. Zahvaljujem se gospodinu Dodiku što je imao snage da uradi takvu stvar'', poručio je on, piše <a href="http://ba.n1info.com/Vijesti/a393571/Izetbegovic-o-dogovoru-u-Predsjednistvu-Zahvaljujem-gospodinu-Dodiku.html">N1</a>.</p>
    </article>
  </body>
</html>