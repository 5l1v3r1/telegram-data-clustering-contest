<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-skandal-w-holandii-marco-van-basten-krzyknal-sieg-heil,nId,3353933"/>
    <meta property="og:site_name" content="RMF24"/>
    <meta property="article:published_time" content="2019-11-25T10:04:27+00:00"/>
    <meta property="og:title" content="Skandal w Holandii. Marco van Basten krzyknął „sieg heil”!"/>
    <meta property="og:description" content="Piłkarska legenda Holandii Marco van Basten jest mocno krytykowany po swoim weekendowym wystąpieniu w telewizji. Na antenie piłkarz krzyknął „sieg heil” – informuje Onet."/>
  </head>
  <body>
    <article>
      <h1>Skandal w Holandii. Marco van Basten krzyknął „sieg heil”!</h1>
      <address><time datetime="2019-11-25T10:04:27+00:00">25 Nov 2019, 10:04</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>Piłkarska legenda Holandii Marco van Basten jest mocno krytykowany po swoim weekendowym wystąpieniu w telewizji. Na antenie piłkarz krzyknął „sieg heil” – informuje Onet.</b>
      </p>
      <figure>
        <img src="https://i.iplsc.com/marco-van-basten/0009ETJ27K9NINQQ-C123-F4.jpg"/>
        <figcaption>Marco van Basten<cite>/MATTEO BAZZI /PAP/EPA</cite></figcaption>
      </figure>
      <p><b>Do skandalu doszło podczas transmisji meczu holenderskiej Eredivisie między Ajaxem Amsterdam i Heraclesem (4:1)</b>. W studiu jednym z gości był Marco van Basten. Przed spotkaniem reporter Fox News rozmawiał z trenerem Heraklesa Almelo Frankiem Wormuthem. Część wywiadu była przeprowadzona w języku niemieckim. Dziennikarz zakończył go i przekazał, że oddaje głos do studia, kiedy<b> Marco van Basten - najwyraźniej nie wiedząc, że jego mikrofon jest włączony - krzyknął "sieg heil".</b></p>
      <p>Dziennikarze i eksperci w studiu starali się odwrócić uwagę od słów piłkarskiej legendy, ale <b>w mediach społecznościowych niemal natychmiastowo wybuchła afera</b>.</p>
      <p>Już w przerwie meczu Marco van Basten <b>próbował się tłumaczyć</b> wskazując, że chciał tylko zażartować z tego, jak językiem niemieckim posługiwał się dziennikarz przeprowadzający rozmowę z trenerem Wormuthem. <b>"Nie chciałem nikogo zaszokować" - stwierdził van Basten</b>. Przeprosiny opublikowała też stacja Fox Sports.</p>
      <p>Skandaliczne słowa padły podczas kolejki, w czasie której każdy mecz był poprzedzony minutą ciszy. Chodziło o zwrócenie uwagi na problem rasizmu. Tydzień wcześniej podczas spotkania Den Bosch - Excelsior Rotterdam kibice obrażali czarnoskórego piłkarza Ahmada Mendesa Moreirę.<br/><br/>Pojawiają się głosy, że były piłkarz powinien zrezygnować z funkcji eksperta Fox Sports.</p>
      <p><b>ZOBACZ RÓWNIEŻ:</b> <a href="https://www.rmf24.pl/sport/news-czy-rosna-szanse-na-zlota-pilke-dla-lewandowskiego,nId,3346853#utm_source=paste&amp;utm_medium=paste&amp;utm_campaign=chrome"><u><b>Czy rosną szansę na Złotą Piłkę dla Lewandowskiego?</b></u></a></p>
    </article>
  </body>
</html>