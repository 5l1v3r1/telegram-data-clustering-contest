<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/25/843311"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T10:53:00+00:00"/>
    <meta property="og:title" content="মুম্বাইতে পা দিয়েই ভাইরাল"/>
    <meta property="og:description" content="তেমন আর মুম্বাইতে আসা হয় না প্রিয়াঙ্কা চোপড়ার। ‘দ্য স্কাই ইস পিঙ্ক’ সিনেমা মুক্তির সময় দেশের আসেন তিনি। এরপর আবারো বিদেশে পাড়ি দেন। লস অ্যাঞ্জেলসে গিয়ে স্বামী নিক এবং জোনাস পরিবারের সঙ্গে সময় কাটিয়ে সম্প্রতি ফের মুম্বাইতে ফিরে আসেন প্রিয়াঙ্কা চোপড়া। মুম্বাইতে ফেরার পর শুক্রবার বন্ধুদের সঙ্গে রাতভর পার্টি করেন তিনি। বলিউডের সেই পার্টিতে প্রিয়াঙ্কার সঙ্গে হাজির হন আয়ুষ্মান খুরানা, তাহিরা কাশ্যপ, বাণী কাপুর, ক্যাটরিনা কাইফরা। পার্টিতে নাচতে দেখা যায় প্রিয়াঙ্কা চোপড়া ও বাণী কাপুরকে। হৃতিক রোশন, টাইগার শ্রফ এবং বাণী কাপুরের সিনেমা ওয়ারের সুরে যখন প্রিয়াঙ্কা নাচতে শুরু করেন তখন তাকে সঙ্গ দিতে শুরু করেন বাণী কাপুর। ইনস্টাগ্রাম হ্যান্ডেলে প্রিয়াঙ্কা ও বাণীর নাচের ভিডিও শেয়ার করে পিগির ফ্যান ক্লাব। সেটাই ভাইরাল হয়ে যায়। দ্য স্কাই ইস পিঙ্ক-এর পর প্রিয়াঙ্কা চোপড়ার হাতে অন্য কোন সিনেমা রয়েছে, সে বিষয়ে স্পষ্ট করে কিছু জানা যায়নি।"/>
  </head>
  <body>
    <article>
      <h1>মুম্বাইতে পা দিয়েই ভাইরাল</h1>
      <address><time datetime="2019-11-25T10:53:00+00:00">25 Nov 2019, 10:53</time> by <a rel="author">কালের কণ্ঠ অনলাইন</a></address>
      <p>তেমন আর মুম্বাইতে আসা হয় না প্রিয়াঙ্কা চোপড়ার। ‘দ্য স্কাই ইস পিঙ্ক’ সিনেমা মুক্তির সময় দেশের আসেন তিনি। এরপর আবারো বিদেশে পাড়ি দেন। লস অ্যাঞ্জেলসে গিয়ে স্বামী নিক এবং জোনাস পরিবারের সঙ্গে সময় কাটিয়ে সম্প্রতি ফের মুম্বাইতে ফিরে আসেন প্রিয়াঙ্কা চোপড়া। মুম্বাইতে ফেরার পর শুক্রবার বন্ধুদের সঙ্গে রাতভর পার্টি করেন তিনি।</p>
      <p>বলিউডের সেই পার্টিতে প্রিয়াঙ্কার সঙ্গে হাজির হন আয়ুষ্মান খুরানা, তাহিরা কাশ্যপ, বাণী কাপুর, ক্যাটরিনা কাইফরা। পার্টিতে নাচতে দেখা যায় প্রিয়াঙ্কা চোপড়া ও বাণী কাপুরকে। হৃতিক রোশন, টাইগার শ্রফ এবং বাণী কাপুরের সিনেমা ওয়ারের সুরে যখন প্রিয়াঙ্কা নাচতে শুরু করেন তখন তাকে সঙ্গ দিতে শুরু করেন বাণী কাপুর। ইনস্টাগ্রাম হ্যান্ডেলে প্রিয়াঙ্কা ও বাণীর নাচের ভিডিও শেয়ার করে পিগির ফ্যান ক্লাব। সেটাই ভাইরাল হয়ে যায়।</p>
      <p>দ্য স্কাই ইস পিঙ্ক-এর পর প্রিয়াঙ্কা চোপড়ার হাতে অন্য কোন সিনেমা রয়েছে, সে বিষয়ে স্পষ্ট করে কিছু জানা যায়নি।</p>
    </article>
  </body>
</html>