<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/surse---mirel-radoi-va-fi-noul-selecioner-al-romaniei-148910.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T10:47:00+00:00"/>
    <meta property="og:title" content="Surse - Mirel Rădoi va fi noul selecționer al României"/>
    <meta property="og:description" content="România își va alege în curând noul selecționer, iar conform surselor Digisport acesta ar urma să fie Mirel Rădoi. Marți (n.r. 26 noiembrie) va avea loc Comitetul..."/>
  </head>
  <body>
    <article>
      <h1>Surse - Mirel Rădoi va fi noul selecționer al României</h1>
      <address>
        <time datetime="2019-11-25T10:47:00+00:00">25 Nov 2019, 10:47</time>
      </address>
      <p>România își va alege în curând noul selecționer, iar conform surselor Digisport acesta ar urma să fie Mirel Rădoi. Marți (n.r. 26 noiembrie) va avea loc Comitetul Executiv al FRF în care ar urma să fie luată această decizie.</p>
      <p>Ce-l recomandă pe Rădoi</p>
      <p>A reușit să închege un grup unit și cu rezultate bune la naționala Under 21, echipă alături de care a ajuns până în semifinalele Euro 2019. Mai mulți jucători care au evoluat sub comanda sa au fost deja luați la naționala mare, iar trecerea nu ar trebui să fie atât de dificilă pentru Mirel.</p>
      <p>Pe o listă a federației au mai existat nume precum Dan Petrescu, Gică Hagi, Mircea Lucescu sau Marius Șumudică, susține Digisport.</p>
      <p>Rămâne de văzut care va fi durata pentru care Rădoi ar fi adus pe banca primei reprezentative: doar play-off-ul din Liga Națiunilor sau tot el ar urma să conducă echipa și în preliminariile pentru Campionatul Mondial de Fotbal din 2022, găzduit de Qatar.</p>
      <p>Cum arată semifinalele din Liga Națiunilor:<br/>Islanda - România<br/>Bulgaria - Ungaria</p>
      <p>Dacă va trece de Islanda, România se va duela, tot în deplasare, cu învingătoarea din duelul Bulgaria vs Ungaria.</p>
      <p>Islanda ocupă locul 40 în clasamentul FIFA și are o echipă cotată la 83,63 milioane €.<br/>România ocupă locul 29 în ierarhia FIFA și are o echipă cotată la 81,90 milioane €.<br/>Cum arată duelurile din play-off-ul Ligii Națiunilor:</p>
      <p>Divizia A / Islanda - România şi Bulgaria - Ungaria<br/>Divizia B / Bosnia-Herţegovina - Irlanda de Nord şi Slovacia - Irlanda<br/>Divizia C / Scoţia - Israel şi Norvegia - Serbia<br/>Divizia D / Georgia - Belarus şi Macedonia de Nord - Kosovo.</p>
      <p>Euro 2020, date de ținut minte<br/>30 noiembrie 2019 - Va avea loc tragerea la sorți a grupelor de la Euro 2020, eveniment care va fi găzduit de București.<br/>26 martie 2020 - Vor avea loc semifinalele din play-off-ul din Liga Națiunilor.<br/>31 martie 2020 - Vor avea loc finalele din play-off-ul din Liga Națiunilor.<br/>12 iunie - 12 iulie 2020 - În această perioadă va avea loc Euro 2020, marea finală urmând să aibă loc pe Wembley, din Londra.</p>
    </article>
  </body>
</html>