<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/helper/1216"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T10:03:00+00:00"/>
    <meta property="og:title" content="7 міфів про шкоду від вакцинації - Помічник у Львові на 032.ua"/>
    <meta property="og:description" content="7 міфів про шкоду від вакцинації, Помічник у Львові на 032.ua"/>
  </head>
  <body>
    <article>
      <h1>7 міфів про шкоду від вакцинації - Помічник у Львові на 032.ua</h1>
      <address><time datetime="2019-11-25T10:03:00+00:00">25 Nov 2019, 10:03</time> by <a rel="author">Євгенія Пласконь</a></address>
      <p>
        <i>Останнім часом українці все частіше хворіють на інфекційні захворювання, серед яких - кір, досить небезпечна хвороба, відома ускладненнями та навіть летальними наслідками. Медики називають вакцинацію єдиним ефективним способом профілактики цього захворювання. За кордоном людей мотивують робити щеплення солідними штрафами, в Україні ж є Закон "Про захист населення від інфекційних хвороб", який забороняє найбільшій групі ризику - дітям відвідувати навчальні заклади без щеплення.</i>
      </p>
      <p>
        <i>Часто батьки не хочуть робити вакцинацію дитині і тим самим наражають її на небезпеку, а причиною цьому є кілька міфів, які вже кілька років побутують у суспільстві. Далі коротко про кожен міф та його розвінчення.</i>
      </p>
      <p>
        <b>Міф 1. Дитина захворіє на аутизм (стане інвалідом) після вакцинації</b>
      </p>
      <p>Медики ще у 1998 році розвінчали міф про аутизм як наслідок вакцинації. З'ясувалося, що страшилку придумав доктор Ендрю Уейкфілд та опублікував у науково-популярному журналі, щоб продати ліка власного виробництва. Згодом статтю розвінчали, а лікаря позбавили ліцензії, втім, його легенда досі живе в головах українців.</p>
      <p>
        <b>Міф 2. Небажання робити, що наказують</b>
      </p>
      <p>У багатьох людей існують психологічні стереотипи, які часто можуть зіграти злий жарт з їхнім здоров'ям та здоров'ям їхніх дітей. Мова йде про до смішного сильне бажання "йти проти системи" і не виконувати рекомендацій лікарів. На жаль, такі батьки часто не розуміють, що здоров'я дитини у таких випадках відходить на другий план, і навіть додумуються сфабрикувати медичні довідки (30% від загальної кількості). А такі дії караються законом.</p>
      <p>
        <b>Міф 3. Діти помирають від щеплень</b>
      </p>
      <p>Популярним міфом щодо вакцинації є її летальність. Такі легенди поширюють люди, які не розбираються в темі й співставляють неспівставні факти. Так, 2017 року в Україні зафіксували 18 смертей, що збіглися в часі з проведенням вакцинації, але за даними слідчих, усі вони не були пов'язані зі щепленнями. Причинами дитячих смертей стали вроджені вади розвитку, серцево-легенева недостатність, пневмонія, асфіксія тощо.</p>
      <p>
        <b>Міф 4. Незрозумілий склад вакцин</b>
      </p>
      <p>Україна закуповує вакцини з кількох іноземних країн, як-то Бельгія чи Індія, і батьки, які читають інформацію про вакцинацію в інтернеті поширюють стереотипи про вміст у них токсичних речовин, солей ртуті чи алюмінію. Втім, така інформація є черговою страшилкою, і про склад вакцини і її вибір контретно для вас чи вашої дитини слід спілкуватися з сімейним лікарем.</p>
      <p>
        <b>Міф 5. Перехворіти - краще, ніж вакцинуватись</b>
      </p>
      <p>Народні прикмети спонукають батьків змушувати дитину перехворіти чимось, бо це сприяє зміцненню імунітету. Але останні дослідження закордонних вчених доводять, що захворювання на кір в дитинстві навпаки, погіршує імунітет і з наслідками хвороби доводиться боротись роками, щоб відновити імунітет. Вірус кору "стирає" з організму інформацію про небезпечні патогени і спричиняє "імунологічну амнезію", через що люди після кору починають хворіти ще більше. А ця хвороба має і летальні наслідки.</p>
      <p>
        <b>Міф 6. Неякісні вакцини</b>
      </p>
      <p>Усі вакцини в Україну закуповують через міжнародні організації, кваліфіковані ВООЗ і виготовлені вони за стандартами GMP. Тому неякісних та небезпечних серед них нема. Пацієнт може перед щепленням також перевірити умови, в яких утримували вацини за допомогою термоіндикатора на упакуванні. Побічні реакції на вакцину (температура, біль, набряк місця уколу) виникають на окремі складники вакцин та є передбачуваними, і однозначно не є небезпечними для здоров'я дитини.</p>
      <p>
        <b>Міф 7. Вакцини зберігають неправильно</b>
      </p>
      <p>Часто українці нарікають на те, що вакцини зберігають неправильно, а тому вони псуються. Ці препарати й справді слід зберігати при відповідних температурах і на кожній упаковці є термоіндикатор, який одраз покаже, чи дотриманий температурний режим.</p>
      <p>Зазначимо, що у 2019 році Всесвітня організація охорони здоров'я визнала небажання вакцинуватися однією з 10 загроз здоров'ю, адже через це на 30% у всьому світі зросли випадки захворюваності на кір. У будь-якому випадку, кожен з батьків має задати собі запитання: чи готові ви ризикувати здоров'ям дитини та втратити її від кору, дифтерії, поліомієліту або правця.</p>
      <p>Читайте також про усе, що потрібно знати на тему <a href="https://www.032.ua/helper/1202">вакцинації від кору</a>.</p>
    </article>
  </body>
</html>