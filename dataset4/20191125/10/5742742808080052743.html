<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/takto-by-mel-vypadat-samsung-galaxy-s11e-se-zakrivenym-displejem-39504"/>
    <meta property="og:site_name" content="mobilenet.cz"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="Takto by měl vypadat Samsung Galaxy S11e se zakřiveným displejem"/>
    <meta property="og:description" content="Z důvodu většího displeje se zvětší i celkové rozměry Nasazen bude procesor Exynos 990 a 256GB interní paměť"/>
  </head>
  <body>
    <article>
      <h1>Takto by měl vypadat Samsung Galaxy S11e se zakřiveným displejem</h1>
      <address><time datetime="2019-11-25T10:15:00+00:00">25 Nov 2019, 10:15</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Z důvodu většího displeje se zvětší i celkové rozměry <br/>   •  Nasazen bude procesor Exynos 990 a 256GB interní paměť</b>
      </p>
      <p>V letošním roce vzbudil Samsung rozruch představením <a href="https://mobilenet.cz/katalog/samsung-galaxy-s10e">Galaxy S10e</a>, který se směle hlásil ke kompaktnějším smartphonům. Nástupce se již připravuje, avšak bohužel půjde o větší zařízení, které již vyloženě kompaktní nebude a kvůli tomu se vkrádá i otázka, zda takový telefon považovat za regulérního nástupce. Dle prvních informací od <a href="https://pricebaba.com/blog/samsung-galaxy-s11e-renders-360-degree-video-exclusive">pricebaba.com</a> má mít novinka rozměry 151,7 × 69,1 × 7,9 milimetrů (respektive 9,1 milimetrů s modulem fotoaparátů). Pro srovnání uveďme, že Galaxy S10e měří 142,2 × 69,9 × 7,9 milimetrů.</p>
      <figure>
        <img src="https://cdn.24net.cz/1/obrazek/samsung-galaxy-s11e-309323/614w"/>
      </figure>
      <p>K dispozici jsou také první rendery, na kterých můžeme vidět líbivé zařízení s mírně zakřiveným AMOLED displejem, jehož úhlopříčka se má pohybovat kolem 6,2 palce. V horní části, přesně uprostřed, bude drobný výřez pro čelní fotoaparátů. Na zadní straně je přepracovaný modul fotoaparátů, nově mají být snímače celkem tři, přičemž přesný účel prozatím není znám. Na těle najdeme již jen jeden konektor, a to USB-C, což znamená, že 3,5mm jack bude chybět. Vidět nemůžeme ani čtečku otisků prstů a Samsung tak zřejmě nasadí ultrazvukovou čtečku přímo do displeje.</p>
      <p>Pokud jde o hardware, očekává se nasazení Exynosu 990/Snapdragonu 865, pro Evropu bude s největší pravděpodobností určena varianta s Exynosem. Doplněn bude 6GB operační pamětí a až 256GB interní pamětí. Existovat má nicméně i varianta s polovičním úložištěm. K představení zřejmě dojde tradičně v únoru.</p>
      <related>
        <h4>Související články</h4>
        <a href="https://mobilenet.cz/clanky/velikani-jmenem-samsung-galaxy-s-ohlednuti-za-10-spickovymi-smartphony-37224"/>
        <a href="https://mobilenet.cz/clanky/samsung-umoznil-prenastavit-tlacitko-bixby-na-s9-s8-note9-a-note8-37297"/>
        <a href="https://mobilenet.cz/clanky/top-5-veci-ktere-dela-samsung-galaxy-note10-lepe-nez-galaxy-note9-38534"/>
        <a href="https://mobilenet.cz/clanky/serie-smartphonu-samsung-galaxy-s10-se-dockala-cervencove-aktualizace-38473"/>
        <a href="https://mobilenet.cz/clanky/samsung-uvedl-videoeditor-adobe-premiere-rush-optimalizovany-pro-modely-galaxy-37938"/>
        <a href="https://mobilenet.cz/clanky/samsung-nijak-zasadne-nezdrazuje-galaxy-s10e-je-levnejsi-nez-galaxy-s7-porovnani-startovnich-cen-37207"/>
      </related>
    </article>
  </body>
</html>