<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191125-kytayanka-zlamala-10-reber-pid-chas-kashlyu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T10:19:49+00:00"/>
    <meta property="og:title" content="Китаянка зламала 10 ребер під час кашлю"/>
    <meta property="og:description" content="Прагнення китаянки зробити свою шкіру більш світлою призвело до того, що вона зламала 10 ребер через сильний кашель."/>
  </head>
  <body>
    <article>
      <h1>Китаянка зламала 10 ребер під час кашлю</h1>
      <address>
        <time datetime="2019-11-25T10:19:49+00:00">25 Nov 2019, 10:19</time>
      </address>
      <p>Прагнення китаянки зробити свою шкіру більш світлою призвело до того, що вона зламала 10 ребер через сильний кашель.</p>
      <p>20-річна мешканка Китаю звернулася до лікарні зі скаргами на напади кашлю вночі. Спочатку лікарі поставили їй діагноз астма.</p>
      <p>Однак через кілька днів кашель посилився і дівчина знову звернулася до лікарні, але вже зі скаргами на сильний біль у грудях.</p>
      <p>Лікарі призначили рентген, який показав, що через кашель пацієнтка зламала 10 ребер.</p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20191111-v-indiyi-cherez-nevidomu-hvorobu-pomerly-shestero-ditej-shhe-semero-v-likarni/">В Індії через невідому хворобу померли шестеро дітей, ще семеро в лікарні</a>
      </p>
      <p>Пізніше з’ясувалося, що дівчина намагалася зробити свою шкіру більш світлою і для цього рік наносила крем від засмаги там намагалася не виходити на вулицю.</p>
      <p>Її дії призвели до браку вітаміну D, кальцію і фосфору в крові, через що щільність кісток стала критично низькою.</p>
      <p>До слова, у Рівненській області<a href="https://fakty.com.ua/ua/lifestyle/zdorove/20191121-na-rivnenshhyni12-shkolyariv-otruyilysya-kytajskymy-tsukerkamy/"> 12 школярів потрапили до лікарні з симптомами отруєння</a> після вживання китайських цукерок.</p>
    </article>
  </body>
</html>