<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/30649756d38f5a7c/klaus-iohannis-victorie-categorica-in-republica-moldova-a-fost-votat-de-peste-96-la-suta-dintre-alegatori.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T10:26:13+00:00"/>
    <meta property="og:title" content="Klaus Iohannis, victorie categorică în Republica Moldova: A fost votat de peste 96 la sută dintre alegători"/>
    <meta property="og:description" content="Klaus Iohannis a obținut o victorie covârșitoare în Republica Moldova, în cadrul scrutinului prezidențial. Acesta a reușit să atragă voturile a 96,32 la sută dintre alegători."/>
  </head>
  <body>
    <article>
      <h1>Klaus Iohannis, victorie categorică în Republica Moldova: A fost votat de peste 96 la sută dintre alegători</h1>
      <address><time datetime="2019-11-25T10:26:13+00:00">25 Nov 2019, 10:26</time> by <a rel="author">Jurnal.md</a></address>
      <p>
        <b>Klaus Iohannis a obținut o victorie covârșitoare în Republica Moldova, în cadrul scrutinului prezidențial. Acesta a reușit să atragă voturile a 96,32 la sută dintre alegători.</b>
      </p>
      <p>Totodată, pentru candidatul PSD la prezidențiale, Viorica Dăncilă, au votat 3,68 la sută.</p>
      <p>În total, 52 285 de cetățeni din Republica Moldova au participat la vot. Este o prezență record, fiind depășit numărul celor care au votat în primul tur - 43 307 de cetățeni.</p>
      <p>În Republica Moldova au fost deschise 37 de secţii de votare pentru alegerea preşedintelui României.</p>
      <p>Klaus Iohannis a obţinut, duminică, în al doilea tur de scrutin al alegerilor prezidenţiale, 65,88% din voturile valabil exprimate, iar Viorica Dăncilă 34,12%, după centralizarea rezultatelor din 99,67% din secţii.</p>
    </article>
  </body>
</html>