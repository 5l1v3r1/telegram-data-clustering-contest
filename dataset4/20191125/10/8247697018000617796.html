<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/pie-stures/celu-reportieris/33318-cela-buvdarbos-senites-posma-sacies-ziemas-partraukums"/>
    <meta property="og:site_name" content="iAuto"/>
    <meta property="article:published_time" content="2019-11-25T10:52:00+00:00"/>
    <meta property="og:title" content="Ceļa būvdarbos Sēnītes posmā sācies ziemas pārtraukums"/>
    <meta property="og:description" content="Būvdarbos uz Vidzemes šosejas (A2) abām brauktuvēm posmā no Garkalnes līdz Sēnītei (25,50.-39,40. km) un uz Valmieras šosejas (A3) posmā no Sēnītes līdz tiltam pār Gauju (0,00.-1,65. km) ir iestājies ziemas tehnoloģiskais pārtraukums."/>
  </head>
  <body>
    <article>
      <h1>Ceļa būvdarbos Sēnītes posmā sācies ziemas pārtraukums</h1>
      <address><time datetime="2019-11-25T10:52:00+00:00">25 Nov 2019, 10:52</time> by <a rel="author">Nozare.lv</a></address>
      <p>Būvdarbos uz Vidzemes šosejas (A2) abām brauktuvēm posmā no Garkalnes līdz Sēnītei (25,50.-39,40. km) un uz Valmieras šosejas (A3) posmā no Sēnītes līdz tiltam pār Gauju (0,00.-1,65. km) ir iestājies ziemas tehnoloģiskais pārtraukums.</p>
      <p>Šie būvdarbi ietver arī ceļa pārvadu Vangažos un Sēnītes satiksmes mezglā un Sēnītes rotācijas apļa pārbūvi, kā arī Straujupītes caurtekas Vangažos, gājēju tuneļa pie Sēnītes un apgaismojuma atjaunošanu Vangažos. Šogad ceļa sega visā posmā ir pārbūvēta līdz asfalta saistes kārtai. Atgādinām, ka tā nav tik gluda un viendabīga kā virskārta. Asfalta virskārta tiks ieklāta 2020. gada būvdarbu sezonā. Tāpat šogad ir uzsākta satiksmes pārvadu pārbūve, caurtekas un gājēju tuneļa atjaunošana, kā arī atjaunots apgaismojums un gājēju luksofors Vangažos. Nākamgad līdzās asfalta virskārtas ieklāšanai, tiks pabeigta arī satiksmes pārvadu pārbūve un drošības barjeru uzstādīšana.<br/><br/>Sēnītes posma pārbūves darbi tika uzsākti 2019. gada 1. aprīlī, tos plānots pabeigt 2020. gada novembrī. Būvuzņēmējs ir piegādātāju apvienība Binders un ACB. Līgumcena ir 46,5 miljoni eiro (ar PVN), no tiem Kohēzijas fonda līdzfinansējums 40 % apmērā un 60 % - valsts budžeta finansējums.</p>
    </article>
  </body>
</html>