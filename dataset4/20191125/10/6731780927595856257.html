<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/federico-chiesa-momento-negativo-polemica/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T10:13:13+00:00"/>
    <meta property="og:title" content="Federico Chiesa, momento negativo: “Quasi inutile, necessario un chiarimento”"/>
    <meta property="og:description" content="Il rendimento di Federico Chiesa comincia a preoccupare i tifosi viola. Da trascinatore della Fiorentina è diventato un corpo estraneo alla squadra. La partita giocata contro l’Armenia ci ha restituito per una sera quel Federico Chiesa che per due anni ha illuminato i campi di calcio della Serie A. Il primo gol in azzurro, due …"/>
  </head>
  <body>
    <article>
      <h1>Federico Chiesa, momento negativo: “Quasi inutile, necessario un chiarimento”</h1>
      <address><time datetime="2019-11-25T10:13:13+00:00">25 Nov 2019, 10:13</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/02/chiesa-1.jpg"/>
      </figure>
      <p>Il rendimento di Federico Chiesa comincia a preoccupare i tifosi viola. Da trascinatore della Fiorentina è diventato un corpo estraneo alla squadra.</p>
      <p>La partita giocata contro l’<b>Armenia</b> ci ha restituito per una sera quel <b><a href="https://www.viagginews.com/2019/06/17/federico-chiesa-chi-e-gioiello-fiorentina/">Federico Chiesa</a></b> che per due anni ha illuminato i campi di calcio della <b>Serie A</b>. Il primo gol in azzurro, due legni, un assist e giocate di grande qualità, hanno fatto sperare ai tifosi viola che il ritorno a Firenze sarebbe stato altrettanto decisivo. Ma domenica Federico è partito dalla panchina e quando il tecnico lo ha chiamato per scendere in campo non se l’è sentita di entrare.</p>
      <p>Impossibile non pensare che a togliere il sorriso e la voglia di giocare al <b>talento</b> viola sia stata l’imposizione della società. In estate, infatti, Chiesa aveva <b><a href="https://www.viagginews.com/2019/06/27/calciomercato-juventus-federico-chiesa/">chiesto di essere ceduto</a></b> alla <b>Juventus</b>. I campioni d’Italia erano pronti a sborsare 100 milioni di euro per assicurarselo, ma la nuova proprietà americana ha deciso che il talentuoso esterno doveva essere il perno della rinascita viola. Per mesi è andato avanti un braccio di ferro tra calciatore e società che alla fine si è concluso con l’obbligo di rispettare il contratto in vigore e di permanenza a <b>Firenze</b>.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Federico Chiesa, l’attacco del giornalista: “Quasi inutile”</h3>
      <figure>
        <img src="https://www.viagginews.com/wp-content/uploads/2019/06/Calciomercato-Juventus-Federico-Chiesa-vuole-lasciare-Firenze.jpg"/>
        <figcaption>(Getty Images).</figcaption>
      </figure>
      <p>Sul mancato ingresso in campo di domenica si è espresso con durezza <b>Alessandro Bocci</b>. L’ennesima prestazione di una Fiorentina che non riesce a brillare serve da spunto per una considerazione sul suo uomo simbolo. Il giornalista sa che Chiesa è tormentato dalla <b>pubalgia</b>, problema di difficile soluzione che si ripresenta a fasi alterne, ma è sicuro che in parte le sue prestazioni siano anche condizionate dalla volontà del calciatore.</p>
      <p>Nel suo articolo infatti scrive: “Chiesa da mesi ha smarrito il sorriso e contro l’<b>Hellas</b>, nel momento cruciale, non se la sente di entrare. I dolori al pube lo tormentano, ma il problema più serio è che alla <b>Fiorentina</b> non riserva mai un sorriso né una dichiarazione conciliante”. Che l’attaccante abbia perso motivazione lo dimostrerebbe proprio la bella prova in azzurro: “In Nazionale contro l’<b>Armenia</b> ha segnato il suo primo gol azzurro, colpito due pali, fornito un assist a Orsolini. In viola è diventato quasi inutile e si impone un chiarimento con la proprietà in tempi rapidi”.</p>
      <figure>
        <img src="https://www.viagginews.com/wp-content/uploads/2019/03/Chiesa-Fiorentina-2.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/atterraggio-emergenza-malore-comandante-tragedia/"/>
        <a href="https://www.viagginews.com/2019/11/25/live-non-e-la-durso-ospiti-anticipazioni-25-novembre/"/>
        <a href="https://www.viagginews.com/2019/11/25/giletti-naso-rotto-mistero-motivo/"/>
      </related>
    </article>
  </body>
</html>