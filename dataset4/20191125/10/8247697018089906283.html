<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33316-volkswagen-t-cross-tagad-ari-150-zs-versija"/>
    <meta property="og:site_name" content="iAuto"/>
    <meta property="article:published_time" content="2019-11-25T10:32:00+00:00"/>
    <meta property="og:title" content="Volkswagen T-Cross tagad arī 150 Zs versijā"/>
    <meta property="og:description" content="Viens no Volkswagen jaunākajiem krosoveriem – T-Cross – turpmāk būs pieejams arī 150 Zs versijā, kas šim modelim pagaidām ir jaudīgākais motoru variants."/>
  </head>
  <body>
    <article>
      <h1>Volkswagen T-Cross tagad arī 150 Zs versijā</h1>
      <address><time datetime="2019-11-25T10:32:00+00:00">25 Nov 2019, 10:32</time> by <a rel="author">iAuto</a></address>
      <p>Viens no Volkswagen jaunākajiem krosoveriem – T-Cross – turpmāk būs pieejams arī 150 Zs versijā, kas šim modelim pagaidām ir jaudīgākais motoru variants.</p>
      <p>Volkswagen T-Cross tagad pieejams arī kombinācijā ar 1,5 litru TSI benzīna turbo motoru, kas attīsta 150 Zs jaudu un 250 Nm griezes momentu un strādā komplektā ar septiņu pakāpju DSG pārnesumkārbu.</p>
      <p>Ražotājs norādījis, ka šādi komplektēts T-Cross var sasniegt 200 km/h, pirmajam simtam patērējot 8,5 sekundes, savukārt vidējais degvielas patēriņš būs 5,2 litri uz 100 km.</p>
      <p>Atkarībā no versijas T-Cross var būt aprīkots ar LED priekšējiem un aizmugures lukturiem, 2-zonu klimatkontroli, adaptīvo kruīzkontroli, parkošanās sensoriem, gājēju atpazīšanas un joslas uzturēšanas palīgsistēmām.</p>
      <p>Vācijā T-Cross 150 Zs versija maksās no 25 690 eiro.</p>
      <p>Latvijas dīleru piedāvājumā šīs versijas vēl nav, taču ir citas, tostarp bāzes modelis, kas iegūstams jau par 15 990 eiro.</p>
      <figure>
        <img src="https://iauto.lv/_mm/i/20191124/33316_0741a85acd2.jpg"/>
        <figcaption>Foto: iAuto.lv</figcaption>
      </figure>
    </article>
  </body>
</html>