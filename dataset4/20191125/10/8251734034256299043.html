<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/circolazione-ferroviaria-e-maltempo-gli-ultimi-aggiornamenti/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-25T10:02:24+00:00"/>
    <meta property="og:title" content="Circolazione ferroviaria e maltempo: gli ultimi aggiornamenti"/>
    <meta property="og:description" content="Circolazione ferroviaria alterata dal maltempo in Piemonte e in Liguria: gli ultimi aggiornamenti sulla situazione."/>
  </head>
  <body>
    <article>
      <h1>Circolazione ferroviaria e maltempo: gli ultimi aggiornamenti</h1>
      <h2>La situazione dei treni tra il Piemonte e la Liguria.</h2>
      <address>
        <time datetime="2019-11-25T10:02:24+00:00">25 Nov 2019, 10:02</time>
      </address>
      <figure>
        <img src="https://notiziaoggivercelli.it/media/2019/03/treno-650x380.jpg"/>
      </figure>
      <p>Circolazione ferroviaria alterata dal maltempo in Piemonte e in Liguria: gli ultimi aggiornamenti sulla situazione.</p>
      <h3>Circolazione ferroviaria</h3>
      <p>Proseguono senza sosta le attività dei tecnici di Rete Ferroviaria Italiana per il ripristino della piena funzionalità delle linee ferroviarie. Riattivata la circolazione su entrambi i binari tra  Loano e Albenga, linea Genova-Savona-Ventimiglia, e riaperta la tratta Alessandria – Acqui Terme sulla linea Savona – Acqui – Alessandria con rallentamento di velocità tra Sezzadio e Gamalero. Rimane sospesa la circolazione sulla tratta Acqui Terme – Savona. Al momento la viabilità stradale tra Acqui e Savona rimane interrotta senza la possibilità di attivare il servizio bus che sarà organizzato in funzione dell’evoluzione delle disponibilità stradali.</p>
      <h3>Tra Piemonte e Liguria</h3>
      <p>Ripristinata la velocità sulla linea Acqui Terme-Ovada-Genova, permane rallentamento precauzionale a 30 km/h nella sola tratta Ovada-Prasco con lievi allungamenti dei tempi di viaggio. Sulla linea Savona – S. Giuseppe – Torino la circolazione è attiva sull’itinerario via Altare con riduzione di velocità a 50 km/h tra Savona e Altare mentre l’itinerario via Ferrania rimane interrotto (foto allegate). I treni Acqui Terme – Savona sono cancellati,  i treni Torino – Savona e Fossano – Savona sono deviati via Altare con allungamenti dei tempi di viaggio. Non è possibile raggiungere le fermate di Santuario, Ferrania, Bragno, attualmente anche la viabilità stradale per le località rimane interrotta. Sulla linea Torino- Savona è attivo un rallentamento a 50 km/h tra Mondovi e Fossano per allagamento nei pressi di Trinità</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/visite-ginecologiche-accesso-diretto-consultori/"/>
      </related>
      <h3>Modifiche</h3>
      <p>I viaggiatori in partenza da Savona e diretti ad Alessandria e Acqui Terme sono autorizzati da Trenitalia ad utilizzare i treni via Genova con il biglietto in loro possesso senza maggiorazioni di prezzo. La circolazione sulla linea Ventimiglia – Limone -Cuneo rimane interrotta in territorio francese. Disponibili i collegamenti ferroviari tra Limone Piemonte e Cuneo. Rallentamenti sulle linee Alessandria – Chivasso e Domodossola Novara per allagamenti rispettivamente tra Fontanetto e Trino Vercellese e tra Orta e Omegna. Rallentamento precauzionale anche sulla linea Ivrea – Aosta tra Settimo Tavagnasco e Pont Saint Martin per sorveglianza dei movimenti franosi in località Quincinetto. Potenziati i presenziamenti con il personale Trenitalia dedicato all’assistenza alla clientela nelle stazioni di Genova Piazza Principe, Genova Brignole, Torino Porta Nuova, Milano Centrale, San Giuseppe, Acqui Terme, Savona, Fossano e Cuneo. Bus disponibili nelle principali località per eventuale servizio integrativo via strada.</p>
      <h3>Le informazioni</h3>
      <p>Prima di mettersi in viaggio è consigliato contattare il Call Center gratuito 89 20 21, consultare la sezione infomobilità e il sito web viaggiatreno.it o seguire i canali social del Gruppo FS Italiane: twitter @fsnews_it; @lefrecce. È possibile ricevere informazioni in tempo reale sul proprio treno e sulla circolazione ferrovia registrandosi al servizio smart caring tramite app Trenitalia.</p>
    </article>
  </body>
</html>