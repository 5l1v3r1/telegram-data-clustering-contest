<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/psuhologia/1561186/afou-magapas-giati-mou-kaneis-sunehos-paratiriseis-to-mustiko-tou-exousiasti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T10:50:00+00:00"/>
    <meta property="og:title" content="Αφού μ΄αγαπάς γιατί μου κάνεις συνεχώς παρατηρήσεις; Το μυστικό του «εξουσιαστή»"/>
    <meta property="og:description" content="Για τις σχέσεις με τους αγαπημένους μας, που μας δυσκολεύουν και μας ταλαιπωρούν."/>
  </head>
  <body>
    <article>
      <h1>Αφού μ΄αγαπάς γιατί μου κάνεις συνεχώς παρατηρήσεις; Το μυστικό του «εξουσιαστή»</h1>
      <address>
        <time datetime="2019-11-25T10:50:00+00:00">25 Nov 2019, 10:50</time>
      </address>
      <p>
        <b>Για τις σχέσεις με τους αγαπημένους μας, που μας δυσκολεύουν και μας ταλαιπωρούν.</b>
      </p>
      <p>Το ερώτημα που έθεσε αυτή τη φορά η Ανδριανή Αγγελιδάκη στην Κική Τζωρτζακάκη είναι: Αφού μ’ αγαπάς γιατί μου κάνεις συνεχώς παρατηρήσεις;</p>
      <p>Και η απάντηση από την<a href="https://www.neakriti.gr/article/psuhologia/1557952/mi-fovaste-tous-kavgades-tis-siopes-na-fovaste/"> Σύμβουλο γονέων</a> ήταν η εξής: «Έτσι γεννιόμαστε, με δίψα για εξουσία, σου κάνω παρατηρήσεις γιατί θέλω να σε εξουσιάσω και να είμαι πάνω από εσένα και να σε ελέγχω.</p>
      <p>Αυτή η συμπεριφορά είναι η κατάρα των περισσότερων ζευγαριών ενώ ξεκινάνε με τα καλύτερα όνειρα και προδιάγραφες, γίνεται η ζωή τους «κόλαση» γιατί ο ένας από τους δύο είναι εξουσιαστικοί τύποι.</p>
      <p>Σήμερα που είμαστε ισότιμοι κάνεις δεν δέχεται την εξουσία με αποτέλεσμα; Να γίνονται ομηρικοί καβγάδες, για πράγματα τελείως ανούσια.</p>
      <p>Μάλιστα η κ. Τζωρτζακάκη, στην διάρκεια της εκπομπής "Ανδριανή" αναφέρθηκε σε κανόνες που έχουν οι καβγάδες τους οποίους και ουδείς μας διδάσκει.</p>
      <p>«Ένας από αυτούς είναι διεκδίκηση με ευγένεια και σταθερότητα αλλά και η καλή διαχείριση της στιγμής του καβγά.</p>
      <p>Δεν καβγαδίζουμε για όσα έχουν γίνει στο παρελθόν και αρνούμαστε να τα συζητήσουμε τώρα που έχουν τελειώσει.</p>
      <p>Δεν λέμε βαριές κουβέντες γιατί δεν μπορούμε να τα πάρουμε πίσω και δεν βρίζουμε.</p>
      <p>Δεν κατηγορούμε ο ένας τους συγγενείς του άλλου. Πρέπει να οριοθετούμε το τι λέμε και το τι εκφράζουμε. Σεβόμαστε την συγγένεια εξ αίματος με αποτέλεσμα οι πληγές που γεννιόνται να είναι βαθιές.</p>
      <p>Δεν παίρνουμε προσωπικά τα λόγια του ή της συντρόφου μας. Αφού έτσι μεγάλωσε, δεν τα εννοεί».</p>
      <p>
        <b>Το μυστικό του εξουσιαστή </b>
      </p>
      <p>«Πίσω από αυτόν τον εξουσιαστή τι υπάρχει εκτός του ότι έχει μάθει να λειτουργεί έτσι; Υπάρχει ένα μεγάλο μυστικό. Δεν έχει εμπιστοσύνη στον εαυτό του γιατί αισθάνεται ανασφαλής.</p>
      <p>Τρέμει μέσα του και δεν έχει αυτοεκτίμηση ή αυτοπεποίθηση.</p>
      <p>Εμείς μπορούμε να βοηθήσουμε κάνοντας υπέρβαση και να μην σταθούμε στις παρατηρήσεις του αλλά να του τονώσουμε την μειωμένη αυτοπεποίθηση».</p>
      <p>Ο βασικός κανόνας και σε αυτήν την ενότητα: Μια συνεχής οριοθέτηση όπως συγκεκριμένα ειπώθηκε.</p>
      <figure>
        <iframe src="https://www.youtube.com/embed/xgks1g07HDo" width="640" height="360" data-service="Youtube" scrolling="no"/>
      </figure>
      <p>Δείτε τα αγαπημένα σας επεισόδια όποτε εσείς το επιθυμείτε <a href="http://www.cretetv.gr/show/andriani/">http://www.cretetv.gr/show/andriani/</a></p>
      <p>Τις συνεντεύξεις και τις βόλτες που ξεχωρίζετε</p>
      <p>
        <a href="https://www.youtube.com/channel/UCu7DOa1N9pb6EZDj4RbNEnA">https://www.youtube.com/channel/UCu7DOa1N9pb6EZDj4RbNEnA</a>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/psuhologia/1557952/mi-fovaste-tous-kavgades-tis-siopes-na-fovaste/"/>
      </related>
    </article>
  </body>
</html>