<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/25/843310"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T10:43:00+00:00"/>
    <meta property="og:title" content="আজ রাজধানীর যেসব এলাকায় গ্যাস থাকবে না"/>
    <meta property="og:description" content="রাজধানীর গাবতলীর গরুর হাট এলাকায় প্রায় ১০ ঘণ্টা গ্যাস সরবরাহ বন্ধ থাকবে। ওই এলাকার ক্ষতিগ্রস্ত গ্যাস পাইপলাইন নির্মাণ ও পুনর্বাসন টাই-ইনের কাজ করা হবে। এ কারণে আজ সোমবার (২৫ নভেম্বর) ওই এলাকায় বন্ধ থাকবে গ্যাস সরবরাহ। গতকাল রবিবার (২৪ নভেম্বর) তিতাস গ্যাস কর্তৃপক্ষের জনসংযোগ বিভাগ থেকে বিজ্ঞপ্তির মাধ্যমে এ তথ্য জানানো হয়।  বিজ্ঞপ্তিতে বলা হয়, সোমবার সকাল ৮টা থেকে সন্ধ্যা ৬টা পর্যন্ত প্রায় ১০ ঘণ্টা তুরাগ নদীর পশ্চিমপাশ হতে গাবতলী গরুর হাট ও তৎসংলগ্ন এলাকায় সকল শ্রেণির গ্রাহকদের গ্যাস সরবরাহ বন্ধ থাকবে। এর আওতায় শিল্প, ক্যাপটিভ পাওয়ার, বাণিজ্যিক, সিএনজি ও সকল প্রকার আবাসিক শ্রেণির গ্রাহকদের মধ্যে গ্যাস সরবরাহ বন্ধ থাকবে। সাময়িক অসুবিধার জন্য গ্রাহকদের কাছে আন্তরিকভাবে দুঃখ প্রকাশ করেছে তিতাস গ্যাস ট্রান্সমিশন অ্যান্ড ডিস্ট্রিবিউশন কম্পানি লিমিটেড। "/>
  </head>
  <body>
    <article>
      <h1>আজ রাজধানীর যেসব এলাকায় গ্যাস থাকবে না</h1>
      <address><time datetime="2019-11-25T10:43:00+00:00">25 Nov 2019, 10:43</time> by <a rel="author">কালের কণ্ঠ অনলাইন</a></address>
      <p>রাজধানীর গাবতলীর গরুর হাট এলাকায় প্রায় ১০ ঘণ্টা গ্যাস সরবরাহ বন্ধ থাকবে। ওই এলাকার ক্ষতিগ্রস্ত গ্যাস পাইপলাইন নির্মাণ ও পুনর্বাসন টাই-ইনের কাজ করা হবে। এ কারণে আজ সোমবার (২৫ নভেম্বর) ওই এলাকায় বন্ধ থাকবে গ্যাস সরবরাহ।</p>
      <p>গতকাল রবিবার (২৪ নভেম্বর) তিতাস গ্যাস কর্তৃপক্ষের জনসংযোগ বিভাগ থেকে বিজ্ঞপ্তির মাধ্যমে এ তথ্য জানানো হয়। </p>
      <p>বিজ্ঞপ্তিতে বলা হয়, সোমবার সকাল ৮টা থেকে সন্ধ্যা ৬টা পর্যন্ত প্রায় ১০ ঘণ্টা তুরাগ নদীর পশ্চিমপাশ হতে গাবতলী গরুর হাট ও তৎসংলগ্ন এলাকায় সকল শ্রেণির গ্রাহকদের গ্যাস সরবরাহ বন্ধ থাকবে। এর আওতায় শিল্প, ক্যাপটিভ পাওয়ার, বাণিজ্যিক, সিএনজি ও সকল প্রকার আবাসিক শ্রেণির গ্রাহকদের মধ্যে গ্যাস সরবরাহ বন্ধ থাকবে।</p>
      <p>সাময়িক অসুবিধার জন্য গ্রাহকদের কাছে আন্তরিকভাবে দুঃখ প্রকাশ করেছে তিতাস গ্যাস ট্রান্সমিশন অ্যান্ড ডিস্ট্রিবিউশন কম্পানি লিমিটেড। </p>
    </article>
  </body>
</html>