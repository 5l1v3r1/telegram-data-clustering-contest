<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziaruldeiasi.ro/stiri/raresbogdan-a-anuntat-quot-vom-avea-alegeri-anticipate-in-urmatoarele-sase-luniquot--237108.html"/>
    <meta property="og:site_name" content="www.ziaruldeiasi.ro"/>
    <meta property="article:published_time" content="2019-11-25T10:48:59+00:00"/>
    <meta property="og:title" content="Rareș Bogdan a anunțat: &quot;Vom avea alegeri anticipate în următoarele șase luni&quot;"/>
    <meta property="og:description" content="Prim-vicepreședintele PNL Rareș Bogdan a declarat că, în șase luni, vor fi provocate alegerile anticipate. &quot;Cu cât mai repede, cu atât mai bine”, a spus el potrivit realitatea.net"/>
  </head>
  <body>
    <article>
      <h1>Rareș Bogdan a anunțat: "Vom avea alegeri anticipate în următoarele șase luni"</h1>
      <address><time datetime="2019-11-25T10:48:59+00:00">25 Nov 2019, 10:48</time> by <a rel="author">Ziarul de Iasi</a></address>
      <p>
        <b>Prim-vicepreședintele PNL Rareș Bogdan a declarat că, în șase luni, vor fi provocate alegerile anticipate. "Cu cât mai repede, cu atât mai bine”, a spus el potrivit <a href="https://www.realitatea.net/stiri/actual/rares-bogdan-a-anuntat-vom-avea-alegeri-anticipate-in-urmatoarele-sase-luni_5ddb8de1f06b1d37bd42f223">realitatea.net</a></b>
      </p>
      <p>Întrebat dacă acesta este momentul cel mai potrivit pentru organizarea de alegeri parlamentare anticipate, Rareș Bogdan a răspuns, la RFI: "Absolut de acord și răspund un da mare. Vom avea alegeri anticipate, sunt convins de asta, în următoarele șase luni de zile. Cu cât mai repede, cu atât mai bine”.</p>
      <p>„Este o strategie a noastră, o strategie atât a președintelui, cât și a PNL. Este și o dorință a mea, dar este o strategie bine pusă la punct a PNL în această idee, strategie pe care o vor susține și partenerii noștri până mai ieri în Opoziție, care susțin formula guvernamentală în frunte cu Ludovic Orban”, a mai explicat Rareș Bogdan.</p>
    </article>
  </body>
</html>