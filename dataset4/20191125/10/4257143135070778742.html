<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/erdekes-dolgok-derulnek-ki-a-balatonba-telepitett-jelolt-halak-segitsegevel"/>
    <meta property="og:site_name" content="infostart"/>
    <meta property="article:published_time" content="2019-11-25T10:12:00+00:00"/>
    <meta property="og:title" content="Érdekes dolgok derültek ki a Balatonba telepített jelölt halak által"/>
    <meta property="og:description" content="Három helyszínen összesen 750 darab jelölt, kétnyaras pontyot engedtek a Balatonba november közepén a Balatoni Halgazdálkodási társaság szakemberei."/>
  </head>
  <body>
    <article>
      <h1>Érdekes dolgok derültek ki a Balatonba telepített jelölt halak által</h1>
      <address><time datetime="2019-11-25T10:12:00+00:00">25 Nov 2019, 10:12</time> by <a rel="author">Infostart</a></address>
      <h3>Három helyszínen összesen 750 darab jelölt, kétnyaras pontyot engedtek a Balatonba november közepén a Balatoni Halgazdálkodási társaság szakemberei.</h3>
      <p>A haljelöléssel a halak fejlődési, növekedési üteméről, vándorlási szokásairól kapnak információt.</p>
      <p>A vízterület hasznosítója, a Balatoni Halgazdálkodási cég 2003 óta végez rendszeresen haljelöléses vizsgálatokat a Balatonon. Máig több, mint húszezer kopoltyús kapott egyedi sorszámmal ellátott bilétát, ebből közel 2500 visszajelzés érkezett - írta a <a href="https://www.hirbalaton.hu/jelolt-pontyok-kerultek-a-balatonba-balatonihal-hu/">hirbalaton.hu</a>.</p>
      <p>A visszafogott pontyok 90%-a egy éven belül akad horogra a társaság adatai szerint.</p>
      <p>A leghosszabb ideig a tóban tartózkodó jelölt ponty 2714 napig hízott a Balatonban.</p>
      <p>Az eddig regisztrált leghosszabb megtett út aránylag rövid idő alatt: egy 2006 októberében Keszthelyen telepített pontyot 9 nap múlva fogtak meg Balatonakarattyán.</p>
      <p>A jelölt halat kifogó horgászokat minden esetben <a href="http://www.balatonihal.hu/Halgazdalkodas/Haljeloles">megjutalmazza a társaság</a>.</p>
      <p>
        <i>Nyitókép: MTI/Varga György</i>
      </p>
    </article>
  </body>
</html>