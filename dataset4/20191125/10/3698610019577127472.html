<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kongres-ssha-nastupnogo-tizhnya-oprilyudnit-zvit-za-rezultatami-rozsliduvannya-pro-impichment-330777_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T10:28:00+00:00"/>
    <meta property="og:title" content="Конгрес США наступного тижня оприлюднить звіт за результатами розслідування про імпічмент"/>
    <meta property="og:description" content="Голова Комітету з розвідки вважає, що спеціальний звіт може з'явитися вже наступного тижня, орієнтовно 2 грудня."/>
  </head>
  <body>
    <article>
      <h1>Конгрес США наступного тижня оприлюднить звіт за результатами розслідування про імпічмент</h1>
      <h2>Голова Комітету з розвідки вважає, що спеціальний звіт може з'явитися вже наступного тижня, орієнтовно 2 грудня.</h2>
      <address>
        <time datetime="2019-11-25T10:28:00+00:00">25 Nov 2019, 10:28</time>
      </address>
      <p>Демократ і голова Комітету з розвідки Палати представників Адам Шифф, який <a href="https://dt.ua/WORLD/golova-komitetu-z-rozvidki-ssha-prokomentuvav-pidsumki-pershogo-dnya-vidkritih-sluhan-schodo-impichmentu-329636_.html"><b>очолює розслідування про імпічмент</b></a> президента США Дональда Трампа, повідомив про підготовку звіту за результатами розслідування справи імпічменту Трампа, повідомляє <a href="https://www.politico.com/news/2019/11/24/schiff-intel-panel-investigate-trump-073308">Politico</a>.</p>
      <p>"Я думаю, що докази, які були представлені в переважній більшості випадків, свідчать про серйозне неправомірну поведінку президента", - заявив каліфорнійський демократ.</p>
      <p>Також Шифф додав, що комітет може отримати нові свідоцтва та провести додаткові слухання у цій справі.</p>
      <p>Зараз голова Комітету з розвідки готує звіт до Судового комітету Палати представників, який вирішить, чи складати проєкти статей про імпічмент. Цей звіт може з'явитися вже наступного тижня, приблизно 2 грудня. При цьому,Шифф не заперечує, що дату публікації може бути змінено.</p>
      <p>За його словами, процес отримання документів для розслідування звинувачень не зупиняється. Відповідно, робота триває.</p>
      <p>"Чого ми не збираємося робити, так це чекати місяці й місяці, поки адміністрація веде гру, спрямовану на виснаження опонентів у спробі затягнути процес. Йти таким шляхом ми не хочемо".</p>
      <p>Раніше, демократи Комітету з іноземних справ Сенату закликали <a href="https://dt.ua/WORLD/senatori-demokrati-zvinuvatili-derzhsekretarya-ssha-v-pereshkodzhanni-rozsliduvannyu-330702_.html"><b>держсекретаря Майка Помпео</b><b> самоусунутися від справ, пов'язаних з Україною</b></a>, після того, як кілька свідків згадали його на слуханнях щодо імпічменту президента.</p>
      <p>"Враховуючи вашу безпосередню причетність до скандалу, у вас глибокий конфлікт інтересів, тому ви повинні самоусунутися", - <a href="https://www.foreign.senate.gov/imo/media/doc/11-21-19%20SFRC%20Dems%20letter%20requesting%20Pompeo%20recusal.pdf">написала група з десяти сенаторів</a> у листі Помпео, датованому 21 листопада, після двох тижнів слухань справи в Конгресі.</p>
      <p>Це звернення ґрунтується на свідченнях посла США в Європейському Союзі Гордона Сондленда, який заявив, що Помпео входив у групу посадових осіб, які знали про тиск Трампа на Україну.</p>
      <p>Нагадаємо, що лідер більшості в Сенаті республіканець Мітч Макконнелл запропонував у середу, 13 листопада, що <a href="https://dt.ua/POLITICS/senat-ne-pripinit-rozglyad-spravi-schodo-impichmentu-trampa-politico-329611_.html"><b>Верхня палата Конгресу США не припинить судовий процес щодо імпічменту</b></a> президента Сполучених Штатів Дональда Трампа.</p>
      <p>"Правила імпічменту дуже зрозумілі, коли справа доходить до суду. Я вважаю, що ми повинні дати людям можливість порушити справу, у Палати представників будуть доповідачі, а президента, без сумніву, також будуть представляти юристи", - сказав Макконнелл.</p>
      <p>13 листопада, в нижній палаті  Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в УкраїніВільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майжеофіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>