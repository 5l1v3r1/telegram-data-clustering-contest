<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/edos-ebdomadas-ta-posa-gia-to-koinoniko-merisma-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T10:05:46+00:00"/>
    <meta property="og:title" content="Εντός εβδομάδας τα ποσά για το Κοινωνικό μέρισμα 2019 – Τα σενάρια για τους δικαιούχους"/>
    <meta property="og:description" content="436 εκατ. ευρώ αναμένεται να διανείμει η κυβέρνηση, σύμφωνα με τον προϋπολογισμό που κατατέθηκε την Πέμπτη (21/11) στη Βουλή, και έτσι, επιβεβαιώθηκαν και οι προβλέψεις για χαμηλότερο κοινωνικό μέρισμα 2019 σε σύγκριση με τον χριστουγεννιάτικο μποναμά που μοιράστηκε το 2018."/>
  </head>
  <body>
    <article>
      <h1>Εντός εβδομάδας τα ποσά για το Κοινωνικό μέρισμα 2019 – Τα σενάρια για τους δικαιούχους</h1>
      <h2>Κοινωνικό μέρισμα 2019: Δείτε αναλυτικά!</h2>
      <address><time datetime="2019-11-25T10:05:46+00:00">25 Nov 2019, 10:05</time> by <a rel="author">neolaia.gr Team</a></address>
      <p><b>436 εκατ. ευρώ</b> αναμένεται να διανείμει η κυβέρνηση, σύμφωνα με τον προϋπολογισμό που κατατέθηκε την Πέμπτη (21/11) στη Βουλή, και έτσι, επιβεβαιώθηκαν και οι προβλέψεις για <b>χαμηλότερο <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/">κοινωνικό μέρισμα 2019</a></b> σε σύγκριση με τον χριστουγεννιάτικο μποναμά που μοιράστηκε το 2018.</p>
      <p>Η τελική απόφαση, ωστόσο, για το κοινωνικό μέρισμα 2019 θα ληφθεί μέσα στις επόμενες μέρες, ενώ ήδη έχουν αρχίσει να δημιουργούνται αρκετές εισηγήσεις για τους δικαιούχους και πολλές διαφορετικές σκέψεις πάνω στο ζήτημα.</p>
      <p>Εντός της εβδομάδας αναμένεται να ληφθούν οι τελικές αποφάσεις σχετικά με τη χορήγηση του κοινωνικού μερίσματος 2019, ενώ, σύμφωνα με πληροφορίες, τις αποφάσεις θα λάβει ο ίδιος ο πρωθυπουργός, Κυριάκος Μητσοτάκης, στη διάρκεια σύσκεψης που θα πραγματοποιηθεί με το οικονομικό επιτελείο της κυβέρνησης στο Μέγαρο Μαξίμου.</p>
      <p>Στο οικονομικό επιτελείο κρατούν χαμηλά τους τόνους για το μέρισμα, με τις πληροφορίες να αναφέρουν ότι θα εκτιμηθούν όλα τα δεδομένα, κυρίως οι ροές εσόδων του Νοεμβρίου, έτσι ώστε να ληφθούν οι τελικές αποφάσεις.</p>
      <p>Ωστόσο, οι εκτιμήσεις δείχνουν μέχρι στιγμής ένα μέρισμα της τάξεως των<b> 200 έως 300 εκ. ευρώ</b> να μοιράζεται <b>πιθανόν</b> σε χαμηλοσυνταξιούχους, σε χαμηλόμισθους, δικαιούχους του ΚΕΑ (Κοινωνικό Εισόδημα Αλληλεγγύης) και ευπαθείς ομάδες.</p>
      <p>Αυτό γιατί, σύμφωνα με αξιωματούχους του Υπουργείου Οικονομικών, ένα άλλο ποσό της τάξεως των <b>150 έως 200 εκατ. ευρώ</b> θα πρέπει να κρατηθεί ως <b>«μαξιλάρι ασφαλείας»</b>, ενώ <b>ένα μικρότερο ποσό θα κατευθυνθεί για τις δαπάνες Υπηρεσιών Κοινής Ωφέλειας (ΥΚΩ) της ΔΕΗ.</b></p>
      <p>Με βάσει όλα τα παραπάνω, στο τραπέζι των αποφάσεων της κυβέρνησης βρίσκονται τα εξής δυο σενάρια σχετικά με το κοινωνικό μέρισμα 2019:</p>
      <p>
        <b>Κοινωνικό μέρισμα 2019 – Σενάρια για τους δικαιούχους:</b>
      </p>
      <p>
        <b>Το πρώτο:</b>
      </p>
      <p>Εάν το υπερπλεόνασμα που θα απομείνει από το δημοσιονομικό χώρο των 436 εκατ. ευρώ φθάσει ή ενδεχομένως υπερβεί τα 300 εκατ. ευρώ τότε θα διατεθεί για την εφάπαξ περικοπή ενός φόρου. Το μέτρο δεν θα είναι επαναλαμβανόμενο, αλλά θα ισχύσει μόνο για το 2019.</p>
      <p>
        <b>Το δεύτερο:</b>
      </p>
      <p>Σε διαφορετική περίπτωση εάν δηλαδή το υπερπλεόνασμα δεν ξεπεράσει τα 150-200 εκατ. ευρώ τότε θα μοιραστεί σε αδύναμες και ευαίσθητες κοινωνικές ομάδες. Ο υπουργός Οικονομικών Χρήστος Σταϊκούρας με δηλώσεις του χθες στο Open δήλωσε πως αυτή την εβδομάδα θα βγει η απόφαση για το κοινωνικό μέρισμα 2019, αναφέροντας ότι <i>«υπάρχει ένα ποσό το οποίο θα διανεμηθεί σε <b>ευαίσθητες κοινωνικές ομάδες.</b> Το πόσο θα είναι αυτό θα αποφασιστεί αυτή την εβδομάδα και το πώς θα διανεμηθεί».</i></p>
      <p><b>Επικρατέστερο σενάριο </b>θεωρείται η χορήγησή του να γίνει σε δικαιούχους του Κοινωνικού Εισοδήματος Αλληλεγγύης (ΚΕΑ), μονογενεϊκές οικογένειες και ευπαθείς ομάδες. Επίσης από το οικονομικό επιτελείο αναφέρουν ότι προτεραιότητα για την κυβέρνηση είναι και τα άτομα με Ειδικές Ανάγκες. Μία ακόμα κατηγορία είναι και οι πολύτεκνοι με τέσσερα παιδιά και πάνω και εφόσον το οικογενειακό εισόδημα δεν ξεπερνάει κάποιο όριο ενδεχομένως τα 10.000 -12.000 ευρώ.</p>
      <p>Την ίδια στιγμή, η κυβέρνηση σχεδιάζει νέα διάταξη στο νέο ασφαλιστικό. Με την διάταξη αυτή θα χορηγηθεί μόνιμο μέρισμα σε 2,5 εκατ. συνταξιούχους. Αυτό όμως θα δοθεί από το 2020 και κάθε Δεκέμβριο, όπου διανέμεται στους δικαιούχους μέρος από το υπερπλεόνασμα.</p>
      <p>Σε κάθε περίπτωση πάντως, τον τελικό λόγο θα έχει ο πρωθυπουργός, Κυριάκος Μητσοτάκης, ο οποίος, έχει δεσμευτεί προσωπικά στο παρελθόν, για τη συγκρότηση του τελικού καταλόγου δικαιούχων της νέας έκτακτης οικονομικής ενίσχυσης.</p>
      <p>
        <i>Με πληροφορίες από aftodioikisi</i>
      </p>
      <h3>Δείτε ακόμα: <a href="https://www.neolaia.gr/2019/11/21/anatropes-gia-tous-dikeouchus-tou-kea-kai-allages-sto-epidoma-genas/">Ανατροπές για τους δικαιούχους του ΚΕΑ &amp; αλλαγές στο επίδομα γέννας</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/oaed-epidoma-1150-euro-aitisi-dikeouchoi/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/25/amas-2019-me-posa-vraveia-efige-i-taylor-swift/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/22-theseis-praktikis-sto-eksoteriko/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/25/25-noemvriou-pagosmia-imera-gia-tis-eksalipsi-tis-vias-kata-ton-ginaikon/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/pote-klinoun-ta-sholia-gia-ta-hristougenna/"/>
      </related>
    </article>
  </body>
</html>