<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/surpriza-pentru-soferul-care-a-lovit-un-urs-pe-dn13a-animalul-a-zacut-18-ore-in-agonie-pe-carosabil-apoi-a-fost-impuscat-18614186"/>
    <meta property="og:site_name" content="Gândul"/>
    <meta property="article:published_time" content="2019-11-25T10:36:32+00:00"/>
    <meta property="og:title" content="Surpriză pentru şoferul care a lovit un urs pe DN13A / Animalul a zăcut 18 ore în agonie pe carosabil, apoi a fost împuşcat"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Surpriză pentru şoferul care a lovit un urs pe DN13A / Animalul a zăcut 18 ore în agonie pe carosabil, apoi a fost împuşcat</h1>
      <h2>Familia din localitatea Acăţări, judeţul Mureş, implicată în accidentul în care o maşină a lovit un urs, la ieşire din Praid, pe DN13A, a primit şi o veste bună. Cazul a căpătat amploare după ce ursul a fost lăsat să agonizeze 18 ore pe asfalt, în lipsa reacţiei autorităţilor. Pe de altă parte, un minor implicat în accident a suferit un atac de panică şi a avut nevoie de asistenţă medicală.</h2>
      <address><time datetime="2019-11-25T10:36:32+00:00">25 Nov 2019, 10:36</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>„Dl Gombos Ferencz, a fost implicat în accidentul cu ursul, care a stat 18 ore in drum, in urma acestui accident a rămas fără maşină, necesara dansului şi celor 6 copii şi soţia. Am simţit că trebuie să donez una din maşini şi sper să aibă parte de ea fără evenimente!!!” a scris Gigi Ştefan, tânărul care i-a donat o maşină bărbatului greu încercat, scrie <a href="https://ardealnews.ro/2019/11/22/cadou-neasteptat-primit-de-familia-implicata-in-accidentul-in-care-au-lovit-un-urs-pe-dn-13a/">ardealnews.ro</a>.<br/><br/>Vlad Ursulean, un jurnalist independent, a fost în vizită la familia din Acăţări şi a povestit experienţa pe reţelele de socializare: „Am fost în vizită la familia care s-a ciocnit cu ursul …<br/><br/>Tare s-au bucurat că se interesează cineva şi de ei, că au urmărit toate ştirile şi numai de urs aveau grijă.<br/><br/>Dar ei ce-o să facă acuma, că nu-i despăgubeşte nimeni, au rămas fără maşina de care au nevoie în fiecare zi. Au şase copii pe care trebuie să-i plimbe de colo-colo.<br/><br/>O fetiţă de doi ani era în maşină când a fost accidentul. A făcut atac de panică, dar s-a liniştit, acum aleargă chicotind prin curte. Doar noaptea se mai trezeşte ţipând că ursul… ursul.<br/><br/>Iar ursul chiar vine noaptea! Locuiesc pe deal, la marginea satului, dincolo de ei mai e doar o stână, sub asediu în fiecare noapte. Îţi dai seama că-i aproape după cum latră câinii.<br/><br/>Le e frică să iasă la animale, le e frică să-şi lase copiii la joacă, de câţiva ani trăiesc cu frica. Cică înainte nu erau urşi, dar i-a adus cineva cu duba, aşa crede lumea.<br/><br/>Aici pe deal nu e habitat bun, nu găsesc de mâncare, nici loc de hibernat n-au, toată iarna coboară în sat după hrană şi-i terorizează pe oameni.<br/><br/>Nu te-ajută nimeni în ţara asta, se plânge domnu’ Ferenţ, un urs de om. În timp de vorbim îi sună telefonul – un prieten din Ungaria a văzut ştirile şi a strâns nişte forinţi pentru el, măcar atât.<br/><br/>Povesteşte că mai demult s-a întâlnit cu un om desfigurat de urs, tot pe lângă Praid. Rămăsese fără o mână şi cu faţa reconstruită cât de cât. L-a întrebat atunci – ce e în sufletul lui? Îmi redă răspunsul cu ochii bulbucaţi:<br/><br/>– Văd numai ursul,” a scris Vlad Ursulean în urma vizitei.</p>
      <figure>
        <img src="http://storage0.dms.mpinteractiv.ro/media/1/186/3927/18614186/4/3-22.jpg?height=450&amp;width=600"/>
      </figure>
      <figure>
        <img src="http://storage0.dms.mpinteractiv.ro/media/1/186/3927/18614186/5/2-31.jpg?height=302&amp;width=600"/>
      </figure>
      <figure>
        <img src="http://storage0.dms.mpinteractiv.ro/media/1/186/3927/18614186/6/vlad-696x350.jpg?height=302&amp;width=600"/>
      </figure>
      <figure>
        <img src="http://storage0.dms.mpinteractiv.ro/media/1/186/3927/18614186/7/fb-img-1574454756552-225x300.jpg?height=800&amp;width=600"/>
      </figure>
      <related>
        <h4>Citeşte şi</h4>
        <a href="https://www.gandul.info/stiri/el-este-soferul-care-a-lovit-ursul-din-harghita-ce-s-a-intamplat-la-scurt-timp-dupa-accident-18603139?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ursul-aflat-in-dureri-agonizante-eutanasiat-de-vanatori-dupa-ce-a-stat-ranit-aproape-o-zi-ministrul-mediului-reactioneaza-e-inuman-nimic-in-lege-nu-i-a-impiedicat-sa-intervina-video-18590844?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>