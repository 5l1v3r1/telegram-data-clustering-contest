<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/sakhi/women-are-changing-their-gender-male-instagram/"/>
    <meta property="og:site_name" content="Lokmat"/>
    <meta property="article:published_time" content="2019-11-25T10:12:25+00:00"/>
    <meta property="og:title" content="आपण ‘पुरुष’ असल्याची नोंद काही बायका इंस्टाग्रामवर करत आहेत! -असं का?"/>
    <meta property="og:description" content="सोशल मीडीयात सतत नवनवे ट्रेण्ड येतात, पण त्या खुल्या माध्यमातही लिंगभेद पाळला जातो का असा युजर्सचा सवाल आहे."/>
  </head>
  <body>
    <article>
      <h1>आपण ‘पुरुष’ असल्याची नोंद काही बायका इंस्टाग्रामवर करत आहेत! -असं का?</h1>
      <h2>सोशल मीडीयात सतत नवनवे ट्रेण्ड येतात, पण त्या खुल्या माध्यमातही लिंगभेद पाळला जातो का असा युजर्सचा सवाल आहे.</h2>
      <address><time datetime="2019-11-25T10:12:25+00:00">25 Nov 2019, 10:12</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>
        <b>ठळक मुद्दे</b>
      </p>
      <ul>
        <li>
          <b>सोशल मीडीयाचा वापर आणि त्यावरची बंधनं यावरुन वाद.</b>
        </li>
      </ul>
      <p>
        <b>सखी ऑनलाइन टीम</b>
      </p>
      <p>सोशल मीडियावरचा लिंगभेद पुन्हा एकदा चर्चेत आला आहे. आणि प्रकरण एकुणच गंभीर आहे. एरव्ही समाजात लिंगभेद दिसतोच पण तो आता सोशल मीडीयातही दिसायला लागला आहे. आणि त्यामुळेच की काय अनेक महिलांनी इन्स्टावर आपण ‘पुरुष’ असल्याची नोंद करणं सुरु केलं आहे अशी धक्कादायक बाब समोर आली आहे.<br/>सोशल मीडीयात  पुरुषांनी जर शर्ट न घालता,  लो वेस्ट जीन्समधला उघडावाघडा फोटो टाकला तर चालतो. मात्र महिलांचे अनेक फोटो अंगप्रदर्शन करणारे आहेत म्हणून बॅन होतात असं का असा उघड सवाल नेटिझन्स विचारता आहेत. सोशल मीडिया खुलं आणि  समानता देणारं माध्यम आहे असं मानलं जातं. पण इंस्टाग्रामचे नियम आणि त्यावरची त्यांची चुप्पी मात्न वेगळंच काहीतरी सांगते आहे. <br/>एरवी समाजात दिसणारी संस्कृती रक्षणाची फौज सोशल मीडियावरही अ‍ॅक्टिव्ह झाली आहे का असाही प्रश्न काही नेटकरी विचारत आहेत. <br/>इंस्टाग्राम हे काही फक्त रेसीपीज, डेस्टिनेशन व्हेकेशन्सचे फोटो टाकण्याचं माध्यम नाहीये. इंस्टाग्रामवर भरपूर अ‍ॅडल्ट कण्टेण्ट शेअर होत असतो. जगभरातल्या सेलिब्रिटीज, फोटोग्राफर्स, पोल डान्सर्स, सेक्स वर्कर्स, पॉर्न स्टार्स आणि फिटनेस गुरु  निरनिराळ्या प्रकारचे फोटो शेअर करत असतात. यात पार्टी फोटोंपासून सेमी न्यूड्सपर्यंत अनेक गोष्टी असतात. आता होतं काय की मागच्या काही महिहन्यांपासून फेसबुकने त्यांचे नियम बदलले आहेत. ‘सेक्शुअल कंटेन्ट’ या कॅटेगरीत बर्‍याच  गोष्टी टाकल्या आहेत. त्यामुळे बरेचदा तरु णींनी टाकलेले स्वतर्‍चे फोटो इनअँप्रोप्रिएट म्हणून बॅन होतात. इंस्टाग्राम हा जागतिक प्लॅटफॉर्म आहे. प्रत्येक देशाच्या संस्कृतीच्या जगण्याच्या पद्धती निराळ्या आहेत. पॉर्न जगभर काही सगळीकडे बॅन  न्यूड फोटोग्राफी आणि पेंटिंग करणार्‍यांनाही त्यांचे काम पब्लिक करताना अडचणी येतात. त्यातही या सगळ्या कामात जिथे महिलांची चित्न, फोटो असतो तिथे तर हमखास बॅन येतो. </p>
      <figure>
        <img src="https://d3pc1xvrcw35tl.cloudfront.net/images/686x514/insta-1_201911329711.jpg"/>
      </figure>
      <p>फेसबुकच्या अल्गोरिदमच्या कचाट्यातून सुटण्यासाठी आता अनेक महिला युजर्स स्वतर्‍च्या प्रोफाइलमध्ये जेंडर ‘मेल’ लिहायला लागल्या आहेत. काही पोल डान्सर्स आणि फिटनेस एक्सपर्ट्सनी हफपोस्टला दिलेल्या माहितीनुसार, त्यांनी त्यांचा जेंडर फीमेलवरून मेल केल्यावर त्यांच्या बॅन झालेल्या, गायब झालेल्या पोस्ट प्रोफाईलवर परत दिसायला लागल्या. <br/>यानंतर इंस्टावर प्रचंड टीका झाली. इंप्रोप्रिएट म्हणजे नेमकं काय, याची व्याख्या सांगा अशी युजर्सनी मागणी केली. पण इंस्टाग्रामने त्यावर काहीही सांगितले नाही. किंवा इंप्रोप्रिएटची व्याख्याही स्पष्ट केलेली नाही. </p>
      <p> </p>
    </article>
  </body>
</html>