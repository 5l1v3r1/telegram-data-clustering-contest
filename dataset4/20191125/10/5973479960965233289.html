<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/vali-ye-baba-dedik-yildirim-a-ne-diyecegiz-makale,517.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T10:58:00+00:00"/>
    <meta property="og:title" content="VALİ'YE 'BABA' DEDİK YILDIRIM'A NE DİYECEĞİZ?"/>
    <meta property="og:description" content="Çok değil 2 sene öncesi... Samsunspor neredeyse abone olduğu 1. lig de adeta can çekişiyor... Bir taraftan parasızlık... Alabildiğine sahipsizlik... Kabus gibi günler... Şehrin tek markası Samsunspor'dan kaçan kaçana... İcralar hacizle..."/>
  </head>
  <body>
    <article>
      <h1>VALİ'YE 'BABA' DEDİK YILDIRIM'A NE DİYECEĞİZ?</h1>
      <address><time datetime="2019-11-25T10:58:00+00:00">25 Nov 2019, 10:58</time> by <a rel="author" href="https://www.samsunhaber.com/profil/81/unal-yavuz" target="_blank">Ünal Yavuz</a></address>
      <p>Çok değil 2 sene öncesi...<br/>Samsunspor neredeyse abone olduğu 1. lig de adeta can çekişiyor...<br/>Bir taraftan parasızlık...<br/>Alabildiğine sahipsizlik...<br/>Kabus gibi günler...<br/>Şehrin tek markası Samsunspor'dan kaçan kaçana...<br/>İcralar hacizle gırla gidiyor...<br/>Futbolcular para alamadıkları için kulübü terk ediyor...<br/>Böyle bir atmosferde imdadımıza Samsun'a yeni atanan Valimiz Osman Kaymak yetişiyor...<br/>Hiç bir sorumluluğu olmamasına rağmen Samsunspor konusuyla yakından ilgileniyor...<br/>Başkanları topluyor ve 'Arkadaşlar bu işe herkes el atacak bu takımı kurtaracağız' diye başlıyor işe...<br/>Hemen bir kampanya başlatılıyor Samsunspor için...<br/>Hani hafızalarımıza kazınan kağıt toplayıcısının 555 TL. verdiği kampanya var ya...<br/>Hepimizin içinin cız ettiği ama bir o kadar da onurlandırdığı o kişiden bahsediyorum...<br/>Hangimiz unutabiliriz Kibar amcamızı...<br/>Unutmadık, unutmayacağız...<br/>Ne günlerdi o günler...<br/>Vali bey bir taraftan, medya diğer taraftan derken koca şehir de 5 milyon TL ancak toplandı...<br/>'Buna da şükür' dedik...<br/>Ligde kalabilmek adına umutlarımız yeşermişti en azından...<br/>O dönem kaç haber, kaç yazı yazdım hatırlamıyorum bile...<br/>Ama her yazdığım yazı sonrası taraftarları ayakta tutmayı başardığımızı biliyordum...<br/>Vali Bey önderliğinde bir avuç insan yüreğinin sesini takıma yansıtmıştı kısaca...<br/>Samsunspor son maça kadar dirense bile yine de ligde kalmayı o sezon başaramadı...<br/>Emekler boşa gitmedi aslında...<br/>Evet düştük ama...<br/>Sayın Valimiz Osman Kaymak bizlere bir ve beraber olduğumuzda neler yapabileceğimizi hatırlatmıştı...<br/>O günleri unutmak ne mümkün...<br/>Statta 'Osman Baba' pankartları Samsun tarihinde ilk kez bir vali için açılıyordu...<br/>Bize 'balık hafızalı millet' derler ya...<br/>Şöyle 2 sene öncesini kısaca hatırlatarak asıl yazmak istediğim konuya gelelim istedim...<br/>Hayat ne garip değil mi?<br/>Tarihinde ilk kez 2. Lige düşen Samsunspor'u vefakar ve cefakar taraftarları asla yalnız bırakmadığı gibi her platformda umutlarını dipdiri tutarak büyük aşklarını kalplerine gömmeye devam etmişlerdi...<br/>Hey gidi günler hey...<br/>Hayat devam ederken Yıldırım hızıyla biri çıkıp 'İşte geldim beyler. Buradayız ve Samsunspor'u layık olduğu yere hep birlikte çıkaracağız.' diyerek taşın altına elini değil, gövdesini koydu...<br/>Yıldırım-Uyanık ikilisi ilk yıl için başarılı olamamış ve sıkıntılar yaşansa da 'bu yıl bir kaza yılı', deyip yola devam etme kararı alındı...<br/>Bu yıl güçlü bir takım kurulurken, herkes açık ara şampiyonluktan emindi..<br/>Ancak ilk 10 hafta için evdeki hesap çarşıya yine uymadı...<br/>Liderin 6 puan gerisindeki takımımız da kötü futbol ve isteksizlik Yıldırım ve Uyanık'ı karşı karşıya getirirken ayrılık sinyalleri de twitter'dan verilen mesajlarla anlaşılmaya başlanmıştı bile...<br/>Ve beklenen oldu...<br/>Başkan Uyanık görevlerinden ayrılma kararı alırken, Yıldırım ise kendisine teşekkür edip taraftara şeref sözü vererek' bu takım şampiyon olacak' dedi...<br/>Yıldırım'ın bu sözleri yüreklere su serpmişti doğrusu...<br/>Sonra Ertuğrul Sağlam gibi teknik direktörü takımın başına getirdi...<br/>Hayaldi gerçek oldu sanki...<br/>Sayın Yıldırım bu şehre ve Samsunspor'a olan inancının ne kadar büyük olduğunu bir kez daha göstermiş oldu bizlere...<br/>Süper ligden onca teklif almasına rağmen gelen teklifleri elinin tersiyle geri çeviren Sağlam'ın bu şehre olan vefası asla unutulmayacak ve unutturmayız da...<br/>Bütün bu fedakarlıklar ortada iken bir bürokratın 'deli cesareti' ile başlayan serüvende 5 milyon lira toplayabilen Samsunspor Sayın Valimize 'Osman Baba' derken...<br/>Kulübün tüm borçlarını üstlenip sırtına alan ve şu ana kadar 135 milyon TL. harcayan Yüksel Yıldırım'a ne demeli sizce?<br/>2 tane Gençlik ve Bakanı geçti bu şehirden...<br/>Ne yazık ki onların bakan olduğu dönem de takımımız küme düştü...<br/>Bunu bakanlarımızı suçlamak için değil bir gerçeği ortaya koymak için söylüyorum...<br/>Yaşadığımız gerçek bu...<br/>Sayın Yıldırım'la hiç tanışmadım...<br/>Samsunspor için yaptıklarından dolayı kendisine bir taraftar olarak minnettarım doğrusu...<br/>Ekonominin iyi olmadığı bir dönem de inançla, yılmadan bu fedakarlığı yapabiliyorsa avuçlarımın ayası patlayıncaya kadar alkışlıyorum kendisini...<br/>Bir başkan ne bekler taraftarlarından...<br/>Hep destek tam destek...<br/>Zaman zaman ipin ucunu kaçırıp bunu bile yapamıyoruz...<br/>Eğer bu şehir adına yüreğini ortaya koyanları her seferinde harcayacaksak vay bizim halimize...<br/>İş insanları nazlı olur...<br/>Cebindeki parayı verip, helal kazancını çoluğunun çocuğunun rızkısını bir sevda uğruna harcamak kolay iş değildir...<br/>Yürek ister, cesaret ister...<br/>Şimdi hep birlikte Valimize nasıl 'Osman Baba' dediysek Sayın Yıldırım'a 'Cesur yürek' diyebilmeliyiz...<br/>Bu işler akıllı adamların değil, yürekli adamların işidir...<br/>Yaşadığımız Mel Gibson'dan 'Brave heart' filmi değil, gerçeğin ta kendisidir... <br/>Anlayana, anlayabilene elbette...<br/> </p>
    </article>
  </body>
</html>