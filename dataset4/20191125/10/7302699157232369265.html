<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000113067"/>
    <meta property="og:site_name" content="MGR Online"/>
    <meta property="article:published_time" content="2019-11-25T10:10:00+00:00"/>
    <meta property="og:title" content="คุณครูมาเอง! ไปตามเด็กที่เมเจอร์ หลังห้องเรียนโล่งมาก หนีไปดูหนังโปร 25 บาทกันหมด"/>
    <meta property="og:description" content="โปรโมชั่นเมเจอร์ซีนีเพล็กซ์ ทำเด็กใจแตกทุกหย่อมหญ้า ล่าสุดโรงเรียนดังปทุมธานี ครูต้องบุกโรงภาพยนตร์มาตามนักเรียนกลับ หลังแห่โดดเรียนไปดูหนังราคาพิเศษที่เมเจอร์ รังสิต จนโรงเรียนโล่งมาก"/>
  </head>
  <body>
    <article>
      <h1>คุณครูมาเอง! ไปตามเด็กที่เมเจอร์ หลังห้องเรียนโล่งมาก หนีไปดูหนังโปร 25 บาทกันหมด</h1>
      <address><time datetime="2019-11-25T10:10:00+00:00">25 Nov 2019, 10:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011696201.JPEG"/>
      </figure>
      <p><b>โปรโมชั่นเมเจอร์ซีนีเพล็กซ์ ทำเด็กใจแตกทุกหย่อมหญ้า ล่าสุดโรงเรียนดังปทุมธานี ครูต้องบุกโรงภาพยนตร์มาตามนักเรียนกลับ หลังแห่โดดเรียนไปดูหนังราคาพิเศษที่เมเจอร์ รังสิต จนโรงเรียนโล่งมาก</b><br/><br/>วันนี้ (25 พ.ย.) จากกรณีที่โรงภาพยนตร์ในเครือเมเจอร์ ซีนีเพล็กซ์ กรุ้ป ของบริษัท เมเจอร์ ซีนีเพล็กซ์ กรุ้ป จำกัด (มหาชน) ได้จัดโปรโมชั่นฉลองครบรอบ 25 ปี ดูหนัง 25 บาท ทุกเรื่อง ทุกรอบ ทุกสาขา ตลอดทั้งวัน เฉพาะที่นั่งปกติ และที่นั่งฮันนี่มูนในระบบปกติ ได้รับความสนใจจากลูกค้าจำนวนมาก ปรากฏว่าในโลกออนไลน์ได้มีการแชร์ภาพเจ้าหน้าที่ฝ่ายปกครองจังหวัดลพบุรี พร้อมด้วยสารวัตรนักเรียน รวบตัวนักเรียนนับสิบคนที่โดดเรียนไปชมภาพยนตร์ราคาพิเศษ ที่สาขาบิ๊กซี ซูเปอร์เซ็นเตอร์ ลพบุรี ตามที่ได้นำเสนอข่าวไปแล้วนั้น<br/><br/><a href="https://mgronline.com/onlinesection/detail/9620000112927"><u><b>อ่านประกอบ : โปรดูหนัง 25 บาท เมเจอร์แผลงฤทธิ์! จับนักเรียนนับสิบโดดเรียนไปจองตั๋วที่ลพบุรี</b></u></a><br/><a href="https://mgronline.com/onlinesection/detail/9620000112779"><u><b>เมเจอร์อ่วม! แห่จองตั๋วดูหนัง 25 บาท ระบบโควตาเว็บ-แอปฯ ล่ม รอลุ้นหน้าโรงแทน</b></u></a><br/><br/>ล่าสุด ผู้ใช้เฟซบุ๊ก Kru Khem ซึ่งเป็นข้าราชการครูโรงเรียนมัธยมชื่อดังแห่งหนึ่ง ใกล้ตลาดสี่มุมเมือง ในอำเภอลำลูกกา จังหวัดปทุมธานี ได้โพสต์ภาพขณะมารับนักเรียนที่โดดเรียนไปชมภาพยนตร์ ที่โรงภาพยนตร์เมเจอร์ซีนีเพล็กซ์ รังสิต ถนนพหลโยธิน ต.ประชาธิปัตย์ อ.ธัญบุรี จ.ปทุมธานี กลับบ้าน หลังพบนักเรียนจำนวนมากโดดเรียนไปชมภาพยนตร์ราคาพิเศษที่โรงภาพยนตร์ดังกล่าว โดยโพสต์ข้อความว่า "สวัสดีเด็กๆ... แม่มารับกลับบ้านค่ะลูก" ทำเอาชาวเน็ตแห่แชร์และวิจารณ์อย่างตลกขบขัน<br/><br/><a href="https://www.facebook.com/maew.kunku/posts/2831233730244537?__tn__=-R"><u><b>อ่านโพสต์ต้นฉบับ คลิกที่นี่</b></u></a><br/><br/>ก่อนหน้านี้เมื่อเวลาประมาณ 13.00 น. ครูคนดังกล่าวโพสต์ข้อความระบุว่า "โรงเรียนโล่งมาก ไปตามเด็กๆ ที่เมเจอร์กันมั้ยหน่วยลาดตระเวน" พร้อมกับแท็กอีก 3 คน ซึ่งคาดว่าเป็นเพื่อนอาจารย์โรงเรียนดังกล่าว</p>
      <figure>
        <iframe data-src="https://www.google.com/maps/embed?pb=!1m14!1m8!1m3!1d13598.979299395145!2d100.61909189355273!3d13.982952137492225!3m2!1i1024!2i768!4f13.1!3m3!1m2!1s0x0%3A0x1d76d5aef65dd44b!2z4LmA4Lih4LmA4LiI4Lit4Lij4LmMIOC4i-C4teC4meC4teC5gOC4nuC4peC5h-C4geC4i-C5jCDguKPguLHguIfguKrguLTguJU!5e0!3m2!1sth!2sth!4v1574675782186!5m2!1sth!2sth" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <figure>
        <img src="https://mpics.mgronline.com/pics/Images/562000011696202.JPEG"/>
      </figure>
      <figure>
        <img src="https://mpics.mgronline.com/pics/Images/562000011696203.JPEG"/>
      </figure>
      <figure>
        <img src="https://mpics.mgronline.com/pics/Images/562000011696204.JPEG"/>
      </figure>
      <figure>
        <img src="https://mpics.mgronline.com/pics/Images/562000011696205.JPEG"/>
      </figure>
      <figure>
        <img src="https://mpics.mgronline.com/pics/Images/562000011696206.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/onlinesection/photo-gallery/9620000113067"/>
      </related>
    </article>
  </body>
</html>