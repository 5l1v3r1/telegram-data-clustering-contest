<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231243/il-segreto-trame-spagnole-elsa-e-isaac-lasciano-puente-viejo/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T10:20:36+00:00"/>
    <meta property="og:title" content="Il Segreto trame spagnole: Elsa e Isaac lasciano Puente Viejo"/>
    <meta property="og:description" content="Il Segreto trame spagnole: Elsa ed Isaac, dopo essersi sposati e aver recuperato i soldi, decideranno di lasciare il paesino iberico"/>
  </head>
  <body>
    <article>
      <h1>Il Segreto trame spagnole: Elsa e Isaac lasciano Puente Viejo</h1>
      <address><time datetime="2019-11-25T10:20:36+00:00">25 Nov 2019, 10:20</time> by <a rel="author" href="https://www.kontrokultura.it/author/susanna/" target="_blank">Anticipazioni Tv</a></address>
      <p>Nelle prossime puntate de <b>Il Segreto</b>, Elsa ed Isaac troveranno finalmente la pace che cercano. Dopo tante peripezie, la coppia convolerà a nozze. Inoltre, la Laguna riuscirà a recuperare i soldi che Alvaro le ha sottratto. Nello stesso tempo, Carmelo e Fernando stringeranno un’alleanza per sconfiggere la Montenegro.</p>
      <h3>Il Segreto: Elsa ed Isaac estinguono i loro debiti</h3>
      <p>Nel dettaglio, le trame spagnole de Il Segreto svelano che Elsa, dopo aver recuperato i soldi dell’eredità sottratta da Alvaro, potrà far fronte ai suoi debiti. La Laguna racconterà a Consuelo che il medico ha accettato di fare il suo dovere per evitare che lo scandalo venisse alla luce, rovinandogli per sempre la sua reputazione. La coppia organizzerà una merenda con gli amici più cari, dicendo loro di avere una <b>comunicazione importante</b>.</p>
      <p>Nello stesso tempo, alla Casona, Fernando e Carmelo inizieranno a tenere sotto stressa osservazione il sottosegretario. L’uomo, nel frattempo, esorta i paesani ad accettare la resa, in quanto il bacino idrico verrà comunque azionato.</p>
      <p>Il Leal non si fiderà completamente di Fernando e, approfittando della sua assenza, si intrufolerà nello studio. Qui strapperà un foglio della sua agenda e lo porterà a Irene. Il suo scopo è trovare un grafologo in grado di confrontare la sua grafia con la lettera F trovata sul masso posto accanto al corpo del povero Cifuentes.</p>
      <h3>Prudencio escogita un piano per liberarsi di Francisca</h3>
      <p>Durante il ricevimento, Isaac prenderà la parola e comunicherà ad amici e parenti che lui ed Elsa lasceranno Puente Viejo per un po’ di tempo. Oltre alla romantica luna di miele, dovranno sistemare alcuni affari legati all’eredità della Laguna.</p>
      <p>Le anticipazioni spagnole de Il Segreto rivelano inoltre che Prudencio, stanco delle minacce di Francisca, organizzerà un piano per tenerla a bada. Ha infatti intenzione di riesumare il corpo del padre di Lola, in modo da eliminare le prove che la incastrano come sua omicida. Per raggiungere il suo obiettivo però, avrà bisogno dell’aiuto di Matías e Marcela.</p>
      <p>Entrambi accetteranno, sebbene impauriti dalla pericolosità della missione. Infine, Maria continuerà ad avvalersi dei trattamenti di Dori Vilches. Questa volta, l’infermiera le proporrà una nuova e dolorosa terapia. Essa consiste nel forare aghi in diversi punti del suo corpo per stimolarlo.</p>
      <p>Dori sarà sincera con la sua paziente, mettendola al corrente che molti medici sono contrari a tale trattamento, in quanto il dolore è molto intenso. Maria, caparbia come suo solito, accetterà, pregando Dori di non dire nulla a Fernando Mesia.</p>
    </article>
  </body>
</html>