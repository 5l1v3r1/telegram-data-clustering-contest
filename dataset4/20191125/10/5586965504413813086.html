<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/suspectul-jafului-de-la-o-sala-de-jocuri-de-noroc-din-caracal-dat-in-urmarire-nationala-18614184"/>
    <meta property="og:site_name" content="Gândul"/>
    <meta property="article:published_time" content="2019-11-25T10:36:32+00:00"/>
    <meta property="og:title" content="Suspectul jafului de la o sală de jocuri de noroc din Caracal, dat în urmărire naţională"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Suspectul jafului de la o sală de jocuri de noroc din Caracal, dat în urmărire naţională</h1>
      <h2>Bărbatul bănuit că a ameninţat angajata unei săli de jocuri din Caracal cu o sticlă spartă şi a furat 9.000 de lei este dat în urmărire naţională şi în consemn la frontieră, au anunţat poliţiştii din Olt. Acesta este căutat după ce a fugit din sediul Poliţiei Caracal.</h2>
      <address>
        <time datetime="2019-11-25T10:36:32+00:00">25 Nov 2019, 10:36</time>
      </address>
      <p>Potrivit IPJ Olt, bărbatul se numeşte Voinea Ionuţ Viorel şi a fost dat în urmărire generală şi în consemn la frontieră, pe numele lui fiind emis un mandat de arestare preventivă.</p>
      <p>„Acesta este bănuit că, în dimineaţă zilei de 24 noiembrie a.c., ar fi sustras suma de aproximativ 9.000 de lei, după ce ar fi ameninţat casiera unei săli de jocuri de noroc pentru a-i da banii respectivi din seif”, au anunţat reprezentanţii Poliţiei.</p>
      <p>Cei care pot furniza informaţii despre persoana căutată sunt rugaţi să se adreseze celei mai apropiate secţii de poliţie sau să sune la 112.</p>
      <p>Potrivit poliţiei Olt, bărbatul bănuit de tâlhărie a fugit duminică din sediul Poliţiei Caracal. „Forţe sporite din cadrul Inspectoratului de Poliţie Judeţean Olt sunt angrenate în activităţi de căutare. Totodată, conducerea Inspectoratului de Poliţie Judeţean Olt a dispus verificări interne cu privire la modul de acţiune a poliţiştilor responsabili”, anunţa IPJ Olt.</p>
      <p>Surse din cadrul anchetei spun că bărbatul a ameninţat casiera cu o sticlă spartă şi ar fi reuşit să fure 9.000 de lei.</p>
      <related>
        <h4>Citeşte şi</h4>
        <a href="https://www.gandul.info/stiri/profilul-votantilor-cine-a-pus-stampila-pe-iohannis-si-dancila-sondaj-ires-18614143?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/avalansa-jigniri-adresa-edilului-mihai-chirica-dupa-distribuit-fotografie-apare-alaturi-klaus-iohannis-mishule-pui-psd-ist-pacalesti-nimeni-liberalii-vor-scuipa-intre-ochi-18614000?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/tot-ce-nu-stiai-despre-klaus-iohannis-presedintele-reales-al-romaniei-18613868?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>