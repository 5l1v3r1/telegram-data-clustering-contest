<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/poroshenko_rozpoviv_shho_yomu_obitsyav_dzhuliani_na_zustrichi_n1238880"/>
    <meta property="og:site_name" content="24 Канал"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="Порошенко розповів, що йому обіцяв Джуліані на зустрічі"/>
    <meta property="og:description" content="Петро Порошенко двічі зустрічався з адвокатом Дональда Трампа Руді Джуліані. Той обіцяв п’ятому президентові України, що допоможе підняти рівень співпраці між США та Україною."/>
  </head>
  <body>
    <article>
      <h1>Порошенко розповів, що йому обіцяв Джуліані на зустрічі</h1>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>
        <b>Петро Порошенко двічі зустрічався з адвокатом Дональда Трампа Руді Джуліані. Той обіцяв п’ятому президентові України, що допоможе підняти рівень співпраці між США та Україною.</b>
      </p>
      <p>Порошенко сказав, що Джуліані не порушував питання "Бурісми" чи Байденів. Про це він розповів на Форумі з міжнародної безпеки у Канаді, повідомляє<a href="https://ukrainian.voanews.com/a/5179255.html"> "Голос Америки"</a>.</p>
      <blockquote>Знайте більше:<a href="https://24tv.ua/glava_naftogazu_kobolyev_gotoviy_svidchiti_u_spravi_dzhuliani_shho_pro_tse_treba_znati_n1238614"> Глава "Нафтогазу" Коболєв готовий свідчити у справі Джуліані: що про це треба знати</a></blockquote>
      <p>"Пан Джуліані обіцяв мені допомогти підняти рівень нашої (США та України) співпраці у кібербезпеці", – сказав Порошенко.</p>
      <p>На запитання, чи просив щось Джуліані за такі послуги, Порошенко спочатку відповів ухильно.</p>
      <aside>Дивіться, я – президент України, величної європейської нації, великої європейської країни, найбільшої за територією в Європі. І, звичайно, я не можу уявити такого типу розмов зі мною як із президентом України,<cite>– згодом відповів президент.</cite></aside>
      <p>Зазначимо, адвокат президента США Руді <b><a href="https://24tv.ua/dzhuliani_zvinuvativ_baydena_u_pidkupi_poroshenka__zmi_n1238310">Джуліані звинуватив</a></b> потенційного кандидата від демократів на майбутніх виборах Джо Байдена у корупційній діяльності щодо п'ятого президента України<b> Петра Порошенка.</b></p>
      <h3>Що треба знати про скандал із Байденом і до чого тут Україна?</h3>
      <p>З 2014 року Гантер Байден був у керівництві скандальної компанії "Burisma" Миколи Злочевського. Він – син Джо Байдена – головного конкурента лідера США Дональда Трампа на майбутніх президентських виборах.</p>
      <blockquote><a href="https://24tv.ua/sprava_burisma_shho_vidomo_pro_ukrayinsku_kompaniyu_yaka_sprichinila_skandal_u_ssha_n1213803">Детально про справу Burisma</a> (що відомо про українську компанію, яка спричинила скандал у США) – читайте у матеріалі 24 каналу.</blockquote>
      <ul>
        <li>"Справа Байдена" вже спровокувала політичну кризу у США, а президента Дональда Трампа звинувачують у тиску на українську владу.</li>
        <li>У липні під час телефонної розмови <a href="https://24tv.ua/ukrayinskiy_skandal_u_ssha_za_shho_napisali_donos_na_trampa_n1208533">Трамп нібито пообіцяв президенту України Володимиру Зеленському</a>, що стосунки між країнами покращаться, якщо Україна поновить розслідування у справі газової компанії "Burisma".</li>
        <li>Через телефонний скандал спікер Палати представників Ненсі Пелосі оголосила про початок формальної процедури імпічменту президента Дональда Трампа.</li>
        <li>25 вересня Білий Дім<a href="https://24tv.ua/rozmova_zelenskogo_z_trampom_tekst_rozmovi_stenograma_n1210132"> оприлюднив стенограму розмови</a> Зеленського з Трампом. Вона засвідчує, що Дональд Трамп таки говорив Володимиру Зеленському, що "було б добре", якби той вивчив справу Джо Байдена.</li>
      </ul>
    </article>
  </body>
</html>