<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260514/i-louis-vuitton-eksagorase-ta-diasima-kosmimatopoleia-tiffany-co"/>
    <meta property="og:site_name" content="LiFO"/>
    <meta property="article:published_time" content="2019-11-25T10:17:00+00:00"/>
    <meta property="og:title" content="Η Louis Vuitton εξαγόρασε τα διάσημα κοσμηματοπωλεία Tiffany &amp; Co"/>
    <meta property="og:description" content="Η εξαγορά της γνωστής αλυσίδας κοσμημάτων είναι η μεγαλύτερη συμφωνία του ομίλου πολυτελών ειδών LVMH"/>
  </head>
  <body>
    <article>
      <h1>Η Louis Vuitton εξαγόρασε τα διάσημα κοσμηματοπωλεία Tiffany &amp; Co</h1>
      <h2>Η εξαγορά της γνωστής αλυσίδας κοσμημάτων είναι η μεγαλύτερη συμφωνία του ομίλου πολυτελών ειδών LVMH</h2>
      <address><time datetime="2019-11-25T10:17:00+00:00">25 Nov 2019, 10:17</time> by <a rel="author">NEWSROOM</a></address>
      <p>
        <b>O <a href="https://www.lifo.gr/tags/+Louis+Vuitton">μεγαλύτερος όμιλος πολυτελών ειδών</a> παγκοσμίως εξαγόρασε την γνωστή αλυσίδα κοσμημάτων <a href="https://www.lifo.gr/tags/Tiffany">Tiffany &amp; Co</a> για περισσότερα από 16 δισεκατομμύρια δολάρια.</b>
      </p>
      <p>Σε κοινή ανακοίνωση, οι δύο όμιλοι αναφέρουν πως «κατέληξαν σε οριστική συμφωνία για την απόκτηση της Tiffany από τον LVMH στην τιμή των 135 δολαρίων ανά μετοχή. Η συναλλαγή αποτιμά την Tiffany σε περίπου 14,7 δισεκατομμύρια ευρώ, δηλαδή 16,2 δισεκατομμύρια δολάρια».</p>
      <p>Η συμφωνία δίνει στον δισεκατομμυριούχο ιδιοκτήτη της LVMH, Μπερνάρ Αρνό μεγαλύτερο μερίδιο σε έναν από τους ταχύτερα αναπτυσσόμενους κλάδους της βιομηχανίας. Όπως τόνισε ο ίδιος, το Tiffany «είχε μια ασυναγώνιστη κληρονομιά» και ταίριαζε με τα υπόλοιπα brands του, Louis Vuitton και Bulgari.</p>
      <p>Οι πωλήσεις κοσμημάτων της διάσημου αμερικανικού κοσμηματοπωλείου έχουν καταγράψει πτώση, με τους τουρίστες να δίνουν λιγότερα χρήματα αλλά και λόγω του ισχυρού αμερικανικού δολαρίου.</p>
      <p>Η εταιρία Tiffany &amp; Co έγινε παγκοσμίως διάσημη μέσα από την ταινία «Breakfast at Tiffany's» του 1961 με πρωταγωνίστρια της Όντρεϊ Χέπμπορν. Ιδρύθηκε το 1837 και σήμερα απασχολεί 14.000 άτομα, λειτουργώντας περίπου 300 καταστήματα.</p>
      <figure>
        <img src="https://www.lifo.gr/uploads/image/1571451/louis-vuitton-tiffany-1.jpg"/>
      </figure>
      <p>Ο Μπερνάρ Αρνό επιθυμούσε να αποκτήσει την επιχείρηση από τότε που αγόρασε το brand της Bulgari το 2011 έναντι 5.2 δισεκ. δολαρίων. Η εξαγορά του Tiffany είναι η μεγαλύτερη συμφωνία της LVMH.</p>
      <p>«Τρέφουμε τεράστιο σεβασμό και θαυμασμό για το Tiffany και σκοπεύουμε να εξελίξουμε το κόσμημα με την ίδια αφοσίωση και δέσμευση που δείχνουμε σε καθένα από τα brands μας. Είμαστε περήφανοι που αποκτήσαμε το Tiffany και ανυπομονούμε να εξασφαλίσουμε την επιβίωσή του για πολλούς αιώνες», δήλωσε ο Μπερνάρ Αρνό.</p>
      <p>Η LVMH διαθέτει 75 brands, 156.000 υπαλλήλους και ένα δίκτυο περισσότερων από 4.590 καταστημάτων. Σύμφωνα με την συμβουλευτική Bain &amp; Co, το κόσμημα ήταν ένας από τους πιο ισχυρούς τομείς στην βιομηχανία πολυτελών ειδών το 2018.</p>
      <figure>
        <img src="https://www.lifo.gr/uploads/image/1571457/louis-vuitton-tiffany-3.jpg"/>
      </figure>
      <p>Ο γαλλικός όμιλος είχε αρχικά προτείνει στις 15 Οκτωρίου 120 δολάρια ανά μετοχή της Tiffany, η οποία είναι γνωστή για τις βέρες και τα διαμάντια της, πριν ανεβάσει αυτή την πρόταση σε περίπου 130 δολάρια την περασμένη εβδομάδα. Αυτή η τελευταία προσφορά είχε παρακινήσει την Tiffany να αποκαλύψει τους λογαριασμούς της στον LVMH, ο οποίος τελικά αποφάσισε να προτείνει 135 δολάρια ανά μέτοχή της Tiffany.</p>
      <p>Κατά το οικονομικό έτος 2018, ο όμιλος του Μπερνάρ Αρνό έκανε πωλήσεις 46,8 δισεκατομμυρίων ευρώ, ποσό ρεκόρ, ενώ τα καθαρά κέρδη του ανήλθαν σε 6,4 δισεκατομμύρια.</p>
      <p>Με πληροφορίες από BBC, AFP</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/design_articles/257667/mesa-sto-neo-entyposiako-katastima-louis-vuitton-sto-londino"/>
      </related>
    </article>
  </body>
</html>