<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/premierul-ludovic-orban-pana-marti-seara-stabilim-forma-ordonantei-de-urgenta-privind-rectificarea-bugetara-18614195"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T10:35:45+00:00"/>
    <meta property="og:title" content="Premierul Ludovic Orban: Până marţi seara stabilim forma ordonanţei de urgenţă privind rectificarea bugetară"/>
    <meta property="og:description" content="Premierul Ludovic Orban a declarat, luni, că Executivul va finaliza până marţi seara forma definitivă a ordonanţei de urgenţă privind rectificarea bugetară, el respingând informaţiile potrivit cărora vor fi reduse fondurile de la Educaţie, Transporturi şi din cofinanţarea pe fonduri europene."/>
  </head>
  <body>
    <article>
      <h1>Premierul Ludovic Orban: Până marţi seara stabilim forma ordonanţei de urgenţă privind rectificarea bugetară</h1>
      <address><time datetime="2019-11-25T10:35:45+00:00">25 Nov 2019, 10:35</time> by <a rel="author" href="https://www.zf.ro/autor/teodor-bobei" target="_blank">Teodor Bobei</a></address>
      <p>Premierul Ludovic Orban a declarat, luni, că Executivul va finaliza până marţi seara forma definitivă a ordonanţei de urgenţă privind rectificarea bugetară, el respingând informaţiile potrivit cărora vor fi reduse fondurile de la Educaţie, Transporturi şi din cofinanţarea pe fonduri europene.</p>
      <p>”Normal, discutăm nu numai astăzi (cu miniştrii despre rectificarea bugetară - n.r.), am discutat şi în săptămâna anterioară privitor la situaţia din punct de vedere al bugetului pe fiecare minister. Vom discuta cu toţi pentru a stabili formă finală. Acum nu pot da chiar toate discuţiile, eu am o agenda publică pe care o vedeţi în fiecare zi, sigur, sunt şi alte întâlniri, care sunt întâlniri în care discutăm chestiuni de substanţă. Aveţi răbdare, nu va grăbiţi, am văzut că au apărut tot felul de informaţii pe surse, obiectivul meu este că până la finalul zilei de mâine să stabilim forma definitivă a ordonanţei de urgenţă privind rectificarea bugetară. În rectificarea bugetară avem câteva obiective pe care le urmărim”, a declarat Ludovic Orban.</p>
      <p>El a precizat că primul şi cel mai important obiectiv este asigurarea resurselor financiare pentru toate instituţiile publice şi pentru toate autorităţile locale, resurse financiare care sunt ”indispensabile” pentru bună funcţionare, plata salariilor, pentru plata diferitelor drepturi sociale, pentru plata unor cheltuieli de funcţionare cum sunt iluminatul public, încălzirea şcolilor şi alte categorii de cheltuieli.</p>
      <p>”Al doilea obiectiv este acela de a elimina practica guvernelor anterioare, de a pune pe spinarea mediului de afaceri, cheltuielile nesăbuite care au fost provocate, şi aici v-am dat câteva exemple. Avem că obiectiv în această rectificare să ajungem la zi cu rambursarea TVA-ului către companii, pentru că este inadmisibil să menţii în mod artificial un deficit şi să lipseşti companiile de dreptul lor legal şi anume de banii la care au dreptul privind rambursarea TVA-ului. De asemenea, alocăm bani pentru a asigura decontarea tuturor plăţilor care trebuie făcute de către Casă Naţională de Asigurări de Sănătate. V-am spus că sunt concedii medicale nedecontate şi de 11 luni iar suma necesară pentru a asigura aceste plăti, care repet, sunt plăti legale care trebuie făcute către angajatori în baza legii privind decontarea cheltuielilor pe care le-au făcut pentru diferite categorii de concedii. Nu în ultimul rând urmărim să ajungem cât de cât la zi cu plata situaţiilor de lucrări pe toate proiectele de investiţii, indiferent că este vorba de investiţii la nivel guvernamental sau că este vorba de investiţii în cadrul Planului Naţional de Dezvoltare Locală. De asemenea căutăm să eliminăm toate cheltuielile nenecesare şi mai ale să eliminăm din structura bugetului cheltuieli care nu pot fi efectuate şi care au fost trecut acolo fără că să existe efectiv posibilitatea de a putea fi efectuate până la finele anului 2019”, a adăugat premierul.</p>
      <p>De asemenea, el a precizat că vor fi majorate sumele de bani care reprezintă transferul de la bugetul de stat pentru fondul de pensii, pentru a asigura plata pensiilor, pentru că ”vechiul guvern nu a avut grijă să aloce suficienţi bani în bugetul statului că transferuri către bugetul de pensii”.</p>
      <p>Orban a negat că vor fi tăiate fonduri de la Educaţie, Transporturi şi din cofinanţarea pe fonduri europene.</p>
      <p>”Nu va bazaţi pe zvonuri. Vom alocă resursele financiare pentru cofinanţarea oricărui program care aduce beneficii către români. Astea sunt fitilele care sunt băgate de oameni rău intenţionaţi, cel mai probabil din zona PSD-ului, şi care nu au nicio legătură cu realitatea. Veţi vedea formă proiectului ordonanţei de urgenţă, va fi făcută public şi o vom adopta până la finalul acestei săptămâni”, a mai spus Ludovic Orban.</p>
      <p>El a menţionat că marţi, de la ora 10, vor avea loc consultările cu partenerii sociali în cadrul Consiliului Tripartid.</p>
    </article>
  </body>
</html>