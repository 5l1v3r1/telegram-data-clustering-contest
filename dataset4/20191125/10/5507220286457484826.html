<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188991/"/>
    <meta property="og:site_name" content="Janam TV"/>
    <meta property="article:published_time" content="2019-11-25T10:12:11+00:00"/>
    <meta property="og:title" content="ജിഎസ്ടി; ആറ് മാസത്തിലധികമായി റിട്ടേണ്‍ സമര്‍പ്പിക്കാത്തവരുടെ ലൈസന്‍സ് റദ്ദാക്കാനൊരുങ്ങി കേന്ദ്രം"/>
    <meta property="og:description" content="തിരുവനന്തപുരം: ആറ് മാസത്തിലധികമായി ജിഎസ്ടി റിട്ടേണ്‍ സമര്‍പ്പിക്കാത്തവര്‍ക്ക് അനുവദിച്ചിരിക്കുന്ന സമയപരിധി ഇന്ന് അവസാനിക്കും. ആറോ അതില്‍ കൂടുതലോ"/>
  </head>
  <body>
    <article>
      <h1>ജിഎസ്ടി; ആറ് മാസത്തിലധികമായി റിട്ടേണ്‍ സമര്‍പ്പിക്കാത്തവരുടെ ലൈസന്‍സ് റദ്ദാക്കാനൊരുങ്ങി കേന്ദ്രം</h1>
      <address><time datetime="2019-11-25T10:12:11+00:00">25 Nov 2019, 10:12</time> by <a rel="author">Janam TV Web Desk</a></address>
      <p>തിരുവനന്തപുരം: ആറ് മാസത്തിലധികമായി ജിഎസ്ടി റിട്ടേണ്‍ സമര്‍പ്പിക്കാത്തവര്‍ക്ക് അനുവദിച്ചിരിക്കുന്ന സമയപരിധി ഇന്ന് അവസാനിക്കും. ആറോ അതില്‍ കൂടുതലോ മാസങ്ങളായി ജിഎസ്ടി റിട്ടേണ്‍ സമര്‍പ്പിക്കാത്തവരുടെ രജിസ്‌ട്രേഷന്‍ റദ്ദാക്കാനാണ് കേന്ദ്ര സര്‍ക്കാരിന്റെ തീരുമാനം.</p>
      <p>കേന്ദ്ര ജിഎസ്ടി നിയമത്തിലെ ഇരുപത്തൊന്‍പതാം വകുപ്പിന് കീഴിലാണ് റിട്ടേണ്‍ സമര്‍പ്പിക്കാത്ത വ്യാപാരികളുടെ രജിസ്‌ട്രേഷന്‍ റദ്ദാക്കാന്‍ തീരുമാനിച്ചത്. റിട്ടേണ്‍ കൃത്യമായി അടയ്ക്കാത്തവരില്‍ നിന്നും 5000 രൂപ വരെ ഈടാക്കാനാണ് സംസ്ഥാന ചരക്കു സേവന നികുതി വകുപ്പിന്റെ തീരുമാനം.</p>
      <p>3.53 ലക്ഷം രജിസ്റ്റേര്‍ഡ് വ്യാപാരികളാണ് കേരളത്തിലുള്ളത്. കഴിഞ്ഞ ദിവസം വരെയുള്ള കണക്കുകള്‍ അനുസരിച്ച് 71 ശതമാനം വ്യാപാരികളും ഒക്ടോബര്‍ മാസത്തെ GSTR – 3B സമര്‍പ്പിച്ചിട്ടുണ്ട്.</p>
    </article>
  </body>
</html>