<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/marco-verratti-i-neymar-entren-en-la-llista-del-psg-per-visitar-el-reial-madrid/noticia/2965930/"/>
    <meta property="og:site_name" content="CCMA"/>
    <meta property="article:published_time" content="2019-11-25T10:16:19+00:00"/>
    <meta property="og:title" content="Marco Verratti i Neymar entren a la llista del PSG per visitar el Reial Madrid"/>
    <meta property="og:description" content="El migcampista italià es va perdre l'últim partit per molèsties mentre que el brasiler va reaparèixer després de cinc setmanes de baixa"/>
  </head>
  <body>
    <article>
      <h1>Marco Verratti i Neymar entren a la llista del PSG per visitar el Reial Madrid</h1>
      <h2>El migcampista italià es va perdre l'últim partit per molèsties mentre que el brasiler va reaparèixer després de cinc setmanes de baixa</h2>
      <address><time datetime="2019-11-25T10:16:19+00:00">25 Nov 2019, 10:16</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/9/5/1574680506059.jpg"/>
        <figcaption>Neymar ha estat inclòs en la convocatòria per enfrontar-se al Reial Madrid (Reuters)</figcaption>
      </figure>
      <p><b>Marco Verratti</b> és la novetat a la<b> llista de convocats del París Saint-Germain</b> de cara a la visita<b> contra el Reial Madrid d'aquest dimarts (21.00), </b>corresponent a la cinquena jornada de la Champions. El migcampista italià, vital a l'esquema de <b>Thomas Tuchel</b>, no va poder jugar en<b> el triomf sobre el Lilla (2-0)</b> de divendres per unes molèsties de genoll.</p>
      <p>Tot són bones notícies per a l'entrenador del PSG darrerament. A la convocatòria del PSG també hi serà <b>Neymar</b>, que es va perdre el partit d'anada per lesió i va reaparèixer divendres. I<b> Kylian Mbappé</b>, que ha deixat definitivament enrere un virus. Per primera vegada aquesta temporada, el PSG està pràcticament al complet.</p>
      <p><b>El PSG, amb 12 punts</b>, ja està classificat per als vuitens de final i en té prou de sumar un punt en els dos partits que li queden per acabar la fase regular com a primer de grup.<b> El Reial Madrid, que suma 7 punts en 4 jornades</b>, també té la classificació virtualment garantida però vol exhaurir les opcions de ser primer de grup, que passen per superar el campió francès.  </p>
    </article>
  </body>
</html>