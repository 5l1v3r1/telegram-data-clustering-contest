<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549867.html/%D8%AA%D8%B4%DA%A9%DB%8C%D9%84-720-%D9%BE%D8%B1%D9%88%D9%86%D8%AF%D9%87-%D8%AA%D8%AE%D9%84%D9%81-%D9%88%D8%A7%D8%AD%D8%AF-%D9%87%D8%A7%DB%8C-%D8%B5%D9%86%D9%81%DB%8C--%D8%AA%D9%88%D9%84%DB%8C%D8%AF%DB%8C-%D9%88-%D8%AE%D8%AF%D9%85%D8%A7%D8%AA%DB%8C-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:25:00+00:00"/>
    <meta property="og:title" content="تشکیل 720 پرونده تخلف واحد های صنفی، تولیدی و خدماتی در هرمزگان"/>
    <meta property="og:description" content="پیروی منش گفت: از زمان سهمیه بندی بنزین تا کنون بازرسان سازمان بیش از دوازده هزار و 984 مورد بازرسی از واحد های صنفی، تولیدی و خدماتی بعمل آوردند که از این تعداد 720 پرونده تخلف به ارزش ریالی بیش از 3 میلیارد و 500 میلیون ریال تشکیل شده است."/>
  </head>
  <body>
    <article>
      <h1>تشکیل 720 پرونده تخلف واحد های صنفی، تولیدی و خدماتی در هرمزگان</h1>
      <h2>معاون بازرسی و حمایت از حقوق مصرف کنندگان:</h2>
      <address>
        <time datetime="2019-11-25T10:25:00+00:00">25 Nov 2019, 10:25</time>
      </address>
      <p>پیروی منش گفت: از زمان سهمیه بندی بنزین تا کنون بازرسان سازمان بیش از دوازده هزار و 984 مورد بازرسی از واحد های صنفی، تولیدی و خدماتی بعمل آوردند که از این تعداد 720 پرونده تخلف به ارزش ریالی بیش از 3 میلیارد و 500 میلیون ریال تشکیل شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://hormoz.ir/"> هرمز</a>؛ عبدالرضا پیروی منش، معاون بازرسی و حمایت از حقوق مصرف کنندگان اظهار کرد: به منظور تسریع و رسیدگی بموقع به شکایات شهروندان، حوزه بازرسی و نظارت سازمان صنعت و معدن و تجارت هرمزگان مجهز به موتور سیکلت شد.</p>
      <p>معاون بازرسی و حمایت از حقوق مصرف کنندگان گفت: از زمان سهمیه بندی بنزین تا کنون بازرسان سازمان بیش از دوازده هزار و 984 مورد بازرسی از واحد های صنفی، تولیدی و خدماتی بعمل آوردند که از این تعداد 720 پرونده تخلف به ارزش ریالی بیش از سه میلیارد و 500 میلیون ریال تشکیل شده است.</p>
      <p>پیروی منش تصریح کرد: در این مدت شهروندان 1500 مورد از گزارشات خود را از طریق سامانه 124 سازمان صنعت، معدن و تجارت هرمزگان به ثبت رسانده اند.</p>
      <p>وی از عموم مردم خواست از فروشگاه هایی که برچسب قیمت ندارند خرید نکنند و با مشاهده هرگونه تخلف احتمالی شکایات خود را از طریق سامانه 124 به ثبت برسانند تا بازرسان این سازمان در اسرع وقت به شکایات رسیدگی کنند.</p>
      <p>گفتنی است پیش از این نیز رئیس سازمان مدیریت حمل و نقل بار و مسافر شهرداری بندرعباس از اعمال قانون 300 خودرو سرویس مدارس خبر داده است.</p>
      <p>انتهای پیام/</p>
    </article>
  </body>
</html>