<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/vodafone-disservizi-rete-fissa-e-mobile-i-problemi-continuano-anche-oggi-25-novembre/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T10:11:55+00:00"/>
    <meta property="og:title" content="Vodafone disservizi rete fissa e mobile: i problemi continuano anche oggi 25 novembre"/>
    <meta property="og:description" content="Oggi 25 novembre proseguono i disservizi alla rete mobile e fissa Vodafone: ecco cosa sta succedendo in Liguria."/>
  </head>
  <body>
    <article>
      <h1>Vodafone disservizi rete fissa e mobile: i problemi continuano anche oggi 25 novembre</h1>
      <h2>Oggi 25 novembre proseguono i disservizi alla rete mobile e fissa Vodafone: ecco cosa sta succedendo in Liguria.</h2>
      <address><time datetime="2019-11-25T10:11:55+00:00">25 Nov 2019, 10:11</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Sulla pagina <b>Facebook </b>della <b>Vodafone</b> sono comparsi due messaggi (uno di ieri sera) nei quali si comunica che i disservizi su <b>rete fissa e mobile</b> (a causa del maltempo di ieri) avuti dai clienti dell’operatore dal loro rosso e bianco della Liguria sono stati ripristinati. Proseguono però le lamentele in quanto in molti comunicano di continuare ad avere<b> disservizi</b>.</p>
      <h3>Il down di Vodafone</h3>
      <p>Ieri 24 novembre a causa del maltempo in Liguria ci sono stati grossi problemi per quanto concerne la<b> rete fissa e mobile Vodafone</b>. L’operatore dal logo rosso e bianco ha però comunicato stamattina di aver ripristinato dopo quello mobile (ieri sera) anche il <b>servizio di rete fissa.</b></p>
      <p>Il problema è che sulla pagina Facebook ma anche sul sito Downdetector proseguono le lamentele di chi ancora continua ad avere disservizi. C’è chi comunica che la sua velocità di download ed upload sono prossime allo zero mentre chi sostiene di aver riavuto la connessione ma ad una velocità lentissima ovvero a 73 Kb. Per tale utente, quindi, non si dovrebbe parlare di ripristino della linea.</p>
      <p>Da La Spezia c’è chi si lamenta di non poter navigare in quanto con la fibra 200 la velocità è 0,30 in download. Anche da Genova alcuni utenti comunicano di non avere fibra fisso/internet e di non riuscire nemmeno a contattare un operatore per capire quanto tempo ci vorrà per il ripristino del servizio. Anche altri utenti di Milano, Lecce e Cuneo comunicano di avere problemi.</p>
      <p>In ogni caso Vodafone comunica che si potrà inviare un messaggio sulla pagina ufficiale Facebook. Gli operatori, infatti, stanno chiedendo a chi ha un disservizio di inviare i propri dati personali e il proprio numero di telefono tramite messaggio privato per essere eventualmente contattati.</p>
      <p>L’operatore dal logo rosso e bianco informa inoltre gli utenti che, a causa del disagio arrecato, attiverà giga e minuti illimitati a tutti i clienti mobile coinvolti della Liguria.</p>
      <p>Leggete anche: <a href="https://www.investireoggi.it/risparmio/offerte-tim-e-vodafone-ecco-quelle-a-partire-da-599-euro-di-novembre/">Offerte Tim e Vodafone: ecco quelle a partire da 5,99 euro di novembre</a></p>
      <p>alessandra.dibartolomeo@investireoggi.</p>
      <p>it</p>
    </article>
  </body>
</html>