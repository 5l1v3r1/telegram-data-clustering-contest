<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232943/"/>
    <meta property="og:site_name" content="Українська правда"/>
    <meta property="article:published_time" content="2019-11-25T10:58:18+00:00"/>
    <meta property="og:title" content="Підозрюваний у держзраді ексзаступник міністра Бровченко вийшов під заставу"/>
    <meta property="og:description" content="Ексзаступник міністра економіки Юрій Бровченко, підозрюваний у державній зраді, вийшов з СІЗО після внесення зменшеної у 6 разів застави."/>
  </head>
  <body>
    <article>
      <h1>Підозрюваний у держзраді ексзаступник міністра Бровченко вийшов під заставу</h1>
      <address>
        <time datetime="2019-11-25T10:58:18+00:00">25 Nov 2019, 10:58</time>
      </address>
      <p>Ексзаступник міністра економіки Юрій Бровченко, підозрюваний у державній зраді, вийшов з СІЗО після внесення зменшеної у 6 разів застави.</p>
      <p><b>Джерело:</b> адвокат Бровченка Сергій Стретович у коментарі УП</p>
      <p><b>Пряма мова:</b> "Заставу внесли. Застава була зменшена рішенням Київського апеляційного суду від 11 листопада з 3,4 мільйона гривень до 576 тисяч 300 гривень.</p>
      <p>Бровченко фактично вийшов з СІЗО 20 листопада".</p>
      <p><b>Деталі:</b> За словами адвоката, заставу вносили родичі.</p>
      <p>
        <i>
          <b>Читайте також: <a href="https://www.pravda.com.ua/articles/2016/12/1/7128509/">Війна і бізнес. Як друзі Порошенка контролюють мільярдні замовлення Укроборонпрому. Частина 1</a></b>
        </i>
      </p>
      <p>
        <i>
          <b> <a href="https://www.pravda.com.ua/articles/2017/01/16/7131557/">Війна і бізнес. Укроборонпром та його золотий менеджер. Частина 2</a></b>
        </i>
      </p>
      <p>
        <b>Передісторія:</b>
      </p>
      <ul>
        <li>22 жовтня Контррозвідка СБУ <a href="https://www.pravda.com.ua/news/2019/10/22/7229760/">затримала </a>ексзаступника міністра економіки Юрія Бровченка за нанесення масштабної шкоди обороноздатності України.</li>
        <li>Експосадовцю оголосили про підозру у вчиненні злочину, передбаченого ч. 1 ст. 111 (державна зрада) ККУ.</li>
        <li>Встановлено, що високопосадовець Міністерства економічного розвитку і торгівлі, чиновники ДП "Український центр "Безпека" та державної акціонерної холдингової компанії "Артем" діяли всупереч інтересам України на користь закордонної компанії.  </li>
        <li>Вони уклали з іноземцями завідомо збитковий контракт на виготовлення і постачання лінії з виробництва артилерійських снарядів на загальну суму понад $16,5 мільйона.</li>
        <li>23 жовтня колишнього заступника міністра економіки Юрія Бровченка арештували на два місяці із можливістю внесення застави <a href="https://www.pravda.com.ua/news/2019/10/23/7229858/">3 мільйонів 400 тисяч</a> 170 гривень застави.</li>
        <li>Однак Київський апеляційний суд зменшив заставу у 6 разів до 576 тисяч.</li>
      </ul>
      <footer>Ірина Балачук, УП</footer>
      <related>
        <a href="https://www.pravda.com.ua/news/2019/11/17/7232228/"/>
        <a href="https://www.epravda.com.ua/news/2019/11/7/653443/"/>
        <a href="https://www.epravda.com.ua/news/2019/10/31/653185/"/>
      </related>
    </article>
  </body>
</html>