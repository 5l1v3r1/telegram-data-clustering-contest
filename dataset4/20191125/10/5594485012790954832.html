<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/stikhii/buryata-girionis-opustoshi-grtsiya-noshches-ima-zhertvi_news711279.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T10:01:00+00:00"/>
    <meta property="og:title" content="Бурята Гирионис опустоши Гърция нощес, има жертви!"/>
    <meta property="og:description" content="Спряно е движението по магистрали, затворени са училища, лошото време днес ще обхване цялата страна"/>
  </head>
  <body>
    <article>
      <h1>Бурята Гирионис опустоши Гърция нощес, има жертви!</h1>
      <h2>Спряно е движението по магистрали, затворени са училища, лошото време днес ще обхване цялата страна</h2>
      <address>
        <time datetime="2019-11-25T10:01:00+00:00">25 Nov 2019, 10:01</time>
      </address>
      <p>https://blitz.bg/intsidenti/stikhii/buryata-girionis-opustoshi-grtsiya-noshches-ima-zhertvi_news711279.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574668336-1.jpg"/>
      </figure>
      <p><b>Сериозни проблеми бяха предизвикани от лошото време през нощта в Тесалия и Западна Македония. Мъж беше намерен мъртъв в морската зона на Антирио, близо до пристанището, докато приятеля му изчезна, когато плавателната лодка, на която се намираха, се преобърна при силни ветрове от 7-8 буфор, съобщава "Български новини".</b><br/><br/>Според Kathimerini информацията от властите е, че и двамата мъже от преобърнатата лодка са загинали.<br/><br/>В Катерини проблемите от лошото време са доста големи, тъй като морето излезе в района на Паралия и големи количества вода заливат пътя. Властите разпоредиха евакуацията на живеещите край морето. Издадено е разпореждане кварталите, които се амират около морето да бъдат в готовност за евакуация.<br/><br/>Днес всички училища ще останат затворени поради лошото време. Затварянето на училищата засяга двете общини, както и общините Петра, Паралия, Корину, Елафина, Пиерион, Диос, Литохоро, Източен Олимп. Лошото време нахлу вчера следобед, като явленията бяха яростни в Йонийско море, а днес се очаква да засегнат почти цялата страна.<br/><br/>Лошото време засегна и Тесалия, и Северна Македония. В Трикала видимостта поради обилните валежи създаде проблеми по националния път Трикала-Каламбака, докато в Серес железопътната линия до Драма временно е затворена.<br/><br/>Проливен дъжд и отломки наложиха затваряне както на магистралата Атина-Коринт, близо до Елефсина, така и стария път, свързващ двата града. Властите твърдят, че се очаква магистралата към Атина да бъде отворена по-късно през деня, докато движението по участъка до Коринт е очаква да бъде възстановено по обяд.<br/><br/>Проблеми има и в Солун, като бурите нанесоха щети и оставиха училищата затворени.<br/> </p>
    </article>
  </body>
</html>