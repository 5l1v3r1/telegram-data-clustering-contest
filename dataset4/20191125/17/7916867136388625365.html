<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134990-apmauda-liejantis-vatutinas-turime-susitaikyti-jog-cempioniska-cska-nebeegzistuoja.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-25T17:48:00+00:00"/>
    <meta property="og:title" content="Apmaudą liejantis Vatutinas: „Turime susitaikyti, jog čempioniška CSKA nebeegzistuoja“"/>
    <meta property="og:description" content="Praėjusį sezoną Eurolygoje triumfavusi Maskvos CSKA ekipa titulo gynybą pradėjo keturiomis pergalėmis paeiliui, tačiau paskui per šešis turus patyrė keturis pralaimėjimus ir šiuo metu rikiuojasi šeštoje vietoje. Nesėkmėmis apipinta atkarpa būtent sutapo su Rusijos grando lyderio Willo Clyburno netektimi, kai šis ketvirtame ture patyrė kryžminių raiščių traumą. 29-erių amerikietis šį sezoną neberungtyniaus, o toks praradimas gerokai kirto per CSKA vadovybės ..."/>
  </head>
  <body>
    <article>
      <h1>Apmaudą liejantis Vatutinas: „Turime susitaikyti, jog čempioniška CSKA nebeegzistuoja“</h1>
      <address>
        <time datetime="2019-11-25T17:48:00+00:00">25 Nov 2019, 17:48</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-188864-any1000x1000.jpg">
          <img src="https://www.basketnews.lt/paveikslelis-188864-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Praėjusį sezoną Eurolygoje triumfavusi Maskvos CSKA ekipa titulo gynybą pradėjo keturiomis pergalėmis paeiliui, tačiau paskui per šešis turus patyrė keturis pralaimėjimus ir šiuo metu rikiuojasi šeštoje vietoje.</p>
      <p>Nesėkmėmis apipinta atkarpa būtent sutapo su Rusijos grando lyderio Willo Clyburno netektimi, kai šis ketvirtame ture patyrė kryžminių raiščių traumą. 29-erių amerikietis šį sezoną neberungtyniaus, o toks praradimas gerokai kirto per CSKA vadovybės ambicijas.</p>
      <p>Klubo prezidentas Andrejus Vatutinas pripažino, jog Clyburnas buvo pagrindinė figūra šių metų CSKA sudėtyje, kuriai rasti pamainą šiuo metu yra tiesiog neįmanoma.</p>
      <p>„Dabar mūsų moto – padėkime patys sau, – sakė apmaudo apimtas CSKA vadovas. – Pasikviesti tokį žaidėją kaip Clyburnas šiuo metu – misija neįmanoma. Nėra tokio, kuris galėtų rungtyniauti nuo pirmos iki ketvirtos pozicijos ir tuo pačiu gintis prieš visus varžovus, nuo įžaidėjo iki centro. </p>
      <p>Stebime rinką, keliems žaidėjams buvo pateikti pasiūlymai, tačiau rimtų kandidatų nėra. Mes siekiame pripažinti tai, jog praėjusio sezono čempioniška CSKA nebeegzistuoja. Bandome kurti naują komandą. </p>
      <p>Kalbėti apie mūsų sezono tikslus yra tiesiog per anksti. Žaidėjams reikia laiko suprasti, jog suprastų vienas kitą aikštėje. Pagrindinė užduotis – susitaikyti su šiandienine situaciją, nors tai padaryti yra labai sunku po praėjusį sezoną nuskintų pergalių.“</p>
      <p>VTB Vieningoje lygoje CSKA su penkiomis pergalėmis per septynis turus žengia antroje vietoje. Turnyrinės lentelės viršūnėje – aštuonerias rungtynes iš tiek pat laimėjusi Rimo Kurtinaičio vadovaujama Maskvos srities „Chimki“.</p>
      <h3>Maskvos CSKA / Tvarkaraštis</h3>
      <figure>
        <img src="https://www.basketnews.lt/paveikslelis-127755-tmlgs.jpg"/>
      </figure>
      <p>
        <a href="https://www.basketnews.lt/komandos/709-vitorijos-baskonia.html">Vitorijos Baskonia</a>
      </p>
      <figure>
        <img src="https://www.basketnews.lt/paveikslelis-3754-tmlgs.jpg"/>
      </figure>
      <p><a href="https://www.basketnews.lt/komandos/376-maskvos-cska.html">Maskvos CSKA</a> <a href="https://www.basketnews.lt/rungtynes/ziureti/84580-vitorijos-baskonia-maskvos-cska.html">80-70</a></p>
      <figure>
        <img src="https://www.basketnews.lt/paveikslelis-112282-tmlgs.jpg"/>
      </figure>
      <p>
        <a href="https://www.basketnews.lt/komandos/368-madrido-real.html">Madrido Real</a>
      </p>
      <figure>
        <img src="https://www.basketnews.lt/paveikslelis-3754-tmlgs.jpg"/>
      </figure>
      <p><a href="https://www.basketnews.lt/komandos/376-maskvos-cska.html">Maskvos CSKA</a> <a href="https://www.basketnews.lt/rungtynes/ziureti/84588-madrido-real-maskvos-cska.html">97-81</a></p>
      <figure>
        <img src="https://www.basketnews.lt/paveikslelis-3649-tmlgs.jpg"/>
      </figure>
      <p>
        <a href="https://www.basketnews.lt/komandos/60-barselonos-fc-barcelona.html">Barselonos FC Barcelona</a>
      </p>
      <figure>
        <img src="https://www.basketnews.lt/paveikslelis-3754-tmlgs.jpg"/>
      </figure>
      <p><a href="https://www.basketnews.lt/komandos/376-maskvos-cska.html">Maskvos CSKA</a> <a href="https://www.basketnews.lt/rungtynes/ziureti/84596-barselonos-fc-barcelona-maskvos-cska.html">Penk.<br/>22:00</a></p>
    </article>
  </body>
</html>