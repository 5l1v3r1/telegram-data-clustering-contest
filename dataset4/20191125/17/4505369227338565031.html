<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/mihaela-buzarnescu-dezvaluie-motivul-real-pentru-care-a-dat-in-judecata-wta_499298.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T17:54:11+00:00"/>
    <meta property="og:title" content="Mihaela Buzărnescu dezvăluie MOTIVUL REAL pentru care a dat în judecată WTA"/>
    <meta property="og:description" content="Mihaela Buzărnescu, 31 de ani, a dezvăluit de ce a dat &amp;icirc;n judecată Asociația de Tenis Feminin (WTA) și motivul pentru care cere despăgubiri financiare."/>
  </head>
  <body>
    <article>
      <h1>Mihaela Buzărnescu dezvăluie MOTIVUL REAL pentru care a dat în judecată WTA</h1>
      <address><time datetime="2019-11-25T17:54:11+00:00">25 Nov 2019, 17:54</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Mihaela Buzărnescu, 31 de ani, a dezvăluit de ce a dat în judecată Asociația de Tenis Feminin (WTA) și motivul pentru care cere despăgubiri financiare.</p>
      <p>Mihaela Buzărnescu s-a accidentat grav la Rogers Cup 2018, iar de atunci nu şi-a mai revenit.</p>
      <p>
        <a href="https://www.romaniatv.net/mihaela-buzarnescu-a-dat-in-judecata-wta-cere-o-suma-imensa-ca-despagubire_498259.html">
          <b>Mihaela Buzărnescu a dat în judecată WTA. Cere o sumă imensă ca DESPĂGUBIRE</b>
        </a>
      </p>
      <p>"Mă gândesc doar la dreptate și la faptul că mi-a fost dată peste cap cariera. Mă gândesc că în acel an puteam ajunge la Turneul Campioanelor. Noi, sportivii, trebuie să fim ajutați mai mult. Sper ca organizatorii să fie mai atenți cu noi de acum înainte. E în joc cariera noastră, dar și viața. Sper ca prin acest lucru să li se acorde sportivilor mai multă atenție și să nu mai pățească nimeni ce am pățit eu. Acel moment a fost groaznic! Cel mai crunt al carierei mele. Știam că n-o să fie bine. Nu-mi venea să cred că i-am zis arbitrei că nu se poate juca și aș dori să oprească meciul, iar după două puncte am alunecat și mi-am rupt glezna! Arbitra venise cu umbrela, iar eu stăteam, plângeam și îmi curgea sânge! Nu știa ce să mai îmi spună. Cică îi părea rău. Dar mai contează că îți pare rău după o asemenea tragedie?", a declarat Mihaela Buzărnescu la Antena Stars.</p>
      <p>Mihaela Buzărnescu a alunecat în timpul meciului cu Elina Svitolina. Înainte de acest moment, antrenorul româncei i-a cerut arbitrei să oprească meciul pentru că ploua și exista riscul accidentărilor.</p>
    </article>
  </body>
</html>