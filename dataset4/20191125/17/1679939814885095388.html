<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/atentionare-de-calatorie-in-grecia-risc-ridicat-de-furtuna_3060043.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T17:12:43+00:00"/>
    <meta property="og:title" content="Atenţionare de călătorie în Grecia. Risc ridicat de furtună"/>
    <meta property="og:description" content="Atenționare de călătorie în Grecia. Secretariatul General de Protecţie Civilă şi Serviciul de meteorologie au anunţat că, începând de luni, există un risc ridicat pentru fenomene şi condiţii meteo foarte intense, generate de prezenţa unui câmp ciclonic ca"/>
  </head>
  <body>
    <article>
      <h1>Atenţionare de călătorie în Grecia. Risc ridicat de furtună</h1>
      <address><time datetime="2019-11-25T17:12:43+00:00">25 Nov 2019, 17:12</time> by <a rel="author">PUBLIKA.MD</a></address>
      <p><b>Atenționare de călătorie în Grecia. Secretariatul General de Protecţie Civilă şi Serviciul de meteorologie au anunţat că, începând de luni, există un risc ridicat pentru fenomene şi condiţii meteo foarte intense, generate de prezenţa unui câmp ciclonic care traversează în această perioadă teritoriul elen.</b><br/><br/>A fost emis şi un cod roşu de furtună (precipitaţii puternice, descărcări electrice, intensificări ale vântului) pentru regiunile Macedonia Centrală (unităţile administrative Salonic, Pieria, Halkidiki, Kozani, Imathia, Pella, Kilkis), Thessalia (Larissa, Magnisia, Karditsa, Trikala) şi Peloponez (Argolida, Arkadi), respectiv cod portocaliu pentru regiunile Tracia (Serres, Drama, Kavala, Xanti, Rodopi, Evrou), Macedonia de Est (Florina, Grevena, Ioannina), insulele Dodecanese (Thasos, Limnos, Samothraki, Lesvos, Samos, Kos, Ikaria) şi nord-estul insulelor din Marea Egee (la graniţa cu Turcia), scrie <a href="https://www.agerpres.ro/social/2019/11/25/mae-atentionare-de-calatorie-grecia-risc-ridicat-de-furtuna--409412">AGERPRES.RO</a>.<br/><br/>În celelalte zone ale Republicii Elene, condiţiile meteo sunt normale pentru această perioadă, autostrada Atena - Korint fiind redeschisă circulaţiei în dimineaţa acestei zile.</p>
    </article>
  </body>
</html>