<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_ochischennya-trivaye-zelenskij-pochav-hoditi-vuliceyu-i-znimati-schotizhnevi-video-dlya-ukrayinciv/939882"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T17:58:00+00:00"/>
    <meta property="og:title" content="&quot;Очищення триває&quot; - Зеленський почав ходити вулицею і знімати щотижневі відео для українців"/>
    <meta property="og:description" content="Президент Володимир Зеленський заявляє, що у &quot;Слузі народу&quot; продовжується очищення. Про це він сказав у понеділок на відео під час прогулянки. &quot;Третього депутата було виключено з партії &quot;Слуга народу&quot;. І ми цим пишаємося. Тому що у нас продовжується очищення. Тому що ми дійсно партія ..."/>
  </head>
  <body>
    <article>
      <h1>"Очищення триває" - Зеленський почав ходити вулицею і знімати щотижневі відео для українців</h1>
      <address><time datetime="2019-11-25T17:58:00+00:00">25 Nov 2019, 17:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939882_w_300.jpg?v=0"/>
        <figcaption>Зеленський каже, буде звітувати щотижня.</figcaption>
      </figure>
      <p>Президент <b>Володимир Зеленський</b> заявляє, що у "Слузі народу" продовжується очищення.</p>
      <p>Про це він сказав у понеділок на відео під час прогулянки.</p>
      <p>"Третього депутата було виключено з партії "Слуга народу". І ми цим пишаємося. Тому що у нас продовжується очищення. Тому що ми дійсно партія народна. Ми служимо народу України. І набрали звичайних людей.</p>
      <p>Якщо будемо знаходити щось кримінальне, будуть якісь новини про договорняки, на жаль, будемо знаходити. Тому що це не наші родичі, не наші друзі. Так ось, коли будемо знаходити таких людей, будемо виключати.</p>
      <p>У нас монобільшість. Найголовніше це не кількість депутатів. Хоча це теж дуже важливо. Найголовніше, щоб це були порядні, чесні і професійні люди", - заявив глава держави.</p>
      <p>Під час прогулянки Зеленський вітався із перехожими.</p>
      <p>"З'явилася ідея зустрічатися з вами як мінімум раз на тиждень. І говорити, що ми зробили за минулий тиждень і що збираємося робити", - сказав президент.</p>
      <p>"Червоне світло. Стоїмо", - сказав Зеленський на переході. Махав рукою перехожим.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2390516187865410%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pivroku-roboti-prezidenta-zelenskogo-ocinki-i-prognozi/939112"/>
      </related>
      <blockquote>Перші кроки діяльності президента Володимира Зеленського та його команди 62% громадян оцінюють позитивно. Про це свідчать <a href="https://gazeta.ua/articles/politics/_do-roboti-zelenskogo-pozitivno-stavlyatsya-62-ukrayinciv-opituvannya/939736">результати опитування</a> Фонду "Демократичні ініціативи" імені Ілька Кучеріва спільно з Київським міжнародним інститутом соціології, проведеного з 4 по 19 листопада.</blockquote>
    </article>
  </body>
</html>