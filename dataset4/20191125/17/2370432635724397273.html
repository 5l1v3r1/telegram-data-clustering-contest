<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-25T17:33:15+00:00"/>
    <meta property="og:title" content="Μαρτίνς για Τότεναμ: Δεν μας φοβίζει κανένας αντίπαλος, θα αντιδράσουμε"/>
    <meta property="og:description" content="Ο τεχνικός του Ολυμπιακού, Πέδρο Μαρτίνς, στη συνέντευξη Τύπου εν όψει της αναμέτρησης με την Τότεναμ έδειξε σίγουρος πως η ομάδα του θα βγάλει αντίδραση"/>
  </head>
  <body>
    <article>
      <h1>Μαρτίνς για Τότεναμ: Δεν μας φοβίζει κανένας αντίπαλος, θα αντιδράσουμε</h1>
      <h2>Ο τεχνικός του Ολυμπιακού, Πέδρο Μαρτίνς, στη συνέντευξη Τύπου εν όψει της αναμέτρησης με την Τότεναμ έδειξε σίγουρος πως η ομάδα του θα βγάλει αντίδραση</h2>
      <address><time datetime="2019-11-25T17:33:15+00:00">25 Nov 2019, 17:33</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Facebook 0</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Twitter</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">LinkedIn</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Περισσότερα</a>
        </li>
      </ul>
      <p>Ο τεχνικός του Ολυμπιακού, Πέδρο Μαρτίνς, στη συνέντευξη Τύπου εν όψει της αναμέτρησης με την Τότεναμ έδειξε σίγουρος πως η ομάδα του θα βγάλει αντίδραση μετά την ισοπαλία με τον Πανιώνιο.</p>
      <p><b>Για τον Μουρίνιο:</b> «Είναι αλήθεια ότι είχαμε λίγο χρόνο για να προετοιμαστούμε γι αυτό το ματς. Είχαμε ένα παιχνίδι το περασμένο Σάββατο, όπως και η Τότεναμ και ο χρόνος που έχουμε στη διάθεσή μας είναι πολύ λίγος για να προετοιμάσουμε τον επόμενο αγώνα. Γνωρίζουμε τον Ζοσέ Μουρίνιο, αλλά αυτή θα είναι η πρώτη φορά που τον αντιμετωπίζουμε ως προπονητή της Τότεναμ. Ξέρουμε πολύ λίγα στοιχεία, όσον αφορά στο στυλ παιχνιδιού που θέλει να έχει η Τότεναμ. Και οι δύο ομάδες θα ήθελαν να έχουν περισσότερο χρόνο στη διάθεσή τους. Εμείς από την πλευρά μας προετοιμαστήκαμε όσο καλύτερα μπορούσαμε».</p>
      <p><b>Για το αν η αναμέτρηση με την Τότεναμ επηρεάζει το ντέρμπι με τον ΠΑΟΚ:</b> «Το παιχνίδι με τον ΠΑΟΚ είναι εντελώς διαφορετικά. Δεν θα επηρεάσει το πλάνο μας για το αυριανό ματς. Περιμένουμε να βγάλουμε αντίδραση, μετά το αποτέλεσμα στο τελευταίο αγώνα με τον Πανιώνιο. Εχουμε δουλέψει πολύ για να βρεθούμε εδώ και να παίζουμε απέναντι σε τόσο σπουδαίες ομάδες. Θα παλέψουμε για να διεκδικήσουμε ότι καλύτερο μπορούμε. Απέναντί μας θα έχουμε έναν πολύ δύσκολο αντίπαλο και περιμένω να βγάλουμε αντίδραση, όπως ξέρει να κάνει ο Ολυμπιακός στις δύσκολες στιγμές. Να παλέψουμε για να πετύχουμε τους στόχους μας. Αν πριν από λίγους μήνες έλεγε κάποιος ότι θα βρισκόμαστε εδώ, απέναντι σε τόσο σπουδαίες ομάδες και θα είμαστε στην πρώτη θέση στο πρωτάθλημα, πιστεύω ότι θα ήταν ευχαριστημένος. Εχουμε δουλέψει πάρα πολύ και είμαστε εδώ για να βγάλουμε αντίδραση και να κάνουμε μια νέα αρχή».</p>
      <p><b>Για την ισοπαλία με τον Πανιώνιο:</b> «Πάντα το επόμενο ματς είναι η καλύτερη ευκαιρία για να αντιδράσεις μετά από ένα κακό αποτέλεσμα. Είμαστε ευτυχισμένοι που είμαστε εδώ και έχουμε δουλέψει σκληρά για να καταφέρουμε να βρισκόμαστε ανάμεσα σε τόσο σπουδαίες ομάδες. Αύριο θα δείτε την αντίδραση που περιμένετε. Η ομάδα είναι προετοιμασμένη κατάλληλα και είμαστε μέσα σε όλους μας τους στόχους. Αντιπροσωπεύουμε την Ελλάδα και στην Ευρώπη και είμαστε στην πρώτη θέση της βαθμολογίας. Είμαστε σε πάρα πολύ καλή κατάσταση και πιστεύω στις δυνατότητές μας. Η ομάδα θα αντιδράσει, όπως έχει κάνει και στο παρελθόν. Μπορούμε να βελτιώσουμε την εικόνα μας».</p>
      <p><b>Για το αν το γεγονός ότι ο Μουρίνιο έχει κερδίσει το Champions League με δύο διαφορετικές ομάδες γεμίζει με άγχος τον Ολυμπιακό ή οι Ερυθρόλευκοι το αντιμετωπίζουν ως μία μεγάλη πρόκληση: </b>«Ούτε το ένα ούτε το άλλο. Είμαστε εδώ και αντιπροσωπεύουμε τον Ολυμπιακό. Αντιμετωπίζουμε μια πολύ μεγάλη ομάδα όπως είναι η Τότεναμ. Με σεβασμό, όπως και η Τότεναμ αντιμετωπίζει τον Ολυμπιακό. Ο Μουρίνιο είναι ένας πολύ μεγάλος προπονητής, αλλά είμαστε εδώ για να παλέψουμε , να κάνουμε ότι καλύτερο μπορούμε κανένας αντίπαλος δεν μας φοβίζει».</p>
      <p><b>Για τα δύο πρόσωπα που δείχνει ο Ολυμπιακός, εντός και εκτός έδρας:</b> «Εντός έδρας έχουμε πολύ μεγάλες δυνατότητες, αλλά εκτός δείχνουμε έλλειψη ευθύνης. Το έχουμε αναλύσει και δεν χρειάζεται να το ξαναναλύσουμε. Στο Champions League εκτός έδρας έχουμε δύο ήττες, σε ματς τα οποία αποδείξαμε ότι έχουμε δυνατότητες. Ολοι είδατε πως ήρθαν οι δύο ήττες σε Μόναχο και Βελιγράδι».</p>
      <p>
        <b>Καμαρά: «Πρέπει να έχουμε είναι νοοτροπία νικητή»</b>
      </p>
      <p>«Δεν σκεφτόμαστε την αλλαγή προπονητή της Τότεναμ αλλά τη δική μας ομάδα. Είμαστε συγκεντρωμένοι και δεν μπορούμε να σκεφτόμαστε κάτι άλλο αλλά από το πως θα πάρουμε ένα θετικό αποτέλεσμα».</p>
      <p>
        <b>Ποια στοιχεία πρέπει να έχει ο Ολυμπιακός για να πάρει βαθμούς από την Τότεναμ;</b>
      </p>
      <p>«Είναι εδώ και ο προπονητής για να σας το εξηγήσει αυτό. Εγώ θα πω ότι έχουμε έρθει με καλή ψυχολογία για να παίξουμε δυνατά και να μπορέσουμε να πάρουμε ό,τι καλύτερο».</p>
      <p>
        <b>Έχετε συζητήσει για την παρουσία σας στα εκτός έδρας παιχνίδια που είναι διαφορετική σε σχέση με τα ματς στο “Γ. Καραϊσκάκης”;</b>
      </p>
      <p>«Αυτό που πρέπει να έχουμε είναι νοοτροπία νικητή. Να είμαστε αισιόδοξοι και να παίζουμε με σκοπό να νικήσουμε».</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Facebook 0</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Twitter</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">LinkedIn</a>
        </li>
        <li>
          <a href="https://www.eleftherostypos.gr/sports/492423-martins-gia-totenam-den-mas-fobizei-kanenas-antipalos-tha-antidrasoume/#">Περισσότερα</a>
        </li>
      </ul>
    </article>
  </body>
</html>