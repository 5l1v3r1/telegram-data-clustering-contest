<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/soldat-roman-disparut-in-timpul-celui-de-al-doilea-razboi-mondial-declarat-decedat-abia-in-2019-ce-s-a-intamplat-de-fapt-18615859"/>
    <meta property="og:site_name" content="Gândul"/>
    <meta property="article:published_time" content="2019-11-25T17:33:00+00:00"/>
    <meta property="og:title" content="Soldat român dispărut în timpul celui de-Al Doilea Război Mondial, declarat „decedat” abia în 2019. Ce s-a întâmplat de fapt"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Soldat român dispărut în timpul celui de-Al Doilea Război Mondial, declarat „decedat” abia în 2019. Ce s-a întâmplat de fapt</h1>
      <h2>Un soldat din judetul Vaslui a fost dat dispărut pe front în timul celui de-Al Doilea Război Mondial iar timp de 75 de ani, deşi toată lumea ştia că acesta a murit, oficial bărbatul încă era „dispărut”.</h2>
      <address><time datetime="2019-11-25T17:33:00+00:00">25 Nov 2019, 17:33</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>Abia după 75 de ani de la dispariţie soldatul român a fost declarat „decedat” în mod oficial în urma unei hotărâri judecătoreşti.</p>
      <p>Decizia judecătorească a fost dată după ce fiul soldatului, dar şi nepotul acestuia au solicitat acest lucru deoarece trebuie să se stabilească vocaţia lor succesorală după tată.</p>
      <p>Astfel, instanţa a solicitat informaţii de la Arhivele Militare Naţionale despre soldatul vasluian, iar potrivit acestora „reiese că numitul Topală Grigore a fost dat dispărut în timpul celui de-al Doilea Război Mondial, la data de 23.08.1944“, potrivit a1.ro.</p>
      <p>În cele din urmă, la finalul lunii octombrie, soldatul a fost declarat „decedat” de către Magistraţii Judecătoriei Vaslui.</p>
      <p>„În privinţa dispăruţilor şi a prizonierilor de război nu avem o situaţie clară cu ceea ce s-a întâmplat la Vaslui. Erau familii care organizau ritualul religios, după ce aflau că cel drag a murit pe front, însă multe dintre ele nu-şi pierdeau speranţa şi credeau până în ultima clipă că au fost luaţi prizonieri de ruşi şi că poate într-o bună zi se vor întoarce acasă. În cercetările pe care le-am făcut la Arhivele Naţionale, am constatat că, la câţiva ani după încheierea războiului, multe familii ale celor dispăruţi făceau întâmpinări la tribunal prin care solicitau să se declare decesul prezumat al celui dispărut pe front. Făceau acest demers pentru a beneficia de anumite drepturi financiare. Au fost însă mulţi despre care nu s-a mai ştiut nimic şi care au rămas cu acest statut cinic de dispărut“, a precizat istoricul Paul Zahariuc potrivit a1.ro.</p>
      <p>
        <i>Foto: dcnews.ro / caracter ilustrativ</i>
      </p>
      <related>
        <h4>Citeşte şi</h4>
        <a href="https://www.gandul.info/stiri/ul-loveste-dialog-savuros-intre-politist-soferita-prietena-acesteia-permis-domnule-politist-v-zis-iesit-bine-poza-ati-nimerit-intr-filtru-politiei-intr-unul-instagram-foto-18615679?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/incendiul-de-la-mall-ul-sun-plaza-persoanele-duse-la-spital-dupa-incident-au-fost-externate-18615642?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/cand-se-aprind-luminitele-de-craciun-in-bucuresti-18615559?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>