<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/maria-de-filippi-rivelazioni-truccatore-nozze-costanzo-video/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T17:51:11+00:00"/>
    <meta property="og:title" content="Maria De Filippi, le rivelazioni del truccatore sulle nozze con Costanzo – VIDEO"/>
    <meta property="og:description" content="Claudio Noto, truccatore di Maria De Filippi nel giorno delle nozze con Maurizio Costanzo, rompe il silenzio: “Ecco cosa accadde quel giorno”. "/>
  </head>
  <body>
    <article>
      <h1>Maria De Filippi, le rivelazioni del truccatore sulle nozze con Costanzo – VIDEO</h1>
      <address><time datetime="2019-11-25T17:51:11+00:00">25 Nov 2019, 17:51</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/claudio-noto-truccatore-di-maria-de-filippi-sposa-con-costanzo-ecco-cosa-accadde-quel-giorno-600x400.jpg"/>
      </figure>
      <p>
        <b>Claudio Noto, truccatore di Maria De Filippi nel giorno delle nozze con Maurizio Costanzo, rompe il silenzio: “Ecco cosa accadde quel giorno”. </b>
      </p>
      <p>La storica foto pubblicata da Gente Mese del 1992, allora diretto da Sandro Mayer, è reale, altro che fotomontaggio! A dichiararlo è Claudio Noto, truccatore ufficiale di <a href="https://www.viagginews.com/2019/11/14/maria-de-filippi-chi-e-eta-carriera-vita-privata/">Maria De Filippi</a> promessa sposa.</p>
      <p>Noto, che è un professionista del make up con oltre 40 anni di esperienza alle spalle, ha raccontato ai colleghi di <i>Fanpage.it</i> cosa accadde il giorno del famoso scatto con <a href="https://www.viagginews.com/2019/09/29/maurizio-costanzo-chi-e-eta-carriera-vita-privata/">Maurizio Costanzo</a>, quando posarono entrambi in abiti da sposi, e il giorno del matrimonio vero, celebrato il 28 agosto 1995.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <h3>La verità sulla foto di Maria e Maurizio sposi</h3>
      <p>Claudio Noto ricorda tutto come fosse ieri. “Il giorno prima dello scatto mi chiama Maurizio Costanzo – spiega a <i>Fanpage.it</i> –  e mi dice che c’era da truccare Maria, che io poi non conoscevo, non sapevo nemmeno chi fosse. Lei al tempo non faceva ancora tv ed era la prima volta che si faceva truccare da un truccatore professionista. Il giorno dopo sono arrivato lì e me la sono trovata davanti: era molto simpatica, sensibile, ma anche molto taciturna. Io non sapevo nemmeno che avrebbero posato con gli abiti da sposi. Tra l’altro il servizio fu realizzato proprio nella loro casa e non su un set”.</p>
      <p>Per quanto riguarda la sua prestazione da truccatore, “ho cercato di rendere il suo viso più dolce possibile. Maria ha di suo un bel viso, ho applicato un trucco leggero e cercato di dare solo luminosità al volto, di valorizzare i suoi tratti e di ingentilirli”. Quanto alle indiscrezioni secondo cui quella foto sarebbe un fotomontaggio, Noto rivela che “la cosa mi ha molto divertito, perché la foto è assolutamente vera. Anche perché poi si vede, Maurizio era abbracciato a lei e con le tecnologie di oggi si potrebbe pure fare ma con quelle del 1992 era abbastanza impensabile”.</p>
      <p>Da quel giorno Noto è diventato il primo truccatore di Maria. “Io l’ho seguita per otto anni – conferma -, fino a circa il 2000, poi mi sono stufato perché Maria lavorava troppo e non ce l’ho fatta a starle dietro. In tutti quegli anni siamo stati molto affiatati, andavamo anche in vacanza tutti insieme, perché loro tendono a fare famiglia, sono persone davvero gentili. L’ho lasciata, ero stanco, lei era impegnativa e io volevo essere più libero per fare anche altre cose”.</p>
      <p>Ma è stato sempre lui a truccarla per il matrimonio vero del 1995: “Maria era molto nervosa, come tutte le spose. Lei ha uno sguardo molto tenero, parla con gli occhi e la sua emozione la esprimeva con lo sguardo. Andai a casa loro, a Roma, anche in quella occasione, nella quale c’erano la mamma, il fratello…Mi sentivo un familiare, più che il suo truccatore”. Per il resto, fu un “make up leggero, meno fotografico, perché lei voleva essere molto fresca. Non aveva il velo, era estate e il trucco è senza dubbio più delicato, quindi non andava marcato troppo, a partire dalla bocca”. Poi, purtroppo, i due si sono persi di vista, ma il truccatore non dispera di riallacciare il legame: “Con Maria vorrei un rapporto umano oggi, le voglio bene e mi capita di sognarla spesso”. Mai dire mai…</p>
      <figure>
        <iframe src="https://www.youtube.com/embed/V8mVZMtJwcU" width="560" height="315" data-service="Youtube" scrolling="no"/>
      </figure>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/belen-de-martino-processo-ecco-cos-hanno-fatto/"/>
        <a href="https://www.viagginews.com/2019/11/25/violenza-donne-stereotipi-istat/"/>
        <a href="https://www.viagginews.com/2019/11/25/sarah-tognazzi-chi-e-figlia-ricky-tognazzi-eta-foto-carriera/"/>
      </related>
    </article>
  </body>
</html>