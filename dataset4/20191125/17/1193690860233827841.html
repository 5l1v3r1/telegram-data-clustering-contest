<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/eksvlasnyk-vab-banku-bakhmatiuk-dosi-ne-otrymuvav-zhodnykh-pidozr-vid-nabu-advokat-203450.html"/>
    <meta property="og:site_name" content="5 канал"/>
    <meta property="article:published_time" content="2019-11-25T17:13:00+00:00"/>
    <meta property="og:title" content="Ексвласник &quot;VAB Банку&quot; Бахматюк досі не отримував жодних підозр від НАБУ – адвокат"/>
    <meta property="og:description" content="Оголошення Бахматюка в національний розшук юристи називають незаконним"/>
  </head>
  <body>
    <article>
      <h1>Ексвласник "VAB Банку" Бахматюк досі не отримував жодних підозр від НАБУ – адвокат</h1>
      <address>
        <time datetime="2019-11-25T17:13:00+00:00">25 Nov 2019, 17:13</time>
      </address>
      <p>Ексвласник "VAB Банку" Олег Бахматюк досі не отримував жодних підозр від НАБУ. Про це повідомили його адвокати.</p>
      <p>Оголошення в національний розшук Бахматюка юристи називають незаконним, а справу щодо привласнення 1,2 млрд гривень політично вмотивованою. Правозахисники розповіли, що під час оголошення підозри Олег Бахматюк перебував за кордоном у відряджені. Утім, де він перебуває зараз, не повідомили. Додали, що готові оскаржити дії НАБУ в суді.</p>
      <p>Адвокат Тетяна Козаченко наголошує: "У цьому ми вбачаємо реальний політичний аспект. Всіма цими коштами, вони вважають, заволоділи треті особи. Це не просто не відповідає дійсності, це не відповідає кваліфікації злочину, тому що згідно зі звітом Національного банку і обставинами справи, кошти отримані безпосередньо банком і відповідним куратором НБУ. Депозити виплачувалися, як це і має бути, відповідно до постанови Національного банку, а саме – протягом 18 днів кожного дня виплачувалося більш як 100 млн грн і понад 80 тис. вкладників отримували свої кошти".</p>
      <figure>
        <iframe src="https://www.youtube.com/embed/s5WOWQaQb0Y" width="745" height="451" data-service="Youtube" scrolling="no"/>
      </figure>
      <blockquote>Як повідомляв 5.UA, раніше Національне антикорупційне бюро та Спеціалізована антикорупційна прокуратура <a href="https://www.5.ua/ekonomika/nabu-poshtoiu-povidomylo-pro-pidozru-vlasnyku-vab-banku-bakhmatiuku-202769.html">повідомили про підозру вісьмом особам</a>, серед яких чинні та колишні працівники НБУ, "VAB Банку" та приватних компаній. Їм закидають заволодіння 1,2 мільярда гривень. Ці кошти Нацбанк надав приватному банку задля стабілізації. Утім, за 40 днів після виділення кредиту, НБУ визнав банк неплатоспроможним.</blockquote>
    </article>
  </body>
</html>