<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/iesire-spumoasa-a-unui-primar-psd-adio-viorica-adio-rovana-tara-lui-dragnea-a-murit_1406507.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T17:55:57+00:00"/>
    <meta property="og:title" content="Ieșire SPUMOASĂ a unui primar PSD: Adio Viorica! Adio Rovana! Țara lui Dragnea a murit"/>
    <meta property="og:description" content="Primarul PSD din oraşul Pucioasa (Dâmbovița) Constantin Ana este de părere că PSD, „care de ceva timp se degradează într-un ritm alert”,..."/>
  </head>
  <body>
    <article>
      <h1>Ieșire SPUMOASĂ a unui primar PSD: Adio Viorica! Adio Rovana! Țara lui Dragnea a murit</h1>
      <address><time datetime="2019-11-25T17:55:57+00:00">25 Nov 2019, 17:55</time> by <a rel="author">Loredana Codruț</a></address>
      <p>Primarul PSD din oraşul Pucioasa (Dâmbovița) Constantin Ana este de părere că PSD, „care de ceva timp se degradează într-un ritm alert”, trebuie să se trezească: „Adio Viorica! Adio Rovana!”. Primarii repară greșelile conducerii PSD de 3 ani, susține acesta și au devenit „paria ai societății”.</p>
      <p>„Punct! Și de la capăt! A venit vremea ca acest partid care de ceva timp se degradează într-un ritm alert să se trezească!”, scrie pe Facebook primarul din oraşul Pucioasa, Constantin Ana, conform Mediafax.</p>
      <p> </p>
      <p>Acesta afirmă că le spune colegilor de 3 ani că ăartidul trebuie să se întoarcă la oameni, că agenda lor personală „trebuie să ajungă la gunoi” și trebuie să se concentreze pe oameni și pe nevoile lor.</p>
      <p>Constantin Ana adaugă că primarii PSD trebuie să susțină și să repare de 3 ani „greșelile conducerii centrale”.</p>
      <p>„De trei ani de zile conducerea partidului ne-a transformat din oameni respectabili în niște paria ai societății!!! Ajunge!!! Adio Viorica!!! Adio Rovana!!! Țara lui Dragnea a murit și voi v-ați străduit luni de zile să ne mințiți că totul e bine! Țara asta, OAMENII, merită mult mai mult!!! NOI merităm mult mai mult!”, mai scrie primarul.</p>
    </article>
  </body>
</html>