<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/policyjny-nalot-na-targowisko-w-lublinie-nielegalne-papierosy-u-dwojki-mieszkancow-miasta/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T17:39:00+00:00"/>
    <meta property="og:title" content="Policyjny nalot na targowisko w Lublinie. Nielegalne papierosy u dwójki mieszkańców miasta"/>
    <meta property="og:description" content="Lubelscy policjanci skontrolowali dzisiaj jedno z miejskich targowisk oraz przeszukali mieszkanie w dzielnicy Bronowice. Efektem wizyty policjantów było zarekwirowanie nielegalnych papierosów."/>
  </head>
  <body>
    <article>
      <h1>Policyjny nalot na targowisko w Lublinie. Nielegalne papierosy u dwójki mieszkańców miasta</h1>
      <address>
        <time datetime="2019-11-25T17:39:00+00:00">25 Nov 2019, 17:39</time>
      </address>
      <p>
        <b>Lubelscy policjanci skontrolowali dzisiaj jedno z miejskich targowisk oraz przeszukali mieszkanie w dzielnicy Bronowice. Efektem wizyty policjantów było zarekwirowanie nielegalnych papierosów.</b>
      </p>
      <p>W poniedziałek policjanci z Lublina realizując posiadane informacje przeszukali jedno z mieszkań w dzielnicy Bronowice. Miały się tam znajdować nielegalne papierosy. Jak się okazało mundurowi trafili pod właściwy adres.</p>
      <p>Podczas przeszukania mieszkania zajmowanego przez 64-latkę policjanci zabezpieczyli 500 paczek nielegalnych papierosów. Kolejne wyroby tytoniowe bez polskich znaków akcyzy zostały zabezpieczone u 33-latka na jednym z lubelskich targowisk.</p>
      <p>Wstępne obliczenia wskazują, że gdyby nielegalny towar trafił na rynek, to straty Skarbu Państwa z tytułu nieopłaconych należności wyniosłyby ponad 16 tys. złotych. Wkrótce osoby, u których ujawniono nielegalne papierosy odpowiedzą za naruszenie przepisów karno-skarbowych.</p>
      <p>(fot. Policja Lublin)</p>
    </article>
  </body>
</html>