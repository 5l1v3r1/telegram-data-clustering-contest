<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/25/cina-uprednostnila-nakup-sojovych-bobov-z-brazilie-kvoli-neistote-pri-obchodovani-s-usa/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-25T17:00:49+00:00"/>
    <meta property="og:title" content="Čína uprednostnila nákup sójových bôbov z Brazílie kvôli neistote pri obchodovaní s USA"/>
    <meta property="og:description" content="Čínski dovozcovia minulý týždeň nakúpili najmenej 20 kontajnerov plných brazílskych sójových bôbov, uviedli obchodníci pre spravodajskú agentúru Reuters, pričom dodali, že cítia neistotu v súvislosti s obchodnou dohodou so svojím tradičným dodávateľom – USA. „Nákup sójových bôbov z Brazílie je v súčasnej situácií tým najbezpečnejším riešením. Pri dodávkach z USA..."/>
  </head>
  <body>
    <article>
      <h1>Čína uprednostnila nákup sójových bôbov z Brazílie kvôli neistote pri obchodovaní s USA</h1>
      <address><time datetime="2019-11-25T17:00:49+00:00">25 Nov 2019, 17:00</time> by <a rel="author">Marek Molnár</a></address>
      <p>
        <i>
          <b>Čínski dovozcovia minulý týždeň nakúpili najmenej 20 kontajnerov plných brazílskych sójových bôbov, uviedli obchodníci pre spravodajskú agentúru Reuters, pričom dodali, že cítia neistotu v súvislosti s obchodnou dohodou so svojím tradičným dodávateľom – USA.</b>
        </i>
      </p>
      <p>„Nákup sójových bôbov z Brazílie je v súčasnej situácií tým najbezpečnejším riešením. Pri dodávkach z USA je veľa neistoty, takže v konečnom dôsledku je Brazília najlepšou voľbou,“ <a href="https://www.reuters.com/article/us-usa-trade-china-soybeans/chinese-importers-scoop-up-brazilian-soybeans-amid-u-s-trade-uncertainty-idUSKBN1XZ1CK">prehlásil Darin Friedrichs</a>, ázijský komoditný analytik zo sprostredkovateľskej spoločnosti INTL FCStone.</p>
      <p>Čína, najväčší dovozca a spotrebiteľ sójových bôbov na svete, bola odberateľom viac ako polovice všetkých sójových bôbov zo Spojených štátov, avšak to bolo ešte predtým, ako sa tieto dve krajiny zapojili do obchodnej vojny.</p>
      <p>Objem medziročných dodávok sóje zo Spojených štátov sa v septembri znížil o viac ako 80 percent. Minulý rok dodávky sójových bôbov do Číny dosiahli hodnotu 12 až 14 miliárd dolárov. Čína potrebuje sóju, aby nakŕmila svoj živočíšny priemysel, ktorý je mimochodom najväčší na svete v počte 400 miliónov ošípaných.</p>
      <related>
        <a href="https://www.hlavnydennik.sk/2019/11/25/globalna-ekonomika-zostane-buduci-rok-nestabilna-tvrdi-medzinarodna-ratingova-agentura-moodys/"/>
      </related>
    </article>
  </body>
</html>