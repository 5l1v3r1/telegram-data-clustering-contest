<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33199/intel-computer-modem-5g-cpu-mediatek"/>
    <meta property="og:site_name" content="DDay.it"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="Accordo Intel e Mediatek: nel 2021 PC con connettività 5G"/>
    <meta property="og:description" content="Intel ufficializza l’accordo con Mediatek volto a portare il 5G nei computer dei prossimi anni. Intel progetterà i modem e Mediatek li costruirà. I primi produttori ad inserire i nuovi modem saranno Dell e HP, e l’appuntamento è per il 2021"/>
  </head>
  <body>
    <article>
      <h1>Accordo Intel e Mediatek: nel 2021 PC con connettività 5G</h1>
      <h2>Intel ufficializza l’accordo con Mediatek volto a portare il 5G nei computer dei prossimi anni. Intel progetterà i modem e Mediatek li costruirà. I primi produttori ad inserire i nuovi modem saranno Dell e HP, e l’appuntamento è per il 2021</h2>
      <address><time datetime="2019-11-25T17:15:00+00:00">25 Nov 2019, 17:15</time> by <a rel="author">Pasquale Agizza</a></address>
      <p>Intel porterà la rivoluzione del 5G anche all’interno di portatili e PC, grazie ad un nuovo modem 5G da costruire in collaborazione con Mediatek. È questo il succo dell’accordo annunciato nelle ultime ore dall’azienda americana, che intende procedere spedita verso quella che sarà la trasformazione della rete Internet più grande di sempre.</p>
      <p>Dal punto di vista pratico, la collaborazione prevede che <b>Intel si occupi di definire tutte le specifiche della futura soluzione 5G</b>, oltre che dell’ottimizzazione e della validazione della piattaforma.<b> Mediatek, invece, si occuperà dello sviluppo e poi della produzione industriale dei modem 5G.</b> I primi prodotti commerciali ad adottare il nuovo modem saranno i portatili di Dell e di HP. Per quel che riguarda le tempistiche, invece, <b>si parla del 2021</b>.</p>
      <figure>
        <img src="https://cdn.dday.it/system/uploads/picture/image/59063/content_small_Intel_1.jpg"/>
      </figure>
      <p>“<i>Questa collaborazione con MediaTek riunisce leader del settore con una profonda esperienza ingegneristica, di integrazione di sistemi e di connettività per offrire esperienze in 5G alla prossima generazione dei migliori PC al mondo</i>” ha dichiarato Gregory Bryant, alto dirigente Intel.</p>
      <p>“<i>Il nostro modem 5G per PC, sviluppato in partnership con Intel, è fondamentale per rendere il 5G accessibile e disponibile su piattaforme domestiche e mobili</i>” ha illustrato il presidente di Mediatek Joe Chen. </p>
      <p>Con questo accordo Intel continua a proporsi come capofila nel campo della connettività di nuova generazione. Oltre a detenere il più ampio portafoglio di soluzione 5G nel campo dei PC, Intel è molto attiva anche nello sviluppo software legato alle nuove reti. Come detto, <b>il 2021 sarà l’anno buono per vedere i primi frutti di questa collaborazione</b>.</p>
    </article>
  </body>
</html>