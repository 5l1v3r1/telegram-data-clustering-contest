<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909000"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:13:00+00:00"/>
    <meta property="og:title" content="Ирански дисидент и бивш разузнавач е бил убит в Истанбул"/>
    <meta property="og:description" content="Ирански дисидент и бивш агент на разузнаването е бил убит в Истанбул, съобщава електронното издание на турския в. &quot;Сьозджу&quot;. Срещу мъжа е било извършено въоръжено нападение в истанбулската община"/>
  </head>
  <body>
    <article>
      <h1>Ирански дисидент и бивш разузнавач е бил убит в Истанбул</h1>
      <address><time datetime="2019-11-25T17:13:00+00:00">25 Nov 2019, 17:13</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Ирански дисидент и бивш агент на разузнаването е бил убит в Истанбул, съобщава електронното издание на турския в. "Сьозджу".</p>
      <p>Срещу мъжа е било извършено въоръжено нападение в истанбулската община Шишли на 14 ноември вечерта. Тогава той е бил тежко ранен заедно с още едно лице при стрелба от автомобил.</p>
      <p>Въпреки усилията на лекарите иранецът, идентифициран като Масуд Молави, е починал.</p>
      <p>Както се оказало по-късно, той е бивш служител на иранското разузнаване, известен като противник на иранския режим. От известно време той живеел в Истанбул, предава БТА.</p>
      <p>Полицията издирва нападателите.</p>
      <p>В. "Сьозджу" напомня, че само няколко дни преди нападението над Молави, на 11 ноември, също в Истанбул бе открит мъртъв бившият британски агент от разузнаването Джеймс Густав Едуард Льо Мезюрие, основател на доброволческата спасителна организация "Белите каски" в Сирия.</p>
    </article>
  </body>
</html>