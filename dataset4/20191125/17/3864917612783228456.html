<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2825154-es-zanepokoenij-nerivnimi-umovami-rozvitku-sered-krainpartneriv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:09:00+00:00"/>
    <meta property="og:title" content="ЄС занепокоєний нерівними умовами розвитку серед країн-партнерів"/>
    <meta property="og:description" content="Рада ЄС із закордонних справ, яка відбулася 25 листопада у Брюсселі, прийняла резолюцію, що визнає наявність суттєвої різниці у темпах економічного і соціального розвитку в країнах-партнерах та підтверджує рішучість Євросоюзу у боротьбі з цим явищем."/>
  </head>
  <body>
    <article>
      <h1>ЄС занепокоєний нерівними умовами розвитку серед країн-партнерів</h1>
      <h2>Рада ЄС із закордонних справ, яка відбулася 25 листопада у Брюсселі, прийняла резолюцію, що визнає наявність суттєвої різниці у темпах економічного і соціального розвитку в країнах-партнерах та підтверджує рішучість Євросоюзу у боротьбі з цим явищем.</h2>
      <address>
        <time datetime="2019-11-25T17:09:00+00:00">25 Nov 2019, 17:09</time>
      </address>
      <p>Текст документу оприлюднений <a href="https://www.consilium.europa.eu/en/press/press-releases/2019/11/25/addressing-inequality-in-partner-countries-council-adopts-conclusions/#">на сайті Європейської Ради</a>.</p>
      <p>"Рада ЄС відзначає, що багато країн-партнерів стикаються з нерівністю, яка є вищою, ніж 30 років тому, і яка загрожує імплементації порядку денного розвитку до 2030 року. Нерівність залишається головним гальмом у боротьбі з бідністю та для створення умов сталого економічного зростання, вона може загрожувати демократії, соціальній справедливості, стійкості суспільства та його стабільності, а також прискорити деградацію довкілля та <a href="https://www.ukrinform.ua/tag-zmina-klimatu">кліматичні зміни</a>", - йдеться у документі.</p>
      <p>Євросоюз визнав різносторонню природу самого явища нерівності, яка включає економічний, соціальний, політичний та природоохоронний аспекти, і вимагає негайної уваги.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2813935-eksperti-prognozuut-nizci-tempi-zrostanna-ekonomiki-evrosouzu-vid-nazvanih-ranise.html">Експерти прогнозують нижчі темпи зростання економіки Євросоюзу від названих раніше</a>
      </blockquote>
      <p>"Рада ЄС підтвердила, що вирішення проблеми нерівності є внутрішнім та зовнішнім пріоритетом Європейського Союзу, і що рівність і солідарність є серед цінностей та принципів, якими керується Європейський Союз та його зовнішня політика", – йдеться у резолюції.</p>
    </article>
  </body>
</html>