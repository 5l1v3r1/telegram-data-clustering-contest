<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/salute-e-benessere/articolo/manifesti-in-tutto-il-piemonte-lassistenza-non-erogata-crea-un-rischio-per-la-salute-del-paziente.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T17:45:00+00:00"/>
    <meta property="og:title" content="Manifesti in tutto il Piemonte: &quot;L'assistenza non erogata crea un rischio per la salute del paziente&quot;"/>
    <meta property="og:description" content="Iniziativa del sindacato NurSind per riflettere sul fatto che il rapporto infermiere/pazienti, se maggiore di 1 a 6, non garantisce un livello ottimale di assistenza"/>
  </head>
  <body>
    <article>
      <h1>Manifesti in tutto il Piemonte: "L'assistenza non erogata crea un rischio per la salute del paziente"</h1>
      <h2>Iniziativa del sindacato NurSind per riflettere sul fatto che il rapporto infermiere/pazienti, se maggiore di 1 a 6, non garantisce un livello ottimale di assistenza</h2>
      <address><time datetime="2019-11-25T17:45:00+00:00">25 Nov 2019, 17:45</time> by <a rel="author">Comunicato stampa</a></address>
      <p>Nursind Piemonte, sindacato delle professioni infermieristiche, dedicherà la settimana iniziata oggi 25 novembre al rischio per la salute del paziente per l’assistenza non erogata. Un messaggio rivolto alle istituzioni e alla popolazione attraverso l’affissione di manifesti lungo le strade del capoluogo e delle altre province piemontesi.</p>
      <p>L’iniziativa prevederà inoltre durante la settimana la divulgazione massiccia di volantini e manifesti presso tutti i presidi ospedalieri del Piemonte.</p>
      <p>"Crediamo sia importante il coinvolgimento della popolazione su un tema che si interessa chi le cure le presta ma soprattutto interessa chi le cure le riceve. I bisogni di cura e di assistenza dei cittadini, infatti, devono essere messi al centro di qualsiasi idea di sanità si abbia e di qualsiasi modello organizzativo si voglia adottare. Riuscire ad assicurare le cure che allo stato attuale risultano essere incompiute è una necessità. Attuare tutti gli interventi necessari da parte di tutti gli attori in campo, un dovere. Studi internazionali come RN4CAST (registered Nurse forecasting) che hanno coinvolto numerosi paesi europei tra i quali l’Italia, dimostrano che se un infermiere segue più di 6 pazienti le cure risultano incompiute, pertanto l’assitenza non erogata aumenta il rischio per la salute dei pazienti.</p>
      <p>L’analisi dei dati dice che nel caso di un rapporto paziente infermiere piu alto, oltre il 40 % delle cure infermieristiche risulta incompiuto con il rischio di inevitabili complicanze, anche importanti per la salute dei pazienti. Nella nostra regione, secondo i dati emersi da un sondaggio svolto dal NurSind, su un significativo campione di circa 1000 infermieri operanti presso i reparti di area medica e chirurgica di tutti i principali presidi ospedalieri del Piemonte, dice che questo rapporto necessita di essere assolutamente migliorato, specie in alcune province. Secondo i dati emersi, in Piemonte il 52% degli infermieri operanti nei reparti di degenza di area medica e chirurgica lavora con un rapporto paziente infermiere uguale o superiore a 10:1. Di questi solo il 16,1% dichiara di lavorare con un rapporto 10:1 mentre il 28,5% si attesta ad un rapporto che va da 10 a 15:1 e il 7,3% addirittura oltre il 15:1. Forti criticità e maglia nera alla provincia di Torino dove oltre il 60% afferma di lavorare con un rapporto paziente infermiere tra il 10 e 15:1 e il 10% oltre al 15:1. In testa, per un migliore rapporto paziente infermiere, si colloca la provincia di Biella. Il rapporto paziente infermiere nei reparti di degenza di area medica e chirurgica va da un lusinghiero rapporto ottimale 6:1 ad un massimo di 9:1, seguita dalla provincia di Cuneo.</p>
      <p> </p>
    </article>
  </body>
</html>