<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/sex-education-januari-netflix-persbrandt"/>
    <meta property="og:site_name" content="MovieZine"/>
    <meta property="article:published_time" content="2019-11-25T17:45:45+00:00"/>
    <meta property="og:title" content="&quot;Sex Education&quot; är tillbaka i januari - med klamydia"/>
    <meta property="og:description" content="Den 17 januari tvingas Otis och Maeve tackla ett utbrott av klamydia, under den nya säsongen av &quot;Sex Education&quot;."/>
  </head>
  <body>
    <article>
      <h1>"Sex Education" är tillbaka i januari - med klamydia</h1>
      <address><time datetime="2019-11-25T17:45:45+00:00">25 Nov 2019, 17:45</time> by <a rel="author">Jonatan Blomberg</a></address>
      <p>
        <b>Den 17 januari tvingas Otis och Maeve tackla ett utbrott av klamydia, under den nya säsongen av "Sex Education".</b>
      </p>
      <p>Den första säsongen av Netflix-serien "Sex Education" blev en av årets första succéer för streamingjätten, som under sina första fyra veckor hann <a href="https://www.moviezine.se/nyheter/klipp-produktionen-av-den-andra-sex-education-sasongen-ar-igang">locka över 40 miljoner tittare</a>. Serien följer gymnasieelverna Otis (Asa Butterfield) och Maeve (Emma Mackey) som börjar ta betalt för att hjälpa sina skolkamrater med deras problem i sängkammaren.</p>
      <p>Otis har trots avsaknaden av egna sexuella erfarenheter fått dem genom att lyssna på sin mamma (Gillian Anderson), som är en känd och publicerad sexrådgivare. Under den första säsongens gång inleder hon även något form av förhållande med den svenske hantverkaren Jakob Nyman, spelad av Mikael Persbrandt. I ett klipp från produktionen av den andra säsongen <a href="https://www.moviezine.se/nyheter/klipp-produktionen-av-den-andra-sex-education-sasongen-ar-igang">kunde vi se Persbrandt skymta förbi</a>, så det verkar som att han kommer att återvända till sin roll även under den nya säsongen.</p>
      <figure>
        <img src="https://mz-prod.s3.amazonaws.com/uploads/photo/file/361693/large_c6c9b71fb74f12813dc3714f7069d043-sexeducation.jpg"/>
      </figure>
      <p>Netflix publicerade tidigare under dagen en "målning" av huvudgänget som vi kommer att få följa under den andra säsongen (tyvärr ingen Persbrandt här dock). Enligt <a href="https://tvline.com/2019/11/25/sex-education-season-2-premiere-date-returning-january-2020-netflix/">TVLine</a> kommer den nya säsongen bland annat handla om ett klamydia-utbrott på skolan, vilket alltså kommer att sätta Otis i arbete. Hela den andra säsongen släpps den 17 januari.</p>
      <h3>
        <b>
          <a href="https://www.moviezine.se/nyheter/tv-premiarerna-december-the-witcher-vikings-ture-sventon">Läs också: De 11 mest efterlängtade tv-premiärerna i december</a>
        </b>
      </h3>
      <p>
        <i>Vad tyckte du om den första säsongen - kommer du att ge den andra en chans? Kommentera gärna nedan!</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/klipp-produktionen-av-den-andra-sex-education-sasongen-ar-igang"/>
        <a href="https://www.moviezine.se/nyheter/mikael-persbrandt-pratar-om-sin-pung-i-nya-sex-education"/>
        <a href="https://www.moviezine.se/nyheter/gillian-anderson-utbildar-oss-om-sex-i-nya-sex-education"/>
      </related>
    </article>
  </body>
</html>