<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/britanskijat-shofyor-na-kamiona-kovcheg-se-prizna-za-vinoven-po-dve-obvinenija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="Британският шофьор на камиона ковчег се призна за виновен по две обвинения"/>
    <meta property="og:description" content="Срещу Морис Робинсън са повдигнати 43 обвинения"/>
  </head>
  <body>
    <article>
      <h1>Британският шофьор на камиона ковчег се призна за виновен по две обвинения</h1>
      <h2>Срещу Морис Робинсън са повдигнати 43 обвинения</h2>
      <address><time datetime="2019-11-25T17:03:00+00:00">25 Nov 2019, 17:03</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Британският шофьор, обвинен в убийството на 39 виетнамски мигранти, намерени мъртви в хладилен камион, се призна за виновен по две от 43-те обвинения, повдигнати срещу него.</p>
      <p>Той се разследва за убийство, трафик на хора, подпомагане на незаконната имиграция и пране на пари.</p>
      <p>Централния наказателен съд в Лондон изслуша 25-годишният Морис Робинсън чрез видеовръзка, той се намира в затвора в Белмарш, информира „Фокус”.</p>
      <p>Робинсън се призна за виновен по обвинението за подпомагане на незаконната миграция и придобиването на парични средства, които са резултат от престъпното му поведение. Шофьорът на камиона не е заявил позиция по другите обвинения и предстои да се яви отново пред същия съд на 13 декември.</p>
      <p>Телата на осем жени и 31 мъже бяха намерени в хладилно ремарке в индустриална зона, източно от Лондон на 23 октомври.</p>
      <p>Ремаркето по-рано е пристигнало с ферибот от белгийското пристанище Зеебрюге. Беше установено, че камионът ковчег е с българска регистрация.</p>
    </article>
  </body>
</html>