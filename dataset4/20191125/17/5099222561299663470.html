<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23513805-anunt-umanitar-ajutor-pentru-tanara-23-ani-care-sufera-cancer-rinofaringe-stadiul-metastaze-multiple.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T17:31:00+00:00"/>
    <meta property="og:title" content="Anunț umanitar: Ajutor pentru o tânără de 23 de ani care suferă de cancer de rinofaringe stadiul IV cu metastaze multiple"/>
    <meta property="og:description" content="Geanina Bratu se luptă de 3 ani de zile cu un cancer crunt. Cu toate că în urma unui tratament care i-a devastat organismul a reușit să elimine tumora principală, tentaculele acestei boli"/>
  </head>
  <body>
    <article>
      <h1>Anunț umanitar: Ajutor pentru o tânără de 23 de ani care suferă de cancer de rinofaringe stadiul IV cu metastaze multiple</h1>
      <address>
        <time datetime="2019-11-25T17:31:00+00:00">25 Nov 2019, 17:31</time>
      </address>
      <p><b>Geanina Bratu se luptă de 3 ani de zile cu un cancer crunt. Cu toate că în urma unui tratament care i-a devastat organismul a reușit să elimine tumora principală, tentaculele acestei boli perfide s-au resfrânt în metastaze multiple la nivelul întregului organism.<br/></b><br/>"Numele meu este Bratu Geanina Ionelia și am vârsta de 22 de ani. <br/><br/>Mă regăsesc într-o situație destul de grea și sunt nevoită să cer ajutor oriunde, tot ce mi-a mai rămas acum este credința și speranța că o să fie bine. <br/><br/>În urmă cu aproape 3 ani am fost diagnosticată cu o tumoră malignă de Rinofaringe (un cancer agresiv în stadiul III), am urmat tratamentul specific în România unde tumora a fost redusă aproape în totalitate, dar corpul nu a mai suportat tratamentul și medicii au decis să iau o pauză. <br/><br/>Ulterior am plecat în Turcia pentru o investigație pe tot corpul (Pet-CT), rezultatele arătând apariția unei metastaze secundare la vertebra L2. Am urmat un tratament de 6 ședințe de chimioterapie pe o durată de aproximativ 6 luni. Rezultatul tratamentelor (România și Turcia) fiind eliminarea în totalitate a tumorii primare (Rinofaringe) și stoparea pe o anumită perioadă a evoluției celulelor canceroase. <br/><br/>La ultimele investigații am descoperit apariția mai multor metastaze osoase: pe zona de torace fiind afectate vertebrele: T4, T7, T10, T12; pe zona lombară, vertebrele L2, L3; femurul piciorului drept, bazinul osos, arcul costal anterior stâng CVII, în diferite faze de evoluție și suscipiunea a 3 metastaze hepatice. <br/><br/>În curând voi începe un tratament indicat de medici, principalul obstacol fiind partea financiară. Efectuarea tratamentului oferă șanse destul de mari, asta depinzând de perioada de începere. <br/><br/>Țin să vă mulțumesc anticipat celor ce veți citi aceste rânduri și veți încerca să mă susțineți, să vă doresc multă sănătate și tot binele din lume."<br/><b><br/></b><b>Daca doriți să o ajutați pe Geanina, puteți dona la unul dintre conturile: </b><br/><br/><b>Cont USD (dolari): </b><br/>Cod IBAN: RO93CECEB000D6USD0818688 <br/>Cod BIC: CECEROBU <br/><br/><b>Cont EURO: </b><br/>Cod IBAN: RO87CECEB000B2EUR0818686 <br/>Cod BIC: CECEROBU <br/><br/><b>Cont RON (LEI): </b><br/>Cod IBAN: RO90CECEVR0108RON0639192 <br/>Cod BIC: CECEROBU</p>
      <figure>
        <img src="https://media.hotnews.ro/media_server1/image-2019-11-26-23514757-0-ecografie-abdominala.png"/>
      </figure>
      <figure>
        <img src="https://media.hotnews.ro/media_server1/image-2019-11-26-23514761-0-rezultate-investigatie.png"/>
      </figure>
      <figure>
        <img src="https://media.hotnews.ro/media_server1/image-2019-11-26-23514762-0-scrisoare-medicala-1.png"/>
      </figure>
      <figure>
        <img src="https://media.hotnews.ro/media_server1/image-2019-11-26-23514763-0-scrisoare-medicala-2.png"/>
      </figure>
      <figure>
        <img src="https://media.hotnews.ro/media_server1/image-2019-11-26-23514764-0-analize-laborator.png"/>
      </figure>
    </article>
  </body>
</html>