<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Legendarni-fudbaler-potpisao-novi-ugovor-u-52-godini/570468?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T17:10:45+00:00"/>
    <meta property="og:title" content="Legendarni fudbaler potpisao novi ugovor u 52. godini"/>
    <meta property="og:description" content="Prošao je pola vijeka života, ali ne da se. Još od 90-ih o njemu se govori kao o veteranu, a već 15-ak godina svaki ugovor koji potpiše najavljuje se kao - zadnji."/>
  </head>
  <body>
    <article>
      <h1>Legendarni fudbaler potpisao novi ugovor u 52. godini</h1>
      <address><time datetime="2019-11-25T17:10:45+00:00">25 Nov 2019, 17:10</time> by <a rel="author">N.N.</a></address>
      <p>Prošao je pola vijeka života, ali ne da se. Još od 90-ih o njemu se govori kao o veteranu, a već 15-ak godina svaki ugovor koji potpiše najavljuje se kao - zadnji.</p>
      <p>Ali, japanska ikona Kazujoši Miura se ne da. Radni vijek Japanaca je do 65. godine, možda ga planira dočekati na terenu...</p>
      <p>Miura je napunio 51 godinu, već je odavno najstariji profesionalni fudbaler na svijetu, a sad je potpisao novi ugovor s drugoligašem Jokohamom. Kada mu istekne, imaće 52 godine. Navodno je tražio dugoročniji, ali dali su mu samo jednogodišnji ugovor.</p>
      <p>U Jokohamu je došao 2005. godine kao 38-godišnjak. Najavljivalo se to kao kraj karijere, ali 13 sezona i 270 utakmica kasnije i dalje je na terenu.</p>
      <p>"Ni jedan minut, sekunda mog novog ugovora neće biti bačeni uzalud, želim se suočiti s fudbalskim izazovima i svaki dan trenirati maksimalno", rekao je Miura.</p>
      <p>Za reprezentaciju je odigrao 89 utakmica, posljednju 2000. godine. 2017. srušio je rekord Stenlija Metjusa kao najstariji strijelac, a 24 godine prije toga nadmašio je Garija Linekera i Zika i postao najbolji strijelac japanske lige.</p>
      <p>Miura je prvu profesionalnu utakmicu odigrao za Peleov klub Santos još 1986. godine, četiri godine nakon što je otišao ondje kao 15-godišnjak prateći svoj san da postane fudbaler. Tada se ni jedan današnji fudbaler Dinama još nije ni rodio.</p>
      <p>Igrao je širom Brazila i Japana, a jedina odredišta u Evropi bili su mu Đenoa 1994./95. i - zagrebački Dinamo 1999. Sjajan marketinški potez tadašnjeg rukovodstva zagrebačkog kluba nisu pratile igre i Miura je nakon samo 12 utakmica otišao. Ali, piše mu se naslov prvaka Hrvatske.</p>
      <p>
        <a href="https://www.24sata.hr/sport/mirovina-sto-je-to-miura-s-52-godine-potpisao-novi-ugovor-661400">(24sata.hr)</a>
      </p>
    </article>
  </body>
</html>