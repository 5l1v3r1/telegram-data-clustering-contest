<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388707/oguzhan-ozyakupun-trabzonspor-ile-anlastigi-iddiasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T17:46:00+00:00"/>
    <meta property="og:title" content="Oğuzhan Özyakup'un Trabzonspor ile anlaştığı iddiası"/>
    <meta property="og:description" content="Bu sezon Süper Lig'de dolu dizgin yoluna devam eden Trabzonspor'un, Beşiktaş'ın orta saha oyuncusu Oğuzhan Özyakup ile anlaştığı iddia edildi."/>
  </head>
  <body>
    <article>
      <h1>Oğuzhan Özyakup'un Trabzonspor ile anlaştığı iddiası</h1>
      <h2>Bu sezon Süper Lig'de dolu dizgin yoluna devam eden Trabzonspor'un, Beşiktaş'ın orta saha oyuncusu Oğuzhan Özyakup ile anlaştığı iddia edildi.</h2>
      <address>
        <time datetime="2019-11-25T17:46:00+00:00">25 Nov 2019, 17:46</time>
      </address>
      <p>Son olarak ligde Ankaragücü'nü deplasmanda 3-0 mağlup eden Trabzonspor, bir yandan şampiyonluk yolunda dolu dizgin ilerlerken, diğer yandan transfer çalışmalarını sürdürüyor.</p>
      <p>Bu kapsamda bordo mavili ekibinin gündemine ses getirecek bir iddia geldi.</p>
      <p>Karadeniz Gazetesi'nin haberine göre; Beşiktaş'ta forma şansı bulamayan ve ayrılmak isteyen Oğuzhan Özyakup, Trabzonspor ile anlaştı. Bordo mavili yönetimin önemli bir isminden bu transferle ilgili açıklama geldi: "Oğuzhan Özyakup ile anlaştık. Beşiktaş sorun çıkarmazsa, ligin ikinci yarısında bizimle birlikte olacak. Beşiktaş Başkanı Ahmet Nur Çebi, iyi bir Trabzonlu. Oğuzhan bize gelmek istiyor. Başkan Çebi'nin de bu sese kulak vereceğine inanıyoruz."</p>
      <p>Oğuzhan Özyakup bu sezon siyah-beyazlı ekipte toplam 12 maça çıkarken 545 dakika sahada kaldı.</p>
    </article>
  </body>
</html>