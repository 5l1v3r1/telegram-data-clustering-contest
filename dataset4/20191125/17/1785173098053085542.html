<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/sedinta-csat-miercuri-intre-subiectele-aflate-ordinea-zi-numara-avizarea-numirii-functia-sef-statului-major-apararii-propunerile-rectificare-bugetului-institutiilor-domeniul-securitatii-nationale-1922403225022019111719180312"/>
    <meta property="og:site_name" content="News.ro"/>
    <meta property="article:published_time" content="2019-11-25T17:32:02+00:00"/>
    <meta property="og:title" content="Şedinţă a CSAT, miercuri; între subiectele aflate pe ordinea de zi se numără avizarea numirii în funcţia de Şef al Statului Major al Apărării şi propunerile de rectificare a bugetului instituţiilor din domeniul securităţii naţionale"/>
    <meta property="og:description" content="O şedinţă a Consiliului Suprem de Apărare a Ţării (CSAT) va avea loc, miercuri, fiind condusă de preşedintele Klaus Iohannis. Pe ordinea de zi se află, între altele, avizarea numirii în funcţia de Şef al Statului Major al Apărării şi propunerile de rectificare a bugetului de stat al instituţiilor cu atribuţii în domeniul securităţii naţionale, pe anul 2019."/>
  </head>
  <body>
    <article>
      <h1>Şedinţă a CSAT, miercuri; între subiectele aflate pe ordinea de zi se numără avizarea numirii în funcţia de Şef al Statului Major al Apărării şi propunerile de rectificare a bugetului instituţiilor din domeniul securităţii naţionale</h1>
      <address><time datetime="2019-11-25T17:32:02+00:00">25 Nov 2019, 17:32</time> by <a rel="author">News.ro</a></address>
      <p>
        <b>O şedinţă a Consiliului Suprem de Apărare a Ţării (CSAT) va avea loc, miercuri, fiind condusă de preşedintele Klaus Iohannis. Pe ordinea de zi se află, între altele, avizarea numirii în funcţia de Şef al Statului Major al Apărării şi propunerile de rectificare a bugetului de stat al instituţiilor cu atribuţii în domeniul securităţii naţionale, pe anul 2019.</b>
      </p>
      <p>Potrivit Administraţiei Prezidenţiale, miercuri, 27 noiembrie a.c., începând cu ora 16:00, la Palatul Cotroceni, va avea loc şedinţa Consiliului Suprem de Apărare a Ţării, condusă de preşedintele României, Klaus Iohannis.</p>
      <p>Pe ordinea de zi a şedinţei sunt incluse subiecte referitoare la: obiectivele României la Reuniunea aniversară a şefilor de stat şi de guvern din NATO (Londra, 03-04 decembrie 2019); planul de întrebuinţare a Forţelor Armate ale României care se trimit la misiuni şi operaţii în afara teritoriului statului român, în anul 2020; propunerile de rectificare a bugetului de stat al instituţiilor cu atribuţii în domeniul securităţii naţionale, pe anul 2019; programul de activitate al Consiliului Suprem de Apărare a Ţării pentru anul 2020; avizarea numirii în funcţia de Şef al Statului Major al Apărării.</p>
      <p>În cadrul şedinţei Consiliului vor fi analizate şi alte tematici de actualitate din domeniul securităţii naţionale, precizează sursa citată.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>