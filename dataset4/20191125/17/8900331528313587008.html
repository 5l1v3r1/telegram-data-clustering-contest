<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/schuurs-wordt-het-belangrijkste-moment-in-mijn-carriere/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-25T17:11:00+00:00"/>
    <meta property="og:title" content="Schuurs: “Wordt het belangrijkste moment in mijn carrière”"/>
    <meta property="og:description" content="Perr Schuurs kwam inmiddels zo’n anderhalf jaar geleden van Fortuna Sittard naar Ajax. De jonge verdediger moest het in zijn eerste seizoen bij Ajax vooral doen met minuten bij Jong Ajax. Dit seizoen krijgt Schuurs zijn kansen in Ajax 1. Aan het begin van het seizoen kwam hij al een paar keer in actie. En […]"/>
  </head>
  <body>
    <article>
      <h1>Schuurs: “Wordt het belangrijkste moment in mijn carrière”</h1>
      <address><time datetime="2019-11-25T17:11:00+00:00">25 Nov 2019, 17:11</time> by <a rel="author">Jessica Westdijk</a></address>
      <p>Perr Schuurs kwam inmiddels zo’n anderhalf jaar geleden van Fortuna Sittard naar Ajax. De jonge verdediger moest het in zijn eerste seizoen bij Ajax vooral doen met minuten bij Jong Ajax.</p>
      <p>Dit seizoen krijgt Schuurs zijn kansen in Ajax 1. Aan het begin van het seizoen kwam hij al een paar keer in actie. En nu Ajax achterin met wat blessuregevallen en schorsingen kampt, krijgt Schuurs opnieuw zijn kansen. “Ik train hard en nu komen er kansen waar ik al langer op wacht”, zegt hij tegen <i><a href="https://www.parool.nl/sport/de-volgende-stap-voor-perr-schuurs-een-basisplaats-tegen-lille~b872aad4/?referer=https%3A%2F%2Fwww.google.com%2F">Het Parool</a>.</i> “Op een serie wedstrijden waarin ik me kan laten gelden. Als dat lukt in de Champions League is er een kans dat de trainer me laat staan. Het wordt het belangrijkste moment in mijn carrière.”</p>
      <p>Hij is tevreden over zijn ontwikkeling in Amsterdam, maar blijft ook kritisch op zichzelf: “Aan het begin van het seizoen was ik basisspeler. Het ging tussen Joël Veltman en mij. Het ging goed, maar niet goed genoeg. Anders had de trainer me wel laten staan.”</p>
    </article>
  </body>
</html>