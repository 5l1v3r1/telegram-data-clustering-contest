<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915064"/>
    <meta property="og:site_name" content="Dnevnik"/>
    <meta property="article:published_time" content="2019-11-25T17:00:00+00:00"/>
    <meta property="og:title" content="Ruski olimpijski komite zagrozil z izključitvijo atletske zveze"/>
    <meta property="og:description" content="Ruski olimpijski komite (Roc) razmišlja o tem, da bi iz svojih vrst izločil rusko atletsko zvezo, ki so jo v zadnjem obdobju prizadejali novi škandali, povezani z dopinškimi kršitvami."/>
  </head>
  <body>
    <article>
      <h1>Ruski olimpijski komite zagrozil z izključitvijo atletske zveze</h1>
      <address><time datetime="2019-11-25T17:00:00+00:00">25 Nov 2019, 17:00</time> by <a rel="author">STA</a></address>
      <p>
        <b>Ruski olimpijski komite (Roc) razmišlja o tem, da bi iz svojih vrst izločil rusko atletsko zvezo, ki so jo v zadnjem obdobju prizadejali novi škandali, povezani z dopinškimi kršitvami.</b>
      </p>
      <p>Delovna skupina ruskega komiteja je zasedala danes, med povabljenimi je bila tudi vršilka dolžnosti predsednika ruske atletske zveze (Rusaf) <b>Julija Tarasenko</b>. »Če našega predloga o popolni spremembi vodenja zveze in predčasnem koncu delovanja zdajšnjih vodstvenih organov ne bodo upoštevali, potem bomo na naši naslednji seji izvršnega odbora razmislili tudi o samem članstvu Rusafa v našem komiteju,« so v sporočilu za javnost navedli predsednika <b>Roca Stanislava Pozdnjakova</b>.</p>
      <p>Predsednik ruske atletske zveze <b>Dmitrij Šljahtin</b> je pred dnevi napovedal, da se bo umaknil s tega mesta. Le malo prej je Mednarodna atletska zveza ustavila proceduro za ponovno vključitev Rusije.</p>
      <p>Za ustavitev procesa so se pri krovni zvezi odločili nekaj dni po tem, ko so zaradi dopinških kršitev suspendirali predsednika ruske atletske zveze in še štiri visoke uradnike zveze. S tem so omenjeni dodatno ogrozili nastop ruskih atletov na olimpijskih igrah prihodnje leto v Tokiu.</p>
      <p>Mednarodna zveza, nekdaj znana kot IAAF, zdaj pa kot Svetovna atletika, je prvič Rusijo zaradi dopinga kaznovala novembra 2015. Četrtkove obtožbe na račun ruske zveze, ki naj bi ovirala preiskavo skakalca v višino Danila Lisenka, pa so še poglobile krizo.</p>
      <p>Pri mednarodni zvezi sicer tudi razmišljajo o izključitvi ruske zveze in tudi prepovedi nastopa ruskih atletov pod nevtralno zastavo.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042915113/svet/evropa-pred-razglasitvijo-podnebne-krize"/>
        <a href="https://www.dnevnik.si/1042915119/kronika/foto-albanijo-stresel-mocan-potres-cutili-so-ga-tudi-v-sloveniji"/>
        <a href="https://www.dnevnik.si/1042915116/posel/novice/gzs-podjetjem-svetuje-znizanje-dodatkov-in-odpravo-dodatka-za-delovno-dobo"/>
        <a href="https://www.dnevnik.si/1042915105/sport/rokomet/uros-bregar-trener-rokometasic-krima-in-selektor-zenske-reprezentance-slovenije-nikogar-ne-bom-prosil-in-silil-naj-igra-za-slovenijo"/>
        <a href="https://www.dnevnik.si/1042915117/slovenija/zaradi-prometne-nesrece-zastoji-na-stajerski-avtocesti-"/>
        <a href="https://www.dnevnik.si/1042915074/kultura/oder/alexander-manuiloff-bolgarski-dramatik-in-pisatelj-iz-mehurcka-v-realnost"/>
      </related>
    </article>
  </body>
</html>