<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152894-gromada-na-volyni-pragne-gendernoi-rivnosti-i-rozshyrennia-prav-zhinok"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T17:28:00+00:00"/>
    <meta property="og:title" content="Громада на Волині прагне гендерної рівності і розширення прав жінок"/>
    <meta property="og:description" content="Смолигівська громада розпочала участь у проекті «Просування гендерної рівності та розширення прав і можливостей жінок в рамках реформи децентралізації"/>
  </head>
  <body>
    <article>
      <h1>Громада на Волині прагне гендерної рівності і розширення прав жінок</h1>
      <address>
        <time datetime="2019-11-25T17:28:00+00:00">25 Nov 2019, 17:28</time>
      </address>
      <p>Смолигівська громада розпочала участь у проекті «Просування гендерної рівності та розширення прав і можливостей жінок в рамках реформи децентралізації в Україні» (OUN WOMEN). <br/><br/>ООН Жінки є структурою ООН, яка працює над питаннями гендерної рівності та розширенням прав і можливостей жінок. Світовий лідер у питаннях, які стосуються жінок та дівчат, організація ООН Жінки була заснована з метою покращення реалізації їх потреб у всьому світі, – пишуть на <a href="https://smolygiv-rada.gov.ua/news/1571314620/">сайті</a> громади.<br/><br/>Керівниця проекту ООН Жінки <b>Нургуль Асилбєкова</b> відвідала громаду, спільно з національним консультантом ООН Жінки <b>Валентиною Романюк</b> та адвокаткою <b>Катериною Ілікчієвою</b>, вони презентували значимість проекту в рамках децентралізації.<br/><br/>Проект сприяє налагодженню ефективної співпраці також з Мінрегіоном, національним механізмом гендерної рівності, а також громадянським суспільством. Проект підтримує спільні зусилля, щоб допомогти обласним адміністраціям та місцевим органам влади у забезпеченні гендерно-справедливого розвитку та доступу до ресурсів і послуг на місцевому рівні.<br/><br/>Мета проекту: досягнення трансформаційних результатів у сфері забезпеченні гендерної рівності та розширення прав і можливостей жінок шляхом інтегрування принципу гендерної рівності та зобов’язань щодо прав людини жінок у реформу децентралізації в Україні.</p>
    </article>
  </body>
</html>