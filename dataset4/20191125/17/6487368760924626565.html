<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/britney-spears-bikinis-foto/"/>
    <meta property="og:site_name" content="FEMINA"/>
    <meta property="article:published_time" content="2019-11-25T17:20:05+00:00"/>
    <meta property="og:title" content="Britney Spears irtó dögös bikiniben - Senki nem mondaná meg róla, hogy kétgyerekes édesanya"/>
    <meta property="og:description" content="Britney Spears szebb, mint valaha, sugárzik a boldogságtól a 2000-es évek popkirálynője."/>
  </head>
  <body>
    <article>
      <h1>Britney Spears irtó dögös bikiniben - Senki nem mondaná meg róla, hogy kétgyerekes édesanya</h1>
      <h2>Britney Spears szebb, mint valaha, sugárzik a boldogságtól a 2000-es évek popkirálynője.</h2>
      <address><time datetime="2019-11-25T17:20:05+00:00">25 Nov 2019, 17:20</time> by <a rel="author">Szántó Nóra</a></address>
      <p><b>Britney Spears</b> sokak kedvence volt a '90-es és 2000-es években. A kislányok olyanok akartak lenni, mint ő, slágereit a világ minden táján ismerték. De a hirtelen jött sikert és hírnevet nem tudta feldolgozni, és 25 évesen ideg-összeroppanást kapott. Azóta 12 év telt el, az énekesnő kivirult, szépen összeszedte magát, és még a szerelem is rátalált.</p>
      <h3>Újra bomba formában a sztár</h3>
      <p>Az énekesnő újra csúcsformában van, bár régen pluszkilókkal küzdött, mára ennek nyoma sincs izmos alakján. Szerinte ne csak azért eddzünk, hogy jól nézzünk ki, az is fontos, hogy testünk állóképességét és rugalmasságát is fejlesszük. Az egykori tinibálvány elárulta, minden héten elmegy egy intenzív, 90 perces jógaórára, de a TRX-edzés is az egyik nagy kedvence. Szuper alakját párja segíti karbantartani, ugyanis az énekesnő szerelme az edzője is egyben.</p>
      <p>Kedvese, Sam Asghari személyi edzőként dolgozik Los Angelesben, a szerelmesek azt mondják, érzik, hogy ez a kapcsolat különleges. A hétköznapok minden pillanatát együtt élik meg, még az olyanokat is, amelyek másoknak teljesen érdektelennek tűnhetnek. A szexi szőkeség és párja így nyilatkozott a kapcsolatról:</p>
      <p>- Amit a leginkább szeretek abban, hogy vele vagyok, hogy annyira hétköznapi, olyan könnyed az együttlét, nincs benne semmi fennhéjázó, semmi mesterkélt. A munkámban is inspirálóan hat rám, én pedig igyekszem megteremteni számára az egyensúlyt az életben, elmenni együtt edzeni vagy dolgozni, ezek sok pozitív energiát adnak neki. Tanulunk egymástól, és együtt válunk egyre jobb emberekké - áradozott Sam Ashgari, majd elhintette, akár össze is kötné életét a sztárral.</p>
      <p>Nem akarják elsietni a házasságot, azt viszont elmondták, hogyha egybekelnek, világra szóló lakodalmat csapnak, hiszen úgy vélik, az esküvő koronáz meg egy párkapcsolatot. </p>
      <p>Britney Spears szemmel láthatóan kivirult fiatalabb párja mellett, hiszen míg az énekesnő 37, addig Sam Ashgari csupán 25 éves, de a korkülönbség nem akadály, sőt az egykori popkirálynőt megfiatalítja új kedvese. </p>
      <h3>Britney Spears 55 óra után vált el</h3>
      <p>Britney Spears 2004 januárjában kötött házasságot egy gyerekkori barátjával, Jason Alexanderrel Las Vegasban. Nem tartott sokáig a házasságuk, bár az énekesnő ötlete volt a frigy, végül a válás mellett döntött.</p>
    </article>
  </body>
</html>