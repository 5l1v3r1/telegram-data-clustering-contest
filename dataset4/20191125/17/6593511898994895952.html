<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909042"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:18:00+00:00"/>
    <meta property="og:title" content="Транспортират пострадалите от &quot;Арсенал&quot; в &quot;Пирогов&quot;"/>
    <meta property="og:description" content="Трите жени, които пострадаха по-рано днес при инцидент в оръжейния завод &quot;Арсенал&quot;, ще бъдат транспортирани към Клиниката по изгаряния на УМБАЛСМ &quot;Пирогов&quot;, съобщават от БГНЕС."/>
  </head>
  <body>
    <article>
      <h1>Транспортират пострадалите от "Арсенал" в "Пирогов"</h1>
      <address><time datetime="2019-11-25T17:18:00+00:00">25 Nov 2019, 17:18</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Трите жени, които пострадаха по-рано днес при инцидент в оръжейния завод "Арсенал", ще бъдат транспортирани към Клиниката по изгаряния на УМБАЛСМ "Пирогов", съобщават от БГНЕС.</p>
      <p>Две от жените са с леки обгаряния, но третата е със сериозни травми. Няма опасност за живота на жените.</p>
      <p>Те са откарани в казанлъшката болница за оказване на медицинска помощ. На мястото на инцидента са експерти за изясняване на причините.</p>
      <p>Състоянието и на трите пострадали е стабилно, нуждаят се от лечение в специализирано отделение, каквото на територията на здравните заведения в Казанлък и Стара Загора няма.</p>
      <p>Няма основание за паника. Ситуацията на територията на завода е спокойна, съобщават от завода.</p>
    </article>
  </body>
</html>