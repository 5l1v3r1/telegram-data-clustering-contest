<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/vrije-universiteit-schaft-kerstmis-af-en-viert-alleen-nog-maar-lichtjesfeest-accent-leggen-op-verbinding/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T17:00:27+00:00"/>
    <meta property="og:title" content="Vrije Universiteit schaft Kerstmis af, en viert alleen nog maar Lichtjesfeest: ‘Accent leggen op verbinding!’"/>
    <meta property="og:description" content="De VU, één van de twee universiteiten van Amsterdam, gaat het “accent leggen op verbinding” in “deze tijden van polarisatie”. Hoe die dekselse academici dat voor elkaar willen krijgen? Eenvoudig! Door geen Kerstmis meer te vieren, maar alleen nog “Lichtjesfeest,” zo kondigt de onderwijsinstelling aan via een nieuwsbrief. Lees, en facepalm maar vrolijk mee: Via een nieuwsbrief die in handen is geraakt van GeenStijl, weten we nu dat dat het als parodie bedoelde Kick Out Kerst inmiddels door de actualiteit is ingehaald. Het wordt tijd om “het accent te leggen op verbinding” aldus VU-voorzitter Mirjam van Praag. En hoe gaat de universiteit in onze trotse hoofdstad dat doen? Nou, door Kerstmis niet meer te vieren, maar het samen te ballen met allerlei andere feesten zoals ook Diwali. Tezamen krijgt dat multicultifestijn vervolgens de titel “het Vrije Lichtjesfeest” en wordt het tijd om “samen de lichtjes te ontsteken en te luisteren naar een aantal korte bijdrages” op 16 december aanstaande. Is het een beetje potsierlijk?…"/>
  </head>
  <body>
    <article>
      <h1>Vrije Universiteit schaft Kerstmis af, en viert alleen nog maar Lichtjesfeest: ‘Accent leggen op verbinding!’</h1>
      <address><time datetime="2019-11-25T17:00:27+00:00">25 Nov 2019, 17:00</time> by <a rel="author">Tim Engelbart</a></address>
      <p>
        <b>De VU, één van de twee universiteiten van Amsterdam, gaat het “accent leggen op verbinding” in “deze tijden van polarisatie”. Hoe die dekselse academici dat voor elkaar willen krijgen? Eenvoudig! Door geen Kerstmis meer te vieren, maar alleen nog “Lichtjesfeest,” zo kondigt de onderwijsinstelling aan via een nieuwsbrief.</b>
      </p>
      <p>Lees, en facepalm maar vrolijk mee:</p>
      <figure>
        <img src="https://cdn-04.dagelijksestandaard.nl/wp-content/uploads/2019/11/image.png?x39923"/>
      </figure>
      <p>Via een nieuwsbrief die in handen is geraakt van GeenStijl, weten we nu dat dat het <a href="https://www.dagelijksestandaard.nl/2019/11/zonde-kerstsloper-zihni-ozdil-trekt-de-stekker-uit-actiecomite-kick-out-kerst/"><b>als parodie bedoelde Kick Out Kerst</b></a> inmiddels door de actualiteit is ingehaald. Het wordt tijd om “het accent te leggen op verbinding” aldus VU-voorzitter Mirjam van Praag. En hoe gaat de universiteit in onze trotse hoofdstad dat doen? Nou, door Kerstmis niet meer te vieren, maar het samen te ballen met allerlei andere feesten zoals ook Diwali. Tezamen krijgt dat multicultifestijn vervolgens de titel “het Vrije Lichtjesfeest” en wordt het tijd om “samen de lichtjes te ontsteken en te luisteren naar een aantal korte bijdrages” op 16 december aanstaande.</p>
      <p>Is het een beetje potsierlijk? Nogal. Want al die tientallen nationaliteiten in Amsterdam ten spijt, is het merendeel van de studenten aan die universiteit nog altijd afkomstig uit een (cultuur)christelijk land. Natuurlijk is er niets mis met mensen die andere feesten vieren, maar om daarom nu Kerstmis echt <i>opzij</i> te duwen ten faveure van een politiek-correct allegaartje? Nee, dat slaat toch stiekem wel een beetje nergens op.</p>
      <p>Dus kom op VU, jullie kunnen beter dan dit vage nepfestijn. Bring back Christmas!</p>
    </article>
  </body>
</html>