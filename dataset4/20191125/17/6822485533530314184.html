<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904132.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T17:43:00+00:00"/>
    <meta property="og:title" content="برگزاری مراسم ختم خواهر رئیس‌جمهور با حضور روحانی"/>
    <meta property="og:description" content="به گزارش مهر، مراسم ختم و یادبود مرحومه صدیقه فریدون خواهر حسن روحانی رئیس‌جمهوری اسلامی ایران شامگاه دوشنبه با حضور وی، برخی مقامات کشوری و لشکری، اعضای کابینه و آحاد مردم متدین سرخه در حسینیه شهدای این شهرستان آغاز شد."/>
  </head>
  <body>
    <article>
      <h1>برگزاری مراسم ختم خواهر رئیس‌جمهور با حضور روحانی</h1>
      <address>
        <time datetime="2019-11-25T17:43:00+00:00">25 Nov 2019, 17:43</time>
      </address>
      <p>مراسم ختم مرحومه صدیقه فریدون، خواهر حسن روحانی رئیس‌جمهور ایران اسلامی با حضور مقامات ارشد کشوری و لشکری و آحاد مردم شهرستان سرخه برگزار شد.</p>
      <p>به گزارش مهر، مراسم ختم و یادبود مرحومه صدیقه فریدون خواهر حسن روحانی رئیس‌جمهوری اسلامی ایران شامگاه دوشنبه با حضور وی، برخی مقامات کشوری و لشکری، اعضای کابینه و آحاد مردم متدین سرخه در حسینیه شهدای این شهرستان آغاز شد.</p>
      <p>پیش‌از این نیز، مراسم تدفین مرحومه فریدون با حضور حسن روحانی، خانواده فریدون، تعدادی از اعضای کابینه و مسئولان ارشد کشوری و استانی و آحاد مردم برگزار شد.</p>
      <p>هم‌زمان مراسم ختم زنانه نیز در حسینیه شهدای سرخه در حال برگزاری است.</p>
      <p>بسیاری از مسئولان برای عرض تسلیت به رئیس‌جمهور خود را به حسینیه شهدای سرخه رساندند.</p>
      <p>همچنین مجلس ترحیم آن مرحومه روز شنبه مورخ نهم آذرماه از ساعت ۱۴ الی ۱۵:۳۰ در مسجد بلال سازمان صداوسیما واقع در خیابان حضرت ولیعصر(عج) تهران برگزار خواهد شد.</p>
      <p>«صدیقه فریدون» خواهر رییس‌جمهوری روز یکشنبه سوم آذر ماه جاری پس از یک دوره بیماری دارفانی را وداع گفت.</p>
    </article>
  </body>
</html>