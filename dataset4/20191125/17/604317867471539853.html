<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.samacharjagat.com/news/business/spicejet-s-codeshare-agreement-with-emirates-241645"/>
    <meta property="og:site_name" content="SamacharJagat"/>
    <meta property="article:published_time" content="2019-11-25T17:07:49+00:00"/>
    <meta property="og:title" content="स्पाइसजेट का एमिरेट्स के साथ कोडशेयर समझौता"/>
    <meta property="og:description" content="किफायती विमान सेवा कंपनी स्पाइसजेट ने संयुक्त अरब अमीरात की विमान सेवा कंपनी एमिरेट्स एयरलाइंस के साथ कोडशेयर समझौता किया है। स्पाइसजेट ने सोमवार को बताया कि इस कोड शेयर के तहत एमिरेट्स के यात्री दुबई से अमृतसर, काझिकोड़, मेंगलुरु, मदुरैई, जयपुर और पुणे के लिए स्पाइसजेट की उड़ान ले सकेंगे। इसके अलावा एमिरेट्स की उड़ानें देश के जिन नौ शहरों के लिए हैं वहाँ से आगे की घरेलू उड़ानों के लिए वे स्पाइसजेट की उड़ान ले सकेंगे।"/>
  </head>
  <body>
    <article>
      <h1>स्पाइसजेट का एमिरेट्स के साथ कोडशेयर समझौता</h1>
      <address><time datetime="2019-11-25T17:07:49+00:00">25 Nov 2019, 17:07</time> by <a rel="author" href="http://samacharjagat.com/" target="_blank">Samachar Jagat</a></address>
      <p><b>गुरुग्राम। </b>किफायती विमान सेवा कंपनी स्पाइसजेट ने संयुक्त अरब अमीरात की विमान सेवा कंपनी एमिरेट्स एयरलाइंस के साथ कोडशेयर समझौता किया है। स्पाइसजेट ने सोमवार को बताया कि इस कोड शेयर के तहत एमिरेट्स के यात्री दुबई से अमृतसर, काझिकोड़, मेंगलुरु, मदुरैई, जयपुर और पुणे के लिए स्पाइसजेट की उड़ान ले सकेंगे। इसके अलावा एमिरेट्स की उड़ानें देश के जिन नौ शहरों के लिए हैं वहाँ से आगे की घरेलू उड़ानों के लिए वे स्पाइसजेट की उड़ान ले सकेंगे। इन सभी उड़ानों पर एमिरेट्स का कोड होगा। कोड शेयर के पहले चरण में उड़ानों के लिए 15 दिसंबर से उड़ानें उपलब्ध होंगी और बुङ्क्षकग 25 नवंबर से करायी जा सकेगी।</p>
      <p>loading...</p>
      <p>बाद में स्पाइसजेट की उड़ानों से दुबई जाने वाले यात्री आगे की यात्रा के लिए स्पाइसजेट के कोड पर एमिरेट््स की उड़ानों में यात्रा कर सकेंगे। दोनों एयरलाइंस ने इंटरलाइन समझौता भी किया है जिसके लिए सामान चेकइन तथा बोर्डिंग पास जारी करने के लिए वे एक-दूसरे के काउंटर पर सेवा दे सकेंगे। स्पाइसजेट के अध्यक्ष एवं प्रबंध निदेशक अजय सिंह ने इस मौके पर प्रसन्नता जाहिर करते हुये कहा कि इससे यूरोप, अमेरिका, अफ्रीका और पश्चिमी एशिया से आने-जाने वाले यात्रियों को ज्यादा विकल्प मिल सकेगा। -(एजेंसी)</p>
      <p>loading...</p>
    </article>
  </body>
</html>