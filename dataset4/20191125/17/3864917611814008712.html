<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825164-zelenskij-pro-dtp-za-ucastu-kulebi-mi-budemo-molitis-i-trimati-kulaki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:23:00+00:00"/>
    <meta property="og:title" content="Зеленський - про ДТП за участю Кулеби: Ми будемо молитись і тримати кулаки"/>
    <meta property="og:description" content="Президент Володимир Зеленський закликав українців морально підтримувати уповноваженого Президента з прав дитини Миколу Кулебу, який 24 листопада разом із дітьми потрапив у ДТП."/>
  </head>
  <body>
    <article>
      <h1>Зеленський - про ДТП за участю Кулеби: Ми будемо молитись і тримати кулаки</h1>
      <h2>Президент Володимир Зеленський закликав українців морально підтримувати уповноваженого Президента з прав дитини Миколу Кулебу, який 24 листопада разом із дітьми потрапив у ДТП.</h2>
      <address>
        <time datetime="2019-11-25T17:23:00+00:00">25 Nov 2019, 17:23</time>
      </address>
      <p>Про це він сказав у відеозверненні <a href="https://www.facebook.com/zelenskiy95/videos/2390516187865410/">на Facebook</a>.</p>
      <p>“На жаль, учора в <a href="https://www.ukrinform.ua/tag-dtp">ДТП</a> потрапив наш уповноважений з прав дитини Кулеба зі своїми дітьми. Зараз вони знаходяться у лікарні. І, я впевнений, я вірю, ми будемо молитись, тримати кулаки, щоб усе було гаразд і з ним, і з дітьми”, - зазначив глава держави.</p>
      <p>Як повідомлялося, уповноважений Президента з прав дитини Микола Кулеба разом з двома синами 24 листопада потрапив в аварію. За інформацією ЗМІ, дитячого омбудсмена та одного із його синів доправили в реанімацію у тяжкому стані.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2824541-likari-rozpovili-pro-stan-kulebi-ta-odnogo-iz-jogo-siniv-pisla-avarii.html">Лікарі розповіли про стан Кулеби та одного із його синів після аварії</a>
      </blockquote>
      <p>Поліція відкрила за фактом аварії кримінальне провадження за ст. 286 (Порушення правил безпеки дорожнього руху).</p>
      <p>
        <i>Фото: ТСН</i>
      </p>
    </article>
  </body>
</html>