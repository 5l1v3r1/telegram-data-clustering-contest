<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996295-to-aev-a-zger-ster-eng-z-lgen-zher.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T17:19:00+00:00"/>
    <meta property="og:title" content="Тоқаевқа өзгерістер енгізілген Жер қойнауы кодексінің жобасы таныстырылды"/>
    <meta property="og:description" content="Президент аталған саланы одан әрі дамытудың ерекше маңыздылығын атап өтті."/>
  </head>
  <body>
    <article>
      <h1>Тоқаевқа өзгерістер енгізілген Жер қойнауы кодексінің жобасы таныстырылды</h1>
      <h2>Президент аталған саланы одан әрі дамытудың ерекше маңыздылығын атап өтті.</h2>
      <address>
        <time datetime="2019-11-25T17:19:00+00:00">25 Nov 2019, 17:19</time>
      </address>
      <p><b>Қазақстан Президенті Ұлттық ғылым академиясының академигі Серікбек Дәукейді қабылдады</b>, деп хабарлайды <a href="https://kaz.zakon.kz/">zakon.kz</a> Ақордаға сілтеме жасап.</p>
      <p>Кездесу барысында геология саласын дамытудың, салалық министрлік құрылғаннан кейінгі қолға алынған реформалардың орындалу барысының, сонымен қатар, жер қойнауын зерттеу бағытында қабылданған мемлекеттік және заңнамалық қолдау шараларының өзекті мәселелері талқыланды.</p>
      <p>Қасым-Жомарт Тоқаевқа Жер қойнауын пайдалану Кодексіне өзгертулер енгізу жөнінде ұсыныс берілді. Аталған ұсыныс геологиялық зерттеу жүргізу және жер қойнауын тиімді пайдалану ісінде мемлекеттің рөлін күшейтеді.</p>
      <p>Президент аталған саланы одан әрі дамытудың, жаңа кен орындарын ашу үшін заманауи, ғылыми әдістерді пайдаланудың және минералды-шикізат базасының қорын арттырудың ерекше маңыздылығын атап айтты.</p>
    </article>
  </body>
</html>