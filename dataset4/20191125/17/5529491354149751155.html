<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/che-tempo-che-fa-luciana-littizzetto-emanuele-filiberto-3121405/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T17:40:38+00:00"/>
    <meta property="og:title" content="Che Tempo che fa, Luciana Littizzetto ad Emanuele Filiberto: “Non tornare, vivi sereno” VIDEO"/>
    <meta property="og:description" content="ROMA – “Caro Filiberto, principone di casa Savoia…Aspirante al trono ma per ora attaccante al tram”. Inizia così l’esilarante lettera con cui Luciana Littizzetto, durante la puntata di “Che tempo che fa” su Rai 2, si è rivolta a Emanuele Filiberto di Savoia chiedendogli di “non tornare”, perché “ne abbiamo già abbastanza così, ci mancano solo i Savoia”. “Tra l’altro l’Italia è già in mano a un Conte, quindi da un punto di vista araldico siamo a posto. Tu che canti a Sanremo e fai appassire i fiori della riviera: statti, vivi sereno. Lo dico per noi e per te. Per noi perché ne abbiamo abbastanza di chi non sa fare un cacchio però si mette in testa di governarci. Tu guarda Berlusconi che vita ha fatto. Ed è solo un cavaliere, nemmeno un principe. Piuttosto alleva api e produci pappa reale, balla il despacito sugli yacht con Gianluca Vacchi. Tutto – conclude – è meglio che stare in parlamento da noi”. Silvia Dellai dice basta ai film per adulti: “Ora sono una dj. Mi sento liberata”Vieni da Me, Nunzia De Girolamo:…"/>
  </head>
  <body>
    <article>
      <h1>Che Tempo che fa, Luciana Littizzetto ad Emanuele Filiberto: “Non tornare, vivi sereno” VIDEO</h1>
      <address><time datetime="2019-11-25T17:40:38+00:00">25 Nov 2019, 17:40</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/luciana_littizzetto.jpg"/>
        <figcaption>Luciana Littizzetto e la letterina a Emanuele Filiberto di Savoia</figcaption>
      </figure>
      <p>ROMA – “Caro Filiberto, principone di casa Savoia…Aspirante al trono ma per ora attaccante al tram”. Inizia così l’esilarante lettera con cui <b>Luciana Littizzetto,</b> durante la puntata di “Che tempo che fa” su Rai 2, si è rivolta a Emanuele Filiberto di Savoia chiedendogli di “non tornare”, perché “<b>ne abbiamo già abbastanza così,</b> ci mancano solo i Savoia”.</p>
      <p>“Tra l’altro l’Italia è già in mano a un Conte, quindi da un punto di vista araldico siamo a posto. Tu che canti a Sanremo e fai<b> appassire i fiori della riviera:</b> statti, vivi sereno. Lo dico per noi e per te. Per noi perché ne abbiamo abbastanza di chi non sa fare un cacchio però si mette in testa di governarci. Tu guarda Berlusconi che vita ha fatto. Ed è solo un cavaliere, nemmeno un principe. Piuttosto alleva api e produci pappa reale, balla il despacito sugli yacht con Gianluca Vacchi. Tutto – conclude – è meglio che stare in parlamento da noi”. </p>
      <figure>
        <a href="https://www.blitzquotidiano.it/tv/silvia-dellai-basta-film-adulti-3121345/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/silvia-dellai-basta-film-adulti-3121345/">
          <img src="https://static.blitzquotidiano.it/wp/wp-content/uploads/2019/11/silvia-dellai-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/silvia-dellai-basta-film-adulti-3121345/">Silvia Dellai dice basta ai film per adulti: “Ora sono una dj. Mi sento liberata”</a>
      </h3>
      <figure>
        <a href="https://www.blitzquotidiano.it/tv/vieni-da-me-nunzia-de-girolamo-politica-3121322/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/vieni-da-me-nunzia-de-girolamo-politica-3121322/">
          <img src="https://static.blitzquotidiano.it/wp/wp-content/uploads/2019/11/de_girolamo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/vieni-da-me-nunzia-de-girolamo-politica-3121322/">Vieni da Me, Nunzia De Girolamo: “Politica? Diciamo che… me l’hanno fatta lasciare”</a>
      </h3>
      <p>Emanuele Filiberto, nelle settimane scorse era apparso in un video-messaggio postato su Internet.   “È tempo di tornare a respirare la tranquillità, la fiducia e l’eleganza di cui abbiamo bisogno, oggi più che mai. Guidata da un forte senso del dovere, la <b>Famiglia reale</b> si pone l’obiettivo di tutelare i cittadini per guardare al futuro con rinnovato ottimismo. Grazie a tutti. I Reali stanno tornando”</p>
      <p>Lo spot era stato realizzato per pubblicizzare il ritorno in Italia dei reali di <b>The Crown</b>, <a href="https://www.blitzquotidiano.it/cinema/vanessa-kirby-scene-tagliate-2826643/">la serie di Netflix</a> con Olivia Colman nei panni della Regina Elisabetta II. In molti però non avevano compreso il fatto che si trattasse di uno sport ed avevano creduto che Emanuele Filiberto stesse lanciando un annuncio.</p>
      <p>Fonte: <a href="https://www.raiplay.it/">RaiPlay,</a> AdnKronos</p>
      <p> </p>
      <p> </p>
      <p> </p>
      <figure>
        <video src="http://cdn.brid.tv/live/partners/5795/sd/494545.mp4"/>
      </figure>
    </article>
  </body>
</html>