<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/traian-basescu-viorica-dancila-demisie-psd-307423.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T17:59:05+00:00"/>
    <meta property="og:title" content="Traian Băsescu: ”E o așa secetă în PSD încât orice variantă de înlocuire a Vioricăi Dăncilă e mai proastă decât păstrarea ei. Aici e PSD astăzi”"/>
    <meta property="og:description" content="Fostul președinte Traian Băsescu este de părere că orice variantă de înlocuire a Vioricăi Dăncilă la conducerea PSD ar fi mai proastă decât păstrarea ei.Comentând, la România TV, situația din PSD în c..."/>
  </head>
  <body>
    <article>
      <h1>Traian Băsescu: ”E o așa secetă în PSD încât orice variantă de înlocuire a Vioricăi Dăncilă e mai proastă decât păstrarea ei. Aici e PSD astăzi”</h1>
      <address><time datetime="2019-11-25T17:59:05+00:00">25 Nov 2019, 17:59</time> by <a rel="author">Redacția B1.ro</a></address>
      <p>Fostul președinte Traian Băsescu este de părere că orice variantă de înlocuire a Vioricăi Dăncilă la conducerea <a href="https://www.b1.ro/tag/psd-51583.html">PSD</a> ar fi mai proastă decât păstrarea ei.</p>
      <p>Comentând, la România TV, situația din <a href="https://www.b1.ro/tag/psd-51583.html">PSD</a> în contextul în care, pe surse, se anunță demisia Vioricăi Dăncilă de la șefia partidului, Traian Băsescu a precizat: ”Nu puteau să rămână la minciuna de aseară, mai aveau puțin și spuneau că au câștigat alegerile. Nu și-au luat niciun vot înapoi. Azi au ajuns la realitatea crudă. Ea a fost într-o capcană pe care a fost nevoită să o accepte, a trebuit să facă față fără Dragnea unei campanii și unei guvernări. Nu putea abandona mandatul pentru că nu mai putea alimenta baronimea. Este o victimă a electoratului. Trebuie să recunoaștem că dintre mai marii <a href="https://www.b1.ro/tag/psd-51583.html">PSD</a> este ultima care ar trebui să fie făcută responsabilă. E o așa secetă în <a href="https://www.b1.ro/tag/psd-51583.html">PSD</a> încât orice variantă de înlocuire a ei e mai proastă decât păstrarea ei. Aici e <a href="https://www.b1.ro/tag/psd-51583.html">PSD</a> astăzi”.<br/> </p>
    </article>
  </body>
</html>