<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/tests/artikel/4933391/getest-slimme-arlo-pro-3-cameras"/>
    <meta property="og:site_name" content="Bright.nl"/>
    <meta property="article:published_time" content="2019-11-25T17:01:48+00:00"/>
    <meta property="og:title" content="Getest: slimme Arlo Pro 3-beveiligingscamera's"/>
    <meta property="og:description" content="De beveiligingscamera Arlo Pro 3 heeft de handige opties van de duurdere Arlo Ultra, maar de beeldkwaliteit en prijs van de goedkopere Pro. Is dat een goede balans? Rutger probeerde de Arlo Pro 3."/>
  </head>
  <body>
    <article>
      <h6 class="kicker">Slimme beveiliging</h6>
      <h1>Getest: slimme Arlo Pro 3-beveiligingscamera's</h1>
      <address><time datetime="2019-11-25T17:01:48+00:00">25 Nov 2019, 17:01</time> by <a rel="author" href="https://www.bright.nl/tags/personen/rutger-middendorp" target="_blank">Rutger Middendorp</a></address>
      <p>
        <b>De beveiligingscamera Arlo Pro 3 heeft de handige opties van de duurdere Arlo Ultra, maar de beeldkwaliteit en prijs van de goedkopere Pro. Is dat een goede balans? Rutger probeerde de Arlo Pro 3.</b>
      </p>
      <p>Arlo is onderdeel van Netgear, die bekend zijn van hun netwerkproducten. De afgelopen tijd is het smarthome-aanbod van Arlo flink gegroeid, met meer draadloze camera's, een deurbel, een gong en een beveiligingslamp. De meest recente nieuwkomer is de <a href="https://www.arlo.com/nl/products/arlo-pro-3/default.aspx">Arlo Pro 3</a>. Opvolger van de <a href="https://www.arlo.com/nl/products/arlo-pro-2/default.aspx">Pro 2</a> en nog steeds daarnaast te koop. Daarmee wordt het vergelijken van de Arlo-camera's wel een stuk lastiger. Want je kunt nu dus het oude model Pro 2 kopen, de nieuwe Pro 3 versie en de duurdere Ultra. </p>
      <p>Ten opzichte van de Pro 2 zijn er een aantal upgrades. Zo is er (net als in de Ultra) een geïntegreerde ledlamp die aan kan springen als de camera iets in het donker detecteert. Nachtzicht in kleur is toegevoegd. De resolutie is van Full HD naar 2K gegaan. </p>
      <p>Maar kreeg je bij de Pro 2 gratis cloudopslag, nu moet je een abonnement nemen op <a href="https://www.arlo.com/nl/landing/arlosmart/">Arlo Smart</a> om 30 dagen terug te kunnen kijken in de cloud. Dat kost je per camera bijna 3 euro. Heb je meer dan 3 camera's dan ben je beter uit met het Smart Premier-abonnement waarmee je voor 9 euro tot 10 camera's kunt toevoegen. </p>
      <p>Wat alle Arlo-camera's met elkaar gemeen hebben is, dat ze tegen regen, kou en zon kunnen en dat ze eenvoudig te monteren zijn. Met een magnetische voet, klik je ze eenvoudig aan het meegeleverde ophangmateriaal. Doordat de camera's gebruik maken van een accu hoef je ook geen snoertjes te trekken. Dat maakt het een stuk makkelijk om de boel te installeren. Het betekent wel dat je afhankelijk van het gebruik de camera elke twee tot zes weken weer op moet laden. Bovendien kan een kwaadwillende de camera ook zonder sloopwerk in z'n zak stoppen. </p>
      <p>Voor gebruikers van een <a href="https://www.bright.nl/nieuws/artikel/4912291/google-nest-hub-ultrasone-technologie-weet-je-de-buurt-bent">Google Nest Hub</a> of een <a href="https://www.bright.nl/tests/artikel/4852831/apple-watch-series-5-nieuwe-applewatch-nederland-smartwatch-titanium">Apple Watch</a> is er mooi nieuws. Want wie het Smart-abonnement afneemt krijgt ook op zijn slimme scherm of horloge beeld van de camera te zien. </p>
      <figure>
        <img src="https://www.bright.nl/sites/default/files/styles/liggend/public/content/images/2019/11/25/IMG_3373.PNG?itok=zCfniPvm"/>
        <figcaption>Beeld Arlo Pro 3 zonder spotlight</figcaption>
      </figure>
      <figure>
        <img src="https://www.bright.nl/sites/default/files/styles/liggend/public/content/images/2019/11/25/IMG_3374.PNG?itok=qoKDu68w"/>
        <figcaption>Beeld Arlo Pro 3 met spotlight</figcaption>
      </figure>
      <h3>Beeldkwaliteit</h3>
      <p>Als het om beeldkwaliteit gaat, zie ik geen grote verbeteringen ten opzichte van de Arlo Pro 2. De verlichting kan er in sommige situaties voor zorgen dat je een beter beeld krijgt, maar persoonlijk zou ik of de duurdere Arlo Ultra overwegen met niet alleen een hogere resolutie, maar ook een betere lens. Of ergens een Arlo Pro 2 op de kop tikken in de aanbieding. </p>
      <h3>Prijzig</h3>
      <p>Heb je nog geen Arlo-producten, dan is instappen met de Pro 3 een investering van minstens 600 euro. Daarvoor heb je twee camera's en de hub. Een losse extra camera kost 300 euro.  De voorganger vind je nu flink afgeprijsd en de betere Ultra met een 4K-sensor kost 800 euro.</p>
      <p>Als de vele waardevolle functionaliteiten niet aan een abonnement vast zaten, was de Arlo-camera een kandidaat geweest voor onze <a href="https://www.bright.nl/stuff">Bright Stuff</a>-koopgids.</p>
      <related>
        <a href="https://www.bright.nl/bright-stuff/artikel/4352331/beveiligingscamera-bewakingscamera-camera-nest-beveiliging-bewaking"/>
      </related>
      <h3>Getest: Ring Spotlight Solar</h3>
      <figure>
        <iframe src="https://www.youtube.com/embed/SIlqALGlKqU" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer gadgetreviews</b>
      </p>
    </article>
  </body>
</html>