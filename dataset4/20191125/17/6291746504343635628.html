<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/25/stasera-in-tv-guida-film-lunedi-25-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-25T17:11:00+00:00"/>
    <meta property="og:title" content="Cosa c’è stasera in TV"/>
    <meta property="og:description" content="&quot;Cape Fear&quot; di Scorsese, il primo 007 con Daniel Craig e il terzo film dei &quot;Pirati dei Caraibi&quot;, tra le varie cose"/>
  </head>
  <body>
    <article>
      <h1>Cosa c’è stasera in TV</h1>
      <h2>"Cape Fear" di Scorsese, il primo 007 con Daniel Craig e il terzo film dei "Pirati dei Caraibi", tra le varie cose</h2>
      <address>
        <time datetime="2019-11-25T17:11:00+00:00">25 Nov 2019, 17:11</time>
      </address>
      <hr/>
      <p>
        <b>Rai Uno</b>
      </p>
      <p><b>21.25 – In punta di piedi</b><br/>Film del 2018 diretto da Alessandro D’Alatri che racconta della giovane figlia di un camorrista il cui sogno di diventare una grande ballerina di danza classica si scontra con le limitazioni imposte dalla vita del padre.</p>
      <figure>
        <iframe data-src="https://twitter.com/Raiofficialnews/status/1198995009938370562?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Due</b>
      </p>
      <p><b>21.20 – Stasera tutto è possibile</b><br/>Il meglio dell’ultima edizione dello show comico in cui alcuni personaggi del mondo dello spettacolo e dello sport partecipano a vari giochi. Il presentatore è il ballerino Stefano De Martino.</p>
      <figure>
        <iframe data-src="https://twitter.com/RaiDue/status/1198949457292709888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Tre</b>
      </p>
      <p><b>21.20 – Report</b><br/>Programma di inchieste condotto da Sigfrido Ranucci: stasera, tra le altre cose, ci sarà un’inchiesta sullo stato degli impianti delle Olimpiadi invernali di Torino 2006 a distanza di 13 anni.</p>
      <figure>
        <iframe data-src="https://twitter.com/reportrai3/status/1198847787452026880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.25 – Quarta Repubblica</b><br/>Nuova puntata del programma di approfondimento condotto da Nicola Porro.</p>
      <figure>
        <iframe data-src="https://twitter.com/QRepubblica/status/1198918475068190720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Canale 5</b>
      </p>
      <p><b>21.20 – Non è la d’Urso</b><br/>Puntata in diretta del talk show di Barbara d’Urso.</p>
      <figure>
        <iframe data-src="https://twitter.com/LiveNoneladUrso/status/1198873958818467840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Italia Uno</b>
      </p>
      <p><b>21.20 – Pirati dei Caraibi – Ai confini del mondo</b><br/>Terzo film della serie con protagonista Johnny Depp nei panni del pirata Jack Sparrow: è il film in cui compare anche il chitarrista dei Rolling Stones Keith Richards nei panni del pirata Teague Sparrow, padre di Jack.</p>
      <figure>
        <iframe src="https://www.youtube.com/embed/evwVGmxjV1M" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.20 – Grey’s Anatomy</b><br/>Due nuove puntate della quindicesima stagione della nota serie tv a tema medico-ospedaliero, andata in onda l’anno scorso negli Stati Uniti e nei mesi scorsi a pagamento su Sky.</p>
      <figure>
        <iframe src="https://www.youtube.com/embed/cZcjNaAao6g" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>TV8</b>
      </p>
      <p><b>21.30 – Casino Royale</b><br/>È il ventunesimo film della serie 007, il primo in cui Daniel Craig interpreta James Bond. Il film, uscito nel 2006 diretto da Martin Campbell, racconta la storia di James Bond all’inizio della sua carriera da agente segreto.</p>
      <figure>
        <iframe src="https://www.youtube.com/embed/fu2ufwRjeB0" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>Nove</b>
      </p>
      <p><b>21.30 – Pizza Hero</b><br/>Programma di cucina che coinvolge i fornai italiani che hanno chiesto l’aiuto del panificatore romano Gabriele Bonci per rilanciare la loro attività.</p>
      <figure>
        <iframe data-src="https://twitter.com/nove/status/1198979655971299328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – Silverado</b><br/>È un western girato negli anni Ottanta, un periodo in cui si pensava che i western avessero smesso di funzionare, e diretto da Lawrence Kasdan. Parla di quattro ex detenuti innocenti e per bene che devono andare a Silverado, dove vive la famiglia di uno di loro. Quando arrivano scoprono che dovranno combattere, perché qualcuno sta provando a sovvertire l’ordine pacifico della città. I quattro sono Kevin Kline, Scott Glenn, Danny Glover e Kevin Costner. Il <i>New York Times</i> lo recensì scrivendo: «<i>Silverado </i>è abbastanza moderno da rendere i suoi paesaggi più grandi, i suoi protagonisti più piccoli e le polarizzazioni morali meno fortemente distinte». Parlando di western, Kasdan disse: «Puoi raccontare ogni storia, con un western. Come si fa a non esserne innamorati?».</p>
      <figure>
        <iframe src="https://www.youtube.com/embed/8RP5cWV8b3c" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.00 – Cape Fear – Il promontorio della paura</b><br/>Film del 1991 diretto da Martin Scorsese con protagonista Robert De Niro che interpreta Max Cady, un uomo che dopo essere uscito dal penitenziario in cui stava scontando una condanna per stupro si trasferisce in una piccola cittadina della Florida dove abita il suo avvocato difensore. Qui inizia a tormentare lui e la sua famiglia, senza però fare mai nulla di illegale, fino a portarli all’esasperazione. Il film è un remake di <i>Il promontorio della paura, </i>del 1962, in cui i protagonisti erano Martin Balsam, Gregory Peck e Robert Mitchum, che in questo film tornano in piccole parti.</p>
      <figure>
        <iframe src="https://www.youtube.com/embed/rRzXXBRcWUM" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno</b>
        <br/>
        <b>21.15 – L’agenzia dei bugiardi</b>
      </p>
      <figure>
        <iframe src="https://www.youtube.com/embed/c-83Q87VNRc" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/23/film-futuro-passato/"/>
        <a href="https://www.ilpost.it/2019/11/25/spotify-podcast/"/>
        <a href="https://www.ilpost.it/2019/11/24/filo-ebrei-manhattan-eruv/"/>
      </related>
    </article>
  </body>
</html>