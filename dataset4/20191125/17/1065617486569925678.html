<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/olsen-para-tutto-poi-impazzisce-il-lecce-recupera-e-fa-2-a-2-col-cagliari/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T17:07:27+00:00"/>
    <meta property="og:title" content="Olsen para tutto, poi impazzisce: il Lecce recupera e fa 2 a 2 col Cagliari"/>
    <meta property="og:description" content="I pugliesi pareggiano con due gol in extremis e la Roma raggiunge così i sardi al quarto posto"/>
  </head>
  <body>
    <article>
      <h1>Olsen para tutto, poi impazzisce: il Lecce recupera e fa 2 a 2 col Cagliari</h1>
      <h2>I pugliesi pareggiano con due gol in extremis e la Roma raggiunge così i sardi al quarto posto</h2>
      <address><time datetime="2019-11-25T17:07:27+00:00">25 Nov 2019, 17:07</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dopo lo slittamento a causa del maltempo, il <b>Lecce</b> riacciuffa la partita contro il Cagliari al Via del Mare, permettendo così alla Roma di raggiungere proprio i sardi al quarto posto a quota 25 punti. <b>Joao</b> <b>Pedro</b> apre le marcature, eguagliando il suo record di gol in una singola stagione di Serie A. Il raddoppio arriva con il Ninja <b>Nainggolan. </b>Nel finale <b>Olsen</b> compie un miracolo su <b>Farias</b>, solo davanti alla porta: azione rocambolesca che termina con la parata in area di rigore di <b>Cacciatore,</b> che gli costa il cartellino rosso. <b>Lapadula</b> trasforma il rigore e dopo succede di tutto. Lite tra l’ex portiere romanista e l’attaccante del <b>Lecce</b>, con il cartellino rosso per entrambi. Inizia il recupero e i pugliesi tentano il tutto per tutto, sprecando prima l’occasione del raddoppio acciuffandolo poi, in extremis, con <b>Calderoni</b>. All’uscita dal campo il portiere svedese ha continuato a manifestare la sua rabbia, insultando tutti, dalla curva leccese al quarto uomo, con i compagni di squadra che lo hanno spinto con forza negli spogliatoi per non peggiorare la situazione.</p>
    </article>
  </body>
</html>