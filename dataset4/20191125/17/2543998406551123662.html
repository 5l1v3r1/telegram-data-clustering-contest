<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/171170/preko-ljudi-posetilo-sajam-sporta-pravo-merilo-kada-vidite-koliko-odusevljenja-deca-isprobavaju-sportove"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="Preko 80.000 ljudi posetilo Sajam sporta: Pravo merilo je kada vidite sa koliko oduševljenja deca isprobavaju sportove!"/>
    <meta property="og:description" content="Sajam sporta je spojio svet - možemo sa ponosom da zaključimo nakon tri dana druženja na Beogradskom sajmu. Preko 80.000 ljudi posetilo je Manifestaciju tokom tri dana."/>
  </head>
  <body>
    <article>
      <h1>Preko 80.000 ljudi posetilo Sajam sporta: Pravo merilo je kada vidite sa koliko oduševljenja deca isprobavaju sportove!</h1>
      <h2>Sajam sporta je spojio svet - možemo sa ponosom da zaključimo nakon tri dana druženja na Beogradskom sajmu. Preko 80.000 ljudi posetilo je Manifestaciju tokom tri dana.</h2>
      <address><time datetime="2019-11-25T17:36:00+00:00">25 Nov 2019, 17:36</time> by <a rel="author">Republika</a></address>
      <slideshow>
        <figure>
          <img src="https://www.republika.rs/data/images/2019-11-25/125044_viber-image-2019-11-25-17-25-59_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125045_viber-image-2019-11-25-17-26-01_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125043_viber-image-2019-11-25-17-25-58_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125046_viber-image-2019-11-25-17-26-02_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125047_viber-image-2019-11-25-17-26-03_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125048_viber-image-2019-11-25-17-26-04_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
      </slideshow>
      <p>Sajam sporta ove godine okupio je preko 60 sportova, dve veštačke stene, karting stazu, simulatore za kijanje, poligone za atletiku, streličarstvo, skvoš, korfbol, praktično streljaštvo, terene za borilačke sportove, rukomet, košarku, odbojku, fudbal, badminton, stoni tenis, snuker, pikado, na jednom mestu ste mogli videti sve što u Srbiji možete naći od sporta.</p>
      <p>- Po osmesima dece možemo zaključiti da je još jednom Sajam sporta bio pun pogodak. Pravo merilo je kada vidite sa koliko oduševljenja deca isprobavaju sportove - rekao je predsednik Sportskog saveza Srbije Davor Štefanek i dodao:</p>
      <p>- Veoma sam ponosan na ovu manifestaciju, hvala svim izlagačima koji su se potrudili da posetiocima prezentuju svoj sport, sportistima koji su našli vremena pored svojih treninga da dođu i druže se, hvala institucijama koje su nam još jednom pomogle da projekat bude bolji i uspešniji, hvala svima koji su doveli svoje učenike, decu i prijatelje na Sajam sporta kako bi nam pomogli da najmlađe usmerimo na pravi put i pokažemo im zdrav način života. Ponosni smo što su i naši stariji sugrađani posetili Sajam sporta. Već u subotu, drugog dana, bilo je očigledno da smo oborili prošlogodišnji broj posetilaca, ponosan sam što smo još jednom poslali prelepu sliku Srbije - sa zadovoljstvom je zaključio Štefanek.</p>
      <p>Na reči predsednika nadovezao se i generalni sekretar Sportskog saveza Srbije Goran Marinković:</p>
      <p>- Tri dana bogatog sadržaja opravdalo je ovogodišnji slogan da Sajam sporta spaja svet. Gosti iz inostranstva oduševljeno su razgledali aktivacije i zaključili da je ovo jedinstvena manifestacija u svetu. Ništa slično nisu očekivali. Ponosni smo i na veliki broj sportskih radnika. Preko 250 generalnih sekretara slušalo je seminar, dok je preko 300 trenera prošlo stručno usavršavanje i slušali su Slobodana Bobu Kovača koji je sa kolegama podelio trenersko iskustvo. Biće nam potrebno još nekoliko dana da analiziramo učinjeno, ali mogu reći da smo sami sebi postavili veliki zadatak za sledeću godinu - rekao je Marinković.</p>
      <related>
        <h4>Pročitajte još:</h4>
        <a href="http://republika.rs/sport/ostali-sportovi/170985/Slobodan-Kovac-privukao-veliku-paznju-Sajmu-sporta"/>
      </related>
    </article>
  </body>
</html>