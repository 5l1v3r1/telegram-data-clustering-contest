<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905187/kans-door-absentie-blind-en-veltman-het-belangrijkste-moment-in-mijn-carri-re-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T17:29:00+00:00"/>
    <meta property="og:title" content="Ten Hag moet schuiven tegen Lille: &quot;Het belangrijkste moment in mijn carrière&quot;"/>
    <meta property="og:description" content="De wedstrijd tegen LOSC Lille wordt voor Perr Schuurs naar eigen zeggen het belangrijkste moment van zijn carrière. Hij gaat waarschijnlijk de kans krijgen van Erik ten Hag, nu zowel Joël Veltman als Daley Blind geschorst is. De jonge Schuurs kijkt al lange tijd uit naar momenten zoals die van aankomende woensdag. &quot;Ik train hard en nu komen er kansen waar ik al langer op wacht&quot;, zegt hij tegen Het Parool. &quot;Op een serie wedstrijden waarin ik me kan laten gelden. Als dat lukt in de Champions League is er een kans dat de trainer me laat staan. Het wordt het belangrijkste moment in mijn carrière.&quot;"/>
  </head>
  <body>
    <article>
      <h1>Ten Hag moet schuiven tegen Lille: "Het belangrijkste moment in mijn carrière"</h1>
      <address>
        <time datetime="2019-11-25T17:29:00+00:00">25 Nov 2019, 17:29</time>
      </address>
      <p>
        <b>De wedstrijd tegen LOSC Lille wordt voor Perr Schuurs naar eigen zeggen het belangrijkste moment van zijn carrière. Hij gaat waarschijnlijk de kans krijgen van Erik ten Hag, nu zowel Joël Veltman als Daley Blind geschorst is.</b>
      </p>
      <p>De jonge Schuurs kijkt al lange tijd uit naar momenten zoals die van aankomende woensdag. "Ik train hard en nu komen er kansen waar ik al langer op wacht", zegt hij tegen <i><a href="https://www.parool.nl/sport/de-volgende-stap-voor-perr-schuurs-een-basisplaats-tegen-lille~b872aad4/?referer=https%3A%2F%2Fwww.google.com%2F">Het Parool</a>.</i> "Op een serie wedstrijden waarin ik me kan laten gelden. Als dat lukt in de Champions League is er een kans dat de trainer me laat staan. Het wordt het belangrijkste moment in mijn carrière."</p>
      <p>"Ik ben tevreden over mijn ontwikkeling", vervolgt de centrale verdediger. "Vorig seizoen zat ik niet eens altijd bij de wedstrijdselectie. Nu wel. Aan het begin van het seizoen was ik basisspeler. Het ging tussen Joël Veltman en mij. Het ging goed, maar niet goed genoeg. Anders had de trainer me wel laten staan."</p>
      <p>Ajax speelt woensdag om 21.00 uur tegen Lille.</p>
    </article>
  </body>
</html>