<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359631"/>
    <meta property="og:site_name" content="БИХ - РТРС"/>
    <meta property="article:published_time" content="2019-11-25T17:32:00+00:00"/>
    <meta property="og:title" content="Нема потребе за изаслаником, постоји демократски систем"/>
    <meta property="og:description" content="Српски члан Предсједништва БиХ Милорад Додик изјавио је данас да нема потребе за изаслаником ЕУ за западни Балкан, јер постоји демократски систем у БиХ."/>
  </head>
  <body>
    <article>
      <h1>Нема потребе за изаслаником, постоји демократски систем</h1>
      <address>
        <time datetime="2019-11-25T17:32:00+00:00">25 Nov 2019, 17:32</time>
      </address>
      <p>
        <i>Српски члан Предсједништва БиХ Милорад Додик изјавио је данас да нема потребе за изаслаником ЕУ за западни Балкан, јер постоји демократски систем у БиХ.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1516/151672.jpg"/>
        <figcaption>Милорад Додик<br/>Фото: РТРС</figcaption>
      </figure>
      <p>- Утицај међународне заједнице у БиХ је онолики колико то домаћи функционери прихвате, а специјалност неког изасланика указује на ванредност. Странци 24 године управљају БиХ и сада су се сјетили да уведу специјалног савјетника или изасланика, што је невјероватно - рекао је Додик новинарима у Кришковцима код Лакташа, коментаришући наводе да би ЕУ могла да именује <b><a href="https://www.rtrs.tv/vijesti/vijest.php?id=359547">Мирослава Лајчака</a></b> за специјалног изасланика за западни Балкан.</p>
      <p>Он је истакао да међународна заједница одлучује о специјалном савјетнику, али да су домаћи функционери ти који могу рећи шта да очекују.</p>
      <p>- Ако је Лајчак спреман да дође овдје, пошто је био високи представник, и да се суочи са негативним посљедицама међународног интервенционизма и ослободи овај простор стега међународне управе и разних мешетара подржаћу га", рекао је Додик.</p>
    </article>
  </body>
</html>