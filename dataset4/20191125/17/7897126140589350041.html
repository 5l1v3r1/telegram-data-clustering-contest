<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996306-r-s-m-n-r-s-ltanda-siriya-boyynsha.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T17:52:00+00:00"/>
    <meta property="og:title" content="ҚР СІМ Нұр-Сұлтанда Сирия бойынша қандай мәселелер талқыланатынын жария етті"/>
    <meta property="og:description" content="Осы кездесу кезінде кепілгер елдер мен БҰҰ және Халықаралық Қызыл Крест Комитетінің сарапшыларының қатысуымен мәжбүрлеп ұсталған адамдар жөніндегі жұмыс тобының 10-отырысын өткізу жоспарланған."/>
  </head>
  <body>
    <article>
      <h1>ҚР СІМ Нұр-Сұлтанда Сирия бойынша қандай мәселелер талқыланатынын жария етті</h1>
      <h2>Осы кездесу кезінде кепілгер елдер мен БҰҰ және Халықаралық Қызыл Крест Комитетінің сарапшыларының қатысуымен мәжбүрлеп ұсталған адамдар жөніндегі жұмыс тобының 10-отырысын өткізу жоспарланған.</h2>
      <address>
        <time datetime="2019-11-25T17:52:00+00:00">25 Nov 2019, 17:52</time>
      </address>
      <p><b>Сириядағы тұтқындарды босату және саяси процесті ілгерілету бойынша келіссөздер 10-11 желтоқсанда Нұр-Сұлтан қаласында талқыланады деп жоспарланған</b>, деп хабарлайды <a href="https://ria.ru/20191125/1561558503.html">РИА Новости</a> ҚР СІМ-нің баспасөз қызметіне сілтеме жасап.</p>
      <p>Бұған дейін Қазақстанның Сыртқы істер министрі Мұхтар Тілеуберді Сирия бойынша келесі кездесу 10 -11 желтоқсанда Нұр-Сұлтан қаласында өтеді деп мәлімдеген еді. Қазақстан сыртқы істер министрлігінің мәліметінше, оған Иран, Ресей және Түркия сынды кепілгер елдердің, сондай-ақ Сирия үкіметі мен Сирия қарулы оппозициясының делегациялары қатысады деп жоспарланған. БҰҰ, Иордания, Ливан және Ирактың жоғары лауазымды өкілдері оған байқаушы ретінде қатысады.</p>
      <blockquote>- Күн тәртібіне мынандай мәселелер қаралады: Заевфрат пен Идлибке баса назар аудара отырып, Сириядағы жағдай; тұтқындарды босатуды және із-түзсіз жоғалған адамдарды іздеу сынды сенім шаралары; босқындар мен ел ішінде босып жүрген адамдарды қайтару тұрғысындағы Сирияның кешенді гуманитарлық іс-қимылында белсенділік таныту, оның ішінде осы тақырыпта халықаралық конференциялардың өткізу туралы бастамаларды талқылау; Конституциялық комитеттің іске қосылуына байланысты саяси процесті ілгерілету жайы, деп хабарлады ҚР СІМ.</blockquote>
      <p>Сонымен қатар осы кездесу кезінде кепілгер елдер мен БҰҰ және Халықаралық Қызыл Крест Комитетінің сарапшыларының қатысуымен мәжбүрлеп ұсталған адамдар жөніндегі жұмыс тобының 10-отырысын өткізу жоспарланған.</p>
    </article>
  </body>
</html>