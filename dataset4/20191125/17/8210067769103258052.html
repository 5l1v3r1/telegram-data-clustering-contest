<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11017840"/>
    <meta property="og:site_name" content="TV 2"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="Politibetjent skadd i trafikkulykke på E6"/>
    <meta property="og:description" content="En politibetjent er skadd i en singelulykke på E6 ved Furuset i Oslo."/>
  </head>
  <body>
    <article>
      <h1>Politibetjent skadd i trafikkulykke på E6</h1>
      <h2>En politibetjent er skadd i en singelulykke på E6 ved Furuset i Oslo.</h2>
      <address><time datetime="2019-11-25T17:03:00+00:00">25 Nov 2019, 17:03</time> by <a rel="author" href="mailto:fanny.bu@tv2.no" target="_blank">Fanny Bu , Lars Barth-Heyerdahl</a></address>
      <p>Politiet i Oslo meldte om ulykken klokken 17.57.</p>
      <p>– Vi vet ikke mye om hendelsesforløpet enda, men det fremstår som en singelulykke som har skjedd i forbindelse med en fartmåling, sier operasjonsleder Christian Krohn Engeseth i Oslo politidistrikt.</p>
      <p>Den skadde ble lagt på båre og mottok førstehjelp i ambulansen på stedet. Vedkommende var bevisst og ble kjørt til sykehus med ukjent skadeomfang.</p>
      <p>Det ble meldt om svært lange køer i området etter ulykken.</p>
      <p>– Det er store trafikale utfordringer på stedet. Trafikken glir sakte forbi i høyre felt, men det går svært smått, sa operasjonslederen.</p>
      <p>Mandag kveld opplyser Engeseth at det står etter forholdene bra til med politibetjenten.</p>
      <p>– Han er ikke alvorlig skadet, men blir liggende til observasjon til i morgen, sier Engeseth.</p>
      <p>Operasjonslederen sier de har et visst bilde av hendelsesforløpet, men ønsker ikke å gå ut med det nå.</p>
      <figure>
        <img src="https://www.cdn.tv2.no/images?imageId=11017953&amp;x=0&amp;y=14.470842332613&amp;cropw=100&amp;croph=65.226781857451&amp;width=618&amp;height=303&amp;compression=80"/>
        <figcaption>UNDERSØKELSER: Politiet foretar åstedundersøkelser på E6 ved Furuseth i Oslo etter at en politibetjent på MC ble skadd i en singelulykke mandag kveld. Foto: Morten Kristoffersen / TV 2</figcaption>
      </figure>
      <p>Rett etter 19.30 er politiet fortsatt på stedet med flere patruljer og jobber med å kartlegge hendelsen.</p>
      <p>– Vi foretar åstedsundersøkelser og vitneavhør fremdeles. Vi vil forsøke å rydde stedet så fort det lar seg gjøre, sier Engeseth.</p>
      <p>Klokken 18.58 melder politidistriktet at åstedet er ryddet og at veien er åpnet.</p>
      <h3>
        <a href="https://tips.tv2.no/">Tips oss!</a>
      </h3>
      <ul>
        <li>Tlf/SMS/MMS: <b>02255</b></li>
        <li>E-post: <a href="mailto:tips@tv2.no"><b>tips@tv2.no</b></a></li>
        <li>Fra utlandet: <b>+47 915 02255</b></li>
      </ul>
    </article>
  </body>
</html>