<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/lega-serie-a-de-siervo-mediapro-propostedelle-modifiche-da-valutare-entro-l-assemblea-del-16-dicembre-324016"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T17:45:17+00:00"/>
    <meta property="og:title" content="Lega Serie A, De Siervo: &quot;MediaPro, proposte delle modifiche da valutare entro l'assemblea del 16 dicembre&quot;"/>
    <meta property="og:description" content="&quot;Abbiamo toccato tre punti. Il primo è quello del vicepresidente e il consiglio ha deciso di occuparsene dopo l'elezione del 2 dicembre ovvero quella necessaria per l'elezione del..."/>
  </head>
  <body>
    <article>
      <h1>Lega Serie A, De Siervo: "MediaPro, proposte delle modifiche da valutare entro l'assemblea del 16 dicembre"</h1>
      <address><time datetime="2019-11-25T17:45:17+00:00">25 Nov 2019, 17:45</time> by <a rel="author">Stefano Bertocchi</a></address>
      <p>"Abbiamo toccato tre punti. Il primo è quello del vicepresidente e il consiglio ha deciso di occuparsene dopo l'elezione del 2 dicembre ovvero quella necessaria per l'elezione del presidente. Il secondo punto riguarda le linee guida, approvate con diciotto voti a favore, uno astenuto e un assente che è il Sassuolo, sul bando dei diritti tv per il 2021/2024. Ci saranno 60 giorni per l'approvazione di tali linee. Sul fronte <b>MediaPro</b>, sempre con 18 voti a favore, abbiamo proposto delle modifiche da valutare entro l'assemblea del 16 dicembre". Questo il punto dell'a.d. della Lega Serie A,<b> Luigi De Siervo,</b> a margine dell'Assemblea che si è svolta oggi a Milano.</p>
      <p>"E' stata una settimana complicata. Le dimissioni del presidente <b>Miccichè, </b>il Consiglio Federale e l'assemblea di oggi. La Lega ha le idee chiare e continua a funzionare: quello che è successo non inficia la nostra azione. Le scelte del Consiglio Federale sono state assunte all'unanimità e vediamo cosa accadrà. La Lega ha un clima ben più sereno rispetto a quello raccontato sulla stampa" riporta <i>TMW.</i></p>
      <p>Sulla questione dei diritti tv, De Siervo conferma che "non ci sono state votazioni negative, ma è stato chiesto di fare alcune modifiche. <b>Non è stata bocciata la proposta di MediaPro, ma lavoriamo per migliorare ulteriormente.</b> L'aspetto economico è fondamentale specie quando si lavorare su un modello nuovo rispetto a quello attuale. Parlare di flussi di pagamento significa che si è vicini ad una soluzione finale. Nessuna discussione sui bandi di diritti tv è filata via liscia. Si tratta di una materia che crea grande tensione e le società si dividono sul fronte del piano industriale. Stiamo lavorando ad una piattaforma completamente nuova, siamo in un momento di grande discontinuità rispetto al passato. Per questo serve prendere tutto il tempo che serve ma fare la scelta giusta".</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>