<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964210"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T17:07:48+00:00"/>
    <meta property="og:title" content="20 మంది ఎమ్మెల్యేల ‘మిస్సింగ్’ పై సింధియా ఏమన్నారంటే.."/>
    <meta property="og:description" content="ADVT"/>
  </head>
  <body>
    <article>
      <h1>20 మంది ఎమ్మెల్యేల ‘మిస్సింగ్’ పై సింధియా ఏమన్నారంటే..</h1>
      <address>
        <time datetime="2019-11-25T17:07:48+00:00">25 Nov 2019, 17:07</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>భోపాల్ : </b>కాంగ్రెస్ సీనియర్ అయిన జ్యోతిరాదిత్య మద్దతుదారులైన 20 మంది ఎమ్మెల్యేలు మిస్సయ్యారన్న వదంతులపై జ్యోతిరాదిత్య సింధియా స్పందించారు. అవన్నీ తప్పుడు వార్తలని మండిపడ్డారు. ‘‘ఇవన్నీ చెత్త వార్తలు. ఎవరు మిస్ అయ్యారో వారి పేర్లు చెప్పండి. వారితో నేను మాట్లాడతాను’’ అని అన్నారు.</p>
      <p> </p>
      <p>
        <b>అసలేం జరిగింది?</b>
      </p>
      <p>మధ్యప్రదేశ్‌ కాంగ్రెస్‌కి చెందిన 20 మంది ఎమ్మెల్యేలు మిస్సయ్యారని సోమవారం వదంతులు వ్యాపించాయి. వారందరూ జ్యోతిరాదిత్య సింధియా వర్గానికి చెందిన వారు. దీంతో ఒక్కసారిగా రాష్ట్ర రాజకీయాల్లో కలకలం రేగింది. హిందీ దినపత్రిక ‘నవభారత్ టైమ్స్’ రెసిడెంట్ ఎడిటర్ సుధీర్ మిశ్రా ఈ విషయంపై సోమవారం ఉదయం ట్వీట్ చేయడంతో ఈ వదంతులు వ్యాప్తిలోకి వచ్చాయి.</p>
      <p> ‘‘మధ్యప్రదేశ్‌లో జ్యోతిరాదిత్య సింధియాకు సన్నిహితులైన 20 మంది కాంగ్రెస్ ఎమ్మెల్యేలు మిస్సయ్యారు. వారందరూ రెండ్రోజులుగా ఎవ్వరికీ అందుబాటులో లేకపోవడంతో కాంగ్రెస్‌లో కలకలం రేగింది’’ అని ట్వీట్ చేశారు. అయితే ఈ ట్వీట్‌ను మిశ్రా గంటలోనే తొలగించేశారు.  అయినా సరే కొద్ది సమయంలోనే ఆ ట్వీట్ అందరికీ తెలిసిపోయింది. మరోవైపు ఈ ట్వీట్‌పై ప్రతిపక్ష బీజేపీ స్పందించింది. ముఖ్యమంత్రి కమల్‌నాథ్ పనితీరుపై సింధియా, ఆయన మద్దతుదారులు అసంతృప్తిగా ఉన్నారని, వీరంతా ఏదో సమయంలో తిరుగుబాటు చేసే అవకాశాలు మెండుగా ఉన్నాయని బీజేపీ నేత హితేశ్ వాజ్‌పాయ్ అన్నారు.</p>
    </article>
  </body>
</html>