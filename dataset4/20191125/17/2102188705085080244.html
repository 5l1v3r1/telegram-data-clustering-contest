<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654110/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T17:46:00+00:00"/>
    <meta property="og:title" content="В АрселорМіттал заявили, що тарифи на електроенергію знизились"/>
    <meta property="og:description" content="Компанія АрселорМіттал Кривий Ріг підтвердила зниження тарифів на електроенергію для промислових підприємств у листопаді."/>
  </head>
  <body>
    <article>
      <h1>В АрселорМіттал заявили, що тарифи на електроенергію знизились</h1>
      <address>
        <time datetime="2019-11-25T17:46:00+00:00">25 Nov 2019, 17:46</time>
      </address>
      <p>Компанія АрселорМіттал Кривий Ріг підтвердила зниження тарифів на електроенергію для промислових підприємств у листопаді.</p>
      <p>Про це повідомляє <a href="https://ukraine.arcelormittal.com/index.php?id=10&amp;pr=738">прес-служба компанії.</a><br/><br/>"Уряд України стримав свою обіцянку – до листопада тарифи на електроенергію для промисловості повернулися до рівня червня", - підтвердив начальник управління закупівлі сировини адміністрації з постачання "АрселорМіттал Кривий Ріг" Олег Айко.</p>
      <p>Так, тариф на розподіл електроенергії з серпня було зменшено з 62,55 до 49,76 грн/МВт година, на її передачу – з 347,43 до 311,14 грн/МВт година, а з вересня ще майже у два з половиною рази – до 116,54 грн/МВт година. Ціна на РДВ (ринок на добу вперед) теж поступово знижувалася. </p>
      <p>Якщо у липні – жовтні вона вагалася у середньому від 1570 до 1630 грн/МВт година, то за 25 днів листопада опустилася в середньому до 1328,36 грн/МВт година "Завдяки цим пониженням цінові перекоси на енергоринку були усунені", - констатують в адміністрації з постачання "АрселорМіттал Кривий Ріг".</p>
      <p>В  АрселорМіттал занепокоєні проектом<b> </b>Національної комісії з регулювання у сферах енергетики та комунальних послуг (НКРЕКП) затвердила про обговорення тарифів НЕК "Укренерго" на 2020 рік. Йдеться про підвищенні з першого січня тарифів на передачу електроенергії з 116,54 до 131,71 грн/МВт година (+13%) і на диспетчеризацію з 8,03 до 9,94 грн/МВт година (23,6%).</p>
      <p>"Хотілося б, щоб при обговоренні цього проекту також була врахована думка промпідприємств. Перш за все – енергоємних і орієнтованих на експорт галузей, до яких відноситься металургія.</p>
      <p>Зараз вона переживає не найкращі часи через значне падіння цін на світових ринках і обсягів виробництва, і у цих умовах собівартість металопродукції набуває ключового значення", - підкреслює представник "АрселорМіттал Кривий Ріг".</p>
      <p>Економічна правда</p>
    </article>
  </body>
</html>