<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/cetiri-gola-i-tri-iskljucenja-u-leceu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T17:14:13+00:00"/>
    <meta property="og:title" content="Četiri gola i tri isključenja u Lećeu"/>
    <meta property="og:description" content="Leće – Kaljari 2:2 (0:1)Lapadula 81’pen, Kalderoni 90’+1′ – Žoao Pedro 30’pen, Naingolan 67′ Fudbaleri Lećea i Kaljarija dan kasnije nego što je bilo predviđeno odigrali su svoj meč 13. kola Serije A. Natopljen teren u nedelju nije dozvolio odigravanje utakmice, ali su se igrači dva tima dan kasnije odužili navijačima za čekanje. Leće i […]"/>
  </head>
  <body>
    <article>
      <h1>Četiri gola i tri isključenja u Lećeu</h1>
      <address><time datetime="2019-11-25T17:14:13+00:00">25 Nov 2019, 17:14</time> by <a rel="author">Zile</a></address>
      <p><b>Leće – Kaljari 2:2</b> (0:1)<br/><i>Lapadula 81’pen, Kalderoni 90’+1′ – Žoao Pedro 30’pen, Naingolan 67′</i></p>
      <p>Fudbaleri Lećea i Kaljarija dan kasnije nego što je bilo predviđeno odigrali su svoj meč 13. kola <a href="https://www.sportskacentrala.com/tag/serije-a/">Serije A</a>.</p>
      <p>Natopljen teren u nedelju nije dozvolio odigravanje utakmice, ali su se igrači dva tima dan kasnije odužili navijačima za čekanje. Leće i Kaljari odigrali su lud meč, viđena su četiri gola i tri crvena kartona, a domaćin je izbegao poraz u poslednjih deset minuta.</p>
      <p>Kaljari je došao do prednosti nakon pola časa igre uz asistenciju VAR-a koji je pokazao da je jedan fudbaler Lećea igrao rukom u svom kaznenom prostoru. Penal je izveo Žoao Pedro i klub sa Sardinije je poveo sa 1:0. Na 2:0 povećao je Naingolan u 67. minutu, ali su problemi za goste počeli desetak minuta pre kraja.</p>
      <p>Prvo je Kaćatore zaradio isključenje i skrivio penal koji je u gol pretvorio Lapadula. Isti igrač je zajedno sa Olsenom iz Kaljarija morao ranije na tuširanje, a brojčanu prednost Leće je iskoristio u 91. minutu, a strelac je bio Kalderoni.</p>
      <p>Posle ovog meča Leće je na 17. mestu sa 11 bodova, dok je Kaljari četvrti sa 25.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/zvezda-dortmunda-oseca-se-ponizeno-vec-u-januaru-transfer-u-seriju-a/"/>
        <a href="https://www.sportskacentrala.com/2019/11/25/ronaldo-predlozio-anjeli-prihvatio-u-juve-2020-godine-stize-spektakularno-pojacanje/"/>
        <a href="https://www.sportskacentrala.com/2019/11/24/marota-nista-ne-prepusta-slucaju-inter-pronasao-zamenu-za-barelu/"/>
        <a href="https://www.sportskacentrala.com/2019/11/24/rimljani-upisali-po-trojku-viola-pala-u-veroni/"/>
        <a href="https://www.sportskacentrala.com/2019/11/24/bolonja-slavi-dzemailija-video/"/>
        <a href="https://www.sportskacentrala.com/2019/11/24/bomba-sa-apenina-masimilijano-alegri-preuzima-italijanskog-velikana/"/>
        <a href="https://www.sportskacentrala.com/2019/11/23/nastavlja-se-trka-udvoje-u-seriji-a-vredne-pobede-intera-i-juventusa-remi-u-milanu/"/>
        <a href="https://www.sportskacentrala.com/2019/11/22/posebni-doliva-so-na-ranu-vecitom-rivalu-murinjo-krade-milanu-vec-dogovoreno-pojacanje/"/>
        <a href="https://www.sportskacentrala.com/2019/11/21/nakon-otkaza-u-totenhemu-2-italijanska-giganta-u-ratu-za-potpis-poketina/"/>
      </related>
    </article>
  </body>
</html>