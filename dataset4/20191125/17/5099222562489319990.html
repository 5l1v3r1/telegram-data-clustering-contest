<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-administratie_locala-23513823-amenda-3-000-lei-pentru-radet-dupa-accidentul-doua-masini.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T17:40:00+00:00"/>
    <meta property="og:title" content="Amendă de 3.000 de lei pentru RADET după accidentul cu două mașini"/>
    <meta property="og:description" content="Polițiștii au aplicat, luni, o amendă în valoare de 3.045 de lei, după accidentul cu cele două mașini care au căzut într-un șanț săpat în carosabil, parte a unor lucrări RADET,"/>
  </head>
  <body>
    <article>
      <h1>Amendă de 3.000 de lei pentru RADET după accidentul cu două mașini</h1>
      <address><time datetime="2019-11-25T17:40:00+00:00">25 Nov 2019, 17:40</time> by <a rel="author">V.M.</a></address>
      <p><b>Polițiștii au aplicat, luni, o amendă în valoare de 3.045 de lei, după accidentul cu cele două mașini care au căzut într-un șanț săpat în carosabil, parte a unor lucrări RADET, pentru că acordul pentru restricții rutiere era expirat.</b><br/><br/>Potrivit Brigăzii Rutiere, citate de Mediafax, după accidentul care a avut loc pe Aleea Compozitorilor din Capitală, a fost aplicată o amendă în valoare de 3.045 de lei pentru RADET, deoarece <a href="https://www.hotnews.ro/stiri-administratie_locala-23513449-brigada-rutiera-despre-groapa-care-cazut-doua-masini-radet-avea-acordul-interventie-depasit.htm">s-au creat restricții având acordul de intervenție expirat</a>.<br/><br/>„În urma verificărilor efectuate, a fost întocmit proces verbal de aplicare a sancțiunii contravenționale în valoare de 3.045 lei pentru crearea de restricții în partea carosabilă pe Aleea Compozitorilor, având acordul Brigăzii Rutiere din data de 20.11.2019 expirat (valabil 48 de ore)”, a transmis luni Brigada Rutieră.<br/><br/>Duminică seară, în jurul orei 21.30, <a href="https://www.hotnews.ro/stiri-esential-23512076-foto-doua-masini-cazut-intr-groapa-sapata-radet-ciprian-ciucu.htm">două mașini care circulau pe Aleea Compozitorilor dinspre Bulevardul 1 Mai, în momentul în care au ajuns în dreptul imobilului cu nr. 13, au cazut într-un șanț săpat în carosabil</a>, parte a unei lucrări de termoficare RADET, a anunțat Brigada Rutieră.<br/><br/>Unul dintre șoferi a fost rănit ușor.<br/><br/>Alexandru Burghiu, șeful Termoenergetica (societate care preia activitatea RADET), a declarat pentru Mediafax că <a href="https://www.hotnews.ro/stiri-esential-23512799-nu-era-semnalizata-groapa-care-cazut-doua-masini-una-peste-alta-burghiu-doua-persoane-iesit-dintr-bar-aruncat-semnalizatoarele.htm">doi indivizi, care au ieșit inițial dintr-un bar, ar fi aruncat cele 9 semnalizatoare în groapa</a> în care au căzut cele două mașini.</p>
      <related>
        <h4>REFERINTE</h4>
        <a href="https://www.hotnews.ro/stiri-administratie_locala-23513449-brigada-rutiera-despre-groapa-care-cazut-doua-masini-radet-avea-acordul-interventie-depasit.htm"/>
        <a href="https://www.hotnews.ro/stiri-esential-23512799-nu-era-semnalizata-groapa-care-cazut-doua-masini-una-peste-alta-burghiu-doua-persoane-iesit-dintr-bar-aruncat-semnalizatoarele.htm"/>
        <a href="https://www.hotnews.ro/stiri-esential-23512076-foto-doua-masini-cazut-intr-groapa-sapata-radet-ciprian-ciucu.htm"/>
      </related>
    </article>
  </body>
</html>