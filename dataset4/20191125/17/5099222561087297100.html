<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23513755-sedinta-csat-miercuri-palatul-cotroceni-ordinea-reuniunea-nato-londra-avizarea-numirii-sefului-statului-major.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T17:16:00+00:00"/>
    <meta property="og:title" content="Ședință CSAT, miercuri, la Palatul Cotroceni / Pe ordinea de zi: reuniunea NATO de la Londra și avizarea numirii șefului Statului Major"/>
    <meta property="og:description" content="Consiliul Suprem de Apărare a Țării se reunește miercuri, de la ora 16:00, la Palatul Cotroceni, sub conducerea președintelui Klaus Iohannis. Pe ordinea de zi figurează, printre alte subiecte,"/>
  </head>
  <body>
    <article>
      <h1>Ședință CSAT, miercuri, la Palatul Cotroceni / Pe ordinea de zi: reuniunea NATO de la Londra și avizarea numirii șefului Statului Major</h1>
      <address><time datetime="2019-11-25T17:16:00+00:00">25 Nov 2019, 17:16</time> by <a rel="author">R.M.</a></address>
      <p><b>Consiliul Suprem de Apărare a Țării se reunește miercuri, de la ora 16:00, la Palatul Cotroceni, sub conducerea președintelui Klaus Iohannis. Pe ordinea de zi figurează, printre alte subiecte, reuniunea NATO de la Londra, la începutul lunii decembrie, și avizarea numirii în funcția de șef al Statului Major al Apărării.</b><br/><br/>Ce subiecte sunt incluse pe ordinea de zi a ședinței CSAT:</p>
      <ul>
        <li>Obiectivele României la Reuniunea aniversară a șefilor de stat și de guvern din NATO (Londra, 03-04 decembrie 2019);</li>
        <li>Planul de întrebuințare a Forțelor Armate ale României care se trimit la misiuni și operații în afara teritoriului statului român, în anul 2020;</li>
        <li>Propunerile de rectificare a bugetului de stat al instituțiilor cu atribuții în domeniul securității naționale, pe anul 2019;</li>
        <li>Programul de activitate al Consiliului Suprem de Apărare a Țării pentru anul 2020;</li>
        <li>Avizarea numirii în funcția de Șef al Statului Major al Apărării.</li>
      </ul>
      <p>„În cadrul ședinței Consiliului vor fi analizate și alte tematici de actualitate din domeniul securității naționale”, potrivit unui comunicat al Administrației Prezidențiale.</p>
    </article>
  </body>
</html>