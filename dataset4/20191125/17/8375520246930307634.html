<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sbu-poperedila-pro-antiteroristichni-navchannya-v-ivano-frankivsku--642361.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T17:39:46+00:00"/>
    <meta property="og:title" content="СБУ попередила про антитерористичні навчання в Івано-Франківську"/>
    <meta property="og:description" content="Управління СБУ в Івано-Франківській області звернулося до громадян з проханням зберігати спокій, із розумінням поставитися до можливих незручностей"/>
  </head>
  <body>
    <article>
      <h1>СБУ попередила про антитерористичні навчання в Івано-Франківську</h1>
      <address>
        <time datetime="2019-11-25T17:39:46+00:00">25 Nov 2019, 17:39</time>
      </address>
      <h4>Управління СБУ в Івано-Франківській області звернулося до громадян з проханням зберігати спокій, із розумінням поставитися до можливих незручностей</h4>
      <p>Упродовж 25-26 листопада в Івано-Франківську відбудуться антитерористичні навчання.</p>
      <p>Про це повідомляє Управління Служби безпеки України в Івано-Франківській області.</p>
      <p>Зазначається, що тренування відбудуться в умовах, максимально наближених до реальних з використанням спеціальної техніки та озброєння.</p>
      <p>У навчаннях візьмуть участь підрозділи Національної поліції, Національної гвардії, Збройних Сил України, Державної прикордонної служби, Державної служби з надзвичайних ситуацій, Держспецзв’язку, представники місцевих органів виконавчої влади та органів місцевого самоврядування.</p>
      <p>«Під час заходів можливе тимчасове запровадження особливого режиму, в тому числі обмеження або заборона пересування людей та руху транспортних засобів, а також перевірка документів, що засвідчують особу, огляд автомобілів тощо», - говориться у повідомленні.</p>
      <p>Управління СБУ в Івано-Франківській області звернулося до громадян з проханням зберігати спокій, із розумінням поставитися до можливих незручностей, належним чином реагувати на законні дії та вимоги правоохоронців.</p>
      <p>«Усі дії відбуваються в межах чинного законодавства», - підкреслили в СБУ.</p>
      <related>
        <a href="https://glavcom.ua/news/sbu-vikrila-dilkiv-yaki-pidrobili-milyoni-akciznih-marok-642327.html"/>
        <a href="https://glavcom.ua/country/criminal/sbu-vikrila-masshtabnu-shemu-finansuvannja-psevdorespublik-cherez-nelegalni-postavki-vugillja-do-jevropejskogo-sojuzu-641931.html"/>
        <a href="https://glavcom.ua/news/byuro-rozsliduvan-ogolosilo-v-rozshuk-pidpolkovnika-sbu-za-pidozroyu-u-derzhavniy-zradi-641830.html"/>
      </related>
    </article>
  </body>
</html>