<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/adventure/268383.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-25T17:39:00+00:00"/>
    <meta property="og:title" content="Волинянин і полтавчанин обікрали запорожця на Чернігівщині"/>
    <meta property="og:description" content="Минулої доби поліцейські сектору реагування патрульної поліції Ніжинщини розкрили грабіж"/>
  </head>
  <body>
    <article>
      <h1>Волинянин і полтавчанин обікрали запорожця на Чернігівщині</h1>
      <address><time datetime="2019-11-25T17:39:00+00:00">25 Nov 2019, 17:39</time> by <a rel="author">Управління превентивної діяльності ГУНП в Чернігівській області</a></address>
      <p>
        <b>Минулої доби поліцейські сектору реагування патрульної поліції Ніжинщини розкрили грабіж</b>
      </p>
      <p>Вчора, 24 листопада, близько 10 годин ранку до Ніжинського відділу поліції звернувся 29-річний мешканець Запоріжської області з заявою про грабіж.</p>
      <p>Заявник повідомив про те, що перебуваючи в приміщені кафе на залізничній станції м. Ніжина під час розпиття спиртних напоїв із чоловіками, останні вдаривши його відкрито заволоділи мобільним телефоном та коштами, після чого зникли в невідомому напрямку.</p>
      <p>Вжитими заходами працівників сектору реагування патрульної поліції Ніжинського відділу поліції було встановлено осіб, причетних до даного кримінального правопорушення. Ними виявилися двоє чоловіків: 39-річний мешканець Волинської області, раніше судимий та 34-річний мешканець Полтавської області.</p>
      <p>Поліція відкрила кримінальне провадження за ознаками ч.2 ст.186 Кримінального Кодексу України (грабіж). Санкція статті передбачає покарання у вигляді позбавлення волі на строк від 4-х до 6-ти років.</p>
    </article>
  </body>
</html>