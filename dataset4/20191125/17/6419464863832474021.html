<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/apisteyto-poylise-ti-12chroni-kori-tis-gia-10-000-eyro-kai-dilose-apagogi/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T17:24:41+00:00"/>
    <meta property="og:title" content="Απίστευτο: Πούλησε τη 12χρονη κόρη της για 10.000 ευρώ και δήλωσε απαγωγή"/>
    <meta property="og:description" content="Το Ποινικό Τμήμα του Αρείου Πάγου επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν αλλοδαπό δήθεν απαγωγέα"/>
  </head>
  <body>
    <article>
      <h1>Απίστευτο: Πούλησε τη 12χρονη κόρη της για 10.000 ευρώ και δήλωσε απαγωγή</h1>
      <address>
        <time datetime="2019-11-25T17:24:41+00:00">25 Nov 2019, 17:24</time>
      </address>
      <p>Το Ποινικό Τμήμα του <b>Αρείου Πάγου</b> επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν αλλοδαπό δήθεν απαγωγέα, ο οποίος αποδέχθηκε την πρόταση <b>μητέρας Ρομά</b> να «παραχωρήσει» έναντι του πάγιου ποσού των <b>10.000 ευρώ</b>, αλλά και των 20 με 30 ευρώ ημερησίως, <b>τη 12χρονη κόρη της</b>, στους φίλους της αλλοδαπούς, προκειμένου να έρθουν σε σωματική επαφή με την ανήλικη.</p>
      <p>Ο ένας εκ των δύο εικονικών απαγωγέων καταδικάστηκε από το <b>Μικτό Ορκωτό Εφετείο Αθηνών</b> για το αδίκημα της ασέλγειας με ανήλικη, έναντι αμοιβής, σε κάθειρξη 6 ετών, χρηματική ποινή 50.000 ευρώ και σε στέρηση των πολιτικών του δικαιωμάτων για 3 χρόνια.</p>
      <p>Ειδικότερα, <b>το έτος 2013 Ρομά ήλθε στην Ελλάδα με την σύζυγό του</b> και τις τέσσερις κόρες του, εκ των οποίων η μεγαλύτερη ήταν τότε 10 ετών. Όταν εγκαταστάθηκαν στην Ελλάδα ανέπτυξαν φιλικές σχέσεις με δύο αλλοδαπούς και συνεργάστηκαν επαγγελματικά.</p>
      <p>Τον Απρίλιο του 2015, ο ένας εκ των δύο φίλων της οικογένειας, σε συνεννόηση με την <b>μητέρα της 12χρονης πλέον</b>, μπήκε στο σπίτι τους, σε ώρα που ο σύζυγος της και οι υπόλοιπες κόρες τους κοιμούνταν, ενώ η ίδια απουσίαζε. Τότε, προέτρεψε την 12χρονη να τον ακολουθήσει και εκείνη, αφού πήρε μαζί της μία τσάντα με ρούχα, πήγε μαζί του.</p>
      <related>
        <a href="https://neaselida.gr/ellada/kakokairia-giryonis-dyo-nekres-se-rodo-kai-ko-video/"/>
      </related>
    </article>
  </body>
</html>