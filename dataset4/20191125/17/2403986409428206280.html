<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/real_pszh_prognoz_stavki_bukmekeriv_na_match_26_11_2019_lch_n1238964"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:20:00+00:00"/>
    <meta property="og:title" content="Реал – ПСЖ: прогноз букмекерів на матч Ліги чемпіонів"/>
    <meta property="og:description" content="26 листопада відбудеться один з центральних матчів 5 туру Ліги чемпіонів. Мадридський &quot;Реал&quot; зустрінеться з французьким ПСЖ. Іспанці спробують помститися парижанам за розгромну поразку в першому турі."/>
  </head>
  <body>
    <article>
      <h1>Реал – ПСЖ: прогноз букмекерів на матч Ліги чемпіонів</h1>
      <address><time datetime="2019-11-25T17:20:00+00:00">25 Nov 2019, 17:20</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>26 листопада відбудеться один з центральних матчів 5 туру Ліги чемпіонів. Мадридський "Реал" зустрінеться з французьким ПСЖ. Іспанці спробують помститися парижанам за розгромну поразку в першому турі.</b>
      </p>
      <h3>Реал – ПСЖ: прогноз</h3>
      <p>18 вересня французи каменя на камені не залишили від титулованих гостей з Іспанії, перемігши 3:0. Очевидно, що его "вершкових" не дозволить їм забути гірку поразку.</p>
      <p>Для ПСЖ матч не має ніякого турнірного значення. Парижани вже гарантували собі вихід у плей-офф, відтак над ними не висітиме вантаж відповідальності. Можливо, цей фактор ще більше "розв'яже" ноги чемпіонам Франції.</p>
      <blockquote>Читайте також: <a href="https://24tv.ua/sport/liga_chempioniv_2019_2020_turnirna_tablitsya_rozklad_matchiv_lch_2019_202_n1213537">Ліга чемпіонів: календар матчів та турнірна таблиця</a></blockquote>
      <h3>Прогноз Фаворит Спорт</h3>
      <p>Фаворитом поєдинку є господарі "Сантьяго Бернабеу". Перемогу підопічних Зінедіна Зідана букмекери оцінюють коефіцієнтом 2,31. Натомість на звитягу французького клубу коефіцієнт 2,92.</p>
      <p>Нічию в поєдинку Ліги чемпіонів між клубами фахівці оцінили коефіцієнтом 3,60. Коефіцієнт на те, що в поєдинку голами відзначаться не дві команди – 2,63.</p>
      <h3>Прогноз Pari Match</h3>
      <p>У цьому розіграші Ліги чемпіонів ПСЖ досі не пропустив жодного голу. Коефіцієнт на те, що підопічні Томаса Тухеля знову переможуть і не пропустять – 5,60. Втім, експерти впевнені, що "вершкові" зуміють засмутити гостей: коефіцієнт на гол "Реала" – 1,18.</p>
      <p>Також експерти оцінили шанси команди здобути перемоги з великими рахунками. Якщо "Реал" переможе і ТБ 2.5 – коефіцієнт 3,15. Якщо ж ідентичного результату вдасться досягнути ПСЖ – коефіцієнт 3,80.</p>
      <h3>Прогноз 1xbet</h3>
      <p>У компанії 1xbet вболівальникам пропонують вгадати, який футболіст зуміє забити гол у матчі. Найбільше шансів, на думку експертів, у Каріма Бензема. Його гол у ворота ПСЖ оцінений коефіцієнтом 2,35.</p>
      <p>Натомість у таборі ПСЖ фахівці виокремлюють Кіліана Мбаппе. Гол 20-річного футболіста у ворота "Реала" експерти оцінили коефіцієнтом 2,64.</p>
      <p>Поєдинок 5 туру Ліги чемпіонів "Реал" – ПСЖ відбудеться у вівторок, 26 листопада. Початок гри в Мадриді о 22:00.</p>
    </article>
  </body>
</html>