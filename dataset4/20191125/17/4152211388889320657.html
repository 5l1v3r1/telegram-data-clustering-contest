<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/national/news/595029/%E0%A6%93%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%A6%E0%A7%87%E0%A6%B0-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%AC%E0%A6%BF%E0%A6%A8%E0%A6%BF%E0%A7%9F%E0%A7%8B%E0%A6%97%E0%A7%87%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T17:34:00+00:00"/>
    <meta property="og:title" content="ওমানের ব্যবসায়ীদের বাংলাদেশে বিনিয়োগের আহ্বান তথ্যমন্ত্রীর"/>
    <meta property="og:description" content="বাংলাদেশের অর্থনৈতিক অঞ্চল ও হাইটেক পার্কগুলোতে বিনিয়োগ করতে ওমানের উদ্যোক্তাদের প্রতি আহ্বান জানিয়েছেন তথ্যমন্ত্রী ড. হাছান মাহমুদ। সোমবার (২৫ নভেম্বর) রাজধানীর একটি হোটেলে ওমানের ৪৯তম জাতীয় দিবস উদযাপন উপলক্ষে ঢাকাস্থ ওমান দূতাবাস আয়োজিত অনুষ্ঠানে প্রধান অতিথির সম্ভাষণে তিনি এ আহ্বন..."/>
  </head>
  <body>
    <article>
      <h1>ওমানের ব্যবসায়ীদের বাংলাদেশে বিনিয়োগের আহ্বান তথ্যমন্ত্রীর</h1>
      <address><time datetime="2019-11-25T17:34:00+00:00">25 Nov 2019, 17:34</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/25/389bc4c8031932c96a73d20ca2390320-5ddc0fad3e6a4.jpg"/>
        <figcaption>তথ্যমন্ত্রী হাছান মাহমুদ</figcaption>
      </figure>
      <p>বাংলাদেশের অর্থনৈতিক অঞ্চল ও হাইটেক পার্কগুলোতে বিনিয়োগ করতে ওমানের উদ্যোক্তাদের প্রতি আহ্বান জানিয়েছেন তথ্যমন্ত্রী ড. হাছান মাহমুদ। সোমবার (২৫ নভেম্বর) রাজধানীর একটি হোটেলে ওমানের ৪৯তম জাতীয় দিবস উদযাপন উপলক্ষে ঢাকাস্থ ওমান দূতাবাস আয়োজিত অনুষ্ঠানে প্রধান অতিথির সম্ভাষণে তিনি এ আহ্বন জানান। <br/>বাংলাদেশের শ্রমশক্তির জন্য ওমান অত্যন্ত গুরুত্বপূর্ণ গন্তব্য উল্লেখ করে তথ্যমন্ত্রী বলেন, ‘বাংলাদেশের শ্রমিক ও পেশাজীবীরা সমৃদ্ধ ওমান বিনির্মাণে যেমন অবদান রাখছেন, তেমনি বৈদেশিক মুদ্রা পাঠানোর মাধ্যমে বাংলাদেশের অর্থনৈতিক উন্নয়নেও ভূমিকা রাখছেন।’ রোহিঙ্গা সংকট মোকাবিলায় বাংলাদেশের পাশে থাকায় ওমানকে ধন্যবাদ জানান তিনি। <br/>রাষ্ট্রীয় পদস্থ ও ঢাকাস্থ অন্যান্য দূতাবাসের কর্মকর্তাসহ বিভিন্ন পেশার আমন্ত্রিত অতিথিরা এ আয়োজনে অংশ নেন। <br/>অনুষ্ঠানে ওমান দূতাবাসের হেড অব দ্যা মিশন তাইয়িব সেলিম আল আলাভি স্বাগত বক্তব্যে বর্ণনা করেন, তাদের দেশ বাংলাদেশকে স্বীকৃতিদানে আরবীয় দেশগুলোর মধ্যে প্রথমদের অন্যতম।</p>
      <footer>/এমএইচবি/আইএ/</footer>
    </article>
  </body>
</html>