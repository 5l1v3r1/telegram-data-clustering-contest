<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550017.html/%D8%A8%D8%B3%DB%8C%D8%AC%DB%8C%D8%A7%D9%86-%D9%86%D8%B3%D9%84-%D8%AC%D8%AF%DB%8C%D8%AF-%D8%B2%DB%8C%D8%B1-%D8%A8%D9%85%D8%A8%D8%A7%D8%B1%D8%A7%D9%86-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D9%87%D8%B3%D8%AA%D9%86%D8%AF--%D8%AF%D8%B1-%D9%84%D8%A7%D8%A8%D9%84%D8%A7%DB%8C-%D8%A7%D9%85%D9%88%D8%A7%D8%AC-%D8%B1%D8%B3%D8%A7%D9%86%D9%87-%D8%B1%D8%A7%D9%87-%D8%AF%D8%B1%D8%B3%D8%AA-%D8%B1%D8%A7-%D8%A7%D9%86%D8%AA%D8%AE%D8%A7%D8%A8-%DA%A9%D8%B1%D8%AF%D9%86-%D8%B3%D8%AE%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T17:38:00+00:00"/>
    <meta property="og:title" content="بسیجیان نسل جدید زیر بمباران اطلاعاتی هستند/ در لابلای امواج رسانه راه درست را انتخاب کردن سخت است"/>
    <meta property="og:description" content="فرمانده سپاه شهرستان شهرکرد گفت: نسل جدید در میان امواج رسانه های خبری، شبکه های اجتماعی،اینترنت،ماهواره و ... قرار گرفته و زیر بمباران اطلاعاتی هستند."/>
  </head>
  <body>
    <article>
      <h1>بسیجیان نسل جدید زیر بمباران اطلاعاتی هستند/ در لابلای امواج رسانه راه درست را انتخاب کردن سخت است</h1>
      <h2>فرمانده سپاه شهرستان شهرکرد:</h2>
      <address>
        <time datetime="2019-11-25T17:38:00+00:00">25 Nov 2019, 17:38</time>
      </address>
      <p>فرمانده سپاه شهرستان شهرکرد گفت: نسل جدید در میان امواج رسانه های خبری، شبکه های اجتماعی،اینترنت،ماهواره و ... قرار گرفته و زیر بمباران اطلاعاتی هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ موسی انصاری فرمانده سپاه شهرستان شهرکرد در گفتگو با خبرنگار <a href="http://www.jahanbinnews.ir/">جهانبین نیوز</a>؛ اظهار کرد: بسیجیان نسل قدیم با نسل امروزی تفاوت های زیادی داشته و یکی از بارزترین تفاوت آن ها این بود که نسل قدیم فضای رسانه ای که الان برای جوانان فراهم است آن موقع نبود.<br/><br/>وی با اشاره به اینکه اطلاع رسانی در دوران انقلاب در حد ضعیف بود بیان داشت: تنها ابزار رسانه ای در دست نسل قدیم رادیو و دو شبکه تلویزیونی بود.<br/><br/>انصاری با اذعان بر اینکه نسل جدید در میان امواج رسانه  های خبری، شبکه های اجتماعی،اینترنت،ماهواره و ... قرار گرفته و بمباران اطلاعات هستند  بیان داشت: طبیعی است که با وجود تمام تکنولوژی های روز بگوییم بین نسل جدید و قدیم بسیجیان تفاوت هایی وجود دارد .<br/><br/>وی با اشاره به اینکه اگر از لحاظ اعتقادات بخواهیم تفاوتی بین نسل جدید و نسل قدیم پیدا کنیم من میگویم تفاوتی نیست خاطر نشان کرد: در دوران اول انقلاب ابزار و موقیعتی نبود که بتوان آن ها را امتحان کرد اما در حال حاضر جوانان ما در نسلی بزرگ می شوند که دارای گرایش های مختلف فکری هستند .<br/><br/>انصاری با اذعان بر اینکه جوانان بسیجی ما  با وجود داشتن شبکه های اجتماعی آزاد رسانه ای بازهم اعتقادات قوی دارند بیان داشت:  امروزه فردی را می توان متدین دانست که زمینه ای برای فراهم شدن گناه داشته باشد اما اعتقادات خود را قوی نگه داشته و نگذارد پای او بلغزد.<br/><br/><b>جوانان امروزی همانند آهن گداخته ای هستند که نگه داشتن آن ها سخت است </b><br/><br/>وی با اشاره به اینکه در لابلای این همه امواج رسانه راه درست را انتخاب کردن سخت است بیان داشت: جوانان امروزی همانند آهن گداخته ای هستند که نگه داشتن آن ها سخت است .<br/><br/>وی با اشاره به اینکه نباید بسیج را در قالب افکار و برنامه ها دید بیان داشت: بسیج یک تفکر، ایده و  باور است.<br/><br/>انصاری با اشاره به اینکه بسیج نشات گرفته از فرهنگ اصیل اسلامی و تشییع است بیان داشت: ایثارگری و از خود گذشتگی مبنای کار یک بسیجی است  .<br/><br/>وی با اذعان بر اینکه جوانان ما به دنبال الگو می گردند بیان داشت: جوانان به دنبال عمل گرایی هستند اما عملی که خالص باشد.<br/><br/>انصاری با تاکید بر اینکه جوانان به دنبال واقعیت و حقیقت هستند  افزود: اگر عمل یک بسیجی  خالص باشد نه تنها جوانان بلکه هرکسی می تواند جذب بسیج شود.<br/><br/>وی در پایان خاطر نشان کرد: بنده زمانی می توانم دین را گسترش دهم که خودم عملکرد خوبی را داشته باشم.<br/><br/>انتهای پیام/<br/> </p>
    </article>
  </body>
</html>