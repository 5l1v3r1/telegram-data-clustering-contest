<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/ministrul-finantelor-revizuieste-deficitul-bugetar-pentru-acest-an-la-4-1922400225002019111719180281"/>
    <meta property="og:site_name" content="News.ro"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="Ministrul Finanţelor revizuieşte deficitul bugetar pentru acest an la 4%"/>
    <meta property="og:description" content="Deficitul bugetar pentru 2018 va fi revizuit la peste 4%, de la 2,76%, cât a fost ţinta asumată la începutul anului, a anunţat, într-un interviu acordat Bloomberg, ministrul Finanţelor, Florin Cîţu, preluat de Profit.ro."/>
  </head>
  <body>
    <article>
      <h1>Ministrul Finanţelor revizuieşte deficitul bugetar pentru acest an la 4%</h1>
      <address><time datetime="2019-11-25T17:02:00+00:00">25 Nov 2019, 17:02</time> by <a rel="author">News.ro</a></address>
      <p>
        <b>Deficitul bugetar pentru 2018 va fi revizuit la peste 4%, de la 2,76%, cât a fost ţinta asumată la începutul anului, a anunţat, într-un interviu acordat Bloomberg, ministrul Finanţelor, Florin Cîţu, preluat de Profit.ro.</b>
      </p>
      <p>Anterior, premierul Ludovic Orban a anunţat că Guvernul urmează să prezinte şi să adopte săptămâna aceasta rectificarea bugetară.</p>
      <p>Pentru anul următor, Guvernul va avea ca ţintă încadrarea deficitului bugetar în limita de 3%, permisă în Uniunea Europeană (UE), potrivit <b><a href="https://www.profit.ro/bloomberg/ultima-ora-deficitul-bugetar-de-anul-acesta-va-fi-revizuit-la-peste-4-19180164">Profit.ro</a></b>.</p>
      <p>Cîţu a avertizat, la mijloul lunii noiembrie, că deficitul ar putea trece de 4% anul acesta, dacă noul Guvern nu va reuşi să remedieze într-un timp extrem de scurt deficienţele majore în ce priveşte colectarea veniturilor statului.</p>
      <p>Tot atunci, el a avertizat, în prima sa conferinţă de presă ca ministru, că, în ultimii trei ani, economia României a fost condusă după două bugete, după modelul Al Capone, că totul a fost premeditat şi a anunţat că va sesiza instituţiile abilitate.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/economic/teodorovici-raspunde-acuzatiilor-citu-capone-domnul-citu-seful-fbi-stie-citeasca-buget-i-ceara-colegului-guvern-predoiu-i-explice-consecintele-unui-denunt-calomnios-1922405814002019111519170906"/>
        <a href="https://www.news.ro/politic-intern/update-citu-economia-romaniei-condusa-ultimii-trei-ani-modelul-capone-luam-calcul-sesizarea-organelor-competente-teodorovici-capone-domnul-citu-seful-fbi-stie-citeasca-buget-video-1924400114002019111019170366"/>
      </related>
    </article>
  </body>
</html>