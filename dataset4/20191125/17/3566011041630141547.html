<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550023.html/%D9%85%D8%B1%D8%AF%D9%85-%D9%87%D9%85%DB%8C%D8%B4%D9%87-%D8%A8%D8%A7-%D8%A8%D8%B5%DB%8C%D8%B1%D8%AA-%D9%85%D8%AB%D8%A7%D9%84-%D8%B2%D8%AF%D9%86%DB%8C-%D8%AF%D8%B1-%D8%A8%D8%B1%D8%A7%D8%A8%D8%B1-%D9%81%D8%AA%D9%86%D9%87-%D9%87%D8%A7-%D8%A7%DB%8C%D8%B3%D8%AA%D8%A7%D8%AF%DA%AF%DB%8C-%DA%A9%D8%B1%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="مردم همیشه با بصیرت مثال زدنی در برابر فتنه‌ها ایستادگی کردند"/>
    <meta property="og:description" content="فرمانده قرارگاه پدافند هوایی ارتش گفت: مردم همیشه بابصیرت مثال زدنی در برابر فتنه دشمنان ایستادگی کردند و در برابر مشکلات سر خم نکردند و امروز هم می بینید که در دفاع از انقلاب و حمایت از ولایت فقیه با تمام توان حضور یافتند."/>
  </head>
  <body>
    <article>
      <h1>مردم همیشه با بصیرت مثال زدنی در برابر فتنه‌ها ایستادگی کردند</h1>
      <h2>فرمانده قرارگاه پدافند هوایی ارتش در جمع راهپیمایان تهرانی:</h2>
      <address>
        <time datetime="2019-11-25T17:02:00+00:00">25 Nov 2019, 17:02</time>
      </address>
      <p>فرمانده قرارگاه پدافند هوایی ارتش گفت: مردم همیشه بابصیرت مثال زدنی در برابر فتنه دشمنان ایستادگی کردند و در برابر مشکلات سر خم نکردند و امروز هم می بینید که در دفاع از انقلاب و حمایت از ولایت فقیه با تمام توان حضور یافتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از تهران پرس، امیر صباحی‌فر فرمانده قرارگاه پدافند هوایی ارتش در حاشیه راهپیمایی امروز تهران در جمع خبرنگاران با اشاره نقش و جایگاه رهبری در خنثی کردن فتنه‌ها گفت: بدون شک مقام معظم رهبری در خنثی کردن فتنه‌های مداوم دشمنان و استکبار جهانی نقشی بی‌بدیل دارند.</p>
      <p>وی ادامه داد: رهبر معظم انقلاب در گردنه‌های حساس با درایت خود باعث اتحاد هرچه بیشتر مردم در برابر دشمنان هستند و این موضوع بارها ثابت شده است که در زمانی که دشمن با تمام توان قصد ضربه زدن به نظام مقدس جمهوری اسلامی و کشور را دارد عمل به تدابیر و نصایح فرماندهی معظم کل قوا باعث خنثی شدن فتنه‌های شوم دشمنان خواهد شد.</p>
      <p>فرمانده نیروی پدافند هوایی ارتش در ادامه به نقش مردم در حفاظت از دستاوردهای انقلاب اسلامی و امنیت کشور اشاره کرد و گفت: حضور ملت مسلمان ایران اسلامی در همه رخدادهای حساس کشور و حمایت مردم چه در زمان پیروزی انقلاب و چه در جنگ تحمیلی ۸ ساله و چه در هنگام تحریم های ظالمانه حضوری پررنگ و تاثیر گذار بوده است.</p>
      <p>وی افزود: مردم همیشه بابصیرت مثال زدنی در برابر فتنه دشمنان ایستادگی کردند و در برابر مشکلات سر خم نکردند و امروز هم می‌بینید که در دفاع از انقلاب و حمایت از ولایت فقیه با تمام توان حضور یافتند.</p>
      <p>انتهای پیام/</p>
    </article>
  </body>
</html>