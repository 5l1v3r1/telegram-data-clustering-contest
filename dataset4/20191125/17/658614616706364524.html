<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176115/gezin-vertelt-over-vuurwerkbom-in-opsporing-verzocht"/>
    <meta property="og:site_name" content="omroep flevoland"/>
    <meta property="article:published_time" content="2019-11-25T17:55:00+00:00"/>
    <meta property="og:title" content="Gezin vertelt over vuurwerkbom in Opsporing Verzocht"/>
    <meta property="og:description" content="Het tv-programma Opsporing Verzocht besteedt dinsdagavond aandacht aan de ontploffing van een vuurwerkbom bij een woning op Urk. De bewoners van het getroffen huis vertellen in de uitzending over de gebeurtenis en de grote gevolgen voor het gezin."/>
  </head>
  <body>
    <article>
      <h1>Gezin vertelt over vuurwerkbom in Opsporing Verzocht</h1>
      <address>
        <time datetime="2019-11-25T17:55:00+00:00">25 Nov 2019, 17:55</time>
      </address>
      <p>
        <b>Het tv-programma Opsporing Verzocht besteedt dinsdagavond aandacht aan de ontploffing van een vuurwerkbom bij een woning op Urk. De bewoners van het getroffen huis vertellen in de uitzending over de gebeurtenis en de grote gevolgen voor het gezin.</b>
      </p>
      <p>De vuurwerkbom ontplofte in de vroege ochtend van zondag 3 november. Het huis raakte door de explosie zwaar beschadigd. De voorgevel van het huis staat scheef, binnenmuren en draagmuren zijn ontzet en moeten worden gesloopt. De trap is vernield en verschillende kozijnen zijn gespleten.</p>
      <p>Voor de explosie is nog niemand opgepakt. De politie zei vorige week in het programma <a href="https://www.omroepflevoland.nl/gemist/radio/176011/bureau-flevoland-overval-poolse-supermarkt-in-lelystad?id=176011">Bureau Flevoland</a> dat de politie camerabeelden uit de wijk rond de woning <a href="https://www.omroepflevoland.nl/nieuws/175821/politie-bekijkt-camerabeelden-uit-wijk-na-vuurwerkbom">heeft bekeken</a>.</p>
      <p>Opsporing Verzocht wordt dinsdagavond om 20.30 uur uitgezonden door de AVROTROS op NPO 1.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>