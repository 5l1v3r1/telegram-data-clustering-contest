<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/itlaia-cina-gasparri-grillini-italia-3121400/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T17:16:57+00:00"/>
    <meta property="og:title" content="Italia-Cina: Gasparri, i grillini svendono l’Italia a Pechino"/>
    <meta property="og:description" content="ROMA – I rapporti fra i capi del Movimento 5 stelle e i leader della Cina sono oggetto di un duro attacco del senatore Maurizio Gasparri. Luigi Di Maio, ha scritto Gasparri, “è andato più volte in Cina con il precedente e con l’attuale Governo. L’Italia sta facendo una politica di svendita dei nostri interessi alla Cina, con il famoso accordo della via della seta”.Berlusconi, il figlio Piersilvio: “Papà sta bene, ci ha fatto prendere un ennesimo spavento”Raggi ordina: “Rifiuti Roma a Civitavecchia”. Sfida a Zingaretti (che minaccia di commissariarla) Prosegue Gasparri: “I cinesi stanno assumendo il controllo di infrastrutture ed aziende fondamentali per il nostro Paese. I presunti vantaggi sono molto inferiori ai rischi e ai pericoli che dovremo affrontare. La Cina fa un dumping sociale ed un dumping ambientale, mettendo sul mercato internazionale prodotti, ad esempio della siderurgia, realizzati inquinando il pianeta e sfruttando i lavoratori. Non si garantiscono quegli standard ambientali considerati essenziali…"/>
  </head>
  <body>
    <article>
      <h1>Italia-Cina: Gasparri, i grillini svendono l’Italia a Pechino</h1>
      <address><time datetime="2019-11-25T17:16:57+00:00">25 Nov 2019, 17:16</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/gasparri-1-1.jpg"/>
        <figcaption>Il senatore di Forza Italia Maurizio Gasparri (Ansa)</figcaption>
      </figure>
      <p>ROMA – I rapporti fra <a href="https://www.blitzquotidiano.it/politica-italiana/nuova-via-della-seta-gasparri-istituzioni-in-ginocchio-davanti-alla-cina-3015840/">i capi del Movimento 5 stelle e i leader della Cina</a> sono oggetto di un duro attacco del senatore Maurizio Gasparri.</p>
      <p>Luigi Di Maio, ha scritto Gasparri, “è andato più volte in Cina con il precedente e con l’attuale Governo. L’Italia sta facendo una<b> politica di svendita</b> dei nostri interessi alla Cina, con il famoso accordo della via della seta”.</p>
      <figure>
        <a href="https://www.blitzquotidiano.it/politica-italiana/berlusconi-piersilvio-papa-sta-bene-3121395/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/berlusconi-piersilvio-papa-sta-bene-3121395/">
          <img src="https://static.blitzquotidiano.it/wp/wp-content/uploads/2019/11/silvio_berlusconi-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/berlusconi-piersilvio-papa-sta-bene-3121395/">Berlusconi, il figlio Piersilvio: “Papà sta bene, ci ha fatto prendere un ennesimo spavento”</a>
      </h3>
      <figure>
        <a href="https://www.blitzquotidiano.it/politica-italiana/raggi-rifiuti-roma-civitavecchia-3121271/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/raggi-rifiuti-roma-civitavecchia-3121271/">
          <img src="https://static.blitzquotidiano.it/wp/wp-content/uploads/2019/11/zingaretti-raggi_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/raggi-rifiuti-roma-civitavecchia-3121271/">Raggi ordina: “Rifiuti Roma a Civitavecchia”. Sfida a Zingaretti (che minaccia di commissariarla)</a>
      </h3>
      <p>Prosegue Gasparri: “I cinesi stanno assumendo il controllo di infrastrutture ed <b>aziende fondamentali per il nostro Paese</b>. I presunti vantaggi sono molto inferiori ai rischi e ai pericoli che dovremo affrontare. La Cina fa un dumping sociale ed un dumping ambientale, mettendo sul mercato internazionale prodotti, ad esempio della siderurgia, realizzati inquinando il pianeta e sfruttando i lavoratori. Non si garantiscono quegli standard ambientali considerati essenziali a livello internazionale, non si garantiscono i diritti dei lavoratori in alcun modo”.</p>
      <p>“La Cina – continua il senatore Gasparri –<b> nega la democrazia e la libertà.</b> Fa una concorrenza sleale all’occidente ed al mondo intero da anni e anni. E i governi italiani guidati da Giuseppe Conte stanno svendendo l’Italia alla Cina. Con i grillini in prima linea. Di Maio si è recato più volte a Pechino, Beppe Grillo, che non ha nessun ruolo politico ed istituzionale ufficialmente, ha incontrato per ore ed ore a Roma l’ambasciatore cinese.<b> Perché lo fanno?</b> Perché stanno vendendo l’Italia alla Cina. Non solo i grillini sono pericolosi per la loro incapacità e la loro incompetenza che stanno <b>arrecando danni all’Italia</b>. Sono pericolosi perché tradiscono fondamentali interessi della nostra Repubblica. Nessuno scandalo del passato è grave quanto quello che stiamo vedendo sotto i nostri occhi”.</p>
    </article>
  </body>
</html>