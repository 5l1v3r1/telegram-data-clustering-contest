<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/est/san-bonifacio/san-bonifacio-si-tinge-di-rosso-stop-alla-violenza-1.7800340"/>
    <meta property="og:site_name" content="L'Arena"/>
    <meta property="article:published_time" content="2019-11-25T17:05:40+00:00"/>
    <meta property="og:title" content="San Bonifacio si tinge di rosso Stop alla violenza"/>
    <meta property="og:description" content="Il municipio illuminato"/>
  </head>
  <body>
    <article>
      <h1>San Bonifacio <br/>si tinge di rosso <br/>Stop alla violenza</h1>
      <address><time datetime="2019-11-25T17:05:40+00:00">25 Nov 2019, 17:05</time> by <a rel="author">Paola Dalli Cani</a></address>
      <p>Il municipio di <b>San Bonifacio si illumina di rosso in occasione della Giornata internazionale per l'eliminazione della violenza contro le donne.</b> Sono stati accesi poco fa i fari che illuminano di rosso l'ingresso del municipio sul quale, l'assessorato alla cultura del Comune e la Commissione pari opportunità, hanno appeso anche uno striscione con cui si richiama a fermare la violenza sulle donne. "Questa illuminazione rimarrà accesa tutta la notte", spiega l'assessore alla cultura, e vice sindaco, Cristina Zorzanello, "mentre lo striscione rimarrà esposto per tutta la settimana".</p>
      <p>Le iniziative promosse a San Bonifacio in occasione della Giornata che si celebra oggi prevedono un appuntamento anche per mercoledì: alle 14.30 nell'aula magna dell'Iti “Dal Cero” di via Camporosolo si terrà l'incontro su "Preparare le donne del futuro: quale formazione? Quali difese?". Interverranno Maria Grazia Avezzù (esperta in diritti umani), Laura Donà (Ufficio scolastico regionale) e l'avvocato Sabrina De Santi. </p>
    </article>
  </body>
</html>