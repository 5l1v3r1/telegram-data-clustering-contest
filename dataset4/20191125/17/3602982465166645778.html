<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/transfernieuws/zidane-is-verliefd-op-peperdure-mbappe/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T17:59:03+00:00"/>
    <meta property="og:title" content="Zidane is ‘verliefd’ op peperdure Mbappé"/>
    <meta property="og:description" content="Het geflirt van Real Madrid en vooral trainer Zinedine Zidane met Kylian Mbappé gaat maar door. Woensdag speelt de ploeg van Zidane tegen het Paris Saint-Germain van de Franse aanvaller. “Ik ben allang verliefd op Mbappé”, zei Zidane maandag op de persconferentie. “Ik ken hem al heel lang, hij kwam als jeugdspeler naar Madrid voor…"/>
  </head>
  <body>
    <article>
      <h1>Zidane is ‘verliefd’ op peperdure Mbappé</h1>
      <address>
        <time datetime="2019-11-25T17:59:03+00:00">25 Nov 2019, 17:59</time>
      </address>
      <p>
        <b>Het geflirt van Real Madrid en vooral trainer Zinedine Zidane met Kylian Mbappé gaat maar door. Woensdag speelt de ploeg van Zidane tegen het Paris Saint-Germain van de Franse aanvaller.</b>
      </p>
      <p>"Ik ben allang verliefd op Mbappé", zei Zidane maandag op de persconferentie. "Ik ken hem al heel lang, hij kwam als jeugdspeler naar Madrid voor een test." Real had hem beter toen vast kunnen leggen, want zijn marktwaarde wordt op dit moment ingeschat tussen de 210 miljoen en 370 miljoen euro. Daarmee is Mbappé (20) de duurste speler ter wereld.<br/><br/>PSG weet dat er interesse is in de sterspeler en praat met Mbappé over een nieuw contract, dat nu tot 2022 loopt. Sportief directeur Leonardo heeft Zidane opgebeld om zijn liefdesgetuigenissen te stoppen. Dat heeft blijkbaar niet gewerkt.</p>
    </article>
  </body>
</html>