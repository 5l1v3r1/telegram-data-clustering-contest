<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-yuventus-atletiko-gospodari-polya-zabezpechat-sobi-pershe-mistse-u-grupi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-25T17:46:00+00:00"/>
    <meta property="og:title" content="Прогноз і ставка. «Ювентус» – «Атлетіко»: господарі поля забезпечать собі перше місце у групі"/>
    <meta property="og:description" content="Лідери квартету D зіграють у передостанньому турі групового етапу Ліги чемпіонів у Турині. Італійський клуб вже забезпечив собі вихід до 1/8 фіналу. Щоб зайняти перше місце, йому достатньо не програти «Атлетіко», пропустивши при цьому не більше одного голу. Гостей також може задовольнити нічия, особливо якщо матч у Москві між «Локомотивом» та «Байєром», який розпочнеться двома годинами раніше, не виявить переможця."/>
  </head>
  <body>
    <article>
      <h1>Прогноз і ставка. «Ювентус» – «Атлетіко»: господарі поля забезпечать собі перше місце у групі</h1>
      <address><time datetime="2019-11-25T17:46:00+00:00">25 Nov 2019, 17:46</time> by <a rel="author">Анатолій Плохотнюк</a></address>
      <p>Лідери квартету D зіграють у передостанньому турі групового етапу Ліги чемпіонів у Турині. Італійський клуб вже забезпечив собі вихід до 1/8 фіналу. Щоб зайняти перше місце, йому достатньо не програти «Атлетіко», пропустивши при цьому не більше одного голу. Гостей також може задовольнити нічия, особливо якщо матч у Москві між «Локомотивом» та «Байєром», який розпочнеться двома годинами раніше, не виявить переможця.</p>
      <p>
        <b>22:00, 26 лис 2019</b>
      </p>
      <h3>«Ювентус»</h3>
      <p>Єдина втрата очок «б’янконері» у цьогорічному груповому турнірі трапилася у першому турі. Тоді у Мадриді гості у середині другого тайму вели із рахунком 2:0 після голів Куадрадо та Матюїді. Але все ж не втримали перевагу, дозволивши господарям зрівняти рахунок на останній хвилині ігрового часу. У наступних трьох турах «Стара синьйора» здобула перемоги над «Байєром» (3:0) та московським «Локомотивом» (двічі із однаковим рахунком 2:1). Після цього італійці стали недосяжними для німецького та російського клубів та змогли повністю зосередитися на внутрішній першості.</p>
      <p>У Серії А беззмінний переможець останніх турнірів також займає місце на чолі турнірної таблиці. Проте, наразі не має такої переваги над конкурентами, як, наприклад, рік тому. Серйозну конкуренцію підопічним Мауріціо Саррі складає міланський «Інтер», чудову форму набрав «Лаціо», продовжує дивувати усіх «Кальярі», намагається не відставати «Рома».</p>
      <p>У суботу «Ювентус» зумів проявити характер і здобув вольову перемогу над «Аталантою» у Бергамо. У першому таймі Муса Барроу не реалізував пенальті, а на початку другого Госенс вивів господарів поля уперед. Але, за відсутності Роналду, туринців повів уперед Ігуаїн, який до двох своїх голів додав ще асист на Дібалу. Перемога 3:1 дозволила «Юве» залишитись на першій сходинці, але «Інтер» того ж вечора переграв «Торіно», і відстає лише на очко.</p>
      <h3>«Атлетіко»</h3>
      <p>Іспанці після нічиєї у першому турі у притаманному собі стилі здобули перемоги над «Локомотивом» (2:0) та «Байєром» (1:0). Три тижні тому у Леверкузені програли, але зуміли забити дуже потрібний гол на виїзді (1:2). Тепер «Атлетіко» має перевагу над «фармацевтами» у особистих зустрічах.</p>
      <p>У Прімері срібні призери минулого чемпіонату займають четверту позицію, поступаючись «Барселоні» та мадридському «Реалу» трьома заліковими балами. Останнім часом «скарбничка» «матрацників» поповнюється з великими труднощами, у команди багато нічийних результатів. Так, у вихідні у Гранаді гості відкрили рахунок у другому таймі, але пропустили у відповідь вже за 7 хвилин. Ця нічия стала вже четвертою поспіль у виїзних матчах.</p>
      <p>У сезоні 2013/2014 років сьогоднішні опоненти теж грали у одній групі Ліги чемпіонів. Тоді у Мадриді господарі поля виграли із мінімальним рахунком 1:0, а у Італії команди не забивали. Жереб також звів «Атлетіко» та «Ювентус» у 1/8 фіналу попереднього розіграшу. У першому матчі «червоно-білі» перемогли 2:0, матч-відповідь став бенефісом Роналду, який зробив хет-трик (3:0). Влітку клуб з Мадриду переміг італійців у Міжнародному кубку чемпіонів із рахунком 2:1.</p>
      <p>Зважаючи на турнірне становище команд, я не зовсім впевнений у бажанні господарів поля перемагати за будь-яку ціну. Скоріш за все матч закінчиться їх перемогою 2:1 або нічиєю 1:1, яка цілком влаштує обидва клуби. Пропоную поставити на перемогу «б’янконері» в 1 гол або нічию за коефіцієнт 1,72.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-genk-zal-tsburg-feniks-pryjme-gostej/"/>
        <a href="https://bookmaker-ratings.com.ua/tips/slaviya-inter-prognoz-i-stavka-v-yacheslava-zahovajla/"/>
        <a href="https://bookmaker-ratings.com.ua/tips/barselona-borussiya-dortmund-prognoz-i-stavka-zhordi-gratakosa/"/>
      </related>
    </article>
  </body>
</html>