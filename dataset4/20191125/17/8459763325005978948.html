<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170016/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T17:35:31+00:00"/>
    <meta property="og:title" content="قلعه‌نویی: دیدار با پیکان برای ما حکم فینال را دارد"/>
    <meta property="og:description" content="سرمربی تیم فوتبال فولاد مبارکه سپاهان اصفهان گفت: دیدار فردا مقابل پیکان برای ما حکم فینال را دارد و تیم ما برای کسب پیروزی به میدان می‌رود."/>
  </head>
  <body>
    <article>
      <h1>قلعه‌نویی: دیدار با پیکان برای ما حکم فینال را دارد</h1>
      <h2>سرمربی تیم فوتبال فولاد مبارکه سپاهان اصفهان گفت: دیدار فردا مقابل پیکان برای ما حکم فینال را دارد و تیم ما برای کسب پیروزی به میدان می‌رود.</h2>
      <address>
        <time datetime="2019-11-25T17:35:31+00:00">25 Nov 2019, 17:35</time>
      </address>
      <p>به گزارش ستاره‌ها و به نقل از ایرنا، امیر قلعه‌نویی شامگاه دوشنبه در نشست خبری قبل از دیدار تیمش برابر پیکان تهران در مرحله یک هشتم نهایی جام حذفی افزود: وقتی که بازیکنان و مربیان شرایط خوبی داشتند به تعطیلات لیگ برتر برخوردیم و این موضوع برای تیم‌ها سخت است.<br/>وی افزود: با این وجود، ما توانستیم شرایط خود را برای مسابقات حفظ کنیم و به سازمان لیگ هم مکاتبه کردیم که بازی ما روز دوشنبه برگزار شود که موافقت نکرد.<br/>قلعه‌نویی، پیکان تهران را تیم خوب و قابل احترامی توصیف کرد و گفت: ساختار این تیم قوی است و از یکی از مربیان باتجربه و بزرگ ایران بهره می‌برد.<br/> وی افزود: حسین فرکی به هر تیمی که رفته، برای آن تیم خیر و برکت داشته و خاطرات خوبی نیز با تیم سپاهان اصفهان دارد که امیدوارم در کارش موفق باشد.<br/>وی با بیان اینکه سپاهان نیز هر هفته بهتر از قبل می‌شود، یادآور شد: اشتباهات داوری باعث شد تا شرایط ما از آن چیزی که مدنظرمان بود، متفاوت باشد ولی دیدار فردا برای تیم ما حکم فینال را دارد و تمام تلاش خود را برای پیروزی در دیدار مقابل پیکان انجام خواهیم داد.<br/>سرمربی سپاهان تصریح کرد: بازیکنان تیم ما برای دیدار فردا از آمادگی کامل برخوردارند و امیدوارم با انگیزه بالا از این مرحله نیز عبور کنیم.<br/>دیدار تیم‌های سپاهان اصفهان و پیکان تهران از مرحله یک هشتم نهایی جام حذفی عصر فردا(سه‌شنبه) از ساعت 16:30 در ورزشگاه نقش‌جهان اصفهان برگزار می‌شود.<br/>حمید حاج‌ملک، دیدار فردا را با کمک‌های هادی طوسی و عسگر محمدی، قضاوت خواهد کرد.<br/>کمیل غلامی نیز به‌عنوان داور چهارم این دیدار انتخاب شده است و سعید بطحایی نیز وظیفه نظارت بر داوری را برعهده دارد.</p>
    </article>
  </body>
</html>