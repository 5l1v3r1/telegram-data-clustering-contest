<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/egy_kis_ideig_meg_lehetett_volna_venni_az_ebay-en_az_uj_star_wars_forgatokonyvet/"/>
    <meta property="og:site_name" content="Index.hu"/>
    <meta property="article:published_time" content="2019-11-25T17:21:02+00:00"/>
    <meta property="og:title" content="Egy kis ideig meg lehetett volna venni az Ebay-en az új Star Wars forgatókönyvét"/>
    <meta property="og:description" content="Mindeközben - J.J. Abrams, a kilencedik Star Wars-film, a Skywalker kora rendezője elmondta a Good Morning America című reggeli műso..."/>
  </head>
  <body>
    <article>
      <h1>Egy kis ideig meg lehetett volna venni az Ebay-en az új Star Wars forgatókönyvét</h1>
      <address><time datetime="2019-11-25T17:21:02+00:00">25 Nov 2019, 17:21</time> by <a rel="author" href="https://index.hu/szerzo/klag_david" target="_blank">Klág Dávid</a></address>
      <figure>
        <img src="https://kep.cdn.indexvas.hu/1/0/3050/30505/305055/30505517_9ce51368b4e0f61c5c73e7bc8c8b9e49_wm.jpg"/>
        <figcaption>
          <cite>Fotó: Lucasfilm</cite>
        </figcaption>
      </figure>
      <p>J.J. Abrams, a kilencedik Star Wars-film, a Skywalker kora rendezője elmondta a Good Morning America című reggeli műsorban, hogy egy kis galiba miatt majdnem felkerült a netre az akkor még csak előkészület alatt lévő film teljes forgatókönyve. Abrams szerint egy színész – akit nem nevezett meg, pedig nagyon szeretett volna – a szállodai szobájában az ágy alatt hagyta a szöveget, amit aztán a takarítószemélyzet megtalált, valaki pedig rafkós vállalkozóként már eladásra is bocsájtotta az interneten.</p>
      <p>A rendező szerint a Disney egyik munkatársa időben megtalálta a forgatókönyvet, amit sikerült még az előtt visszaszerezni, hogy nagyobb baj lett volna belőle.</p>
      <p>Abrams azt is elmondta, hogy november 24-én, vasárnap fejezte csak be a filmet, még bőven voltak utóforgatások, bár ez ilyen szintű szuperprodukcióknál mindennapos. (<a href="https://variety.com/2019/film/news/star-wars-rise-of-skywalker-script-leak-jj-abrams-ebay-1203415430/">Variety</a>)</p>
    </article>
  </body>
</html>