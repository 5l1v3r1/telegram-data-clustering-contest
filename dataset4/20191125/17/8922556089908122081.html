<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/bil-for-av-vagen-och-fastnade-i-trad-5459646.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T17:17:21+00:00"/>
    <meta property="og:title" content="Bil for av vägen och fastnade i träd"/>
    <meta property="og:description" content="Olyckor En våldsam trafikolycka har inträffat på riksväg 30 söder om Jönköping. En kvinna körde av vägen och in i ett träd, varpå bilen flög upp och blev hängande en och halv meter ovanför marken."/>
  </head>
  <body>
    <article>
      <h1>Bil for av vägen och fastnade i träd</h1>
      <address><time datetime="2019-11-25T17:17:21+00:00">25 Nov 2019, 17:17</time> by <a rel="author">TT</a></address>
      <figure>
        <img src="https://img8.ntm.eu/unt/public/img/5459647/1125182017/bilen-sagades-loss-och-bargade?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Nilsson/TT | Bilen sågades loss och bärgades från olycksplatsen. Arkivbild.</figcaption>
      </figure>
      <p>Olyckor En våldsam trafikolycka har inträffat på riksväg 30 söder om Jönköping. En kvinna körde av vägen och in i ett träd, varpå bilen flög upp och blev hängande en och halv meter ovanför marken.</p>
      <blockquote>Bilen hade vält flera träd i smällen och hängde över dessa träd. Det såg ut lite som plockepinn, det måste ha varit cirka tio träd som hade vält. Vi har fått röja lite skog i närheten för att kunna komma åt ordentligt, säger räddningstjänstens befäl Gustav Hultegård till <a href="https://www.jp.se/article/en-person-sitter-fast-i-sin-bil-korde-in-i-trad/">Jönköpings-Posten</a>.</blockquote>
      <p>Räddningstjänsten lyckades få kvinnan ur bilen. Hon var vid medvetande när hon fördes med ambulans till sjukhus.</p>
      <p>Därefter fick bilen sågas loss och bärgas från platsen. Olyckan inträffade på måndagseftermiddagen mellan Vrigstad och Hok.</p>
    </article>
  </body>
</html>