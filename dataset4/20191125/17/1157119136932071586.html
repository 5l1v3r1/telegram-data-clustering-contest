<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/25/finansuvannja_ne_ustanov_a_poslug_u_minsotsi_rozpovili_pro_model_sotsialnogo_servisu_v_regionah.html"/>
    <meta property="og:site_name" content="Соцпортал"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="Фінансування не установ, а послуг: у Мінсоці розповіли про модель соціального сервісу в регіонах"/>
    <meta property="og:description" content="Міністерство соціальної політики запроваджує нову модель соціального сервісу в регіонах. Про це на Зборах Асоціації об’єднаних територіальних громад повідомила Юлія Соколовська, Міністр соціальної політики."/>
  </head>
  <body>
    <article>
      <h1>Фінансування не установ, а послуг: у Мінсоці розповіли про модель соціального сервісу в регіонах</h1>
      <address>
        <time datetime="2019-11-25T17:15:00+00:00">25 Nov 2019, 17:15</time>
      </address>
      <h4>Міністерство соціальної політики запроваджує нову модель соціального сервісу в регіонах.</h4>
      <figure>
        <img src="https://socportal.info/media/contentimages/4b05ddbd3cb46482.jpg"/>
      </figure>
      <p>Про це на Зборах Асоціації об’єднаних територіальних громад повідомила Юлія Соколовська, Міністр соціальної політики. Нова модель полягає в тому, що зміниться підхід: "фінансування не установ, а послуг". Тобто Міністерство фактично закуповуватиме послуги та сервіси напряму у місцевої влади. На це у бюджеті 2020 року передбачено 150 млн грн.</p>
      <blockquote>- З наступного бюджетного року ми передбачили 150 млн грн на те, щоб надавати зручні та доступні сервіси людям в громаді. Ми відкриємо фронт-офіси на місцях і будемо оплачувати кожен прийом документів. Функція фронт офісів буде віддана ЦНАПам, банкам чи приватним провайдерам. Практика фінансування саме послуг, а не державних установ успішно працює у багатьох європейських країнах світу. Така модель зробить використання коштів на соціальні послуги та сервіси ефективним, а самі сервіси - якісними та ближчими до людей, - пояснила Юлія Соколовська.</blockquote>
      <h4>Довідково:</h4>
      <p>За даними моніторингу децентралізації влади уже створено понад 1000 об’єднаних територіальних громад, де проживає 11,2 млн мешканців. На сьогодні ми маємо 24 райони України, в яких 100% території покриті громадами. За результатами реформи власні доходи місцевих бюджетів з 2014 року зросли на 131,1 млрд грн, станом на січень-вересень 2019 року. А державна підтримка розвитку регіонів та громад зросла у 41,5 рази.</p>
      <p><a href="https://socportal.info/category/politics/">Всі новини економіки України</a> читайте в розділі #Банкова на Соцпорталі.</p>
    </article>
  </body>
</html>