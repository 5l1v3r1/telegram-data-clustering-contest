<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/lukashenko-nazvav-chastinu-rosiyi-svoyeyu-teritoriyeyu-330851_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T17:21:00+00:00"/>
    <meta property="og:title" content="Лукашенко назвав частину Росії своєю територією"/>
    <meta property="og:description" content="Білоруський президент ще в 2013 році пропонував Росії віддати Калінінградську область."/>
  </head>
  <body>
    <article>
      <h1>Лукашенко назвав частину Росії своєю територією</h1>
      <h2>Білоруський президент ще в 2013 році пропонував Росії віддати Калінінградську область.</h2>
      <address>
        <time datetime="2019-11-25T17:21:00+00:00">25 Nov 2019, 17:21</time>
      </address>
      <p>Президент Білорусі Олександр Лукашенко назвав Калінінградську область Росії "нашою областю". За його словами, ще під час СРСР обговорювалося питання про приєднання Калінінградській області до Білорусі, повідомили в Адміністрації президента Білорусі.</p>
      <p>"Я і Єльцину, і Володимиру Володимировичу <b>[Путіну]</b> часто говорив, коли обговорювали якісь проблеми: Калінінград - це наша область, ми за неї відповідали і відповідаємо насамперед, а не Росія. Путін каже: "Я не проти",— сказав Луканшенко.</p>
      <p>Зазначимо, що Лукашенко ще в 2013 році пропонував Росії віддати Білорусі Калінінградську область.</p>
      <p>Раніше Андрій Паливода у статті для <b>DT.UA</b> писав про те, що <a href="https://dt.ua/WORLD/kreml-rozrahovuye-stvoriti-v-bilorusi-vlasni-viyskovi-bazi-ekspert-293009_.html"><b>створення в Білорусі російської військової бази було умовою</b></a>, яку висунув Олександру Лукашенку Володимир Путін 22 вересня на переговорах у Сочі. Мовляв, Росія відновить "вуглеводневе субсидування" білоруської економіки за умови, що глава Білорусі нарешті погодиться на постійну військову присутність Росії.</p>
      <p>Детальніше про можливість створення російської військової бази в Білорусі читайте в матеріалі "<a href="https://dt.ua/international/zagroza-z-pivnochi-292909_.html"><b>Загроза з півночі</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>