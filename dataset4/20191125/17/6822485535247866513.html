<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904134.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T17:47:00+00:00"/>
    <meta property="og:title" content="ارایه اینترنت هدیه ایرانسل در زمان قطعی اینترنت چه معنایی دارد؟!"/>
    <meta property="og:description" content="با وجود گذشت 10 روز از قطع اینترنت موبایل به دلیل بروز ناآرامی ها و اعتراض مردم به گران شدن بنزین وزیر ارتباطات با عذرخواهی از مشترکان به دلیل اختلال پیش آمده، این قول را به کاربران داد که به اپراتور‌ها ابلاغ کند که مدت زمان قطعی اینترنت را به مدت اعتبار بسته‌ها اضافه شود."/>
  </head>
  <body>
    <article>
      <h1>ارایه اینترنت هدیه ایرانسل در زمان قطعی اینترنت چه معنایی دارد؟!</h1>
      <address>
        <time datetime="2019-11-25T17:47:00+00:00">25 Nov 2019, 17:47</time>
      </address>
      <p>با وجود گذشت 10 روز از قطع اینترنت موبایل به دلیل بروز ناآرامی ها و اعتراض مردم به گران شدن بنزین وزیر ارتباطات با عذرخواهی از مشترکان به دلیل اختلال پیش آمده، این قول را به کاربران داد که به اپراتور‌ها ابلاغ کند که مدت زمان قطعی اینترنت را به مدت اعتبار بسته‌ها اضافه شود.</p>
      <p>نود فناوری – در همین حال مدیران اپراتورهای ارتباطی ضمن پذیرش ابلاغ وزیر ارتباطات در خصوص افزایش مدت زمان بسته اینترنت، به صورت خودجوش به دلیل دلجویی از مشترکان خود قرار شد یک گیگ اینترنت یک روزه را با شماره گیری شماره #98* به مشتریان خود ارایه کنند.</p>
      <p>اما نکته قابل تامل این است که ایرانسل با اعلام این خبر در 2 روز پیش که هنوز اینترنت مشترکان وصل نشده بود باعث شد تعداد نامعلومی از مشترکان ایرانسلی همان روز اقدام به شماره گیری کد دستوری #98* کنند و جالب اینکه این بسته همان ساعت برایشان فعال شد. متن حاوی پیامک ایرانسل نیز برای مشترکان این بوده است. “مشترک گرامی شماره …. بسته یک گیگابایتی هدیه با هزینه صفر ریال تا تاریخ 4 آذرماه 98 ساعت 23 و 24 دقیقه فعال شد برای استفاده از این بسته اینترنت دستگاه را یکبار خاموش و مجددا روشن کنید.</p>
      <p>این در حالی است که  گویا دیشب بخش بزرگی از مشترکان ایرانسل به شبکه اینترنت متصل شده اند و با توجه به اعتبار 2 روزه ای که برای این بسته در نظر گرفته شده بود چنانچه مشترکی دو روز پیش اقدام به فعال سازی این بسته کرده باشد امروز برایش پیامکی با این محتوا که بسته شما به اتمام رسیده مواجه شده است.</p>
      <p>البته این موضوع با آنچه که بیژن عباسی آرند مدیرعامل ایرانسل در صفحه اینستاگرام شخصی خود بیان کرده بود در تضاد است. چرا که مدیرعامل اپراتور دوم در متنی اینستاگرامی خود اعلام کرده است که اینترنت رایگان پس از برقراری اینترنت موبایل با شماره گیری کد دستوری #98* برای مشترکان قابل استفاده خواهد بود.</p>
      <p>این در حالی است که مشترکان همراه اول در صورت شماره گیری کد دستوری #98* هیچگونه پیامی مبنی بر فعال شدن بسته دریافت نکرده اند و مدیران این اپراتور اعلام کرده اند پس از فعال شدن اینترنت موبایل این بسته به تمام کسانی که کد را شماره گیری کرده باشند تعلق خواهد گرفت.</p>
    </article>
  </body>
</html>