<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687841/a-raccontare-comincia-tu-2020-rai3"/>
    <meta property="og:site_name" content="Tvblog"/>
    <meta property="article:published_time" content="2019-11-25T17:32:26+00:00"/>
    <meta property="og:title" content="A raccontare comincia tu, dal 26 marzo su Rai3 la terza edizione"/>
    <meta property="og:description" content="Gli incontri di Raffaella Carrà non sono finiti..."/>
  </head>
  <body>
    <article>
      <h1>A raccontare comincia tu, dal 26 marzo su Rai3 la terza edizione</h1>
      <h2>Gli incontri di Raffaella Carrà non sono finiti...</h2>
      <address><time datetime="2019-11-25T17:32:26+00:00">25 Nov 2019, 17:32</time> by <a rel="author" href="https://www.tvblog.it/author/3849/massimo-galanto" target="_blank">Massimo Galanto</a></address>
      <p>Come si era in qualche modo intuito in sede di conferenza stampa di presentazione della seconda edizione di <b>A raccontare comincia tu</b>, il programma di e con <b>Raffaella Carrà</b> non finisce qui. Rai Pubblicità, infatti oggi ha diffuso i listini che riguardano il palinsesto invernale della tv pubblica. Se ne evince che A raccontare comincia tu tornerà, con nuove puntate, su <b>Rai3</b> a partire da giovedì 26 marzo.</p>
      <p>Al momento sono ovviamente top secret i protagonisti degli incontri della Carrà, che fin qui, dal 4 aprile scorso, ha intervistato Fiorello, Maria De Filippi, Leonardo Bonucci, Riccardo Muti, Paolo Sorrentino, Sophia Loren, Luciana Littizzetto, Loretta Goggi, Renato Zero e Vittorio Sgarbi.</p>
      <p>Prima dell'appuntamento con le nuove puntate di A raccontare comincia tu, il giovedì sera Rai3 nel 2020 proporrà le ultime due puntate di <b>Stati generali</b> con Serena Dandini, previste il 9 e il 16 gennaio (con remix il 23), <a href="https://www.tvblog.it/post/1684899/skianto-filippo-timi-rai3-ospiti-anticipazioni">Skianto con Filippo Timi</a> il 13 e 20 febbraio e gli speciali <b>Mia e Lucio</b>, in onda il 27 febbraio e 5 marzo, presumibilmente dedicati a Mia Martini e Lucio Dalla. Nel mezzo previsti in programmazione alcuni film.</p>
      <p>Ricordiamo che a stilare tali palinsesti è Stefano Coletta, attuale direttore della terza rete della tv pubblica, anche se nel futuro imminente <a href="https://www.tvblog.it/post/1687373/rai-nomine-direzioni-di-genere-day-time-prime-time-vita-in-diretta-rai1-geo">sembra destinato ad essere promosso su Rai1</a>.</p>
    </article>
  </body>
</html>