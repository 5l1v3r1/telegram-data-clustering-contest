<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/25/Amnesty-Minst-143-drept-under-demonstrasjoner-i-Iran-20476262.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T17:24:53+00:00"/>
    <meta property="og:title" content="Amnesty: Minst 143 drept under demonstrasjoner i Iran"/>
    <meta property="og:description" content="Minst 143 personer er drept i demonstrasjonene som har preget Iran de siste dagene, ifølge Amnesty International."/>
  </head>
  <body>
    <article>
      <h1>Amnesty: Minst 143 drept under demonstrasjoner i Iran</h1>
      <address><time datetime="2019-11-25T17:24:53+00:00">25 Nov 2019, 17:24</time> by <a rel="author">(NTB) NTB</a></address>
      <p>Minst 143 personer er drept i demonstrasjonene som har preget Iran de siste dagene, ifølge Amnesty International.</p>
      <aside><a href="https://www.adressa.no/nyheter/utenriks/2019/11/25/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/25/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/25/javascript:void(0);">Del denne artikkelen på e-post</a></aside>
      <p>I helgen uttalte Amnesty at minst 115 hadde mistet livet siden uroen tok til, men tallet er nå justert opp.</p>
      <p>De første protestene brøt ut 15. november etter at myndighetene varslet at drivstoffprisene ville øke med mer enn 200 prosent med umiddelbar effekt. De har siden spredt seg over hele landet. Motorveier er blitt blokkert, banker og bensinstasjoner satt fyr på, og butikker er blitt plyndret.</p>
      <p>Iranske myndigheter har slått hardt ned på protestene. Ifølge offisielle tall er 180 mistenkte protestledere pågrepet, mens både iranske eksilgrupper og FN setter tallet langt høyere.</p>
      <p>(©NTB)</p>
    </article>
  </body>
</html>