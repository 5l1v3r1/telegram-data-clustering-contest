<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843395"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T17:21:00+00:00"/>
    <meta property="og:title" content="পুলিশ কারও শত্রু নয়"/>
    <meta property="og:description" content="বাগেরহাটের ফকিরহাটে দশটি জেলার পুলিশ ও শ্রমিকদের নিয়ে প্রসিকিউসান অ্যান্ড ফাইন প্রেমেন্ট সিস্টেম সফটওয়ারের শুভ উদ্বোধন করেছেন খুলনা রেঞ্জ ডিআইজি ড. খ. মহিদ উদ্দিন। আজ সোমবার দুপুরে শহীদ স্মৃতি ডিগ্রি মহাবিদ্যায় মাঠে বাগেরহাট জেলা পুলিশ সুপার পংকজ চন্দ্র রায়ের সভাপতিত্বে এ অনুষ্ঠানে তিনি বলেন, বর্তমান সরকার ডিজিটাল পদ্ধতিতে সড়কে নিরাপত্তার জন্য ট্রাফিক পুলিশের গায়ে সিসি ক্যামেরা রাখার ব্যবস্থা করেছে। পুলিশ কার শত্রু নয়। চালকদের নিরাপত্তা ও সড়কে হয়রানিসহ অনিয়ম দুর্নীতি প্রতিরোধে বর্তমান সরকার আন্তরিকতার সাথে কাজ করছে। তিনি বলেন, এরই ধারাবাহিকতায় সড়কে যাববাহন চালকদের হয়রানি প্রতিরোধে ডিজিটাল পদ্ধতিতে মামলা ও জরিমানা আদায়ে ই-ট্রাফিক প্রসিকিউসান অ্যান্ড ফাইন প্রেমেন্ট সিস্টেম সফটওয়ার উদ্বোধন করা হয়েছে। তিনি খুলনা বিভাগের দশ জেলার পুলিশ সুপারদের উদ্দেশ্যে বলেন, সড়কে হেলমেট ছাড়া কাউকে উঠতে দিবেন না। সড়ক দুর্ঘটনায় যার হারায় সেই জানে হারানোর কি যন্ত্রণা। তাই তিনি সড়ক আইন মেনে চলার জন্য সকলকে অনুরোধ জানান।  বাংলাদেশ সড়ক পরিবহন শ্রমিক ফেডারেশনের সভাপতি আব্দুর রহমান বক্স ই-পেমেন্টের মাধ্যমে জরিমানা প্রদান করার পদ্ধতি চালু…"/>
  </head>
  <body>
    <article>
      <h6 class="kicker">খুলনা রেঞ্জ ডিআইজি ড. মহিদ উদ্দিন বললেন</h6>
      <h1>পুলিশ কারও শত্রু নয়</h1>
      <address><time datetime="2019-11-25T17:21:00+00:00">25 Nov 2019, 17:21</time> by <a rel="author">ফকিরহাট-মোল্লাহাট (বাগেরহাট) প্রতিনিধি</a></address>
      <p>বাগেরহাটের ফকিরহাটে দশটি জেলার পুলিশ ও শ্রমিকদের নিয়ে প্রসিকিউসান অ্যান্ড ফাইন প্রেমেন্ট সিস্টেম সফটওয়ারের শুভ উদ্বোধন করেছেন খুলনা রেঞ্জ ডিআইজি ড. খ. মহিদ উদ্দিন।</p>
      <p>আজ সোমবার দুপুরে শহীদ স্মৃতি ডিগ্রি মহাবিদ্যায় মাঠে বাগেরহাট জেলা পুলিশ সুপার পংকজ চন্দ্র রায়ের সভাপতিত্বে এ অনুষ্ঠানে তিনি বলেন, বর্তমান সরকার ডিজিটাল পদ্ধতিতে সড়কে নিরাপত্তার জন্য ট্রাফিক পুলিশের গায়ে সিসি ক্যামেরা রাখার ব্যবস্থা করেছে। পুলিশ কার শত্রু নয়। চালকদের নিরাপত্তা ও সড়কে হয়রানিসহ অনিয়ম দুর্নীতি প্রতিরোধে বর্তমান সরকার আন্তরিকতার সাথে কাজ করছে।</p>
      <p>তিনি বলেন, এরই ধারাবাহিকতায় সড়কে যাববাহন চালকদের হয়রানি প্রতিরোধে ডিজিটাল পদ্ধতিতে মামলা ও জরিমানা আদায়ে ই-ট্রাফিক প্রসিকিউসান অ্যান্ড ফাইন প্রেমেন্ট সিস্টেম সফটওয়ার উদ্বোধন করা হয়েছে।</p>
      <p>তিনি খুলনা বিভাগের দশ জেলার পুলিশ সুপারদের উদ্দেশ্যে বলেন, সড়কে হেলমেট ছাড়া কাউকে উঠতে দিবেন না। সড়ক দুর্ঘটনায় যার হারায় সেই জানে হারানোর কি যন্ত্রণা। তাই তিনি সড়ক আইন মেনে চলার জন্য সকলকে অনুরোধ জানান। </p>
      <p>বাংলাদেশ সড়ক পরিবহন শ্রমিক ফেডারেশনের সভাপতি আব্দুর রহমান বক্স ই-পেমেন্টের মাধ্যমে জরিমানা প্রদান করার পদ্ধতি চালু করায় সরকারকে ধন্যবাদ জানিয়ে তিনি বলেন, সড়কের নিরাপত্তা আইন সম্পর্ক কেউ বিভ্রান্তি ছড়াবেন না। আমরা সচেতন হলেই দেশ এগিয়ে যাবে। নতুন আইন সম্পর্কে আমাদের দাবি সরকারকে জানান হয়েছে। প্রশাসন আমাদের শত্রু নয়। যানবাহনের চালক শ্রমিকদের নিরাপত্তার ও আর্থিক অবস্থা সম্পর্কে বর্তমান জনবান্ধব সরকার সবই জানেন। তার উপর আমরা ভরসা রাখতে পারি।</p>
      <p>এ সময় অন্যান্যের মধ্যে বক্তব্য রাখেন অতিরিক্ত ডিআজি (ক্রাইম অ্যান্ড অপারেশন) এ কে এম নাহিদুল ইসলাম, রুপসা-বাগেরহাট বাস মিনিবাস মালিক সমিতির সভাপতি নজরুল ইসলাম মন্টু, বাগেরহাট জেলা শ্রমিক লীগের সভাপতি রেজাউর রমহান মন্টু, বাগেরহাট প্রেস ক্লাবের সভাপতি আহাদ উদ্দিন হায়দার, খুলনা প্রেস ক্লাবের সভাপতি এটিএম হাবিবুর রহমান, ইউসিবি মোবাইল ব্যংকিং এর পক্ষ থেকে এসইভিপি অ্যান্ড হেড অব এমএফএস ডিভিশন অফিসার এটিএম তাহমিদুজ্জামন প্রমুখ।</p>
      <p>এ অনুষ্ঠানে খুলনা বিভাগের দশটি জেলার পুলিশ সুপার, মুক্তিযোদ্ধা, শিক্ষক, সাংবাদিক বৃন্দ ও পরিবহন শ্রমিক নেতাকর্মীসহ স্থানীয় জনপ্রতিনিধিগণ উপস্থিত ছিলেন।</p>
    </article>
  </body>
</html>