<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/murinjo-se-oglasio-po-pitanju-dolaska-ibrahimovica-u-totenhem/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T17:47:41+00:00"/>
    <meta property="og:title" content="Murinjo se oglasio po pitanju dolaska Ibrahimovića u Totenhem"/>
    <meta property="og:description" content="Dolazak Žozea Murinja na klupu Totehema neminovno je pokrenuo i glasine po pitanju dolaska nekih igrača u januarskom prelaznom roku. Pre nekoliko dana pojavile su se informacije da Zlatan Ibrahimović čeka ponudu londonskog kluba, a danas se po tom pitanju oglasio i portugalski stručnjak. – Ne vidim smisao u tome da Ibrahimović dođe u Totenhem. […]"/>
  </head>
  <body>
    <article>
      <h1>Murinjo se oglasio po pitanju dolaska Ibrahimovića u Totenhem</h1>
      <address><time datetime="2019-11-25T17:47:41+00:00">25 Nov 2019, 17:47</time> by <a rel="author">Zile</a></address>
      <p>Dolazak Žozea Murinja na klupu Totehema neminovno je pokrenuo i glasine po pitanju dolaska nekih igrača u januarskom prelaznom roku.</p>
      <p>Pre nekoliko dana pojavile su se informacije da Zlatan Ibrahimović čeka ponudu londonskog kluba, a danas se po tom pitanju oglasio i portugalski stručnjak.</p>
      <p>– <b>Ne vidim smisao u tome da Ibrahimović dođe u Totenhem. Imamo jednog od najboljih napadača u Evropi, Harija Kejna</b>, rekao je Murinjo novinarima pred utakmicu sa Olimpijakosom u Ligi šampiona.</p>
      <p>Prošle sezone Totenhem je igrao finale Lige šampiona, a dolaskom Murinja navijačima su naglo porasli apetiti i za ovu sezonu.</p>
      <p>– <b>Sa ovim igračima ne plašim se nijedne utakmice u Ligi šampiona. Moramo prvo da se kvalifikujemo za nokaut fazu, a tek ako dođemo u četvrtfinale misliću da imamo neku šansu. Trenutno smo veoma daleko od toga. Sezonu u Ligi šampiona odlučuju detalji, oni prave razliku</b>, dodao je Murinjo.</p>
      <p>Novinare je zanimala i budućnost Kristijana Eriksena u klubu.</p>
      <p>– <b>Razgovarao sam sa njim, važno je da je u potpunosti posvećen nama, nećemo sada da razgovaramo o budućnosti, ali će od toga zavisiti moja odluka koliko će igrati</b>, zaključio je Murinjo.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/murinjo-debitovao-pobedom-nece-biti-zadovoljan/"/>
        <a href="https://www.sportskacentrala.com/2019/11/22/posebni-doliva-so-na-ranu-vecitom-rivalu-murinjo-krade-milanu-vec-dogovoreno-pojacanje/"/>
        <a href="https://www.sportskacentrala.com/2019/11/21/nakon-otkaza-u-totenhemu-2-italijanska-giganta-u-ratu-za-potpis-poketina/"/>
        <a href="https://www.sportskacentrala.com/2019/11/20/murinjo-odradio-prvi-trening-i-dao-prvo-obecanje-kao-menadzer-totenhema/"/>
        <a href="https://www.sportskacentrala.com/2019/11/20/srbin-prvo-murinjovo-pojacanje-u-totenhemu/"/>
        <a href="https://www.sportskacentrala.com/2019/11/20/murinjo-novi-trener-totenhema/"/>
        <a href="https://www.sportskacentrala.com/2019/11/19/kraj-ljubavi-totenhem-otpustio-poketina/"/>
        <a href="https://www.sportskacentrala.com/2019/11/09/crveno-beli-ipak-zaustavili-totenhem-sefild-jaci-od-var-a-raspolozeni-englezi/"/>
        <a href="https://www.sportskacentrala.com/2019/11/06/milojevic-ovo-je-nivo-vise-poketino-bilo-je-sjajno-iskustvo-igrati-ovde/"/>
      </related>
    </article>
  </body>
</html>