<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419203"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T17:14:00+00:00"/>
    <meta property="og:title" content="מתגייסים לטובת המשפחה שילדיה נספו בשריפה"/>
    <meta property="og:description" content="נפתח קמפיין גיוס כספים לטובת משפחת אוחנה ששניים מילדיה נספו בשריפה בסוף השבוע האחרון."/>
  </head>
  <body>
    <article>
      <h1>מתגייסים לטובת המשפחה שילדיה נספו בשריפה</h1>
      <address>
        <time datetime="2019-11-25T17:14:00+00:00">25 Nov 2019, 17:14</time>
      </address>
      <p>בליל שישי האחרון פרצה שריפה בדירה קטנה בנתניה בה התגוררה משפחת אוחנה וששת ילדיהם.</p>
      <p>אם המשפחה חילצה בידיים חשופות ארבעה ילדים מתוך השישה עד שהגיעו כוחות הכיבוי וחברו למאמצי ההצלה.</p>
      <p>שני הילדים שנותרו, רפאל בן החמש ואלעזר בן השלוש, הובהלו במצב אנוש לבית החולים ולמרבה הצער במהלך הלילה נקבע מותם.</p>
      <p>הלוויתם נערכה במוצאי שבת כאשר מכל עבר מצטרפים אנשים לתמוך במשפחה ולחזק אותה ברגעים הקשים. עין לא נותרה יבשה לנוכח מראה הילדים הקטנים העטופים בטלית ומובלים למנוחות בטרם עת.</p>
      <p>
        <a href="https://www.kupat.org.il/Project/196?source=108">תרמו עכשיו&gt;&gt;&gt;</a>
      </p>
      <p>משפחת אוחנה, ציפורה, אופיר וששת ילדיהם היא משפחה קשת יום שהתגוררה בתנאי דיור עלובים עקב מצבה הכלכלי הקשה. בנוסף לכך רמת התפקוד של אופיר מוגבלת מאוד והוא מוגדר כבעל 75% נכות.</p>
      <p>כשל חשמלי בחדר הילדים הקטן והצפוף היווה את מוקד השריפה, הלהבות שפרצו משם התפשטו במהירות לכל הדירה והבית נשרף כליל. לא היתה אפשרות בכלל להציל את רפאל (5) ואלעזר (3). הכל קרה מהר מידי.</p>
      <p>קרובי משפחה מארחים את ההורים השכולים למשך ימי השבעה, למשפחת אוחנה אין בית לחזור אליו לאחר השבעה. לא נשאר ממנו זכר. עם ישראל כולו נרתם לגייס עבורם מקום מגורים חדש בכדי שיוכלו להשתקם מן האסון הנוראי.</p>
      <p>
        <a href="https://www.kupat.org.il/Project/196?source=108">תרמו עכשיו&gt;&gt;&gt;</a>
      </p>
      <p>
        <i>קמפיין הגיוס המונים נעשה בעזרת ארגון החסד ׳קופת העיר׳ ובתיאום ישיר עם ההורים למשפחת אוחנה. על כל תרומה תישלח קבלה במייל (הקבלה מוכרת לצרכי מס לפי סעיף 46)</i>
      </p>
    </article>
  </body>
</html>