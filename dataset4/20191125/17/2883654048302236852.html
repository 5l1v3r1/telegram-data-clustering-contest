<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/fred-van-leer-moet-geopereerd-worden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T17:09:37+00:00"/>
    <meta property="og:title" content="Fred van Leer moet geopereerd worden"/>
    <meta property="og:description" content="Fred van Leer is voor de tweede keer in een paar dagen opgenomen in het ziekenhuis. De Rotterdamse stylist wacht nu een operatie. &quot;De pijn is ondraaglijk&quot;, zo vertelt hij in een filmpje op Instagram."/>
  </head>
  <body>
    <article>
      <h1>Fred van Leer moet geopereerd worden</h1>
      <address><time datetime="2019-11-25T17:09:37+00:00">25 Nov 2019, 17:09</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Fred van Leer is voor de tweede keer in een paar dagen opgenomen in het ziekenhuis. De Rotterdamse stylist wacht nu een operatie. “De pijn is ondraaglijk”, zo vertelt hij in een filmpje op Instagram.</p>
      <p>Zaterdag werd Fred opgenomen vanwege een ontsteking in zijn schouder maar kon dezelfde dag nog naar huis. De stylist verblijft nu in een ander ziekenhuis omdat hij dit weekeinde naar eigen zeggen “schandalig” werd geholpen. “Ze zijn achter de oorzaak gekomen en ze snappen dat ik extreem veel pijn heb”, vertelt hij.</p>
      <p>Fred verwacht dat hij twee dagen in het ziekenhuis moet blijven. Of hij zijn volgende theatershow woensdag in Wageningen haalt, is niet duidelijk. Fred blies zijn show van vrijdag in Gorredijk af.</p>
      <p>BuzzE</p>
    </article>
  </body>
</html>