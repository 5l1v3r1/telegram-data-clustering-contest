<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-11-25/olsen-utvisad-efter-tumultartade-scener"/>
    <meta property="og:site_name" content="Sydsvenskan"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="Olsen utvisad efter tumultartade scener"/>
    <meta property="og:description" content="Cagliari såg ut att vara på väg mot en ny seger – då tappade topplaget trepoängaren."/>
  </head>
  <body>
    <article>
      <h1>Olsen utvisad efter tumultartade scener</h1>
      <address><time datetime="2019-11-25T17:36:00+00:00">25 Nov 2019, 17:36</time> by <a rel="author">TT</a></address>
      <p>Cagliari såg ut att vara på väg mot en ny seger – då tappade topplaget trepoängaren efter tumultartade scener på Via del Mare.</p>
      <p>Och Robin Olsen var i högsta grad inblandad i det röriga slutet i 2–2-mötet borta med Lecce.</p>
      <p>Den svenske landslagsmålvakten var sånär på att rädda Gianluca Lapadulas straff i 83:e minuten – efter att Cagliaris högerback Fabrizio Cacciatore hade använt vänsterhanden för att boxa bort nicken från Andrea La Mantia och därefter fått se matchens första röda kort – och efter knuffandet som följde blev Olsen och Lapadula utvisade.</p>
      <p>Hemmalaget lyckades sedan få in ytterligare ett mål i forceringen, genom backen Marco Calderoni på tilläggstid, och ordnade därmed en viktig poäng i italienska Serie A.</p>
      <p>Cagliari är tabellfemma på 24 poäng och Lecce, 10 poäng, ligger alldeles ovanför nedflyttningsstrecket.</p>
    </article>
  </body>
</html>