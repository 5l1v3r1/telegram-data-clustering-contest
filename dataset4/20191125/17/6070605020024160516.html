<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/Marc-Clotet-Natalia-Sanchez-anunci-embaras-segon-fill_0_2350565058.html"/>
    <meta property="og:site_name" content="Ara.cat"/>
    <meta property="article:published_time" content="2019-11-25T17:07:32+00:00"/>
    <meta property="og:title" content="Marc Clotet i Natalia Sánchez anuncien que tornaran a ser pares"/>
    <meta property="og:description" content="La parella d'actors tenen una fill que va néixer el gener d'aquest any"/>
  </head>
  <body>
    <article>
      <h1>Marc Clotet i Natalia Sánchez anuncien que tornaran a ser pares</h1>
      <h2>La parella d'actors tenen una fill que va néixer el gener d'aquest any</h2>
      <address>
        <time datetime="2019-11-25T17:07:32+00:00">25 Nov 2019, 17:07</time>
      </address>
      <p>Natalia Sánchez i Marc Clotet han anunciat que estan esperant el seu segon fill. L'anunci arriba després que el mes de gener passat l'actriu donés a llum la Lia, la seva primera filla. "Nou nadó en camí (una altra vegada). No sé si ens ha encegat la il·lusió o la inconsciència, però l'any que ve... tornem a augmentar la família! No sabeu la il·lusió que ens fa poder-ho compartir, per fi", escriu Sánchez al costat d'una bonica estampa familiar amb Marc Clotet agenollat besant-li la panxa mentre ella agafa en braços la Lia.</p>
      <p>"La veritat és que aquests quatre mesos han sigut molt diferents als quatre primers de la Lia. La meva atenció no està posada al 100% en l'embaràs perquè..., bé, perquè amb un nadó de deu mesos i mig és impossible. La veritat és que penso molt en com ho farem l'any que ve amb dos fills a casa i, encara que reconec que no en tinc ni idea, perquè amb la Lia ja em falten mans, no paro de repetir-me a mi mateixa que, amb paciència, amor i amb el Marc, que és sens dubte el millor company de viatge, tot sortirà bé", afegeix l'actriu.</p>
      <p>"La família creix! Fa poc més d’un any compartia amb vosaltres la notícia que més il·lusió m’ha fet. Avui, amb la mateixa il·lusió, encara que amb més ulleres i molt més ocupats, vull compartir que l’any vinent serem un/a més! Gràcies per tant Natalia, t’estimo!", ha escrit el català al seu Instagram. "Ai, Clotet... El que ens espera", li ha escrit ella en un comentari de la mateixa foto.</p>
    </article>
  </body>
</html>