<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/hirek/2019/11/25/reszegen-jo-otletnek-tunt-harom-kerekkel-hazamenni/"/>
    <meta property="og:site_name" content="Vezess"/>
    <meta property="article:published_time" content="2019-11-25T17:03:06+00:00"/>
    <meta property="og:title" content="Részegen jó ötletnek tűnt három kerékkel hazamenni"/>
    <meta property="og:description" content="Három kerékkel közlekedett BMW-jével egy ittas sofőr, akit Edelényben állítottak meg."/>
  </head>
  <body>
    <article>
      <h1>Részegen jó ötletnek tűnt három kerékkel hazamenni</h1>
      <address><time datetime="2019-11-25T17:03:06+00:00">25 Nov 2019, 17:03</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Három kerékkel közlekedett BMW-jével egy ittas sofőr, akit Edelényben állítottak meg.</b>
      </p>
      <p>Nem csak a kerék, de a komplett futómű is hiányzott a kombi 3-as BMW alól, amit november 23-án, az esti órákban állítottak meg a rendőrök Edelényben. A sofőr ittas állapotban vezetett, továbbá jogosítványa sem volt.</p>
      <p>A rendőrök előállították a 35 éves dunakeszi férfit, akit még aznap elsőfokú határozatban tiltottak el a járművezetéstől 12 hónapra, valamint pénzbírságot is kiszabtak rá. A részeg sofőr ellen büntetőeljárás is indult.</p>
      <p>Muzskilag az tette lehetővé ezt a mutatványt, hogy a kocsi hátsókerék-hajtású.  Ha elsőkerék-hajtású lett volna, akkor differenciálzár nélkül nem jutott volna messzire.</p>
      <figure>
        <img src="https://vezess2.p3k.hu/app/uploads/2019/11/2_3.jpeg"/>
      </figure>
      <p>Októberben különösen sokan, 71 ember vesztette életét az utakon. A rendőrség szerint a gyorshajtás, az elsőbbség meg nem adása és a kanyarodási szabályok megszegése okozza a legtöbb balesetet.</p>
      <table>
        <tr>
          <td valign="top">
            <a href="https://www.vezess.hu/hirek/2019/11/25/brutalis-fotoval-probalja-eszhez-teriteni-az-autosokat-a-magyar-rendorseg/">
              <pic src="https://vezess2.p3k.hu/app/uploads/2019/11/final_reszlet_01-196x131.jpg"/>
            </a>
          </td>
          <td valign="top">
            <a href="https://www.vezess.hu/hirek/2019/11/25/brutalis-fotoval-probalja-eszhez-teriteni-az-autosokat-a-magyar-rendorseg/">
              <b>Brutális fotóval próbálja észhez téríteni az autósokat a magyar rendőrség<br/></b>
            </a>
            <a href="https://www.vezess.hu/hirek/2019/11/25/brutalis-fotoval-probalja-eszhez-teriteni-az-autosokat-a-magyar-rendorseg/">A magyar rendőrség a romló baleseti adatok miatt szállt be…</a>
          </td>
        </tr>
      </table>
      <p>A háromkerekű autó egyébként létező jelenség. Régen az olcsó mobilitást biztosították ilyen járművekkel, ma különlegességnek számít az olyan járgány, mint a Morgan 3 Wheeler vagy a Vanderhall Carmel:</p>
      <table>
        <tr>
          <td valign="top">
            <a href="https://www.vezess.hu/vezetunk/2019/10/05/vanderhall-carmel-haromkereku-auto/">
              <pic src="https://vezess2.p3k.hu/app/uploads/2019/10/74cf868c-2020-vanderhall-carmel-autocycle-39-196x131.jpg"/>
            </a>
          </td>
          <td valign="top">
            <a href="https://www.vezess.hu/vezetunk/2019/10/05/vanderhall-carmel-haromkereku-auto/">
              <b>Háromkerekű élményautó, Amerikából<br/></b>
            </a>
            <a href="https://www.vezess.hu/vezetunk/2019/10/05/vanderhall-carmel-haromkereku-auto/">Közel 200 lóerős motor hajtja ezt a könnyű, háromkerekű autót, mely az angol Morgan modern riválisa.</a>
          </td>
        </tr>
      </table>
      <footer>Forrás: Police.hu</footer>
    </article>
  </body>
</html>