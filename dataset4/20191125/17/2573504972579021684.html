<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231006/la-vita-in-diretta-in-chiusura-lindiscrezione-bomba/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T17:20:12+00:00"/>
    <meta property="og:title" content="La Vita in Diretta in chiusura? L’indiscrezione bomba"/>
    <meta property="og:description" content="La Vita in Diretta ha i giorni contati? I dirigenti Rai stanno valutando se chiudere il talk di Rai Uno Tira una brutta aria su La Vita in Diretta. Stando a quanto riporta il sempre ben informato Tv Blog i vertici Rai starebbe riflettendo se cancellare per sempre il talk pomeridiano, in onda dal lunedì […]"/>
  </head>
  <body>
    <article>
      <h1>La Vita in Diretta in chiusura? L’indiscrezione bomba</h1>
      <address><time datetime="2019-11-25T17:20:12+00:00">25 Nov 2019, 17:20</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>La Vita in Diretta ha i giorni contati? I dirigenti Rai stanno valutando se chiudere il talk di Rai Uno</h3>
      <p>Tira una brutta aria su<b> La Vita in Diretta</b>. Stando a quanto riporta il sempre ben informato <i>Tv Blog</i> i vertici Rai starebbe riflettendo se <b>cancellare per sempre il talk pomeridiano</b>, in onda dal lunedì al venerdì su Rai Uno.</p>
      <p>Un taglio netto, radicale che, se non altro, avverrebbe solo <b>fra qualche mese</b>, nei palinsesti in atto dal prossimo settembre, con l’inizio della nuova stagione tv. Da anni ormai <b>lo storico format vacilla</b> negli ascolti e neppure il cambio guardia a <b>La Vita in Diretta</b> ha saputo risollevarne le sorti.</p>
      <p>Difatti, il pur bravo duo composto da Lorella Cuccarini e Alberto Matano non ha avuto finora particolari soddisfazioni, perennemente sconfitti dal rivale Pomeriggio Cinque di Barbara d’Urso. Anche se è <b>cambiata la conduzione</b>, dunque, lo share vacilla e la rete riflette ora se queste difficoltà non dipendano per caso dalla <b>trasmissione in sé</b>, ormai non più in linea con i gusti dei telespettatori. Peraltro, il programma di Rai Uno sta <b>perdendo la concorrenza interna</b>, superato da Geo, rubrica divulgativa su Rai Tre.</p>
      <h3>Nuova guardia, solita musica</h3>
      <p>Su Blogo si ipotizza l’ipotesi di un clamoroso addio a <b>La Vita in Diretta</b>, sempre più in rovinosa caduta e oggi tallonata anche da Geo, programma nato sotto ben altre prospettive.</p>
      <p>Dopo <b>Francesca Fialdini e Tiberio Timperi</b>, congedati con onore (tanto che la prima presenta tutte le domeniche Da noi… a ruota libera e il giornalista è impegnato con Monica Setta nei week-end a Uno Mattino in Famiglia), i nuovi padroni di casa parevano i candidati ideali per rilanciare un formato, forse ormai <b>superato ed usurato.</b></p>
      <h3>La Vita in Diretta: magri ascolti</h3>
      <p>Per quanto ci mettano <b>professionalità ed impegno</b>, il duo fatica. Pertanto, si starebbe valutando se lavorare in vista della prossima stagione televisiva su <b>un nuovo show, che ne raccolga l’eredità.</b></p>
      <p>La soluzione più semplice secondo <i>Blogo</i> potrebbe essere quella di <b>spostare Geo sulla rete ammiraglia</b> e di realizzare un <b>nuovo contenitore di news su Rai Tre</b> con la collaborazione di Rai News. Andrà davvero così?</p>
      <p>In attesa di eventuali conferme o smentite, <b>La Vita in Diretta</b> terrà compagnia ai telespettatori nei prossimi mesi. I risultati conseguiti oscillano <b>tra il 13 e il 15 per cento di share</b>, senza toccare in molti casi le due milioni di persone.</p>
    </article>
  </body>
</html>