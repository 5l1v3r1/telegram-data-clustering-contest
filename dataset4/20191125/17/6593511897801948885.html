<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909027"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:18:00+00:00"/>
    <meta property="og:title" content="Юнкер се върна на работа след операцията"/>
    <meta property="og:description" content="Председателят на Европейската комисия Жан-Клод Юнкер се върна на работа след операция за лечение на аневризъм, съобщи днес говорителката му Мина Андреева, цитирана от ДПА."/>
  </head>
  <body>
    <article>
      <h1>Юнкер се върна на работа след операцията</h1>
      <address><time datetime="2019-11-25T17:18:00+00:00">25 Nov 2019, 17:18</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Председателят на Европейската комисия Жан-Клод Юнкер се върна на работа след операция за лечение на аневризъм, съобщи днес говорителката му Мина Андреева, цитирана от ДПА.</p>
      <p>Шестдесет и четири годишният ръководител на ЕК претърпя хирургична операция на 12 ноември и беше изписан от болницата миналата седмица.</p>
      <p>Аневризмът е деформация на кръвоносния съд, който може да се спука, и да доведе до неконтролиран кръвоизлив. В някои части на тялото това може да бъде фатално.</p>
      <p>Мандатът на Юнкер трябваше да приключи на 31 октомври, но той продължи да изпълнява функциите си заради забавяне на одобрението на новата ЕК, която ще бъде оглавена от германката Урсула фон дер Лайен, информира БТА.</p>
      <p>Сега тя се готви да поеме поста на Юнкер от 1 декември, отбелязва ДПА.</p>
    </article>
  </body>
</html>