<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/rtvs-si-vo-vysielani-pripomenie-m-potokarovu"/>
    <meta property="og:site_name" content="Paraméter"/>
    <meta property="article:published_time" content="2019-11-25T17:45:00+00:00"/>
    <meta property="og:title" content="RTVS si vo vysielaní pripomenie M. Potokárovú"/>
    <meta property="og:description" content="Rozhlas a televízia Slovenska (RTVS) si vo vysielaní pripomenie zosnulú herečku Moniku Potokárovú. TASR o tom informovala PR manažérka RTVS Silvia Turnerová. "/>
  </head>
  <body>
    <article>
      <h1>RTVS si vo vysielaní pripomenie M. Potokárovú</h1>
      <h2>Rozhlas a televízia Slovenska (RTVS) si vo vysielaní pripomenie zosnulú herečku Moniku Potokárovú. TASR o tom informovala PR manažérka RTVS Silvia Turnerová. </h2>
      <address>
        <time datetime="2019-11-25T17:45:00+00:00">25 Nov 2019, 17:45</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/monika_potokarova.jpg?itok=uiOKJU2I"/>
      </figure>
      <p>Foto: SND</p>
      <p>Dvojka si Potokárovú pripomenie v talkshow Trochu inak s Adelou v noci z pondelka na utorok (26. 11.) o 0.20 h na Dvojke. Rádio Devín zaradí mimoriadne do vysielania rozhlasovú hru Ivana Stodolu Marína Havranová, v ktorej herečka stvárnila hlavnú postavu.</p>
      <p>Poslucháči si ju budú môcť vypočuť v rámci Dramatického rádia Devín v utorok o 21.00 h.</p>
      <p>Monika Potokárová účinkovala aj v hre Kazimír a Karolína, ktorú Rádio Devín bude premiérovať v utorok 3. decembra.</p>
      <p>O úmrtí 27-ročnej herečky informovalo v pondelok Slovenské národné divadlo (SND). V súčasnosti patrila k najobsadzovanejším herečkám činoherného súboru SND, momentálne mala v repertoári 12 postáv.</p>
      <p>TASR</p>
    </article>
  </body>
</html>