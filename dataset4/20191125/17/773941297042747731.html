<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/neo-katastima-tis-trapezas-ipeiroy-sti-filippiada/"/>
    <meta property="og:site_name" content="economico.gr"/>
    <meta property="article:published_time" content="2019-11-25T17:30:57+00:00"/>
    <meta property="og:title" content="Νέο κατάστημα της Τράπεζας Ηπείρου στη Φιλιππιάδα"/>
    <meta property="og:description" content="Την παρουσία της στην περιοχή της Ηπείρου με την έναρξη της λειτουργίας του 9ου υποκαταστήματός της, στη Φιλιππιάδα (Μπιζανίου 266 και Γριμπόβου, 48200, τηλ. 2683301230), ενίσχυσε  η Συνεταιριστική Τράπεζα Ηπείρου πριν από λίγες ημέρες."/>
  </head>
  <body>
    <article>
      <h1>Νέο κατάστημα της Τράπεζας Ηπείρου στη Φιλιππιάδα</h1>
      <address><time datetime="2019-11-25T17:30:57+00:00">25 Nov 2019, 17:30</time> by <a rel="author">Ελεάνα Ζαμπάρα</a></address>
      <p>Την παρουσία της στην περιοχή της Ηπείρου με την έναρξη της λειτουργίας του 9ου υποκαταστήματός της, στη Φιλιππιάδα (Μπιζανίου 266 και Γριμπόβου, 48200, τηλ. 2683301230), ενίσχυσε  η Συνεταιριστική Τράπεζα Ηπείρου πριν από λίγες ημέρες.</p>
      <p>Διευθυντής του νέου καταστήματος είναι ο κ. Ευάγγελος Λελοβίτης, γνωστός στην τοπική κοινωνία λόγω άλλων θέσεων ευθύνης που είχε αναλάβει σε τράπεζες της περιοχής.</p>
      <p>Η Τράπεζα των Ηπειρωτών με τη παρουσία της στην περιοχή της Φιλιππιάδας, συνεχίζει να συμβάλλει ουσιαστικά τόσο στην εξυπηρέτηση των ιδιωτών, όσο και των τοπικών επιχειρήσεων, ενισχύοντας παράλληλα την ανάπτυξη της περιοχής.</p>
      <p>Με βασικό της στόχο να είναι η Τράπεζα πρώτης επιλογής στην ευρύτερη περιοχή της Ηπείρου για ιδιώτες, οικογένειες, επιχειρήσεις, επαγγελματίες και φοιτητές, η Τράπεζα Ηπείρου βρίσκεται δίπλα στους κατοίκους της Φιλιππιάδας, γνωρίζοντας τις ανάγκες και τις ιδιαιτερότητες των τοπικών επιχειρήσεων ανά κλάδο. Παράλληλα, παραμένει δίπλα τους προκειμένου να σχεδιάσουν από κοινού το προϊόν που τους ταιριάζει, προσφέροντάς τους άμεσα και ευέλικτα μια ολοκληρωμένη συμβουλευτική καθοδήγηση.</p>
    </article>
  </body>
</html>