<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550027.html/%D8%A8%D8%A7%D8%B1%D8%B2%D8%AA%D8%B1%DB%8C%D9%86-%D9%88%DB%8C%DA%98%DA%AF%DB%8C-%D9%86%D8%B3%D9%84-%DA%86%D9%87%D8%A7%D8%B1%D9%85-%D9%88-%D9%BE%D9%86%D8%AC%D9%85-%D8%A7%D9%86%D9%82%D9%84%D8%A7%D8%A8-%D8%A8%D9%87%D8%B1%D9%87-%D9%85%D9%86%D8%AF%DB%8C-%D8%A7%D8%B2-%D8%B1%D8%B3%D8%A7%D9%86%D9%87-%D9%88-%D8%AA%DA%A9%D9%86%D9%88%D9%84%D9%88%DA%98%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T17:37:00+00:00"/>
    <meta property="og:title" content="بارزترین ویژگی نسل چهارم و پنجم انقلاب بهره مندی از رسانه و تکنولوژی است"/>
    <meta property="og:description" content="معاون اطلاعات سپاه حضرت قمر بنی هاشم (ع) چهارمحال و بختیاری گفت: امروز اگر چه جوانان ما به آرمانها و ارزشهای اسلامی پایبند هستند اما استفاده از تکنولوژی های روزی همچون رسانه تفاوت بین آن ها و نسل اول انقلاب را به خوبی نمایان می کند."/>
  </head>
  <body>
    <article>
      <h1>بارزترین ویژگی نسل چهارم و پنجم انقلاب بهره مندی از رسانه و تکنولوژی است</h1>
      <h2>معاون اطلاعات سپاه حضرت قمر بنی هاشم(ع) چهارمحال و بختیاری:</h2>
      <address>
        <time datetime="2019-11-25T17:37:00+00:00">25 Nov 2019, 17:37</time>
      </address>
      <p>معاون اطلاعات سپاه حضرت قمر بنی هاشم (ع) چهارمحال و بختیاری گفت: امروز اگر چه جوانان ما به آرمانها و ارزشهای اسلامی پایبند هستند اما استفاده از تکنولوژی های روزی همچون رسانه تفاوت بین آن ها و نسل اول انقلاب را به خوبی نمایان می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ معاون اطلاعات سپاه حضرت قمر بنی هاشم(ع) چهارمحال و بختیاری در گفتگو با خبرنگار <a href="http://www.jahanbinnews.ir/">جهانبین نیوز</a>؛ ضمن تبریک هفته بسیج به همه بسیجیان اظهار کرد:  هر ایرانی که به آرمانهای انقلاب پایبند باشد و در راستای ارزش های آن ها قدم بردارد بسیجی محسوب می شود اگر چه پرونده کاغذی و فایده بسیج را نداشته باشد.<br/><br/>وی با اشاره به اینکه در آستانه ورود به چهل و یکمین سالگرد انقلاب اسلامی هستیم تصریح کرد: ما با نسل چهارم و پنجم انقلاب سر و کار داریم و پرورش و تربیت این نسل قطعا" با نسل اول انقلاب تفاوت هایی را نیز دارد .<br/><br/><b>فضای مجازی این فرصت را به بسیجیان داده تا ارمانهای خود را فراتر از مرزها تبیین و تشریح کنند</b><br/><br/>وی با اذعان بر اینکه اگرچه همه ما به آرمانها و ارزشهای انقلاب اسلامی پایبند هستیم اما تکنولوژی هایی روز است که در اختیار این نسل قرار دارد بیان داشت: امروز ابزارهای رسانه ای و فضای مجازی این فرصت بی نظیر را برای حوزه مقاومت بسیج مستضعفین فراهم کرده تا ارمانهای خود را برای جهانیان فراتر از مرز ها تبیین و تشریح کند.<br/><br/>وی با اشاره به اینکه بارزترین ویژگی نسل جدید انقلاب  استفاده و بهره مندی از رسانه است بیان داشت: با استفاده از رسانه و فضای مجازی می توان  ارزش بسیج را به همه جهانیان ثابت کرد.<br/><br/>وی با اشاره به اینکه بسیج یک گنج بی انتها است و این تعریف را رهبر معظم انقلاب در خصص بسیج به کار برده اند اظهار کرد: بسیج مزرعه بی حصاری است  که حد و مرزی ندارد و هر انسان آزاده ای با هر سن و مذهبی و با هر سطح تحصیلاتی که نسبت به آرمانها و ارزشهای انقلاب پایبند باشد بسیجی محسوب می شود.<br/><br/>وی بسیج را اینگونه توصیف کرد: بسیج یعنی آزادگی و رهایی از شهوات ، انسانیت،  غیرت،  جوانمردی ، انسان دوستی و هم نوع دوستی.<br/><br/>وی خطاب  به نوجوانان و جوانان  گفت: جوانی که به دنبال حقیقت و اسلام ناب محمدی (ص) است با حضور در بسیج می تواند به شناخت کامل و کمال نهایی دست پیدا کند.<br/> <br/>انتهای پیام/</p>
    </article>
  </body>
</html>