<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/grupul-chinez-baic-vrea-sa-si-majoreze-participatia-detinuta-la-daimler_1406596.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T17:40:44+00:00"/>
    <meta property="og:title" content="Grupul chinez BAIC vrea să-şi MAJOREZE participaţia deţinută la Daimler"/>
    <meta property="og:description" content="Grupul de stat BAIC, principalul partener al Daimler în societatea mixtă din China, intenţionează să-şi majoreze participaţia deţinută în..."/>
  </head>
  <body>
    <article>
      <h1>Grupul chinez BAIC vrea să-şi MAJOREZE participaţia deţinută la Daimler</h1>
      <address><time datetime="2019-11-25T17:40:44+00:00">25 Nov 2019, 17:40</time> by <a rel="author">Maria Stan</a></address>
      <p>Grupul de stat BAIC, principalul partener al Daimler în societatea mixtă din China, intenţionează să-şi majoreze participaţia deţinută în producătorul german de maşini de lux, după ce în iulie a achiziţionat 5% din Daimler, au declarat pentru Reuters surse care au dorit să-şi păstreze anonimatul.</p>
      <p>Reprezentanţii Daimler şi BAIC nu au fost disponibili pentru declaraţii.</p>
      <p>BAIC (Beijing Automobile Group Co Ltd) este de ani de zile principalul partener al Daimler în China şi operează fabricile Mercedes-Benz din Beijing prin Beijing Benz Automotive.</p>
      <p>Cu două luni înainte ca BAIC să achiziţioneze 5% din Daimler, surse care au dorit să-şi păstreze anonimatul au declarat pentru Reuters că BAIC vrea să investească în Daimler pentru a-şi asigura investiţia în Beijing Benz Automotive.</p>
      <p>Încă din 2015, BAIC a indicat că este interesat de achiziţionarea unei participaţii la Daimler şi şi-a extins eforturile după ce Li Shufu, preşedintele producătorului auto rival chinez Zhejiang Geely Holding Group, a cumpărat 9,69% din Daimler, în 2018, devenind cel mai mare acţionar al grupului german.</p>
      <p>Daimler a vândut anul trecut 653.000 de maşini în China, cea mai mare piaţă a sa la nivel global.</p>
      <p>În România, Daimler are două unităţi de producţie, la Cugir şi Sebeş.</p>
    </article>
  </body>
</html>