<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/13-latek-ukradl-kolekcjonerskie-karty-z-pokemonami-straty-na-prawie-2-tys-zlotych/"/>
    <meta property="og:site_name" content="Polsat News"/>
    <meta property="article:published_time" content="2019-11-25T17:18:00+00:00"/>
    <meta property="og:title" content="13-latek ukradł kolekcjonerskie karty z Pokemonami za prawie 2 tys. zł"/>
    <meta property="og:description" content="Kilkadziesiąt pojedynczych kolekcjonerskich kart Pokemon, kilka ich pełnych zestawów i bajka na płycie DVD, również o tych &quot;kieszonkowych stworkach&quot; padły łupem 13-latka z Puław (Lubelskie). Chłopiec ukradł je z jednego sklepów na terenie galerii handlowej."/>
  </head>
  <body>
    <article>
      <h1>13-latek ukradł kolekcjonerskie karty z Pokemonami za prawie 2 tys. zł</h1>
      <address>
        <time datetime="2019-11-25T17:18:00+00:00">25 Nov 2019, 17:18</time>
      </address>
      <p>
        <b>Kilkadziesiąt pojedynczych kolekcjonerskich kart Pokemon, kilka ich pełnych zestawów i bajka na płycie DVD, również o tych "kieszonkowych stworkach" padły łupem 13-latka z Puław (Lubelskie). Chłopiec ukradł je z jednego sklepów na terenie galerii handlowej.</b>
      </p>
      <related>
        <a href="https://www.polsatnews.pl/wiadomosc/2019-11-23/ukradl-przesylke-i-grozil-listonoszowi-maczeta/"/>
      </related>
      <p>Kradzież zgłosił pracownik sklepu. Straty oszacował na prawie 2 tys. złotych.</p>
      <p>
        <a href="https://www.polsatnews.pl/wiadomosc/2017-07-14/rosyjski-bloger-ktory-lapal-w-cerkwi-pokemony-uznany-za-ekstremiste/">
          <b>ZOBACZ: Rosyjski bloger, który grał w cerkwi w Pokemon Go, uznany za ekstremistę</b>
        </a>
      </p>
      <p>"Funkcjonariusze wydziału kryminalnego szybko ustalili, że sprawcą tego zdarzenia jest 13-latek z Puław. Wizyta w domu chłopca potwierdziła ich przypuszczenia. Odzyskane zostały skradzione przedmioty, a 13-latek przesłuchany" - czytamy w komunikacie policji.</p>
      <p>Teraz sprawą zajmie się sąd rodzinny.</p>
      <p>
        <b>195 tys. dolarów za kartę</b>
      </p>
      <p>Pierwsze gry z serii Pokemon (wersje Red i Blue) zostały wydane w 1996 r. na konsole Nintendo Game Boy. Jeszcze w tym samym roku premierę miała kolekcjonerska gra karciana (Pokemon Trading Card Game w skrócie TCG - red.), a rok później serial animowany o przygodach trenera Pokemon Asha Ketchuma. Ostatnim filmem o "kieszonkowych stworkach" jest "Pokemon - Detektyw Pikachu".</p>
      <p>
        <b>
          <a href="https://www.polsatnews.pl/wiadomosc/2018-11-14/70-latek-z-tajwanu-lapie-pokemony-gra-na-15-telefonach-jednoczesnie/?ref=wyszukiwarka">ZOBACZ: 70-latek z Tajwanu łapie Pokemony. Gra na 15 telefonach jednocześnie</a>
        </b>
      </p>
      <p>Każdy z projektów rozwijany jest po dziś dzień - w listopadzie tego roku premierę miała najnowsza odsłona gry "Pokemon Sword and Shield" na konsole Nintendo Switch. Wszystkie gry z serii sprzedały się w ponad 350 mln egzemplarzy. Wyemitowano również 20 sezonów serialu animowanego.</p>
      <p>Do tej pory sprzedano ponad 2 mld kart Pokemon. Za niektóre z nich, kolekcjonerzy są w stanie zapłacić nawet kilkaset tysięcy dolarów. Absolutny rekord padł podczas licytacji "Illustratora Pikachu" - karty promocyjnej z maskotką serii, wydanej na przełomie 1997 i 1998 r. Za jedną z 39 unikalnych kart, licytujący zapłacił ostatecznie 195 tys. dolarów (ponad 760 tys. złotych).</p>
      <figure>
        <iframe data-src="https://twitter.com/PokemonArtFacts/status/1144763938841796610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.polsatnews.pl/wideo/tajemnicze-morderstwo-w-hotelu-w-karpaczu-znamy-przyczyne-smierci-43-latki_6759884/">WIDEO - Tajemnicze morderstwo w hotelu w Karpaczu. Znamy przyczynę śmierci 43-latki</a>
      </p>
      <figure>
        <img src="https://r.dcs.redcdn.pl/http/o2/redefine/cp/jt/jtpkedipa6ricom4jmznbq5oscmuwor6.jpg"/>
      </figure>
    </article>
  </body>
</html>