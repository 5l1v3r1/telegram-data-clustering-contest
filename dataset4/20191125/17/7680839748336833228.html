<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessinsider.nl/ondernemers-van-de-vooruitgang-25-november-2019/"/>
    <meta property="og:site_name" content="Business Insider Nederland"/>
    <meta property="article:published_time" content="2019-11-25T17:31:31+00:00"/>
    <meta property="og:title" content="Ondernemers van de Vooruitgang – supercomputer kan regen in Afrika beter voorspellen (met jouw rekenkracht)"/>
    <meta property="og:description" content="Business Insider Nederland en radiostation Sublime houden je op weekdagen op de hoogte van de belangrijkste dingen die moet weten."/>
  </head>
  <body>
    <article>
      <h1>Ondernemers van de Vooruitgang – supercomputer kan regen in Afrika beter voorspellen (met jouw rekenkracht)</h1>
      <address><time datetime="2019-11-25T17:31:31+00:00">25 Nov 2019, 17:31</time> by <a rel="author">Business Insider Nederland, Sublime</a></address>
      <p>Business Insider Nederland en radiostation Sublime bieden inspiratie en houden je op de hoogte van zakelijke oplossingen voor een mooiere wereld.</p>
      <p>Dit zijn de belangrijkste punten van vandaag:</p>
      <ul>
        <li>
          <b>Pasjesportemonnee Secrid krijgt eigen brandstore in Rotterdam</b>
        </li>
        <li>
          <b>IBM vraagt een stukje van de rekenkracht van je computer voor boeren in Afrika</b>
        </li>
        <li>
          <b>Biologische grondstof uit bietenpulp kan wasmiddel schoner maken</b>
        </li>
      </ul>
      <figure>
        <img src="https://cdn.businessinsider.nl/wp-content/uploads/2019/09/BI_OndernemersVooruitgang_v1-1.jpg"/>
      </figure>
      <figure>
        <audio src="https://cdn.businessinsider.nl/wp-content/uploads/2019/11/NIEUWS-__-nvdv-Bulletin-09-__-1730-3.mp3?_=1"/>
      </figure>
      <p> <br/><b>1. Secrid opent brandstore in Rotterdam voor leefbare binnenstad</b></p>
      <p>Secrid, de Nederlandse pasjesportemonnee van ondernemers Marianne van Sasse van Ysselt en René van Geer. Het 10 jaar oude bedrijf verkoopt jaarlijks 2,5 miljoen portemonnees in 70 landen en <a href="https://retailtrends.nl/news/58571/secrid-winkel-toont-complete-collectie-en-verhaal-achter-het-merk">opent op 28 november zijn eerste eigen winkel in Rotterdam</a>.</p>
      <p>Met deze brandstore wil Secrid het signaal afgeven dat fysieke winkels belangrijk zijn voor de leefbaarheid van binnensteden. De winkel is een eerbetoon aan de ouders van Marianne, die geboren en getogen zijn in Rotterdam. Secrid wil bezoekers van de winkel inspireren om bewuste keuzes te maken en verkoopt daarom ook andere producten zoals fairtrade koffiebonen.</p>
      <p>
        <b>2. IBM bundelt rekenkracht om weer in Afrika te voorspellen</b>
      </p>
      <p>De rekenkracht van je computer beschikbaar stellen, zodat boeren in Afrika betere weersvoorspellingen kunnen doen. Het is een idee van IBM en de TU Delft die <a href="https://www.worldcommunitygrid.org/research/arp1/overview.do">samen een project zijn gestart</a>. Vrijwilligers kunnen een stukje van de rekenkracht van hun computer ‘crowdsourcen’ om samen een supercomputer te vormen. Nick van der Giessen van de TU Delft zegt daarover op <a href="https://www.bnr.nl/podcast/wetenschap-vandaag/10395541/rekenkracht-doneren-voor-super-gedetailleerde-weersvoorspellingen-in-afrika">BNR</a>: “Net als weermodellen in Nederland, gaan we op grote schaal proberen het weer door te rekenen. Dat proberen we te doen op een heel fijne resolutie.”</p>
      <p>Volgens IBM maakt het project alleen gebruik van de overtollige rekenkracht van deelnemende computers. Als je meedoet aan het project hoef je dus niet bang te zijn dat je eigen laptop of pc minder goed werkt.</p>
      <p>
        <b>3. Grondstof uit bietenpulp in je wasmiddel</b>
      </p>
      <p>Het vervangen van chemische bestanddelen in wasmiddelen krijgt een nieuwe impuls. Pectines die worden gewonnen uit suikerbietenpulp kunnen worden ingezet als alternatief voor petrochemische grondstoffen. Dat blijkt uit onderzoek van de Universiteit Wageningen, meldt de site <a href="https://www.duurzaam-ondernemen.nl/nieuwe-toepassingen-voor-bietenpulp-in-vaatwasmiddel-en-leerindustrie/">Duurzaam Ondernemen</a>.</p>
      <p>De grondstof uit bietenpulp biedt een biologisch afbreekbaar alternatief voor de wasmiddelenindustrie en zorgt ook voor minder CO2-uitstoot. De Nederlandse verwerker van suikerbieten Cosun is enthousiast en heeft plannen voor een proeffabriek.</p>
      <p>
        <i>Ondernemers van de Vooruitgang is dagelijks om 17.30 uur en 18.30 uur te beluisteren op <a href="https://sublime.nl/">Sublime</a> op 90.7 FM.</i>
      </p>
      <h3>LEES OOK: <a href="https://www.businessinsider.nl/kosten-swapfiets-kopen-fiets/">Zoveel is een gewone fiets goedkoper dan een Swapfiets – en waarom je er toch een wilt</a></h3>
    </article>
  </body>
</html>