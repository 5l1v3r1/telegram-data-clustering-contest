<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/a-biella-nasce-una-nuova-associazione-di-lesbiche-e-gay"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T17:56:12+00:00"/>
    <meta property="og:title" content="A Biella nasce una nuova associazione di lesbiche e gay"/>
    <meta property="og:description" content="Si chiama Il Groviglio"/>
  </head>
  <body>
    <article>
      <h1>A Biella nasce una nuova associazione di lesbiche e gay</h1>
      <h2>Si chiama Il Groviglio</h2>
      <address>
        <time datetime="2019-11-25T17:56:12+00:00">25 Nov 2019, 17:56</time>
      </address>
      <p>Il Groviglio è una nuova associazione nata nel territorio biellese che tratta di tematiche LGBT+ (acronimo di Lesbiche, Gay, Bisessuali, Transgender, il + rappresenta invece tutti gli altri generi e orientamenti).</p>
      <p>Sabato scorso si è svolta a Biella la festa d’inaugurazione nel salone della sede Arci in Strada alla Fornace n°8.  La giovane pittrice contemporanea Samantha Betti ha esposto alcuni quadri, molti dei quali sono stati acquistati; i volontari de “Il Groviglio” hanno creato dei cartelloni correlati da spiegazioni e immagini per ripercorrere i momenti salienti del movimento per i diritti LGBT+ in Italia.<br/>Un notevole afflusso di gente ha animato la giornata. I partecipanti sono stati molti, tra i quali giovani e giovanissimi ma anche coppie e persone di età avanzata. La festa ha coinvolto anche molte associazioni del Biellese vicine alle tematiche dei diritti umani e all’ambiente.</p>
      <p>Secondo i volontari l’associazione è nata perché il Biellese non possiede una presenza stabile di una realtà di questo tipo, perciò, tramite eventi socioculturali e di sensibilizzazione, hanno in programma di coinvolgere e far cambiare la percezione della società nei confronti di gay, lesbiche, transessuali, ecc.</p>
      <p>“Il Groviglio” offre uno sportello di ascolto, cioè uno spazio riservato e sicuro, che ha lo scopo di dare supporto emotivo e psicologico a chi ha bisogno di aiuto, ascolto o semplicemente informazioni relative a salute, famiglia, diversità di genere, bullismo, coming out. Per il 2019 le prossime date di apertura del servizio sono sabato 7 dicembre dalle ore 16 alle 18 e mercoledì 18 dicembre dalle ore 10 alle 12.<br/>Potete contattare l’associazione tramite la pagina Facebook, l’indirizzo mail <a href="mailto:ilgrovigliobiella@gmail.com">ilgrovigliobiella@gmail.com</a> o il numero di telefono 350 039 8881.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/arriva-semaforo-gay-friendly"/>
        <a href="https://laprovinciadibiella.it/attualita/se-ci-vedessimo-per-la-prima-volta-io-mi-innamorerei-ancora-di-te-con-queste-parole-alessia-ha-sposato-margherita"/>
      </related>
    </article>
  </body>
</html>