<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/catalin-morosanu-a-salvat-un-copil-de-la-moarte-i-am-facut-respiratie-gura-la-gura-20099234"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T17:52:01+00:00"/>
    <meta property="og:title" content="Cătălin Moroșanu a salvat un copil de la moarte: ”I-am făcut respirație gură la gură”"/>
    <meta property="og:description" content="Cătălin Moroșanu a salvat un copil de la moarte. Luptătorul K1 a povestit episodul  Cătălin Moroșanu era în clasa a 8-a. Luptătorul K1 învăța pentru"/>
  </head>
  <body>
    <article>
      <h1>Cătălin Moroșanu a salvat un copil de la moarte: ”I-am făcut respirație gură la gură”</h1>
      <address><time datetime="2019-11-25T17:52:01+00:00">25 Nov 2019, 17:52</time> by <a rel="author">A.N.</a></address>
      <p>
        <b>Cătălin Moroșanu a salvat un copil de la moarte. Luptătorul K1 a povestit episodul </b>
      </p>
      <p>Cătălin Moroșanu era în clasa a 8-a. Luptătorul K1 învăța pentru examenul de capacitate și se documenta dintr-o carte, lângă malul unui iaz. La un moment dat, Cătălin Moroșanu a auzit mai mulți copii plângând și s-a dus la ei. Micuții i-au spus că prietenul lor nu știe să înoate și este pe fundul lacului.</p>
      <p>Fără să stea pe gânduri, Cătălin s-a aruncat în apă și l-a scos pe copil la suprafață. <a href="https://www.cancan.ro/morosanu-face-dezvaluiri-din-intimitate-nu-fac-sex-cu-o-luna-inainte-20054908"><b>(CITEȘTE ȘI: CĂTĂLIN MOROŞANU A RECUNOSCUT DE CE NU FACE SEX CU SOŢIA SA ÎN ACEASTĂ PERIOADĂ)</b></a></p>
      <p><i><b>„Erau nişte copii de 7-8 ani, se băgau în iazul respectiv şi eu citeam o carte. Aveam capacitatea dacă nu mă înşel. Au început să plângă. ”Unde e copilul?? La fundul iazului!” M-am dus, m-am bagat sub apă, nu l-am găsit prima oară şi m-am mai băgat o dată. L-am prins de mânuţă şi l-am scos afară… I-am făcut respiraţie gură la gură. Nu e ca în filme!”</b></i>, a mărturisit Cătălin Morosanu la ”Acces Direct”.</p>
      <h3>Cătălin Moroșanu a participat la ”Ferma”</h3>
      <p>Cătălin Moroșanu a participat la emisiunea ”Ferma” – difuzată de Pro TV – și a fost apreciat pentru prestația pe care a avut-o. Luptătorul este, acum, consilier local al Primăriei Iași și, așa cum prevede legea, și-a completat declarația de avere.</p>
      <p>La rubrica veniturilor anuale, Cătălin Moroşanu a menționat că a încasat 2.665 de lei de la Consiliul Judeţean Iaşi, 30.000 de euro în urma participării la luptele de K1 şi 24.000 de euro din <i>„drepturi autor – imagine TV”. </i>Dacă ne referim strict la suma de 24.000 de euro, se poate observa că banii au fost încasați exact în perioada în care luptătorul a participat la ”Ferma” de la Pro TV.</p>
      <p>Cătălin Moroșanu stă bine la capitolul ”finanțe”, iar aparițiile la televiziune i-au adus bani frumoși:</p>
      <ul>
        <li>
          <b> 10.000 euro (în 2013)</b>
        </li>
        <li>
          <b> 15.000 euro (în 2014)</b>
        </li>
        <li>
          <b> 30.000 euro (în 2015)</b>
        </li>
        <li>
          <b> 5.000 euro (în 2016)</b>
        </li>
        <li>
          <b> 16.000 euro (în 2017)</b>
        </li>
      </ul>
      <p> </p>
    </article>
  </body>
</html>