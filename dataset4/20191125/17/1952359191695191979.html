<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736908?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="Wereldwijde autoverkoop daalt met 4 procent in 2019"/>
    <meta property="og:description" content="De wereldwijde verkoop van personenwagens zal dit jaar met ongeveer 4 procent dalen, tot 77,5 miljoen stuks. Dat verwacht ratingagentschap Fitch, dat nog g..."/>
  </head>
  <body>
    <article>
      <h1>Wereldwijde autoverkoop daalt met 4 procent in 2019</h1>
      <address>
        <time datetime="2019-11-25T17:22:00+00:00">25 Nov 2019, 17:22</time>
      </address>
      <p>
        <b>De wereldwijde verkoop van personenwagens zal dit jaar met ongeveer 4 procent dalen, tot 77,5 miljoen stuks. Dat verwacht ratingagentschap Fitch, dat nog geen herstel ziet voor 2020.</b>
      </p>
      <p>“Er lijkt weinig reden om te anticiperen op een herstel van de wereldwijde autoverkoop in 2020, ook al kan de verkoop in China met ongeveer 1 procent toenemen”, aldus hoofdeconoom Brian Coulton. “De automarkt zal wellicht zwaar blijven wegen op de wereldwijde industrie en op de economieën die erg blootgesteld zijn aan deze sector, zoals Duitsland.”</p>
      <p>Voor dit jaar verwacht Fitch een daling van de verkoop met 3 miljoen wagens. De daling zou daarmee in absolute waarde forser zijn dan die in crisisjaar 2008, toen de afname procentueel 5 procent bedroeg.</p>
      <p>De daling dit jaar is ook een stuk forser dan verwacht. De belangrijkste reden ligt bij zwakkere verkoop in China.</p>
    </article>
  </body>
</html>