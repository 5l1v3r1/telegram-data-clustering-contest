<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575456/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T17:34:01+00:00"/>
    <meta property="og:title" content="ועידת האו&quot;ם לכינון נשק גרעיני התעלמה מאיראן: &quot;לא נשיג יציבות&quot;"/>
    <meta property="og:description" content="שר החוץ ישראל כץ קרא לעולם כולו להתאחד כנגד הסכנה האיראנית, &quot;ההתעלמות מהטלטלה שעובר המזרח התיכון ומהאיומים שמציבה איראן לאזור ולעולם כולו זועקת לשמים&quot;"/>
  </head>
  <body>
    <article>
      <h1>ועידת האו"ם לכינון נשק גרעיני התעלמה מאיראן: "לא נשיג יציבות"</h1>
      <address><time datetime="2019-11-25T17:34:01+00:00">25 Nov 2019, 17:34</time> by <a rel="author">איתי גדסי</a></address>
      <p>
        <b>שר החוץ ישראל כץ קרא לעולם כולו להתאחד כנגד הסכנה האיראנית, "ההתעלמות מהטלטלה שעובר המזרח התיכון ומהאיומים שמציבה איראן לאזור ולעולם כולו זועקת לשמים"</b>
      </p>
      <figure>
        <img src="http://www.93fm.co.il/wp-content/uploads/2019/11/F190228TNFF61.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>בשבוע שעבר התכנסה באו"ם ועידה לכינון אזור חופשי מנשק גרעיני וסוגים שונים של נשק להשמדת המונים במזרח התיכון. הוועידה התעלמה מהמציאות במזרח התיכון ומהאיומים הנשקפים לאזור ולעולם כולו. מדינות כמו איראן וסוריה הפנו אצבע מאשימה כלפי ישראל בנושא.</p>
      <p>בירושלים האשימו את האו"ם בהתעלמות מוטה, הועידה מתעלמת לחלוטין מהטבח ההמוני בסוריה ומתוכנית הגרעין של איראן, הקוראת בגלוי להשמדת מדינת ישראל. כך לא משיגים יציבות וביטחון במזרח התיכון. כדי לשנות את פני האזור חייבים להתבסס על הכרה הדדית בזכות הקיום של כל המדינות ובציות לאמנות הבינלאומיות, זאת כמובן לצד המשך בקרה בינ"ל הדוקה על תוכנית הגרעין האיראנית.</p>
      <p>שר החוץ ישראל כ"ץ תקף את ההתעלמות הבוטה: ההתעלמות מהטלטלה שעובר המזרח התיכון ומהאיומים שמציבה איראן לאזור ולעולם כולו זועקת לשמים. איראן היא הגורם המרכזי שמערער את היציבות במזרח התיכון ומתחזקת יכולות גרעיניות למטרות צבאיות. על העולם כולו להתאחד במאבק בתכנית הגרעין האיראנית, ובהמשך החתרנות האיראנית ותמיכתה בטרור.</p>
      <related>
        <a href="http://www.93fm.co.il/radio/575397/"/>
        <a href="http://www.93fm.co.il/radio/575187/"/>
        <a href="http://www.93fm.co.il/radio/575181/"/>
      </related>
    </article>
  </body>
</html>