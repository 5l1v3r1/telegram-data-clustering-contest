<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/vazhliviy_oboronets_dinamo_propustit_virishalniy_match_ligi_yevropi_cherez_travmu_n1239255"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:42:00+00:00"/>
    <meta property="og:title" content="Важливий оборонець &quot;Динамо&quot; пропустить вирішальний матч Ліги Європи через травму"/>
    <meta property="og:description" content="Захисник &quot;Динамо&quot; Денис Попов ризикує пропустити матч 5 туру Ліги Європи. Київський клуб 28 листопада зіграє у Швеції проти &quot;Мальме&quot;."/>
  </head>
  <body>
    <article>
      <h1>Важливий оборонець "Динамо" пропустить вирішальний матч Ліги Європи через травму</h1>
      <address><time datetime="2019-11-25T17:42:00+00:00">25 Nov 2019, 17:42</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Захисник "Динамо" Денис Попов ризикує пропустити матч 5 туру Ліги Європи. Київський клуб 28 листопада зіграє у Швеції проти "Мальме".</b>
      </p>
      <p>Попов не зіграв із "Маріуполем" в рамках 15 туру чемпіонату України. Його замінив Тамаш Кадар. У футболіста "Динамо" <b>діагностовано м'язове ушкодження</b>.</p>
      <blockquote>Дивіться також: <a href="https://24tv.ua/sport/dinamo_mariupol_oglyad_rahunok_video_goliv_matchu_24_11_2019_upl_n1237308">"Динамо" без проблем розгромило "Маріуполь": відео</a></blockquote>
      <p>Про це повідомив головний лікар київської команди Леонід Миронов.</p>
      <aside>У Попова звичайне м'язове ушкодження задньої поверхні стегна. На відновлення піде 10 днів,<br/><a href="http://www.fcdynamo.kiev.ua/allnews/news/u_denisa_popova_myshechnoe_povrezhdenie/">сайт</a> "Динамо".<cite>– цитує Миронова</cite></aside>
      <p>Денис Попов став стабільно виходити в основі команди з другої половини жовтня. На його рахунку вже 7 матчів і 2 голи в усіх турнірах у нинішньому сезоні.</p>
      <p>Зважаючи на поставлений діагноз, Попов під питанням на матч "Динамо" в Лізі Європи проти "Мальме".</p>
      <p>Якщо "Динамо" зможе перемогти "Мальме", то достроково вийде у плей-офф Ліги Європи. Поразки може погано вплинути на перспективи "біло-синіх" вийти з групи.</p>
      <p>Наразі кияни набрали 6 очок та ділять першу сходинку з "Копенгагеном". "Мальме" відстає від лідерів всього на один бал.</p>
    </article>
  </body>
</html>