<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Odobren-novi-saziv-Evropske-komisije/570475?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T17:35:43+00:00"/>
    <meta property="og:title" content="Odobren novi saziv Evropske komisije"/>
    <meta property="og:description" content="BRISEL - Savjet EU za spoljne poslove odobrio je danas novi saziv Evropske komisije, rekao je danas šef mađarske diplomatije Peter Sijarto."/>
  </head>
  <body>
    <article>
      <h1>Odobren novi saziv Evropske komisije</h1>
      <address><time datetime="2019-11-25T17:35:43+00:00">25 Nov 2019, 17:35</time> by <a rel="author">Srna</a></address>
      <p>BRISEL - Savjet EU za spoljne poslove odobrio je danas novi saziv Evropske komisije, rekao je danas šef mađarske diplomatije Peter Sijarto.</p>
      <p>Sijarto je za mađarske medije izjavio da odluka Savjeta EU da podrži novi saziv znači da nisu uspjeli pokušaji "međunarodnih promigrantskih snaga" da spriječe imenovanje Olivera Varheljija na funkciju evropskog komesara za proširenje.</p>
      <p>"Ova odluka osigurava da mađarski komesar dolazi na jednu od najvažnijih funkcija u Evropskoj komisiji jer je politika proširenja EU jedna od najključnijih i najznačajnijih oblasti kada je riječ o budućnosti bloka", istakao je Sijarto.</p>
      <p>Novi saziv Evropske komisije na čelu sa Ursulom fon der Lejen trebao je da počne sa radom 1. novembra, ali je odgođeno pošto je Evropski parlament odbacio kandidate Mađarske, Rumunije i Francuske.</p>
      <p>Evropska komisija trebala bi sada da počne sa radom 1. decembra. Posljednja sjednica za potvrdu novog saziva zakazana je za 27. novembar.</p>
    </article>
  </body>
</html>