<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/pianyy-cholovik-povidomyv-na-102-pro-zlochyn-shchob-politsiia-pidvezla-yoho/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T17:25:00+00:00"/>
    <meta property="og:title" content="П’яний чоловік повідомив на 102 про злочин, щоб поліція підвезла його до Іваничів"/>
    <meta property="og:description" content="Мешканець села Радовичі Іваничівського району повідомив про крадіжку свого велосипеда, однак виклик виявився хибним. Чоловік, як виявилося, викликав патрульних, аби вони підвезли його до Іваничів."/>
  </head>
  <body>
    <article>
      <h1>П’яний чоловік повідомив на 102 про злочин, щоб поліція підвезла його до Іваничів</h1>
      <address>
        <time datetime="2019-11-25T17:25:00+00:00">25 Nov 2019, 17:25</time>
      </address>
      <p>Мешканець села Радовичі Іваничівського району повідомив про крадіжку свого велосипеда, однак виклик виявився хибним. Чоловік, як виявилося, викликав патрульних, аби вони підвезли його до Іваничів.<br/><br/>Про це повідомляє <a href="https://www.facebook.com/Police.Ivanichi/?__tn__=kC-R&amp;eid=ARCO93CidM-rwgu3mTdloA4yoRBm4Dj5tImB2kLxJywim4sYVDN38DgBnnbS95laao0MJabPKl0EK3ph&amp;hc_ref=ARSZDZhitr93z1qQszY82XUQt4a3Ylr23G5ovAqvmyzMB3-izaWuV2JNR7yKi84tmlQ&amp;fref=nf&amp;__xts__%5B0%5D=68.ARBwn0zbuB6WWE9dr1kzHXjdDDW6wNc4S6JR3id53Y0L10V50CUGsuQRiTvKfV7bmImuYLsLIH0E9M3gz4FRMJP9bgGD_Fdj9n9DFZvoEpKQqcsEz7UYc4xKaN-8ohRrhifOLp0QYdu8ewG3MAC400RrKJZgWXQJOeMsJeSnR8zuU4l4htOP8FWKQOGmNeL0c88XLEcvLkEpyiGm7d7aqjaqKBeA2IM-qLoMld6um3hVyeh2Dl60JwepALwQVM2AiRgMxVjJT8PrPt2REdDgTJAB944XVa_hv-5sNTG8FouOxuapzcXiMoQT9oc4hrT63PqKv6mOC5fG_LNXmhyyo6Oc_CBv">Іваничівське відділення поліції</a> на сторінці у <a href="https://www.facebook.com/Police.Ivanichi/photos/a.2360232067417055/2596469610459965/?type=3&amp;theater">мережі. </a><br/><br/>Перебуваючи у нетверезому стані, чоловік звернувся до поліції по факту крадіжки велосипеда – ч.1 ст. 185 Кримінального кодексу України, який, як виявилось у подальшому, ніким викрадений не був.<br/><br/>Слідчими Іваничівського відділення поліції порушено кримінальні провадження за ч.1 ст. 383 (Завідомо неправдиве повідомлення про вчинення злочину) та ч.1 ст. 384 (Введення в оману суду або іншого уповноваженого органу) Кримінального кодексу України<br/><br/>Вказаний громадянин викликав поліцію для того, щоб із правоохоронцями під’їхати до Іваничів, скориставшись при цьому нарядом поліції в особистих потребах, під виглядом повідомлення про кримінальне правопорушення.<br/><br/>Поліція наголошує, що за безпідставне звернення до правоохоронних органів із подальшим завідомо неправдивим повідомленням про вчинення злочину, надання неправдивих свідчень у рамках кримінального провадження, передбачає притягнення до кримінальної відповідальності за ст. 383 та ст. 384 ККУ.<br/><br/>Покарання за вказані злочини передбачене у вигляді виправних робіт до двох років, арешту до 6 місяців, або обмеження волі від двох до п’яти років чи позбавлення волі на той самий строк. Реклама</p>
    </article>
  </body>
</html>