<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-rajtautottek-az-iszlam-allam-propagandagepezeten/"/>
    <meta property="og:site_name" content="lokál"/>
    <meta property="article:published_time" content="2019-11-25T17:00:59+00:00"/>
    <meta property="og:title" content="Rajtaütöttek az Iszlám Állam propagandagépezetén"/>
    <meta property="og:description" content="Tucatnyi európai uniós tagország hatóságai összehangolt akcióban rajtaütöttek az Iszlám Állam nevű terrorcsoport internetes propagandagépezetén - jelentette be hétfőn az Europol."/>
  </head>
  <body>
    <article>
      <h1>Rajtaütöttek az Iszlám Állam propagandagépezetén</h1>
      <address><time datetime="2019-11-25T17:00:59+00:00">25 Nov 2019, 17:00</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/10/Isis-flickr-1280x718.jpg"/>
      </figure>
      <p>
        <b>Tucatnyi európai uniós tagország hatóságai összehangolt akcióban rajtaütöttek az Iszlám Állam nevű terrorcsoport internetes propagandagépezetén – jelentette be hétfőn az Europol.</b>
      </p>
      <p>Az európai rendőrségi együttműködési szervezet arról számolt be, hogy a tizenkét ország, illetve kilenc online platform, köztük a Google, a Twitter, az Instagram és a Telegram részvételével zajló, még előző héten végrehajtott művelet során mintegy 26 ezer felhasználói fiókot és honlapot töröltek a világhálóról.</p>
      <p>Az egyik fő célpont az Iszlám Állam “hivatalos szócsöve”, az Aamák hírügynökség volt.</p>
      <p>Eric Van Der Sypt, a belga szövetségi ügyészség szóvivője közölte, hogy ezzel jelentős sebet ejtettek a dzsihadisták propagandagépezetén, és nagy erőfeszítésekre lesz szükség a kiiktatott kommunikációs csatornák pótlására.</p>
      <p>“Az Iszlám Állam nem csupán a harctéren van jelen. Ezen csatornákon keresztül nagyszámú embert sikerült radikalizálniuk és toborozniuk külföldön, Európában is” – hangsúlyozta.</p>
      <p>Az ügynökség tájékoztatása szerint a vizsgált tartalmak, például képek és videók közül a legsúlyosabbak legtöbbje a Telegramon voltak megtalálható.</p>
      <p>Tavaly szintén belga vezetéssel hasonló akciót hajtottak végre, a terrorszervezetnek azonban akkor viszonylag hamar sikerült újra felépítenie online jelenlétét.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-elkepeszto-abu-bakr-al-bagdadi-fia-is-a-torok-biztonsagi-erok-kezere-kerult/">Elképesztő! Abu Bakr al-Bagdadi fia is a török biztonsági erők kezére került</a>
        </li>
        <li>
          <a href="https://www.lokal.hu/2019-11-elfogtak-abu-bakr-al-bagdadi-feleseget/">Elfogták Abu Bakr al-Bagdadi feleségét</a>
        </li>
        <li>
          <a href="https://www.lokal.hu/2019-11-hirszerzesi-aranybanya-elfogtak-abu-bakr-al-bagdadi-noveret/">Hírszerzési aranybánya! Elfogták Abu Bakr al-Bagdadi nővérét</a>
        </li>
        <li>
          <a href="https://www.lokal.hu/2019-10-az-iszlam-allam-kinevezte-al-bagdadi-utodat/">Az Iszlám állam kinevezte al-Bagdadi utódát</a>
        </li>
        <li>
          <a href="https://www.lokal.hu/2019-10-eddig-nem-latott-felvetel-igy-vegeztek-ki-al-bagdadit/">Eddig nem látott felvétel! Így robbantotta fel magát al-Bagdadi</a>
        </li>
      </ul>
    </article>
  </body>
</html>