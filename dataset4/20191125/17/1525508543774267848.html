<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781019/%D8%B2%D9%85%DB%8C%D9%86%D9%87-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A8%D8%A7%D8%B4%DA%A9%D9%88%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D9%81%D8%B1%D8%A7%D9%87%D9%85-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T17:34:37+00:00"/>
    <meta property="og:title" content="رئیس ستاد انتخابات استان بوشهر: زمینه برگزاری انتخابات باشکوه در استان بوشهر فراهم می شود"/>
    <meta property="og:description" content="بوشهر - رئیس ستاد انتخابات استان بوشهر گفت: زمینه برگزاری انتخابات باشکوه با حضور حداکثری مردم در استان بوشهر فراهم می شود."/>
  </head>
  <body>
    <article>
      <h1>رئیس ستاد انتخابات استان بوشهر: زمینه برگزاری انتخابات باشکوه در استان بوشهر فراهم می شود</h1>
      <address>
        <time datetime="2019-11-25T17:34:37+00:00">25 Nov 2019, 17:34</time>
      </address>
      <p>به گزارش <a href="https://www.mehrnews.com/">خبرنگار مهر</a>، مجید خورشیدی عصر دوشنبه در نشست شورای اداری استان بوشهر اظهار داشت: از دهم آذرماه ثبت‌نام کاندیداهای انتخابات مجلس شورای اسلامی در استان بوشهر همزمان با سراسر کشور آغاز می‌شود.</p>
      <p>وی با اشاره به اینکه ثبت نام کاندیداها به مدت هفت روز ادامه خواهد داشت اضافه کرد: اولویت مجموعه مسئولان ستاد انتخابات برگزاری انتخابات سالم و با حضور و مشارکت حداکثری مردم است.</p>
      <p>رئیس ستاد انتخابات استان بوشهر انتخابات را منشا و تجلی توسعه و پیشرفت و مردم سالاری دانست و اضافه کرد: بر اساس اصل ششم قانون اساسی همه دست اندرکاران امور در ایران با اتکا به آراء عمومی انتخاب می‌شوند.</p>
      <p>وی با تاکید بر اینکه باید زمینه مشارکت حداکثری مردم در این رویداد مهم سیاسی فراهم شود، اضافه کرد: وزارت کشور به عنوان مجری انتخابات چهار اصل را در این عرصه مد نظر دارد.</p>
      <p>خورشیدی با بیان اینکه شفافیت انتخابات باید به حدی برسد که همه امور در اختیار مردم قرار داشته باشد تصریح کرد: رعایت اصل بی‌طرفی و قانون‌گرایی دست‌اندرکاران برگزاری انتخابات در استان ضروری است.</p>
    </article>
  </body>
</html>