<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575443/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T17:15:29+00:00"/>
    <meta property="og:title" content="בפעילות רבה של מולדובה: העצורים שוחררו מהכלא וישובו לישראל"/>
    <meta property="og:description" content="שלושת העצורים נשפטו היום בבית המשפט בקישינב ושוחררו לאחר התערבות עסקני הקהילה האורתודוכסית במולדובה"/>
  </head>
  <body>
    <article>
      <h1>בפעילות רבה של מולדובה: העצורים שוחררו מהכלא וישובו לישראל</h1>
      <address><time datetime="2019-11-25T17:15:29+00:00">25 Nov 2019, 17:15</time> by <a rel="author">בנצי לייזרוביץ</a></address>
      <p>
        <b>שלושת העצורים נשפטו היום בבית המשפט בקישינב ושוחררו לאחר התערבות עסקני הקהילה האורתודוכסית במולדובה</b>
      </p>
      <p>
        <b>לו</b>
      </p>
      <figure>
        <img src="http://www.93fm.co.il/wp-content/uploads/2019/11/F190920FFFF003.jpg"/>
        <figcaption>מהמטוס לבית המעצר</figcaption>
      </figure>
      <p>לפני כחודש ימים נעצרו שלושה צעירים על סיפון המטוס בשדה התעופה במולדובה באשמת תקיפת שוטר. הסיפור החל כאשר דיילת חשדה בנוסע כי הוא עישן על מדרגות המטוס, דבר שאינו היה נכון, החשד הפך לוויכוח שהתלהט והפך לקטטה בין הבחור לצוות המטוס, כאשר במהלכה התערבו קרובי משפחתו של הבחור לעזרתו.</p>
      <p>שלושת הנוסעים הורדו מהטיסה על ידי המשטרה המקומית ונלקחו לתא מעצר. העצורים שהו בתנאים מחפירים בבית המעצר 48 שעות ולאחר מכן הוארך שהותם במעצר למשך מספר ימים נוספים.</p>
      <p>בפעילותו של הרב פנחס זלצמן, רבה האורתודוכסי של מולדובה, שוחררו השלושה למעצר בבית הקהילה כאשר אחריות העצורים היתה על אנשי ועסקני הקהילה.</p>
      <p>משפטם אשר נדחה פעמיים לפי בקשתם היה אמור להתקיים ביום הכיפורים ובחג הסוכות, התקיים לבסוף היום, בו נשפטו העצורים על מעשיהם. העצורים הואשמו בגין הפרעה לשוטר בעת מילוי תפקידו וכן בגין התחככות בינם לבין השוטרים. בדיון קבע השופט כי השלושה יקבלו עונש קנס כספי, כאשר כל אחד ישלם 1,500 אירו וכן הוצאות משפט בסה"כ של 3,000 אירו.</p>
      <p>יצויין כי החוק במולדובה קובע כי לפי העבירות שביצעו, היו זכאים לעונש מאסר של מספר שנים.</p>
      <p>העצורים אשר יעלו לטיסה לארץ בזמן הקרוב, נפגשו היום עם הרב פנחס זלצמן, רבה האורתדוכסי של מולדובה והודו לו על פעילותו ועזרתו הרבה בפני השלטונות, דבר אשר הקל בחומרת העונש שהסתכם אך בקנס קספי ועל שהייתם בפרק הזמן בבית הקהילה</p>
      <related>
        <a href="http://www.93fm.co.il/radio/572241/"/>
        <a href="http://www.93fm.co.il/radio/566003/"/>
        <a href="http://www.93fm.co.il/radio/564969/"/>
      </related>
    </article>
  </body>
</html>