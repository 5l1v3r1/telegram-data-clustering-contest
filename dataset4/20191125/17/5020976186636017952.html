<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/ultimora/juary-gabigol-inter/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-25T17:15:05+00:00"/>
    <meta property="og:title" content="Juary: “Gabigol merita un’altra chance con l’Inter, i tifosi abbiano pazienza. Tre anni fa…”"/>
    <meta property="og:description" content="Così l'ex attaccante nerazzurro sul futuro di Gabigol"/>
  </head>
  <body>
    <article>
      <h1>Juary: “Gabigol merita un’altra chance con l’Inter, i tifosi abbiano pazienza. Tre anni fa…”</h1>
      <h2>Così l’ex attaccante nerazzurro sul futuro di Gabigol</h2>
      <address><time datetime="2019-11-25T17:15:05+00:00">25 Nov 2019, 17:15</time> by <a rel="author" href="https://www.fcinter1908.it/author/fcinter1908/" target="_blank">Marco Macca</a></address>
      <p>Intervistato da TMW, <b>Juary</b>, ex attaccante dell’<b>Inter</b>, si è detto convinto che <a href="https://www.fcinter1908.it/copertina/gabigol-cifra-precisa/"><b>Gabigol</b></a>, eroe della stagione del <b>Flamengo</b>, meriti un’altra chance con la maglia dell’Inter, ancora proprietaria del cartellino. Ecco le sue parole:</p>
      <p>“<i>Per Gabigol è stato davvero un anno straordinario. Ha fatto tanti gol e ha contribuito al massimo alla conquista della Coppa. Io proverei a dargli un’altra chance con la maglia interista. Lo terrei per una stagione e poi farei delle valutazioni. Rispetto a quando ha giocato a Milano adesso è cresciuto come calciatore. E può ancora migliorare</i>“.</p>
      <p><b>MOTIVI DELLA DELUSIONE</b> – “<i>Arrivò in una situazione totalmente diversa rispetto a quella che stava vivendo al Santos dove tutti giocavano per lui. Quando approdò all’Inter doveva inserirsi in un gruppo già formato. Gabriel però è un tipo timido e introverso, mentre è stravagante e brillante in campo. E quindi forse ha pagato anche questo tipo di situazione. Ora però, per quello che ha fatto al Flamengo, merita un’opportunità all’Inter. E occorre che i tifosi abbiano pazienza, non sempre con i calciatori si possono ottenere subito i risultati</i>“.</p>
      <p><b>RUOLO GIUSTO</b> – “<i>Come punta vera, è una che dentro l’area sa essere sempre al punto giusto. Ma credo che per lui sia stato molto importante il tecnico Jorge Jesus, che gli ha dato ampia libertà di muoversi e di venire fuori dall’area a volte a fare anche la mezzapunta</i>“.</p>
      <p>(Fonte: TMW)</p>
    </article>
  </body>
</html>