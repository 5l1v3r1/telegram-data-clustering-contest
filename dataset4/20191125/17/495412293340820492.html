<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-albinoleffe-carrarese-streaming-video-tv-quote-ospiti-favoriti-serie-c/1950814/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T17:51:55+00:00"/>
    <meta property="og:title" content="DIRETTA/ AlbinoLeffe Carrarese (risultato finale 1-0): vittoria preziosa dei seriani!"/>
    <meta property="og:description" content="Diretta Albinoleffe Carrarese, risultato finale 1-0: il gol di Sacha Cori nel finale di primo tempo regala tre punti importanti ai seriani nel girone A."/>
  </head>
  <body>
    <article>
      <h1>DIRETTA/ AlbinoLeffe Carrarese (risultato finale 1-0): vittoria preziosa dei seriani!</h1>
      <h2>Diretta Albinoleffe Carrarese, risultato finale 1-0: il gol di Sacha Cori nel finale di primo tempo regala tre punti importanti ai seriani, che tornano ad affacciarsi in zona playoff.</h2>
      <address><time datetime="2019-11-25T17:51:55+00:00">25 Nov 2019, 17:51</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA ALBINOLEFFE CARRARESE (RISULTATO FINALE 1-0)</h4>
      <p><b>AlbinoLeffe Carrarese 1-0</b>: vittoria preziosissima dei seriani che, facendo fruttare il gol di Sacha Cori nel primo tempo, si prendono il posticipo del girone A di Serie C e salgono all’ottavo posto in classifica, agganciando la Pro Vercelli e tornando in zona playoff. Male la Carrarese, che non vince da quattro partite (2 punti) e resta sesta, con la consueta sensazione di non riuscire a sfruttare tutto il suo potenziale. Nel secondo tempo i toscani non sono riusciti a cambiare passo, nemmeno con le sostituzioni: Silvio Baldini ha mandato in campo anche Maccarone e Tavano e ha cambiato tutto il reparto offensivo, ma il gol del pareggio non è arrivato. In avvio di frazione gol giustamente annullato, poi sono stati Galeandro e Kouko ad andare vicini a quello che sarebbe stato il raddoppio per l’AlbinoLeffe. Dunque Marco Zaffaroni può festeggiare tre punti ottimi contro una squadra sulla carta superiore per i valori in campo, la Carrarese ancora una volta deve farsi un esame di coscienza e uscire quanto prima da questo momento difficile, perchè anche la partecipazione ai playoff a questo punto potrebbe essere a rischio. (agg. di Claudio Franceschini)</p>
      <h4>ALBINOLEFFE CARRARESE (1-0): GOL DI CORI!</h4>
      <p><b>AlbinoLeffe Carrarese 1-0</b>: siamo all’intervallo al Città di Gorgonzola e, nel posticipo della 16^ giornata di Serie C, con la formazione di casa che rientra negli spogliatoi in vantaggio. Il gol che ha sbloccato la partita, e per il momento la sta anche decidendo, è arrivato al 34’ minuto: Genevier si è incaricato della battuta di una punizione, la traiettoria del francese a spiovere in area di rigore è stata intercettata da <b>Sacha Cori</b> che di testa ha saputo battere Forte. E’ solo il secondo gol in campionato per il trentenne attaccante, che addirittura non segnava dal 22 settembre; una rete di peso specifico importante per un AlbinoLeffe che arriva dalla sconfitta di Crema contro la Pergolettese, e che ha bisogno di rialzare la testa. Va detto che prima e dopo la rete è successo poco: la Carrarese ha provato ad alzare i ritmi ma non ha creato pericoli dalle parti di Abagnale, i seriani in qualche occasione hanno spezzato il possesso palla dei toscani ma anche loro sono stati poco incisivi nel 20 metri avversari. C’è tutto un secondo tempo da giocare al Città di Gorgonzola: non resta che vedere come andranno le cose e come si concluderà questa partita valida per il girone A. (agg. di Claudio Franceschini)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Albinoleffe Carrarese</b>, domenica 24 novembre 2019, non ci si potrà collegare sui canali in chiaro o a pagamento sul digitale terrestre o sul satellite. Il match sarà disponibile in esclusiva in <b>diretta streaming video</b> via internet per tutti gli abbonati a Elevensports, che potranno collegarsi tramite pc sul sito elevensports.it, oppure con dispositivi mobili come tablet o smartphone o tramite smart tv all’app ufficiale Elevensports.</p>
      <h4>ALBINOLEFFE CARRARESE (0-0): SI COMINCIA!</h4>
      <p>Aspettiamo la diretta di <b>Albinoleffe Carrarese</b> leggendo le parole di Diego Conson, difensore degli ospiti. Questi ha parlato ai microfoni del sito ufficiale del club dopo il pari nella sfida contro l’Arezzo. Ha specificato: “Brucia sicuramente perdere dei punti in un modo del genere. Il secondo gol è frutto di una duplice deviazione, ma non possiamo permetterci di credere di avere in tasca la vittoria soprattutto perché di fronte ci sono avversari che possono sempre punirti. La prossima gara andrà affrontata azzerando quanto accaduto. Servirà concentrazione e voglia di giocare fino all’ultimo secondo per non dare nulla di scontato. Il mio feeling con la rete nelle ultime gare sorprende anche me, però finché è così non ci lamentiamo”. Vedremo se il centrale andrà ancora una volta a rete come capitato molto spesso di recente: lo scopriremo tra poco, la parola passa al campo perchè finalmente Albinoleffe Carrarese comincia! (agg. di Matteo Fantozzi)</p>
      <h4>I BOMBER</h4>
      <p>Conosciamo ora meglio i bomber che potrebbero decidere della diretta di <b>AlbinoLeffe Carrarese</b>, big match per la 16^ giornata di Serie C. Consultando la classifica dei marcatori, ecco che allora in casa dei seriani non possiamo non citare il profilo di Giorgione, capocannoniere con ben cinque gol finora messi a segno. Occhio però anche a Gelli, autore di tre marcature prima d’ora. Per la squadra dei marmiferi invece facciamo riferimento a Infantino, bomber che ha firmato finora ben sette reti. In casa della Carrarese però dovremo fare attenzione anche a Tavano, autore di tre reti, come pure Cardoselli, Conson, Maccarone e Valente, con due gol a testa. (agg Michela Colombo)</p>
      <h4>I TESTA A TESTA</h4>
      <p>I precedenti della diretta di <b>Albinoleffe Carrarese</b> sono dieci con il bilancio che è nettamente in favore dei bergamaschi. Si parla infatti di 4 vittorie dell’Albinoleffe rispetto alle 2 dei toscani e a 4 pareggi. L’ultima volta le due compagini si sono incontrate nella stagione 2013/14 quando entrambe militavano in Lega Pro. All’andata a Carrara il match terminò col risultato di 1-3. Gli ospiti passarono in doppio vantaggio grazie alla doppietta di Pesenti, con Cellini che al settantesimo su rigore riapriva la contesa. Nel finale il gol di Valoti dava il via libera all’Albinoleffe con Beltrame che fu espulso negli ultimi minuti. Al ritorno allo Stadio Atleti Azzurri d’Italia la gara terminò col risultato di 0-1 grazie al gol di Cellini. I padroni di casa non riuscirono a trovare il pareggio nemmeno in superiorità numerica dopo il rosso a Sbraga. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Albinoleffe Carrarese</b>, partita <b>diretta</b> dal signor Sajmir Kumara e in programma lunedì 25 novembre 2019 alle ore 17.00 presso lo stadio Città di Gorgonzola, sarà un match valevole per la sedicesima giornata del campionato di <b>Serie C 2019-2020</b>. I seriani sono reduci da un turno di campionato amaro, essendo stati la prima squadra del girone A a lasciare punti alla matricola Pergolettese, che mai prima aveva vinto in questo campionato fino al <a href="https://www.ilsussidiario.net/news/video-pergolettese-albinoleffe-2-1-highlights-e-gol-primo-successo-cremasco/1950240/"><b>2-1 inflitto alla squadra bergamasca</b></a>, che resta comunque decima e dunque ancora virtualmente qualificata ai playoff. La Carrarese dalla sua è stata finora discontinua, domenica è arrivato un pari in casa contro l’Arezzo, <a href="https://www.ilsussidiario.net/news/diretta-carrarese-arezzo-streaming-video-tv-bel-derby-toscano-serie-c/1948410/"><b>un 2-2 ancora una volta spettacolare</b></a> per la squadra di Silvio Baldini che gioca sempre un calcio a viso aperto, ma che non vince dallo scorso 27 ottobre e si è staccata di 3 punti dal Renate secondo in classifica e di ben 12 lunghezze dal Monza capolista del girone A.</p>
      <h4>PROBABILI FORMAZIONI ALBINOLEFFE CARRARESE</h4>
      <p>Le probabili formazioni che dovrebbero scendere in campo in Albinoleffe Carrarese, domenica 24 novembre 2019 alle ore 17.00 presso lo stadio Città di Gorgonzola, match valevole per la sedicesima giornata del campionato di Serie C. L’Albinoleffe allenato da Marco Zaffaroni sarà schierato con un 3-4-1-2: Abagnale; Mondonico, Canestrelli, Gavazzi; Gusu, Giorgione, Genevier, Ruffini; Gelli; Cori, Galeandro. Risponderà la Carrarese guidata in panchina da Silvio Baldini con un 4-2-3-1: Forte; Ciancio, Tedeschi, Conson, Mignanelli; Cardoselli, Foresta; Valente, Maccarone, Manneh; Infantino.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 2.65, l’eventuale pareggio a una quota di 2.95 e la vittoria in trasferta viene invece offerta ad una quota di 2.75. Passando invece al numero di gol complessivi realizzato nel corso della partita, over 2.5 quotato 2.30 mentre l’under 2.5 viene proposto a una quota di 1.55.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-chievo-entella-streaming-video-dazn-monday-night-delicato-serie-b/1951653/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-dei-match-13-giornata/1951130/"/>
        <a href="https://www.ilsussidiario.net/news/diretta-arezzo-novara-streaming-video-rai-piemontesi-in-forte-crescita-serie-c/1951654/"/>
        <a href="https://www.ilsussidiario.net/news/diretta-spal-genoa-streaming-video-tv-sfida-importante-per-la-salvezza-serie-a/1951651/"/>
        <a href="https://www.ilsussidiario.net/news/giorgio-petrosyan-contro-ius-soli-re-kickboxing-cittadinanza-solo-per-chi-merita/1953360/"/>
        <a href="https://www.ilsussidiario.net/news/diretta-test-motogp-jerez-streaming-video-orari-e-classifica-tempi-1-giornata/1952208/"/>
      </related>
    </article>
  </body>
</html>