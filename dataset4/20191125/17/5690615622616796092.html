<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837748-zaversheno-rozsliduvannya-u-spravi-ekskerivnika-lvivskogo-bronetankovogo-zavodu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T17:57:00+00:00"/>
    <meta property="og:title" content="Завершено розслідування у справі екскерівника Львівського бронетанкового заводу"/>
    <meta property="og:description" content="КИЇВ. 25 листопада. УНН. Завершено розслідування у справі колишнього директора ДП &quot;Львівський бронетанковий завод&quot; Романа Тимка, якого підозрюють у …"/>
  </head>
  <body>
    <article>
      <h1>Завершено розслідування у справі екскерівника Львівського бронетанкового заводу</h1>
      <address><time datetime="2019-11-25T17:57:00+00:00">25 Nov 2019, 17:57</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Завершено розслідування у справі колишнього директора ДП "Львівський бронетанковий завод" Романа Тимка, якого підозрюють у недекларуванні статків. Про це <b>УНН</b> повідомляє з посиланням на пресслужбу НАБУ.</p>
      <p>"Сьогодні, 25 листопада 2019 року підозрюваному та його захиснику відкрито матеріали слідства для ознайомлення перед скеруванням обвинувального акта до суду", - йдеться в повідомленні.</p>
      <p>Так, слідство встановило, що експосадовець у е-деклараціях за 2016-2018 роки не зазначив інформацію про статки на суму близько 4,6 млн грн.</p>
      <p>Також <a href="https://www.unn.com.ua/uk/news/1823959-ekskerivniku-lvivskogo-bronetankovogo-zavodu-povidomili-pro-pidozru?fbclid=IwAR1Y4QmWC1hMigD9r7A1JQe8SGW4IypCJYfTZzXhULoH0xzAED_Hb6xHbZU">серед незадекларованого майна</a> - квартира у Відні (Австрія) та відомості про компанію, зареєстровану в Белізі, кінцевим бенефіціарним власником якої є колишній директор ДП "ЛБТЗ".</p>
      <p>Нагадаємо, екскерівнику Львівського бронетанкового заводу <a href="https://www.unn.com.ua/uk/news/1823959-ekskerivniku-lvivskogo-bronetankovogo-zavodu-povidomili-pro-pidozru?fbclid=IwAR3uqm-lb2GKucdFVAWqnbR_gRMVOC-7psA0LElAFgHR91IeDXOEUlq368U">повідомили про підозру</a> у недекларуванні статків.</p>
    </article>
  </body>
</html>