<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204879-burshtinska-tes-z-holdingu-dtek-ahmetova-ogolosila-pro-pochatok-roboti-v-rezhimi-prostoyu"/>
    <meta property="og:site_name" content="Mind UA"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="Бурштинська ТЕС з холдингу ДТЕК Ахметова оголосила про початок роботи в режимі простою"/>
    <meta property="og:description" content="Голова енергетичного комітету Верховної Ради Андрій Герус, вважає дії ДТЕК шантажем влади"/>
  </head>
  <body>
    <article>
      <h1>Бурштинська ТЕС з холдингу ДТЕК Ахметова оголосила про початок роботи в режимі простою</h1>
      <h2>Голова енергетичного комітету Верховної Ради Андрій Герус, вважає дії ДТЕК шантажем влади</h2>
      <address>
        <time datetime="2019-11-25T17:15:00+00:00">25 Nov 2019, 17:15</time>
      </address>
      <p>Бурштинська ТЕС з холдингу ДТЕК Ріната Ахметова оголосила про початок роботи в режимі простою, що означає обмеження виробництва електроенергії. Про це йдеться в <a href="http://burshtyn-rada.if.gov.ua/novyny/ofitsijna-informatsiya-shhodo-sytuatsiyi-na-burshtynskij-tes/">офіційному листі</a>, який керівництво ДТЕК направило Бурштинського міськраді.</p>
      <p>Причиною простою в ДТЕК називають нерентабельність роботи ТЕС через «надходження електроенергії з Росії за демпінговими цінами».</p>
      <p>Для відновлення роботи в компанії висунули вимоги – зупинити імпорт електрики з Росії та Білорусі і запустити ринок додаткових послуг в рамках нового ринку електроенергії.</p>
      <p>Голова енергетичного комітету Верховної Ради Андрій Герус, вважає дії ДТЕК шантажем влади. Про це він <a href="https://www.facebook.com/story.php?story_fbid=10219034307422300&amp;id=1043533142">написав</a> на своїй сторінці в Facebook.</p>
      <p>Герус відзначив, що Бурштинський енергоострів відєднаний від об’єднаної енергетичної системи (ОЕС) України і приєднаний до європейської системи. Російська електроенергія туди не може попадати навіть теоретично.</p>
      <p>«Зараз бізнес-модель працює так, що шахта по завищених цінах продає вугілля на ТЕС. Шахта Павлоградвугілля прибуткова (прибуток від операційної діяльності за 9 міс склав 7,9 млрд грн, рентабельність 32%), а ТЕС збиткові – пояснив він.</p>
      <p>Герус вважає, що це боротьба не за людей, а за свою маржу, щоб була не 10%-15%, а щоб і надалі 32% за рахунок нового підвищення тарифів.</p>
      <p>Нагадаємо: нещодавно Герус <a href="https://mind.ua/news/20204250-dtek-ahmetova-proponue-zbilshiti-vartist-elektroenergiyi-dlya-naselennya-na-90-gerus">заявив</a>, що ДТЕК Ахметова пропонує збільшити  вартість електроенергії для населення на 90%.</p>
      <related>
        <h4>Також читайте</h4>
        <a href="https://mind.ua/news/20204864-svitovu-vugilnu-energetiku-chekae-rekordne-padinnya-v-2019-doslidzhennya"/>
        <a href="https://mind.ua/news/20204795-nkrekp-zatverdila-stavki-plati-za-priednannya-do-elektrichnih-merezh-na-2020-rik"/>
        <a href="https://mind.ua/news/20204702-partneri-ministra-energetiki-ssha-perri-vidobuvatimut-naftu-i-gaz-v-ukrayini-ap"/>
      </related>
    </article>
  </body>
</html>