<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zive.cz/clanky/tvurce-webu-chce-zachranit-internet-jeho-napad-podporuji-google-facebook-i-microsoft/sc-3-a-201349/default.aspx"/>
    <meta property="og:site_name" content="Živě.cz"/>
    <meta property="article:published_time" content="2019-11-25T17:23:00+00:00"/>
    <meta property="og:title" content="Tvůrce webu chce zachránit internet. Jeho nápad podporují Google, Facebook i Microsoft"/>
    <meta property="og:description" content="Tim Berners-Lee je tvůrcem webu – navrhl jak základy HTML, tak i HTTP a nyní řídí konsorcium W3C. Nyní hodlá zachránit internet skrze neziskovou kampaň, kterou podpořily i velké technologické společnosti, jako je Google, Microsoft a"/>
  </head>
  <body>
    <article>
      <h1>Tvůrce webu chce zachránit internet. Jeho nápad podporují Google, Facebook i Microsoft</h1>
      <address><time datetime="2019-11-25T17:23:00+00:00">25 Nov 2019, 17:23</time> by <a rel="author">Vladislav Kluska</a></address>
      <p>Tim Berners-Lee je tvůrcem webu – navrhl jak základy HTML, tak i HTTP a nyní řídí konsorcium W3C. Nyní hodlá zachránit internet skrze neziskovou kampaň, kterou podpořily i velké technologické společnosti, jako je Google, Microsoft a Facebook.</p>
      <figure>
        <img src="https://www.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=415090554"/>
        <figcaption>
          <a href="https://vtm.zive.cz/clanky/world-wide-web-neboli-celosvetova-sit-slavi-30-let-tim-berners-lee-ho-vytvoril-jako-technologii-pro-vedce/sc-870-a-197608/default.aspx">World Wide Web neboli celosvětová síť slaví 30 let. Tim Berners-Lee ho vytvořil jako technologii pro vědce</a>
        </figcaption>
      </figure>
      <p>Chystanou neziskovou skupinu podporují velcí hráči, jako je Facebook, Google, Microsoft, ale i Reddit,DuckDuckGo, GitHub (spadající pod Microsoft) či reportéři bez hranic. Má za cíl vytvořit smlouvu, která vyzývá společnosti, aby lépe nakládaly s uživatelskými daty, politickou reklamou a vlády, aby zajistily obyvatelům přístup k internetu.</p>
      <p>Ohledně toho se vyjádřil v rozhovoru pro <a href="https://www.cnbc.com/2019/11/25/tim-berners-lee-launches-contract-for-the-web-to-fix-the-internet.html">CNBC</a> i Andrian Lovett, generální ředitel World Wide Web Foundation. Ten upozornil na rozšiřující se vliv fake news a nenávistný obsah, který na internetu bují. Nová smlouva má spojit firmy a vlády a ukázat, že je třeba podniknout konkrétní kroky pro zlepšení.</p>
      <p>Uvnitř má být na 76 různých bodů, přičemž hlavním bodem je volný přístup k internetu pro všechny. Zdaleka ne všichni obyvatelé na světě k němu mají  přístup. Všechny body nemusí každá organizace dodržovat, většina z nich by se jich ale měla týkat. Smlouva by měla posloužit i jako podklad pro vládu např. v Německu, kde dnes má Berners-Lee vystoupit.</p>
      <p>Smlouva je tak reakcí na neutuchající problémy, které se v poslední době objevují. Všichni si ještě pamatujeme úniky z Facebooku v kauze Cambridge Analytica, či třeba poslouchání nahrávek chytrých asistentů z domácností reálnými zaměstnanci. Tlak na velké společnosti, co se týče ochrany soukromí uživatelů, je nyní čím dál větší a přichází ze všech stran. Otázkou ale je, zda aktuální snaha přinese kýženou změnu.</p>
      <p>
        <b>Jak zkrotit Facebook? Poradíme:</b>
      </p>
    </article>
  </body>
</html>