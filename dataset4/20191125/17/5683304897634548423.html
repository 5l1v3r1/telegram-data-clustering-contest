<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/25/student-injured-after-falling-off-ksrtc-bus.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="ഡോറിലെ വള്ളി കഴുത്തില്‍ കുരുങ്ങി, വിദ്യാര്‍ഥി തെറിച്ചുവീണു; നിര്‍ത്താതെ ബസ്‌"/>
    <meta property="og:description" content="പത്തനാപുരം ∙ കെഎസ്ആർടിസി ബസിൽ നിന്നും ഇറങ്ങുമ്പോൾ വാതിലിൽ കെട്ടിയ വള്ളിയിൽ കഴുത്ത് കുരുങ്ങിയ വിദ്യാർഥി ദൂരേക്ക് തെറിച്ചു വീണു പരിക്കേറ്റു | Kollam |.Kollam. KSRTC. Bus Accident.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഡോറിലെ വള്ളി കഴുത്തില്‍ കുരുങ്ങി, വിദ്യാര്‍ഥി തെറിച്ചുവീണു; നിര്‍ത്താതെ ബസ്‌</h1>
      <address><time datetime="2019-11-25T17:03:00+00:00">25 Nov 2019, 17:03</time> by <a rel="author">മനോരമ ലേഖകൻ</a></address>
      <p>പത്തനാപുരം ∙ കെഎസ്ആർടിസി ബസിൽ നിന്നും ഇറങ്ങുമ്പോൾ വാതിലിൽ കെട്ടിയ വള്ളി കഴുത്തില്‍ കുരുങ്ങിയ വിദ്യാർഥി ദൂരേക്ക് തെറിച്ചു വീണു പരിക്കേറ്റു. ഇന്റർലോക് ടൈലിൽ തലയിടിച്ചു അബോധാവസ്ഥയിലായ കുട്ടിയെ നോക്കാതെ ബസ് ഓടിച്ചു പോയി.</p>
      <p>തേവലക്കര പടിഞ്ഞാറെക്കരയിൽ അബ്ബാസിന്റെ മകൻ മുഹമ്മദ് നസീഫിനാണ്(16) പരുക്കേറ്റത്. കലഞ്ഞൂർ വൊക്കേഷനൽ ഹയർസെക്കൻഡറി സ്കൂളിലെ പ്ലസ് വൺ വിദ്യാർഥിയായ നസീഫ് പത്തനാപുരം-പൂങ്കുളഞ്ഞി ബസിൽ സ്കൂളിലേക്ക് വരവേ രാവിലെ 8.40ന് ആശുപത്രി ജംക്‌ഷനിലാണ് സംഭവം.</p>
      <p>ബസിൽ നിന്നും ഇറങ്ങവേ വാതിലിൽ കെട്ടിയ വള്ളിയിൽ കഴുത്ത് കുരുങ്ങിയ നസീഫ് വെളിയിലേക്ക് തെറിച്ചു വീഴുകയായിരുന്നു. റോഡിൽ പാകിയ ഇന്റർ ലോക്ക് ടൈലിൽ തലയിടിച്ചു വീണതോടെ ബോധം നഷ്ടമായി. ബസ് പോയ ശേഷം വിദ്യാർഥി റോഡിൽ കിടക്കുന്നത് കണ്ട സമീപത്തെ സ്ഥാപനങ്ങളിലുള്ളവരാണ് ആശുപത്രിയിലെത്തിച്ചത്. പുനലൂർ താലൂക്ക് ആശുപത്രിയിൽ ചികിത്സയിലുള്ള വിദ്യാർഥിക്ക് ബോധം തിരികെ കിട്ടി. അപകട നില തരണം ചെയ്തെങ്കിലും കുട്ടി നിരീക്ഷണത്തിലാണെന്നു ഡോക്ടർമാർ പറഞ്ഞു. </p>
      <p><b>English Summary:</b> Student injured after falling off KSRTC Bus</p>
    </article>
  </body>
</html>