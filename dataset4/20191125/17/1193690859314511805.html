<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/zamist-vody-teper-lyshe-pisok-ta-mul-u-mariupoli-more-vidstupylo-vid-berehiv-203449.html"/>
    <meta property="og:site_name" content="5 канал"/>
    <meta property="article:published_time" content="2019-11-25T17:14:00+00:00"/>
    <meta property="og:title" content="Замість води тепер лише пісок та мул: у Маріуполі море відступило від берегів"/>
    <meta property="og:description" content="Минулого тижня повідомляли про штормовий вітер і морози в місті"/>
  </head>
  <body>
    <article>
      <h1>Замість води тепер лише пісок та мул: у Маріуполі море відступило від берегів</h1>
      <address>
        <time datetime="2019-11-25T17:14:00+00:00">25 Nov 2019, 17:14</time>
      </address>
      <p>У мережі почали з'являтися фотографії та відеоматеріали з Маріуполя Донецької області, на яких видно, що Азовське море відступило від берегів на відстань до 100 метрів, залишивши відкритим дно, передає "<a href="https://www.unian.ua/pogoda/news/10767719-u-mariupoli-more-vidstupilo-vid-beregiv-cherez-shtormoviy-viter-foto-video.html">0629.com</a>".</p>
      <p>Нове відео з Маріуполя демонструє морське дно, яке тепер схоже на пустелю.</p>
      <p>Слід зазначити, що ще минулого тижня місцевий сайт "0629.com".ua повідомляв про штормовий вітер і морози в місті. Через погодні умови вода й відступила від берегової лінії.</p>
      <p>На одному з нових відео з Маріуполя місцевий житель демонструє відкрите дно, схоже на піщану пустелю. За його словами, вода відійшла від берега на 50-70 метрів і замерзла, а потім вітер закидав утворений лід піском.</p>
      <figure>
        <iframe src="https://www.youtube.com/embed/yuKlGb0eFtI" width="745" height="451" data-service="Youtube" scrolling="no"/>
      </figure>
      <blockquote>Нагадаємо, у червні в МінТОТ заявили: <a href="https://www.5.ua/regiony/mintot-okupovanyi-krym-hyne-cherez-zasukhu-foto-171469.html">окупований Росією Крим повністю засихає через нестачу води</a>. Зокрема, понад 70% раніше нормальної рослинності повністю висихає. Ситуацію прокоментував заступник міністра з питань тимчасово окупованих територій та ВПО України Георгій Тука. Він розповів про декілька варіантів дій України та висловив власну позицію: "<a href="https://www.5.ua/regiony/tuka-pro-znevodnennia-krymu-ya-by-skazavkhai-sobi-konaiut-ale-ia-derzhsluzhbovets-174974.html">Я би сказав, хай конають, але я держслужбовець</a>". </blockquote>
    </article>
  </body>
</html>