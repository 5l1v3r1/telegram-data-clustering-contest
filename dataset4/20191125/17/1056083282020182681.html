<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402736/%D8%B3%D8%A7%D8%AE%D8%AA-%D8%AC%D8%A7%D9%85%D8%B9%D9%87-%D8%A7%D8%B3%D9%84%D8%A7%D9%85%DB%8C-%D8%A8%D8%A7-%D9%BE%D8%B4%D8%AA%D9%88%D8%A7%D9%86%D9%87-%D8%A7%D8%B5%D9%86%D8%A7%D9%81-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T17:39:45+00:00"/>
    <meta property="og:title" content="ساخت جامعه اسلامی با پشتوانه اصناف محقق می‌شود"/>
    <meta property="og:description" content="ایسنا/لرستان مسئول بسیج اصناف لرستان گفت: هدف ما ساخت جامعه اسلامی است که با پشتوانه جانی و مالی اصناف محقق می‌شود."/>
  </head>
  <body>
    <article>
      <h1>ساخت جامعه اسلامی با پشتوانه اصناف محقق می‌شود</h1>
      <address><time datetime="2019-11-25T17:39:45+00:00">25 Nov 2019, 17:39</time> by <a rel="author">مرضیه حافظی</a></address>
      <p>ایسنا/لرستان مسئول بسیج اصناف لرستان گفت: هدف ما ساخت جامعه اسلامی است که با پشتوانه جانی و مالی اصناف محقق می‌شود.</p>
      <p>جمال ابدالی در جلسه اعضای اتحادیه‌ها و اصناف لرستان، با اشاره به این‌که به‌گفته مقام معظم رهبری هرکس مهر بسیج را در دل داشته باشد بسیجی است، اظهار کرد: بسیج اصناف یکی ظرفیت است که باید از ظرفیت آن در کنترل بازار استفاده کرد.</p>
      <p>وی با اشاره به فعالیت ۳۷ اتحادیه در استان، عنوان کرد: همه مردم از افزایش قیمت بنزین ناراحت و نگران شدند که در این زمینه رهبری از آبروی خود مایه گذاشت.</p>
      <p>ابدالی تأکید کرد: در این زمینه لازم است که ساماندهی‌های جدی انجام شود به‌عنوان مثال من کارمند در ساعت بیکاری با بنزین لیتری ۳۰۰۰ تومان به مسافرکشی نپردازم.</p>
      <p>مسئول بسیج اصناف لرستان، با اشاره به این‌که اعضای اتحادیه باید بدانند که بعد از آوردن رأی باید بیشتر از گذشته کار کنند، ادامه داد: ۱۸ هزار واحد صنفی در خرم‌آباد فعالیت می‌کنند که هرکدام زیرنظر یکی‌از اتحادیه‌ها هستند.</p>
      <p>وی با بیان این‌که ما دنبال ساخت جامعه اسلامی هستیم، تأکید کرد: جامعه اسلامی با پشتوانه جانی و مالی شما محقق می‌شود.</p>
      <p>ابدالی با اشاره به این‌که بسیج سازمان نیست بلکه یک تفکر است، تصریح کرد: شما با استفاده از این تفکر این قدرت را دارید که روحیه امید را در جامعه ایجاد کنید.</p>
      <p>این مسئول اضافه کرد: ما انسان‌های ای ابتدای خلقت تاکنون ناظرانی برای اداره امور داشته‌ایم پس بدون نظارت نمی‌توانیم کار کنیم.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090402737/%D9%86%D9%82%D8%B4-%DA%A9%D9%84%DB%8C%D8%AF%DB%8C-%D8%A7%D8%B5%D9%86%D8%A7%D9%81-%D8%AF%D8%B1-%D8%A2%D8%B1%D8%A7%D9%85%D8%B4-%D8%AC%D8%A7%D9%85%D8%B9%D9%87"/>
      </related>
    </article>
  </body>
</html>