<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/trendyolun-efsane-gunler-kampanyasi-basladi-1394738"/>
    <meta property="og:site_name" content="Karar.com"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="Trendyol'un Efsane Günler kampanyası başladı"/>
    <meta property="og:description" content="Trendyol, güçlü online pazar yerinde Anadolu'nun dört bir yanındaki binlerce iş ortağıyla yüzde 80'lere varan indirimlerle 25 milyon ürün satışı hedeflediği 25-29 Kasım'daki Efsane Günler ile bu ay bir kez daha alışveriş şöleni sunacak."/>
  </head>
  <body>
    <article>
      <h1>Trendyol'un Efsane Günler kampanyası başladı</h1>
      <address>
        <time datetime="2019-11-25T17:02:00+00:00">25 Nov 2019, 17:02</time>
      </address>
      <p>
        <b>Trendyol, güçlü online pazar yerinde Anadolu'nun dört bir yanındaki binlerce iş ortağıyla yüzde 80'lere varan indirimlerle 25 milyon ürün satışı hedeflediği 25-29 Kasım'daki Efsane Günler ile bu ay bir kez daha alışveriş şöleni sunacak.</b>
      </p>
      <p>Trendyol'dan yapılan açıklamaya göre, geçen yıl Efsane Günler'de rekor satışlara imza atan platform, bu yıl bir kez daha kendi rekorunu kıracak.</p>
      <p>Trendyol Group, bu yıl online pazar yerinde yer alan Türkiye'nin dört bir yanındaki binlerce iş ortağı satıcı ile 25 milyon ürün satışı, 15 milyar görüntülenme ve 350 milyon ziyaret ile Efsane Günler'de Türkiye'ye bugüne kadarki en büyük alışveriş festivalini yaşatmayı hedefliyor.</p>
      <p>Geçen yıl Efsane Günler'de online pazar yerindeki satıcıların ürünleriyle birlikte 7,5 milyon ürün satıldı, 2 milyar sayfa görüntülenme, 100 milyon da ziyaret gerçekleşti. Trendyol, Google'da en çok aratılan e-ticaret sitesi ve mobilde en çok indirilen e-ticaret uygulaması oldu.</p>
      <p>
        <b>İSTANBUL/AA</b>
      </p>
    </article>
  </body>
</html>