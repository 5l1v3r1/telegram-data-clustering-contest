<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/detaljen-stjal-showet/71857902"/>
    <meta property="og:site_name" content="Dagbladet.no"/>
    <meta property="article:published_time" content="2019-11-25T17:42:57+00:00"/>
    <meta property="og:title" content="Detaljen stjal showet"/>
    <meta property="og:description" content="Det florerer av spekulasjoner rundt hva innholdet i den hvite Valentino-veska til Lizzo er."/>
  </head>
  <body>
    <article>
      <h1>Detaljen stjal showet</h1>
      <h2>Det florerer av spekulasjoner rundt hva innholdet i den hvite Valentino-veska til Lizzo er.</h2>
      <address><time datetime="2019-11-25T17:42:57+00:00">25 Nov 2019, 17:42</time> by <a rel="author">Anniken Aronsen</a></address>
      <p>Søndag var det duket for <a href="https://www.dagbladet.no/kultur/selena-gomez-beskyldes-for-juks-under-arets-american-music-awards/68883713">den årlige prisutdelingen American Music Awards</a>, og i kjent stil dukket stjernene opp på den røde løperen i sine mest overdådige antrekk.</p>
      <p>En som imidlertid hadde gått for det minimalistiske, hva gjelder veske i alle fall, er rapkometen Melissa Viviane Jefferson (31), bedre kjent under artistnavnet Lizzo.</p>
      <figure>
        <img src="https://dbstatic.no/71858005.jpg?imageId=71858005&amp;x=5.078125&amp;y=0&amp;cropw=94.140625&amp;croph=100&amp;width=482&amp;height=769"/>
        <figcaption><b>STJERNE:</b> Lizzo poserte gladelig for fotografene på den røde løperen. Foto: NTB Scanpix Vis mer</figcaption>
      </figure>
      <p>
        <b>På den røde løperen spøkte hun om hva som var på innsida av den bitte lille Valentino-veska.</b>
      </p>
      <p>- Tamponger, ei flaske tequila og noen kondomer, sa hun, ifølge <a href="https://www.eonline.com/news/1096621/lizzo-s-insanely-tiny-purse-makes-a-big-statement-at-the-2019-american-music-awards">E! News</a>.</p>
      <p>Siden tok hun til <a href="https://www.instagram.com/p/B5RIJ9hhSPN/">Instagram</a> for å utdype:</p>
      <p>«Bag big enough for my f*cks to give».</p>
      <p>Trolig henviser Lizzo her til uttrykket «zero fucks to give» - ettersom veska er helt minimal. Slanguttrykket betyr at man ikke bryr seg om hva andre synes om en.</p>
      <figure>
        <img src="https://dbstatic.no/71857997.jpg?imageId=71857997&amp;width=1024&amp;height=615"/>
        <figcaption><b>MIKROSKOPISK:</b> Den lille Valentino-vesken har fått stor oppmerksomhet. Foto: NTB Scanpix Vis mer</figcaption>
      </figure>
      <p>Prislappen på den nærmest ikke-eksisterende veska er ikke kjent.</p>
      <h3>Slo Michael Jackson</h3>
      <p>Det er ikke bare artisten selv som har det morsomt på bekostning av tilbehøret. Twitter-folket har presentert en rekke teorier om hva innholdet er.</p>
      <p>- Jeg kan ikke tro at Lizzo tok med seg selvfølelsen min på den røde løperen, skriver én.</p>
      <p>- Lizzo tok med seg mengden støtte Taylor Swift fikk fra mannlige musikere dette året, skriver en annen.</p>
      <p>Lizzo var nominert til tre priser, men fikk ikke med seg noen trofeer hjem.</p>
      <p><a href="https://www.dagbladet.no/kjendis/stjernemanager-ber-swift-begrave-stridsoksa/71848130">Taylor Swift (29)</a> ble på sin side kåret til årets artist, noe som sørget for <a href="https://www.dagbladet.no/kultur/slo-michael-jackson-rekord/71856476">at hun slo popkongen Michael Jacksons AMA-rekord</a>. Prisen sørget nemlig for at hun nå har hele 25 AMA-trofeer, mot Jacksons mangeårige rekord på 24.</p>
      <figure>
        <img src="https://dbstatic.no/71858029.jpg?imageId=71858029&amp;x=4.4642857142857&amp;y=0&amp;cropw=86.071428571429&amp;croph=100&amp;width=482&amp;height=834"/>
        <figcaption><b>REKORD:</b> Taylor Swift er nå den artisten som har vunnet flest AMAs. Foto: NTB Scanpix Vis mer</figcaption>
      </figure>
      <p>Stjerneskuddet <a href="https://www.dagbladet.no/kjendis/innrommer-hartabbe/71794150">Billie Eilish (17)</a> fikk med seg to priser hjem, blant annet for årets nye artist. Også hun vakte oppsikt på den røde løperen - som vanlig.</p>
      <p>Hun hadde nemlig dekket over ansiktet med noe som kunne likne på en glitrende birøkterhatt.</p>
      <figure>
        <img src="https://dbstatic.no/71857963.jpg?imageId=71857963&amp;x=0&amp;y=0&amp;cropw=100&amp;croph=86.19153674833&amp;width=641&amp;height=387"/>
        <figcaption><b>KJENT STIL:</b> Det er ikke første gang Billie Eilish (17) dekker til ansiktet på den røde løperen. Foto: NTB Scanpix Vis mer</figcaption>
      </figure>
      <h3>Stilte i neon</h3>
      <p>En annen som gjorde seg bemerket på løperen var Lil Nas X (20), som stilte i neongrønt til fingerspissene.</p>
      <p>Flere medier omtaler antrekket som kveldens verste, men motemagasinet <a href="https://www.vogue.com/vogueworld/article/lil-nas-x-american-music-awards-christopher-john-rogers-gloves">Vogue</a> hyllet ham for å være kveldens mest suksessrike risikotaker.</p>
      <figure>
        <img src="https://dbstatic.no/71857965.jpg?imageId=71857965&amp;x=11.306532663317&amp;y=0&amp;cropw=80.527638190955&amp;croph=100&amp;width=641&amp;height=561"/>
        <figcaption><b>NEONGRØNT:</b> Lil Nas X var nominert til flere priser - blant annet favorittlåt i kategorien rap/hip hop - som han vant med hitlåta «Old Town Road». Foto: NTB Scanpix Vis mer</figcaption>
      </figure>
      <p>Kjæresteparet Shawn Mendes (21) og Camila Cabello (22) strålte sammen på prisutdelingen, og mottok dessuten prisen for årets samarbeid med låten «Señorita».</p>
      <p>Superparet har datet siden i sommer, men har vært svært private rundt forholdet. De to unngikk å stille på den røde løperen sammen, ifølge <a href="https://www.elle.com/culture/celebrities/a29848553/camila-cabello-shawn-mendes-outfits-american-music-awards-red-carpet-2019/">Elle</a>, men poserte sammen etter at de vant sin felles pris.</p>
      <figure>
        <img src="https://dbstatic.no/71857967.jpg?imageId=71857967&amp;x=5.0946142649199&amp;y=0&amp;cropw=93.30422125182&amp;croph=100&amp;width=641&amp;height=453"/>
        <figcaption><b>SUPERPAR:</b> Shawn Mendes og Camila Cabello tok med seg pris hjem fra AMAs. Foto: NTB Scanpix Vis mer</figcaption>
      </figure>
      <h3>Røyket på løperen</h3>
      <p>Christina Aguilera (38) har fått variert mottakelse for sitt antrekk.</p>
      <p>Hun stilte i en fotsid, perlekledd fløyelskjole med store skulderputer. I midjen hadde hun et bredt belte, og nedenfor kjolen kunne man så vidt skimte hvite platåsko.</p>
      <figure>
        <img src="https://dbstatic.no/71857969.jpg?imageId=71857969&amp;x=0&amp;y=0.10405827263267&amp;cropw=98.91975308642&amp;croph=99.89701338826&amp;width=641&amp;height=970"/>
        <figcaption><b>HELHVITT:</b> Christina Aguilera på den røde løperen. Foto NTB Scanpix Vis mer</figcaption>
      </figure>
      <p>Rapper Post Malone (24) så ut til å ha begynt festen allerede på den røde løperen, der han stilte med en tent røyk.</p>
      <figure>
        <img src="https://dbstatic.no/71857971.jpg?imageId=71857971&amp;width=1024&amp;height=615"/>
        <figcaption><b>RØYKET:</b> Post Malone tok seg en blås foran fotografene. Foto: NTB Scanpix Vis mer</figcaption>
      </figure>
      <p>
        <i>Se flere bilder fra American Music Awards-løperen nedenfor!</i>
      </p>
      <figure>
        <img src="https://dbstatic.no/71857973.jpg?imageId=71857973&amp;x=0&amp;y=0&amp;cropw=98.162327718224&amp;croph=99.897959183673&amp;width=641&amp;height=980"/>
        <figcaption><b>KONGEBLÅTT:</b> Ciara skilte seg ut i et knallblått antrekk med en dristig overdel under. Foto: NTB scanpix GRAVID: Jenna Dewan venter sitt først Vis mer</figcaption>
      </figure>
      <figure>
        <img src="https://dbstatic.no/71857975.jpg?imageId=71857975&amp;x=0&amp;y=0&amp;cropw=95.386904761905&amp;croph=100&amp;width=641&amp;height=1007"/>
        <figcaption><b>GRAVID:</b> Jenna Dewan venter barn med kjæresten Steve Kazee, og strålte på American Music Awards. Foto: NTB scanpix Vis mer</figcaption>
      </figure>
      <figure>
        <img src="https://dbstatic.no/71857977.jpg?imageId=71857977&amp;x=0&amp;y=0.20811654526535&amp;cropw=96.390977443609&amp;croph=100&amp;width=641&amp;height=996"/>
        <figcaption><b>HOWDY:</b> Artist, DJ og produsent Diplo dukket opp i et cowboy-inspirert antrekk. Foto: NTB scanpix Vis mer</figcaption>
      </figure>
      <figure>
        <img src="https://dbstatic.no/71857979.jpg?imageId=71857979&amp;x=0&amp;y=0&amp;cropw=96.246246246246&amp;croph=100&amp;width=641&amp;height=998"/>
        <figcaption><b>I RØDT:</b> «13 Reasons Why»-stjernen Katherine Langford skilte seg ut i denne knallrøde kjolen - med matchende øyesminke. Foto: NTB scanpix Vis mer</figcaption>
      </figure>
      <figure>
        <img src="https://dbstatic.no/71857981.jpg?imageId=71857981&amp;x=0&amp;y=0&amp;cropw=99.844236760125&amp;croph=99.584631360332&amp;width=641&amp;height=960"/>
        <figcaption><b>KOMFORTABEL:</b> Kesha stilte i et overdådig, slåbrok-lignende antrekk på den røde American Music Awards-løperen. Foto: NTB scanpix Vis mer</figcaption>
      </figure>
      <figure>
        <img src="https://dbstatic.no/71857983.jpg?imageId=71857983&amp;x=13.546798029557&amp;y=0&amp;cropw=78.940886699507&amp;croph=100&amp;width=641&amp;height=558"/>
        <figcaption><b>FLAGRENDE GEVANTER:</b> Carrie Underwood strålte i en glitrende lilla kreasjon. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71857985.jpg?imageId=71857985&amp;x=0&amp;y=0&amp;cropw=99.844236760125&amp;croph=98.306878306878&amp;width=641&amp;height=930"/>
        <figcaption><b>FARGERIK:</b> Halsey krydret både antrekket og sminken med farger, men øyebrynene hadde hun tilsynelatende lagt igjen hjemme. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71857989.jpg?imageId=71857989&amp;x=0&amp;y=0&amp;cropw=98.615384615385&amp;croph=99.89939637827&amp;width=641&amp;height=993"/>
        <figcaption><b>SKAPTE BLEST:</b> Billy Portes antrekk gikk ikke upåaktet hen på løperen. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71857995.jpg?imageId=71857995&amp;x=0&amp;y=0&amp;cropw=94.264705882353&amp;croph=100&amp;width=641&amp;height=983"/>
        <figcaption><b>EKTEPAR:</b> Heidi Klum med ektemannen Tom Kaulitz på American Music Awards. Foto: NTB scanpix Vis mer</figcaption>
      </figure>
    </article>
  </body>
</html>