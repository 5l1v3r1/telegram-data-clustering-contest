<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/fortomeno-toneo-d-s-tou-gs-iraklis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="«Φορτωμένο» το...νέο δ. σ. του Γ.Σ. Ηρακλής"/>
    <meta property="og:description" content="Ο Στράτος Παζούλης αρθρογραφεί για τον Ηρακλή που είναι καταδικασμένος ενωμένος το ξεκαθάρισμα των λογαριασμών"/>
  </head>
  <body>
    <article>
      <h1>«Φορτωμένο» το...νέο δ. σ. του Γ.Σ. Ηρακλής</h1>
      <h2>Ο Στράτος Παζούλης αρθρογραφεί για τον Ηρακλή που είναι καταδικασμένος ενωμένος το ξεκαθάρισμα των λογαριασμών</h2>
      <address><time datetime="2019-11-25T17:15:00+00:00">25 Nov 2019, 17:15</time> by <a rel="author">Στράτος  Παζούλης</a></address>
      <p>Όταν μήνες τώρα έχεις εξαντλήσει φαντασία και λεξιλόγιο, περιγράφοντας την αναγκαιότητα της επίτευξης ενός συγκεκριμένου στόχου σε μια δεδομένη χρονική περίοδο, ο Θεόφιλος Πατέλης , την προσδιόρισε μέχρι τέλος της χρονιάς, σαν κοντεύει εκείνη η στιγμή στερεύει κάθε διάθεση και πρόθεση να αναφέρεις οτιδήποτε.</p>
      <p>Μετά τη γ.σ. φιάσκο η διοίκηση, που θα προκύψει πιθανώς σήμερα, επανέρχεται στη γνωστή διαδικασία, την οποία ακολουθούσε επί μήνες η απερχόμενη ,με τη διαφορά ότι πλέον χρειάζεται να την διεκπεραιώσει σε χρόνο τρέχοντα σχεδόν και όχι το συζητάμε και ο Θεός βοηθός. Μοιραία λοιπόν ο Φώτης Θέος (εάν παραμείνει πρόεδρος ), μα και ο νέος αν προκύψει, και οι συνεργάτες του, εξαιτίας αυτών των στενών χρονικών περιθωρίων δεν είναι σε θέση να κάνουν αξιολογήσεις, παρά μόνο συμβιβασμούς, τουλάχιστον σε πρώτη φάση.</p>
      <p>Βάσει των παραπάνω δεδομένων τα λόγια παύουν πλέον να εκφράζουν ακόμη και την σημασία των εννοιών τους. Ετσι δεν έχει και τόση σημασία, αν ήρθαν ή δεν ήρθαν σύμβουλοι του όποιου ομίλου, αν μίλησαν ή όχι με εκπρόσώπους του ερασιτέχνη ή με τον περίεργο εκείνο τύπο, τον γνωστό και μη εξαιρετέο διαμεσολαβητή, αλλά σκόνταψαν στα περίφημα χρέη, χρέη, κατά μια άλλη εκδοχή, η οποία μοιάζει με συνέχεια της πρώτης αλλά από έτερο «απολογητή», που θα διαγραφούν σύμφωνα με σχέδιο της Πολιτείας και των εκπρόσωπων του Γ.Σ. δια της «εξαφάνισης» του παλαιού ΑΦΜ.</p>
      <p>Ακόμη κι αν δεχθούμε, πως έγιναν συζητήσεις με εκπροσώπους επενδυτή σε βάθος, όπως σίγουρα καταρτίστηκε προσχέδιο μεταξύ των κυβερνητικών παραγόντων και του Γ. Σ. με την απαραίτητη προϋπόθεση όμως (όπως έμαθα) να πληρωθεί ο ΦΠΑ, μένουν ακόμη πολλές σημαντικές λεπτομέρειες ( πάνω σε αυτές γίνεται η συζήτηση ) να τακτοποιηθούν έως ότου οι δυο πλευρές δώσουν τα χέρια.</p>
      <p>Επομένως ο Ηρακλής ( το φάσμα του ολάκερο) είναι σήμερα καταδικασμένος να κυνηγήσει ενωμένος το ξεκαθάρισμα των λογαριασμών με την πολιτεία μιας και όταν ο κόμπος φτάσει στο χτένι, το κυνήγι του στόχου παύει να είναι υπόθεση μιας χούφτας αρμοδίων και μετατρέπεται σε κοινό αυτοσκοπό, σχεδόν νοσηρό, γιατί υπάρχουν, τουλάχιστον ενδείξεις, πέραν των φραστικών «αποκαλύψεων» σε βάρος αρκετών, για κινήσεις καιροσκόπων με στόχο τον το ναυάγιο οποιασδήποτε προόδου στις συζητήσεις των εκπροσώπων του ερασιτέχνη με την πολιτεία.</p>
      <p>Μάλιστα στέλεχος της διοίκησης τόνιζε με έμφαση χθες σε παρέα Ηρακλειδέων:«Δεν πεθαίνει ο Ηρακλής όσο κι αν το θέλουν κάποιοι. Σήμερα έχει στον στίβο 600 παιδιά και άλλα τόσα στον υγρό στίβο»… Ξέχασε βέβαια να αναφέρει και το ποδόσφαιρο, αλλά αυτό είναι μια άλλη ιστορία.</p>
      <p>*Από την έντυπη έκδοση της Metrosport (25/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/epikindinos-tassis"/>
        <a href="http://www.metrosport.gr/article/osi-miloun-gia-exigiansi-kitoun-tin-parti-tous"/>
        <a href="http://www.metrosport.gr/article/piesi-fevgi-ap-ton-paok-ke-pigeni-ston-olimpiako"/>
        <a href="http://www.metrosport.gr/article/paok-to-megalitero-ntermpi-ine-esoteriko"/>
        <a href="http://www.metrosport.gr/article/gkel-den-ekane-kani-omos-ti-doulia-tou"/>
        <a href="http://www.metrosport.gr/article/den-iparchoun-iroes-ithiki-dikeosi-to-xekatiniasma-marinaki-kokkali"/>
      </related>
    </article>
  </body>
</html>