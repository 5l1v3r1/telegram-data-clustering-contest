<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/zaev-mickoski-vredi-na-prijatelskite-ni-otnoshenija-s-bylgarija-news_1409605.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T17:41:00+00:00"/>
    <meta property="og:title" content="Заев: Мицкоски вреди на приятелските ни отношения с България"/>
    <meta property="og:description" content="Зоран Заев остро осъди поведението на лидера на опозицията Християн Мицкоски от ВМРО-ДПМНЕ, който в рамките на 24 часа изрази напълно противоположни становища за Договора за приятелство с България, предаде БГНЕС."/>
  </head>
  <body>
    <article>
      <h1>Заев: Мицкоски вреди на приятелските ни отношения с България</h1>
      <address><time datetime="2019-11-25T17:41:00+00:00">25 Nov 2019, 17:41</time> by <a rel="author" href="https://www.actualno.com/editors/uid/101" target="_blank">Милена Славкова</a></address>
      <p>Зоран Заев остро осъди поведението на лидера на опозицията Християн Мицкоски от ВМРО-ДПМНЕ, който в рамките на 24 часа изрази напълно противоположни становища за Договора за приятелство с България, предаде БГНЕС. <br/><br/><br/>„Всички видяхме за какво става дума. Той публично заяви, че подкрепя всичко добро в този договор. Но не знам, защо, когато се прибра в родината, направи противоположни изказвания. Това изобщо не е сериозно. Първо не е сериозно за македонските граждани, а след това и за нашите съседи“, заяви Заев по повод на последните изяви на Мицкоски.</p>
      <related>
        <a href="https://www.actualno.com/balkani/zaev-obvini-mickoski-che-e-protiv-bylgarija-i-chlenstvoto-v-es-news_1409102.html"/>
      </related>
      <p>„България е наш приятел, подписахме Договор за приятелство. Мицкоски често определя споразумението като капитулация, като лошо за държавата. След това отиде на срещата на Европейската народна партия /ЕНП/ и подкрепи документа, след което в края на работния ден отново промени мнението си, че е против него“, отбеляза македонският премиер. „Това е много несериозно“, подчерта Заев.</p>
    </article>
  </body>
</html>