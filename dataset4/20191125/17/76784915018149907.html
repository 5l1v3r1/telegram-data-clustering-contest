<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/belfold/2019/11/25/harom_ferfit_letartoztattak_miutan_vasarnap_gazpisztollyal_lovoldoztek_pecsen/"/>
    <meta property="og:site_name" content="Index.hu"/>
    <meta property="article:published_time" content="2019-11-25T17:20:00+00:00"/>
    <meta property="og:title" content="Három férfit letartóztattak, miután vasárnap gázpisztollyal lövöldöztek Pécsen"/>
    <meta property="og:description" content="Összesen nyolc embert állítottak elő az elektronikus zenei fesztivál után."/>
  </head>
  <body>
    <article>
      <h1>Három férfit letartóztattak, miután vasárnap gázpisztollyal lövöldöztek Pécsen</h1>
      <address><time datetime="2019-11-25T17:20:00+00:00">25 Nov 2019, 17:20</time> by <a rel="author" href="https://index.hu/szerzo/pandi_balazs" target="_blank">Pándi Balázs</a></address>
      <p>Három férfit, egyiküket súlyos testi sértés kísérlete miatt vett őrizetbe a rendőrség a vasárnap hajnali pécsi eset után, amelynek során több lövést is leadott gázriasztó fegyveréből egy 21 éves férfi – írja az MTI a rendőrségre hivatkozva. </p>
      <p>A pécsi Expo Centerben szombatról vasárnapra virradóra elektronikus zenei fesztivált rendeztek, egy 21 éves férfi azután adott le több lövést gázriasztó fegyveréből hajnalban, hogy egy másik, 24 éves férfival együtt vitába keveredett egy családdal. A vita közben a társaság tagjai üvegeket dobáltak a két férfi felé, és a 24 éves férfit késsel lábon szúrták. A 21 éves társa által leadott lövések sérülést nem okoztak.</p>
      <p>A kiérkező rendőrök összesen nyolc férfit állítottak elő. Négyüket hallgatták ki gyanúsítottként, közülük hármat őrizetbe is vettek. A 21 és a 24 éves, valamint egy 32 éves férfi ellen garázdaság, míg egy 27 éves férfi ellen súlyos testi sértés kísérlete miatt nyomoznak.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>