<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/izmir-icin-kuvvetli-saganak-uyarisi-1394814"/>
    <meta property="og:site_name" content="Karar.com"/>
    <meta property="article:published_time" content="2019-11-25T17:41:00+00:00"/>
    <meta property="og:title" content="İzmir için kuvvetli sağanak uyarısı"/>
    <meta property="og:description" content="Meteoroloji 2. Bölge Müdürlüğü, İzmir geneli için kuvvetli sağanak uyarısında bulunarak, vatandaşları sel, su baskını, yıldırım ve fırtına için dikkatli olmaları konusunda çağrıda bulundu."/>
  </head>
  <body>
    <article>
      <h1>İzmir için kuvvetli sağanak uyarısı</h1>
      <address>
        <time datetime="2019-11-25T17:41:00+00:00">25 Nov 2019, 17:41</time>
      </address>
      <p>
        <b>Meteoroloji 2. Bölge Müdürlüğü, İzmir geneli için kuvvetli sağanak uyarısında bulunarak, vatandaşları sel, su baskını, yıldırım ve fırtına için dikkatli olmaları konusunda çağrıda bulundu.</b>
      </p>
      <p>Sabahın ilk saatlerinde İzmir ve Ege Bölgesinde başlayan sağanak yağış kuvvetini arttırıyor. Meteoroloji 2. Bölge Müdürlüğü, özellikle akşam saatlerinde yağışın kuvvetleneceğini belirterek, vatandaşları dikkatli olmaları konusunda uyardı.</p>
      <p>Yapılan açıklamada şu ifadelere yer verildi:</p>
      <p>"İzmir il genelinde görülmekte olan sağanak ve gök gürültülü sağanak yağmurların Çeşme yarımadası ile Aliağa, Foça, Menemen ilçeleri ve çevresinde önümüzdeki 3 saatlik periyotta şiddetli, yerel olarak aşırı yağış şeklinde devam etmesi beklendiğinden meydana getirebileceği ani sel, su baskını, yıldırım, yağış anında kuvvetli rüzgar ve dolu yağışına karşı dikkatli ve tedbirli olunmalıdır."</p>
      <p>Öte yandan yapılan uyarıda kuvvetli sağanak yağışın akşam 19.20’ye kadar süreceği bildirildi.</p>
      <p>
        <b>İZMİR/İHA</b>
      </p>
    </article>
  </body>
</html>