<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/nbs-prodala-15-mln-evra-kurs-dinara-sutra-1175654/"/>
    <meta property="og:site_name" content="Krstarica"/>
    <meta property="article:published_time" content="2019-11-25T17:08:00+00:00"/>
    <meta property="og:title" content="NBS prodala 15 mln evra, kurs dinara sutra 117,5654"/>
    <meta property="og:description" content="BEOGRAD - Dinar će zadržati sutra prema evru istu vrednost kao danas i zvanični srednji kurs iznosiće 117,5654 dinara za evro, objavila je Narodna banka"/>
  </head>
  <body>
    <article>
      <h1>NBS prodala 15 mln evra, kurs dinara sutra 117,5654</h1>
      <address><time datetime="2019-11-25T17:08:00+00:00">25 Nov 2019, 17:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Dinar će zadržati sutra prema evru istu vrednost kao danas i zvanični srednji kurs iznosiće 117,5654 dinara za evro, objavila je Narodna banka Srbije.</p>
      <p>NBS je prodala 15 miliona evra na međubankarskom deviznom tržištu kako bi ublažila prekomerne dnevne oscilacije kursa, čime je ukupan iznos koji je prodala od početka godine dostigao 315 miliona evra, a kupila je dve milijarde i 730 miliona evra.</p>
      <p>Dinar će prema evru biti na istom nivou kao pre mesec dana, na godišnjem jači za 0,7 procenata, a u odnosu na početak godine jači za 0,5 procenata.</p>
      <p>Indikativni kurs dinara prema dolaru je oslabio danas za 0,1 posto na 106,7612 dinara za dolar.</p>
      <p>Dinar prema dolaru vredi 0,8 odsto manje nego pre mesec dana, na godišnjem nivou je slabiji za 2,3 posto, a od početka godine je u padu za 3,2 procenta.</p>
      <p>Domaća valuta je prema novčanoj jedinici evrozone bila najjača 18. novembra kada je kurs iznosio 117,4333 dinara za evro, a najslabija 29. januara kada je jedan evro koštao 118,4940 dinara.</p>
      <p>(Tanjug)</p>
    </article>
  </body>
</html>