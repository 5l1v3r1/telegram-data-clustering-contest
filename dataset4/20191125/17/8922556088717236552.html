<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/kultur-noje/stulen-carl-larsson-malning-till-salu-igen-5459645.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T17:17:42+00:00"/>
    <meta property="og:title" content="Stulen Carl Larsson-målning till salu igen"/>
    <meta property="og:description" content="Konst En målning av konstnären Carl Larsson från 1904 försvann under oklara omständigheter från Norrköpings konstmuseum i slutet av 1980-talet. Nu planerar danska auktionshuset Bruun Rasmussen att sälja &quot;Karin skalar äpplen&quot; med ett utropspris på motsvarande ungefär 700 000 svenska kronor."/>
  </head>
  <body>
    <article>
      <h1>Stulen Carl Larsson-målning till salu igen</h1>
      <address><time datetime="2019-11-25T17:17:42+00:00">25 Nov 2019, 17:17</time> by <a rel="author">TT</a></address>
      <p>Konst En målning av konstnären Carl Larsson från 1904 försvann under oklara omständigheter från Norrköpings konstmuseum i slutet av 1980-talet. Nu planerar danska auktionshuset Bruun Rasmussen att sälja "Karin skalar äpplen" med ett utropspris på motsvarande ungefär 700 000 svenska kronor.</p>
      <p>2012 beslagtogs tavlan av polisen efter att en privat norsk konstsamlare hade försökt sälja den via svenska auktionsfirman Bukowskis. Säljaren misstänktes inte för något brott utan ska ha handlat i god tro. Brottet var redan då preskriberat och polisen hoppades att samlaren och Norrköpings konstmuseum kunde komma överens om en återlämning, något som inte har skett.</p>
      <p>"Vi ser oss fortfarande som moraliskt rättmätiga ägare till målningen även om brottet är preskriberat och vi hoppas att vi får tillbaka den någon gång i framtiden", säger Helena Persson, chef för Norrköpings Konstmuseum, i ett pressmeddelande.</p>
      <p>Museet har inte möjlighet att köpa tillbaka "Karin skalar äpplen", som ska säljas den 26 november.</p>
    </article>
  </body>
</html>