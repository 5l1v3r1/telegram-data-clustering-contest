<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781011/%D9%81%D8%B1%D8%A7%DB%8C%D9%86%D8%AF-%DA%A9%DB%8C%D9%81%DB%8C-%D8%B3%D8%A7%D8%B2%DB%8C-%D8%AA%D9%88%D9%84%DB%8C%D8%AF-%D8%A2%D8%B1%D8%AF-%D8%AF%D8%B1-%D8%A7%D8%B1%D8%AF%D8%A8%DB%8C%D9%84-%D9%86%D8%B8%D8%A7%D8%B1%D8%AA-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T17:35:23+00:00"/>
    <meta property="og:title" content="رئیس صمت اردبیل: فرایند کیفی سازی تولید آرد در اردبیل نظارت می‌شود"/>
    <meta property="og:description" content="اردبیل - رئیس صمت اردبیل گفت: رعایت فرایند تولید آرد توسط کارخانه‌های آرد سازی و حمل آن به واحدهای نانوایی از اولویت‌های بخش بازرسی است."/>
  </head>
  <body>
    <article>
      <h1>رئیس صمت اردبیل: فرایند کیفی سازی تولید آرد در اردبیل نظارت می‌شود</h1>
      <address>
        <time datetime="2019-11-25T17:35:23+00:00">25 Nov 2019, 17:35</time>
      </address>
      <p>به گزارش <a href="http://www.mehrnews.com/">خبرنگار مهر</a>، رامین صادقی عصر دوشنبه درجلسه با کارخانه‌های تولید آرد در استان اردبیل عنوان کرد: رعایت فرایند تولید آرد توسط کارخانه‌های آرد سازی و حمل آن به واحدهای نانوایی و در نهایت کیفیت نان عرضه شده به شهروندان از اولویت‌های بخش بازرسی بوده تا فرایند کیفی سازی تولید آرد در اردبیل نظارت شود.</p>
      <p>وی افزود: درپی گزارشات واصله به سامانه ۱۲۴ سازمان مبنی بر نبود کیفیت انواع نان در سطح استان، لزوم نظارت و بازرسی از کارخانه‌های آرد سازی و واحدهای صنفی نانوانی در اولویت کار معاونت بازرسی و نظارت قرار گرفته است.</p>
      <p>رئیس صنعت ،معدن و تجارت استان اردبیل یادآور شد: کارخانجات آرد سازی نظرات و پیشنهادات خود را در راستای بهبود کیفیت نان به صورت مکتوب ارائه کنند و سازمان صنعت، معدن و تجارت استان نیز آمادگی دارد تا مسائل و مشکلات بحث تولید آرد با کیفیت را با برگزاری جلسات مستمر و پیگیری مصوبات آن موانع احتمالی را برطرف کند.</p>
      <p>وی افزود: طبق توافق صورت گرفته با دستگاه‌های ذیربط گشت مشترک بازرسی در سطح استان تشدید شده و با متخلفین برخورد قانونی خواهد شد.</p>
      <p>رئیس صنعت ،معدن و تجارت استان اردبیل تصریح کرد: رعایت قیمت‌های مصوب بر اساس وزن چانه و کیفیت نان مورد تأکید بخش بازرسی بوده و در این خصوص انتظار می‌رود تا صنوف نانوایی هم با رعایت این موارد در اجرای طرح ما را یاری کنند.</p>
      <p>وی از مردم درخواست کرد درصورت مشاهده هرگونه تخلف مراتب را به سامانه ارتباطی ۱۲۴ اطلاع دهند تا در اسرع وقت رسیدگی شود.</p>
    </article>
  </body>
</html>