<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/politics/na-bukovini-ta-sche-u-3-oblastyah-startuvav-proces-visunennya-kandidativ-na-miscevih-viborah-380835"/>
    <meta property="og:site_name" content="Погляд"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="На Буковині та ще у 3 областях стартував процес висунення кандидатів на місцевих виборах"/>
    <meta property="og:description" content="Процес висування кандидатів на місцевих виборах 29 грудня 2019 року розпочався"/>
  </head>
  <body>
    <article>
      <h1>На Буковині та ще у 3 областях стартував процес висунення кандидатів на місцевих виборах</h1>
      <h2>У цих виборах зможуть взяти участь близько 55,5 тисяч виборців</h2>
      <address>
        <time datetime="2019-11-25T17:22:00+00:00">25 Nov 2019, 17:22</time>
      </address>
      <p>Процес висування кандидатів на місцевих виборах 29 грудня 2019 року розпочався. Про це повідомляє пресслужба Центральної виборчої комісії.</p>
      <p>Зазначається, що подання документів до територіальних виборчих комісій (ТВК) для реєстрації кандидатів у депутати, кандидатів на посаду сільського, селищного, міського голови триватиме до 4 грудня включно. А до 5 грудня включно ТВК ухвалюватимуть рішення про реєстрацію кандидатів.</p>
      <p>Повідомляється, що близько 22 політичних партій подали до ЦВК копії рішення вищого керівного органу партії про участь їх місцевих організацій у перших місцевих виборах разом з копією статуту партії. Перелік цих партій невдовзі буде оприлюднено на офіційному вебсайті Центральної виборчої комісії в розділі «Місцеві вибори» (підрозділ «Призначені вибори»).</p>
      <p>Перші вибори депутатів сільських, селищної, міських рад Обʼєднаних територіальних громад і відповідних сільських, селищного, міських голів, призначені на 29 грудня 2019 року, відбудуться у 6 об'єднаних територіальних громадах (ОТГ) (3 сільських, 1 селищній, 2 міських ОТГ) у 4 областях України (Дніпропетровська, Львівська, Сумська, Чернівецька).</p>
      <p>За попередніми підрахунками, у цих виборах зможуть взяти участь близько 55,5 тисяч виборців.</p>
      <footer>Джерело: <a href="https://www.slovoidilo.ua/">Слово і Діло</a></footer>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-v-otg-pochinayut-gotuvatisya-do-viboriv-380018"/>
        <a href="https://pogliad.ua/news/politics/29-grudnya-vidbudutsya-vibori-u-kaduboveckiy-silskiy-otg-379024"/>
        <a href="https://pogliad.ua/news/bukovina/u-cherniveckiy-oblasti-22-grudnya-provedut-vibori-v-odniy-otg---cvk-378665"/>
        <a href="https://pogliad.ua/news/bukovina/yavka-v-karapchivskiy-otg-nizka-a-u-vanchikoveckiy---visoka-373985"/>
      </related>
    </article>
  </body>
</html>