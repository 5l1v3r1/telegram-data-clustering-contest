<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191125-shho-podaruvaty-dytyni-na-den-svyatogo-mykolaya-2019/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T17:08:44+00:00"/>
    <meta property="og:title" content="Що подарувати дитині на День Святого Миколая 2019"/>
    <meta property="og:description" content="З року в рік батькам доводиться розгадувати ребус під назвою Подарунки дітям на День Святого Миколая. Факти ICTV розгадали цю задачу за вас і пропонують 10 найкращих ідей подарунків до свята."/>
  </head>
  <body>
    <article>
      <h1>Що подарувати дитині на День Святого Миколая 2019</h1>
      <address>
        <time datetime="2019-11-25T17:08:44+00:00">25 Nov 2019, 17:08</time>
      </address>
      <p>З року в рік батькам доводиться розгадувати ребус під назвою Подарунки дітям на День Святого Миколая. Факти ICTV розгадали цю задачу за вас і пропонують 10 найкращих ідей подарунків до свята.</p>
      <p><b>День Святого Миколая</b> – улюблене свято дітлахів. Адже всі знають, якщо вести себе добре – в морозний грудневий ранок 19 грудня Миколай покладе під подушку приємний презент.</p>
      <p>Не злукавимо, якщо скажемо, що подарунків чекають не тільки діти, а й старші діти. А в деяких сім’ях є традиція дарувати подарунки всім рідним і близьким.</p>
      <h3>Про Святого Миколая</h3>
      <p>Якщо вірити легендам і сказанням, то Святий Миколай був звичайною дитиною, але він відрізнявся від усіх інших добродушністю, безкорисливістю і чуйністю.</p>
      <p><b>Читайте</b>: <a href="https://fakty.com.ua/ua/ukraine/20191118-den-svyatogo-mykolaya-2019-istoriya-ta-tradytsiyi-svyata/">День Святого Миколая 2019: історія та традиції свята</a></p>
      <p>Його сім’я була заможною, так, з настанням ночі, хлопчик виходив зі свого будинку і розносив бідним діткам подарунки.</p>
      <p>Люди скоро дізналися про його вчинки і звели його в ранг Святого. Тоді і була заведена традиція – раз на рік дарувати слухняним дітям маленькі подаруночки.</p>
      <h3>Корисні подарунки</h3>
      <figure>
        <img src="http://fakty.ictv.ua/wp-content/uploads/2016/12/08/Kniga.jpg?1512750733"/>
      </figure>
      <p> </p>
      <p>Батьківський презент може бути простим, а може грати і якусь освітню роль. Якщо ви давно хотіли прищепити дитині любов до читання День Святого Миколая – відмінний привід. Подаруйте малечі цікаву книгу або енциклопедію.</p>
      <h3>Розвиваючі подарунки</h3>
      <figure>
        <img src="https://i.ytimg.com/vi/nqTNdO_M0_I/maxresdefault.jpg?1512750734"/>
      </figure>
      <p>Якщо ваша прихована мета розвивати творчу жилку свого чада – вам в допомогу величезний асортимент нОбирайте набори для малювання та ліплення. Хороший подарунок – дитячі ігри-пазли. Фарби, розмальовки, набори для плетіння кольоровими гумками, художні творчі набори, набори – ідеальний варіант подарунка.</p>
      <h3>Солодкий презент</h3>
      <figure>
        <img src="http://eti-deti.com/wp-content/uploads/2012/11/candy.jpg"/>
      </figure>
      <p>Не хочете витрачати кругленьку суму? А ваша дитина любить солодке. Ідеальний варіант кіндер-сюрприз, шоколад, шоколадні фігурки, цукерки, тістечка, печиво, мармелад. Це легкий, невимушений і завжди улюблений подарунок.</p>
      <h3>Інтерактивний подарунок</h3>
      <figure>
        <img src="http://fakty.ictv.ua/wp-content/uploads/2016/12/08/xVZyONVUG84.jpg?1512750736"/>
      </figure>
      <p> </p>
      <p>Знаєте, що дитину найбільше цікавить спорт? Можливо, вже час подарувати йому місячний абонемент у басейн або будь-який інший гурток. Ваша дитина точно запам’ятає такий сюрприз, а ви займете його улюбленою справою. А, можливо, розкриєте талант.</p>
      <h3>Подарунок для маленької модниці</h3>
      <figure>
        <img src="http://i.u-mama.ru/files/upload/11-14.jpg"/>
      </figure>
      <p>Маленькі принцеси навряд чи оцінять красиві сукні або будь-який інший одяг. Вони порадіють, але незабаром забудуть про це. Краще на День Святого Миколая подарувати щось особливе і незабутнє. Можливо, це красиві сережки або кулончик. Тільки не треба дарувати щось дороге.</p>
      <h3>Іграшки</h3>
      <figure>
        <img src="http://fakty.ictv.ua/wp-content/uploads/2016/12/08/maxresdefault.jpg?1512750734"/>
      </figure>
      <p> </p>
      <p>Улюблена іграшка – завжди безпрограшний варіант. Дівчатка люблять ляльки, хлопчики машинки. Сміливо даруйте такі подарунки. Тільки пам’ятайте, що прекрасним доповненням будуть такі атрибути, як будинок і гардероб, а може навіть і кухня для ляльки.</p>
      <p>А машинку купуйте у комплекті з пультом управління і гаражем або таких розмірів, щоб туди і сама дитина влізла. Обирайте конструктори, залізничні станції, персонажів улюблених мультиків і фільмів. Дитині точно сподобатися.</p>
      <h3>Подарунок для “великих” діточок</h3>
      <figure>
        <img src="http://rs.izum.ua/Data/GeneralImg/Article/monopoly.jpg?1449596936603"/>
      </figure>
      <p>Дітям, які у силу свого віку вже в курсі, що подарунки приносить не Святий Миколай, а мама з татом можна сміливо дарувати “подарунки-напівфабрикати”. Тобто, набір, який дитина може перетворити своїми руками на витвір мистецтва. Купіть модельний літак, допоможіть зібрати і пофарбувати, а потім подаруйте комусь із молодших, а може й рідних.</p>
      <p>Також підліткам можна подарувати настільну гру, наприклад, Монополію, нехай спробують зайнятися бізнесом, хоча б за столом.</p>
      <h3>Подарунок-друг</h3>
      <figure>
        <img src="http://fakty.ictv.ua/wp-content/uploads/2016/12/08/Screenshot_2.png?1512750735"/>
      </figure>
      <p> </p>
      <p>Подаруйте дитині м’яку іграшку. Всі діти люблять іграшки. Вони їх виховують, розмовляють з ними і діляться секретами. У кожної дитини повинен бути улюблений м’який ведмедик, слоник або крокодил.</p>
      <h3>Презент для маленької “пані”</h3>
      <figure>
        <img src="http://www.brigita.ru/published/publicdata/BRIGITABR/attachments/SC/products_pictures/3022700_O%20copy_enl.jpg"/>
      </figure>
      <p>Якщо ваша дочка любить фарбувати губи червоною маминою помадою, найкращий подарунок – дитячий косметичний набір. Зараз є спеціальні косметичні набори, які допомагають привчити дитину до догляду за собою. Ваша дитина буде в захваті і перестане тягати вашу дорогу косметику.</p>
      <h3>Приємні дрібнички</h3>
      <figure>
        <img src="https://cs7056.vk.me/c540108/v540108810/a9d8/lQ18aCS8MXo.jpg"/>
      </figure>
      <p>Що стосується невеликих подарунків. <b>Дівчаткам,</b> наприклад, можна дарувати шпильки, панчішки, красиві шкарпетки, браслетики, гетри.</p>
      <p><b>Для хлопчиків</b> – пенали, брелоки, годинник або дрібнички з зображеннями улюбленого мультиплікаційного героя.</p>
      <p>Як бачите, обирати подарунки не так вже й складно. Головне, враховувати інтереси і бажання дитини. Даруйте дітям казку, адже у дорослому житті казок так мало.</p>
      <p>Раніше Факти ICTV розповідали, як правильно написали <a href="https://fakty.com.ua/ua/lifestyle/20191115-lyst-svyatomu-mykolayu-yak-pravylno-napysaty/">листа з побажаннями до Святого Миколая</a>.</p>
      <p>
        <b>Фото: </b>
        <a href="http://datki.net/">datki.net.</a>
      </p>
    </article>
  </body>
</html>