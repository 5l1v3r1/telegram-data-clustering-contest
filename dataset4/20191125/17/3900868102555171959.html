<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1563234/ypoik-prowri-apoplirwmi-2-7-dis-sto-dnt-oloklirwthike-i-diadikasia"/>
    <meta property="og:site_name" content="NOOZ."/>
    <meta property="article:published_time" content="2019-11-25T17:16:00+00:00"/>
    <meta property="og:title" content="ΥΠΟΙΚ: Πρόωρη αποπληρωμή 2,7 δισ. στο ΔΝΤ- Ολοκληρώθηκε η διαδικασία"/>
    <meta property="og:description" content="Ολοκληρώθηκε μετά από απόφαση του υπουργού Οικονομικών, η διαδικασία της πρόωρης αποπληρωμής του ακριβού τμήματος των δανείων, ύψους 2,7 δίσ. ευρώ, που χορηγήθηκαν στην Ελλάδα από το Διεθνές Νομισματικό Ταμείο."/>
  </head>
  <body>
    <article>
      <h1>ΥΠΟΙΚ: Πρόωρη αποπληρωμή 2,7 δισ. στο ΔΝΤ- Ολοκληρώθηκε η διαδικασία</h1>
      <address>
        <time datetime="2019-11-25T17:16:00+00:00">25 Nov 2019, 17:16</time>
      </address>
      <p>
        <b>Ολοκληρώθηκε μετά από απόφαση του υπουργού Οικονομικών, η διαδικασία της πρόωρης αποπληρωμής του ακριβού τμήματος των δανείων, ύψους 2,7 δίσ. ευρώ, που χορηγήθηκαν στην Ελλάδα από το Διεθνές Νομισματικό Ταμείο.</b>
      </p>
      <p>Σημειώνεται ότι, η διαδικασία είχε ενεργοποιηθεί, κατόπιν επίσημου αιτήματος του υπουργείου Οικονομικών, στις 16 Σεπτεμβρίου 2019. </p>
      <p>Το μέρος του δανείου που αποπληρώθηκε είναι ύψους <b>2,7 δισ. ευρώ</b>.</p>
      <p>Όπως αναφέρεται σε σχετική ανακοίνωση του <b>υπουργείου Οικονομικών</b>, με την ολοκλήρωσή της διαδικασίας, υλοποιείται μία ακόμη προγραμματική δέσμευση της κυβέρνησης της <b>Νέας Δημοκρατίας</b>.</p>
      <p>"Με τον χειρισμό αυτόν ενδυναμώνεται η αξιοπιστία της χώρας, μειώνεται το κόστος δανεισμού, καταβάλλονται μικρότερα ποσά, βελτιώνεται η βιωσιμότητα του δημοσίου χρέους και ενισχύεται περαιτέρω η εμπιστοσύνη των διεθνών αγορών", σημειώνει το υπουργείο Οικονομικών.<br/> </p>
    </article>
  </body>
</html>