<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402739/%D9%85%D9%88%D8%AC-%D8%AC%D8%AF%DB%8C%D8%AF-%D8%A8%D8%A7%D8%B2%D8%AF%D8%A7%D8%B4%D8%AA-%D9%85%D8%AE%D8%A7%D9%84%D9%81%D8%A7%D9%86-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-25T17:49:08+00:00"/>
    <meta property="og:title" content="موج جدید بازداشت مخالفان در عربستان"/>
    <meta property="og:description" content="در ادامه موج بازداشت گسترده مخالفان و منتقدان و محدود کردن آزادی بیان، حساب کاربری زندانیان عقیدتی در عربستان اعلام کرد: مقامات سعودی طی دو روز اخیر موج بازداشت‌های جدیدی را به راه انداخته‌اند."/>
  </head>
  <body>
    <article>
      <h1>موج جدید بازداشت مخالفان در عربستان</h1>
      <address><time datetime="2019-11-25T17:49:08+00:00">25 Nov 2019, 17:49</time> by <a rel="author">پریسا فیضی</a></address>
      <p>در ادامه موج بازداشت گسترده مخالفان و منتقدان و محدود کردن آزادی بیان، حساب کاربری زندانیان عقیدتی در عربستان اعلام کرد: مقامات سعودی طی دو روز اخیر موج بازداشت‌های جدیدی را به راه انداخته‌اند.</p>
      <p>به گزارش ایسنا، به نقل از رویترز، حساب کاربری زندانیان عقیدتی در عربستان اعلام کرد: مقامات سعودی فؤاد الفرحان، یک وبلاگ‌نویس و از موسسان تریبون آموزش آزاد عربی "رواق"، سلیمان الناصر، یکی از شخصیت‌های آکادمیک، مها الرفیدی، فعال و خبرنگار، بدر الراشد، روزنامه‌نگار، وعد محیا، یکی از فعالان و شخصیت‌های آکادمیک و عبدالمجید سعودی البلوی، نویسنده را بازداشت کرده‌اند.</p>
      <p>حساب کاربری زندانیان عقیدتی اعلام کرد که مقامات سعودی هشت تن را بازداشت کرده‌اند، اما هویت مابقی افراد هنوز مشخص نیست.</p>
      <p>منابعی در عربستان اعلام کردند: نیروهای پلیس با پوشش شخصی این اشخاص را از منازلشان در ریاض و شهر ساحلی "جده" مشرف به دریای سرخ طی هفته گذشته بازداشت کردند، اما دلایل بازداشت آنها هنوز مشخص نیست.</p>
      <p>محمد بن سلمان، ولیعهد عربستان از زمان انتصابش در این پست چندین موج بازداشت به راه انداخته است که بارزترین آن در سپتامبر ۲۰۱۷ بوده که طی آن بیش از ۱۰۰ تن بازداشت شدند.</p>
      <p>انتهای پیام</p>
    </article>
  </body>
</html>