<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/update-accident-in-lant-in-bucuresti-provocat-de-un-sofer-caruia-i-s-a-facut-rau-in-eveniment-au-fost-implicate-zece-masini-1922404225002019111719180319"/>
    <meta property="og:site_name" content="News.ro"/>
    <meta property="article:published_time" content="2019-11-25T17:42:00+00:00"/>
    <meta property="og:title" content="UPDATE - Accident în lanţ în Bucureşti, provocat de un şofer căruia i s-a făcut rău; în eveniment au fost implicate zece maşini"/>
    <meta property="og:description" content="Unui şofer i s-a făcut rău, luni, în timp ce circula cu maşina pe Calea Griviţei din Bucureşti şi a provocat un accident în lanţ în care au fost implicate zece maşini. Mai multe persoane primesc îngrijiri medicale."/>
  </head>
  <body>
    <article>
      <h1>UPDATE - Accident în lanţ în Bucureşti, provocat de un şofer căruia i s-a făcut rău; în eveniment au fost implicate zece maşini</h1>
      <address><time datetime="2019-11-25T17:42:00+00:00">25 Nov 2019, 17:42</time> by <a rel="author">Andrei Dumitrescu</a></address>
      <p>
        <b>Unui şofer i s-a făcut rău, luni, în timp ce circula cu maşina pe Calea Griviţei din Bucureşti şi a provocat un accident în lanţ în care au fost implicate zece maşini. Mai multe persoane primesc îngrijiri medicale.</b>
      </p>
      <p>”Calea Griviţei/Ion Mihalache - unei persoane i s-a făcut rău în timp ce se deplasa cu autovehiculul şi a provocat un carambol, fiind implicate aproximativ zece autovehicule”, au anunţat, luni, reprezentanii Brigăzii Rutiere a Capitalei.</p>
      <p>Potrivit acestora, se acordă ingrijiri medicale, urmând a se stabili dacă vor fi transportate persoane la spital.</p>
      <p>A fost aplicată restricţie de circulaţie pe benzile 2 şi 3 către Gara de Nord.</p>
      <p>La rândul lor, reprezentanţii ISU Bucureşti-Ilfov au transmis că s-au deplasat la locul incidentului patru echipaje SMURD, dar doar o persoană a fost transportată la Spitalul Elias.</p>
      <p>Pacientul trasportat la spital are 39 de ani şi este şoferul căruia i s-a făcut rău.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>