<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/ypoloipes-xwres/eyrwpi/pieros-san-ntel-piero"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="Πιέρος σαν... Ντελ Πιέρο! (vid)"/>
    <meta property="og:description" content="Δεν σταματά να σκοράρει ο Πιέρος Σωτηρίου, επιβεβαιώνοντας σχεδόν σε κάθε παιχνίδι τόσο την ευστοχία του στο σκοράρισμα, όσο και την εξαιρετική αγωνιστική κατάσταση στην οποία βρίσκεται."/>
  </head>
  <body>
    <article>
      <h1>Πιέρος σαν... Ντελ Πιέρο! (vid)</h1>
      <h2>Δείτε πιο κάτω τα γκολ του Κύπριου φορ με την Κοπεγχάγη</h2>
      <address><time datetime="2019-11-25T17:03:00+00:00">25 Nov 2019, 17:03</time> by <a rel="author">Γιάννης Κουδουνάς</a></address>
      <slideshow>
        <figure>
          <img src="https://www.24sports.com.cy/assets/modules/wnp/articles/201911/316303/images/b_191124_fck_hob_9.jpg"/>
        </figure>
        <figure>
          <img src="https://www.24sports.com.cy/assets/modules/wnp/articles/201911/316303/photos/b_gettyimages_1184433177_1024x1024.jpg"/>
        </figure>
      </slideshow>
      <p>
        <b>Δεν σταματά να σκοράρει ο Πιέρος Σωτηρίου, επιβεβαιώνοντας σχεδόν σε κάθε παιχνίδι τόσο την ευστοχία του στο σκοράρισμα, όσο και την εξαιρετική αγωνιστική κατάσταση στην οποία βρίσκεται.</b>
      </p>
      <p>Χθες το απόγευμα ήταν ο απόλυτος πρωταγωνιστής στη νίκη της Κοπεγχάγης επί της Χόμπρο με 2-1 μιας και χάρις τα δύο του γκολ έφερε τα πάνω κάτω στην αναμέτρηση αυτή, ανατρέποντας το 0-1 του 1ου ημιχρόνου...</p>
      <p>Μάλιστα, ο 26χρονος φορ ξεκίνησε την αναμέτρηση από τον πάγκο μπαίνοντας στην μάχη στο 75ο λεπτό και με τα γκολ του στο 82' και στο 83' ολοκλήρωσε την ανατροπή.</p>
      <p>Σε δηλώσεις του με το τέλος της αναμέτρησης ανέφερε συγκεκριμένα πως «Από την στιγμή που μπήκα στο γήπεδο είχα ένα καλό προαίσθημα και ήθελα να σκοράρω. Αυτό μετατράπηκε σε δύο γκολ. Είμαι πολύ χαρούμενος που χάρισα στην ομάδα τη νίκη και  χαρά στους οπαδούς μας».</p>
      <p>Στο μεταξύ ο προπονητής της Δανέζικης ομάδας έπλεξε το εγκώμιο του Κύπριου φορ, λέγοντας χαρακτηριστικά πως «Για εμένα, ο Πίερος είναι ένας παίκτης όνειρο. Δουλεύει σκληρά και πάντα δίνει το καλύτερο. Μπορείς να τον εμπιστευτείς 100%. Είναι σούπερ επαγγελματίας σε όλα».</p>
      <p>Ο πρώην επιθετικός του ΑΠΟΕΛ διανύει μια εξαιρετική σεζόν στην οποία έχει φτάσει τον διψήφιο αριθμό τερμάτων με 10 γκολ, εκ των οποίων τα 7 στο πρωτάθλημα, ενώ έχει φτάσει συνολικά τα 31 γκολ με τα χρώματα της ομάδας σε 102 συμμετοχές.</p>
      <p>Με την παρουσία του στην Κοπεγχάγη ο Πιέρος δικαιώνει απόλυτα την απόφαση που είχε πάρει η πρωταθλήτρια Δανίας να δαπανήσει 2,5 εκατομμύρια ευρώ για την απόκτηση του... «Ντελ Πιέρο».</p>
      <figure>
        <iframe src="https://www.youtube.com/embed/XL3nXBpZ700" width="560" height="315" data-service="Youtube" scrolling="no"/>
      </figure>
    </article>
  </body>
</html>