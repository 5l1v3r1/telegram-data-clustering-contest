<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/stivos/1561188/dunamiki-parousia-apo-tin-athlitiki-akadimia-sti-giorti-athlitismou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T17:56:00+00:00"/>
    <meta property="og:title" content="Δυναμική παρουσία από την Αθλητική Ακαδημία στη «Γιορτή Αθλητισμού»"/>
    <meta property="og:description" content="Τα παιδιά είχαν την ευκαιρία από μία σειρά δράσεων να γνωρίσουν και το στίβο…"/>
  </head>
  <body>
    <article>
      <h1>Δυναμική παρουσία από την Αθλητική Ακαδημία στη «Γιορτή Αθλητισμού»</h1>
      <address><time datetime="2019-11-25T17:56:00+00:00">25 Nov 2019, 17:56</time> by <a rel="author">Πετρούτσου Μαρία</a></address>
      <p>
        <b>Τα παιδιά είχαν την ευκαιρία από μία σειρά δράσεων να γνωρίσουν και το στίβο…</b>
      </p>
      <p>Δυναμική παρουσία είχε η Αθλητική Ακαδημία Ηρακλείου στην πρόσφατη «Γιορτή Αθλητισμού» που ήταν αφιερωμένη στη μνήμη του Γιώργου Σηφάκη και η οποία έγινε στα «Δύο Αοράκια» παρουσία της Ολυμπιονίκη Βούλας Πατουλίδου και του προπονητή Άρσης Βαρών σε πάγκο Δημήτρη Ιωαννίδη.</p>
      <p>Το τμήμα στίβου του Συλλόγου παρουσίασε αγωνίσματα δρόμου με εμπόδια ,άλμα χωρίς φόρα και ρίψη VORTEX, στα οποία συμμετείχαν πάρα πολλά παιδιά. Στόχος ήταν να γνωρίσουν τα παιδιά τις δράσεις που γίνονται στον στίβο και να γυμνασθούν μέσα από παιγνιώδη μορφή στην αρχή και μετά να συνεχίσουν την άθληση.</p>
      <figure>
        <img src="https://www.neakriti.gr/files/2019-11-25/akadhmia2.jpg"/>
      </figure>
      <p>Τον συντονισμό είχαν οι προπονητές της Αθλητικής Ακαδημίας, Μανώλης Μαυράκης, Αντώνης Τσατσάκης ενώ στην άρτια διεξαγωγή των δράσεων συνέβαλε και η υπεύθυνη του γραφείου Γωγώ Περβολαράκη.</p>
      <figure>
        <img src="https://www.neakriti.gr/files/2019-11-25/akadhmia4.jpg"/>
      </figure>
      <p>Με ανακοίνωση το Δ.Σ. της Αθλητικής Ακαδημίας Ηρακλείου ευχαριστεί την υπεύθυνη της εκδήλωσης Κατερίνα Βάνδουλα και τον διοργανωτή Αθλητικό Σύλλογο «ΠΑΛ. ΕΥ.Ε».</p>
      <figure>
        <img src="https://www.neakriti.gr/files/2019-11-25/akadhmia3.jpg"/>
      </figure>
    </article>
  </body>
</html>