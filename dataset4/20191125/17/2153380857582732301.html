<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/tragodia-sto-antirrio-eihe-skotosei-ti-mitera-toy-o-enas-apo-toys-dyo-nekroys"/>
    <meta property="og:site_name" content="The Pressroom"/>
    <meta property="article:published_time" content="2019-11-25T17:50:33+00:00"/>
    <meta property="og:title" content="Τραγωδία στο Αντίρριο: Είχε σκοτώσει τη μητέρα του ο ένας από τους δυο νεκρούς"/>
    <meta property="og:description" content="Κακοκαιρία - Αντίρριο: Νέες αποκαλύψεις έρχονται στο φως της δημοσιότητας για το ιστιοφόρο που βυθίστηκε στο Αντίρριο την Κυριακή το βράδυ με θύματα δύο Έλληνες, 57 και 59 ετών. Οι δυο άτυχοι άνδρες, κάτοικοι Πειραιά, έχασαν τη ζωή τους όταν το σκάφος τους αναποδογύρισε στον προβλήτα του Αντιρρίου εξαιτίας της κακοκαιρίας Γηρυόνης. Οι δυο φίλοι βρήκαν τραγικό θάνατο μέσα στην καμπίνα του ιστιοφόρου «Άγιος Νικόλαος» από πνιγμό. "/>
  </head>
  <body>
    <article>
      <h1>Τραγωδία στο Αντίρριο: Είχε σκοτώσει τη μητέρα του ο ένας από τους δυο νεκρούς</h1>
      <address>
        <time datetime="2019-11-25T17:50:33+00:00">25 Nov 2019, 17:50</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a> - <a href="https://www.thepressroom.gr/tags/antirrio">Αντίρριο</a>: Νέες αποκαλύψεις έρχονται στο φως της δημοσιότητας για το ιστιοφόρο που βυθίστηκε στο Αντίρριο την Κυριακή το βράδυ με θύματα δύο Έλληνες, 57 και 59 ετών.</b>
      </p>
      <p>Οι δυο άτυχοι άνδρες, κάτοικοι Πειραιά, έχασαν τη ζωή τους όταν το σκάφος τους αναποδογύρισε στον προβλήτα του Αντιρρίου εξαιτίας της κακοκαιρίας <a href="https://www.thepressroom.gr/tags/giryonis"><b>Γηρυόνης</b></a>. Οι δυο φίλοι βρήκαν τραγικό θάνατο μέσα στην καμπίνα του ιστιοφόρου <b>«Άγιος Νικόλαος»</b> από πνιγμό. </p>
      <p>Νωρίτερα σήμερα, έγινε γνωστό οτι ο ένας εκ των δύο θυμάτων, ο 57χρονος <b>Λ.Μ</b>. ήταν ο άνθρωπος που είχε σκοτώσει τη μητέρα του στην Τιθορές Φθιώτιδας, στις 17 Μαΐου 2011. </p>
      <p>Συγκεκριμένα, ενώ βρισκόταν υπό την επήρεια ναρκωτικών ουσιών, είχε πυροβολήσει την μητέρα του εξ επαφής με καραμπίνα, την ώρα που η άτυχη γυναίκα κοιμόταν. Μάλιστα, ο 57χρονος Λ.Μ είχε ειδοποιήσει ο ίδιος την αστυνομία.</p>
      <p>Ο δράστης είχε καταδικαστεί σε 20 χρόνια φυλάκισης, όμως, λόγω και του νόμου Παρασκευόπουλου, κατάφερε και βγήκε από τη φυλακή πριν απο 2 χρόνια, το 2017.</p>
      <p>Επιπλέον, το 1994 ο αδερφός του, Γιάννης, είχε βρεθεί δολοφονημένος, καθώς επίσης ήταν μπλεγμένος με το κύκλωμα των ναρκωτικών.</p>
      <p>Ο 57χρονος εργαζόταν στο Καλαμάκι Αττικής, ως υπάλληλος εταιρείας σκαφών αναψυχής και σύμφωνα με πληροφορίες, είχε νοσηλευτεί για μικρά χρονικά διαστήματα στο <b>«Δρομοκαΐτειο»</b>.</p>
    </article>
  </body>
</html>