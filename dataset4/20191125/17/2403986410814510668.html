<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/kir_za_rik_vbiv_5_tisyach_lyudey_u_kongo_n1239021"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:43:00+00:00"/>
    <meta property="og:title" content="Кір за рік вбив 5 тисяч людей у Конго"/>
    <meta property="og:description" content="Майже 5000 осіб померли в цьому році від найгіршої в історії спалаху кору в Демократичній Республіці Конго."/>
  </head>
  <body>
    <article>
      <h1>Кір за рік вбив 5 тисяч людей у Конго</h1>
      <address><time datetime="2019-11-25T17:43:00+00:00">25 Nov 2019, 17:43</time> by <a rel="author" href="https://24tv.ua/oleksandr_bevza_tag5753/" target="_blank">Олександр Бевза</a></address>
      <p>
        <b>Майже 5000 осіб померли в цьому році від найгіршої в історії спалаху кору в Демократичній Республіці Конго.</b>
      </p>
      <p>У 2019 цією хворобою захворіли близько чверті мільйона осіб, а спалахи фіксувалися на всій території країни, <a href="https://www.bbc.com/news/world-africa-50506743">повідомляє</a> BBC.</p>
      <blockquote>Читайте також: <a href="https://24tv.ua/health/skilki_lyudey_pomerli_vid_koru_v_ukrayini_n1097284">Скільки людей померли від кору в Україні</a></blockquote>
      <p>Всесвітня організація охорони здоров'я назвала цю епідемію найбільшої й найшвидшою у світі. У вересні уряд запустив екстрену програму вакцинації для того, щоб виробити імунітет більш ніж у 800 000 дітей.</p>
      <p>  <a href="https://24tv.ua/health/kir_tag5860/">Кір </a>– що це? Інфекційне захворювання, що передається від хворої людини до здорової повітряно-крапельним шляхом, тобто при чханні, кашлі або розмові хворого. Вірус кору може жити в повітрі та на поверхнях до двох годин.</p>
      <p>Однак 4 мільйони дітей, що становить половину дитячого населення в країні, так і не отримали вакцини, і для них ці уколи просто недоступні. Переважна більшість смертей від кору була серед немовлят, чия імунна система занадто слабка для того, щоб боротися з хворобою.</p>
      <figure>
        <img src="https://24tv.ua/resources/photos/news/620_DIR/201911/1239021_10240256.png?201911131317"/>
      </figure>
      <p>Погана інфраструктура і відсутність доступу до базових послуг охорони здоров'я не дозволили владі Конго приборкати кризу. Ця африканська нація також бореться з вірусом Ебола, жертвами якого нині стали понад 2100 осіб.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/zdorovya_tag3301/">Здоров'я</a></b>.</blockquote>
    </article>
  </body>
</html>