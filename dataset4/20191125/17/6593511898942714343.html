<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909069"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:31:00+00:00"/>
    <meta property="og:title" content="7 споразумения между Турция и Катар бяха подписани при посещението на Ердоган в Доха (Снимки)"/>
    <meta property="og:description" content="Седем споразумения за засилване на връзките между Турция и Катар бяха подписани днес в рамките на посещението на турския президент Реджеп Тайип Ердоган в Доха, предаде Анадолската агенция."/>
  </head>
  <body>
    <article>
      <h1>7 споразумения между Турция и Катар бяха подписани при посещението на Ердоган в Доха (Снимки)</h1>
      <address><time datetime="2019-11-25T17:31:00+00:00">25 Nov 2019, 17:31</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Седем споразумения за засилване на връзките между Турция и Катар бяха подписани днес в рамките на посещението на турския президент Реджеп Тайип Ердоган в Доха, предаде Анадолската агенция.</p>
      <p>Ердоган се срещна с емира на Катар шейх Тамим бин Хамад ал Тани и участва в петото заседание на Турско-катарския комитет за сътрудничество на високо равнище.</p>
      <p>В Доха днес бяха подписани седем споразумения за сътрудничество между Турция и Катар в сферите на икономиката, урбанизацията, търговията, индустрията, технологиите и стандартизацията, както и в други сфери, информира БТА.</p>
      <p>Заедно с Ердоган в Доха пристигнаха министърът на хазната и финансите на Турция Берат Албайрак, министърът на отбраната Хулуси Акар, министърът на промишлеността и технологиите Мустафа Варанк, министърът на търговията Рухсар Пекджан, министърът на младежта и спорта Мехмет Мухаррем Касапоглу, ръководителят на националната разузнавателна агенция (МИТ) Хакан Фидан и ръководителят на Дирекцията по комуникации в турското президентство Фахреттин Алтун.</p>
    </article>
  </body>
</html>