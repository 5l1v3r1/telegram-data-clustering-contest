<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325813"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-25T17:18:00+00:00"/>
    <meta property="og:title" content="המתין לשייח ליד המסגד וירה בו ברכבו: צעיר מרמלה נאשם בניסיון רצח"/>
    <meta property="og:description" content="על פי כתב האישום, צעיר בן 19 בעל עבר פלילי החליט לירות בשייח בן ה-41 בעקבות סכסוך בין המשפחות, והמתין לו סמוך למסגד בשעת..."/>
  </head>
  <body>
    <article>
      <h1>המתין לשייח ליד המסגד וירה בו ברכבו: צעיר מרמלה נאשם בניסיון רצח</h1>
      <address><time datetime="2019-11-25T17:18:00+00:00">25 Nov 2019, 17:18</time> by <a rel="author">לירן לוי</a></address>
      <figure>
        <img src="https://img.wcdn.co.il/f_auto,w_700,t_18/2/9/5/3/2953824-46.jpeg"/>
        <figcaption>המסגד שבקרבתו אירע הירי, רמלה (צילום: דוברות המשטרה)</figcaption>
      </figure>
      <p>כתב אישום הוגש היום (שני) נגד צעיר בן 19 בגין פציעתו באורח קשה שייח בן 41 סמוך למסגד הגדול ברמלה. מהירי, שאירע לפני כחודש וחצי ברחוב שלמה המלך בעיר, החל כשהשייח היה בדרכו למסגד שנמצא בשוק העירוני בעיר. מחקירת האירוע עולה כי בזמן שהחנה את רכבו, ניגש אליו הנאשם וירה בו שבעה כדורים.</p>
      <p>הנאשם נמלט משם רגלית בעת שהשייח, שנפצע באורח קשה, פונה לקבלת טיפול רפואי בבית החולים. כוחות משטרה גדולים פתחו בסריקות לאורך נתיב הבריחה של הצעיר, שבמהלכן נמצא האקדח שעל פי החשד שימש לירי, שאותו הוא השליך במהלך מנוסתו. ניתוח מצלמות האבטחה באזור הביאו לזהותו והוא נעצר לחקירה בסוף חודש אוקטובר.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325772">ליברמן: חסינות לנתניהו תהווה פגיעה באמון הציבור במערכת </a>
        <a href="https://news.walla.co.il/item/3325791"> נהג בהשפעת סמים והפקיר: שנתיים מאסר לדורס רוכב אופניים בדרום </a>
        <a href="https://news.walla.co.il/item/3325706"> דקר בכל חלקי גופה ונמלט: תושב חיפה הורשע ברצח אשתו </a>
        <a href="https://tld.walla.co.il/item/3325065?lm_supplier=16893&amp;lm_bc=18500"> אתם בוחרים וזוכים בפרסים: מה העשור הכי מגניב שהיה פה? תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/5/3/2953823-46.jpeg"/>
        <figcaption>הושלך במהלך מנוסתו של הנאשם. האקדח שעל פי החשד שימש לירי (צילום: דוברות המשטרה)</figcaption>
      </figure>
      <p>הנאשם, בעל עבר פלילי, ביצע את הירי בעת שהיה אמור לשהות במעצר בית, בעקבות עניין פלילי אחר שבו הוא מעורב. מעובדות כתב האישום עולה כי משפחתו מסוכסכת עם משפחתו של השייח. בעקבות זאת, החליט הצעיר להמית אותו, ולצאת בשעת בוקר מוקדמת כדי להמתין להגעתו. סמוך לשעה 5:20, כשהשייח הגיע, הוא ירה בו שבעה כדורים מטווח קצר. מעצרו הוארך מעת לעת וצוות חקירה מיוחד במרחב שפלה במשטרת ישראל פענח את הירי. כתב האישום מייחס לו עבירות של ניסיון לרצח ונשיאת נשק ותחמושת.</p>
    </article>
  </body>
</html>