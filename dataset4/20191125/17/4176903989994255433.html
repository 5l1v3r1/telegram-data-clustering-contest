<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/kongo-gradjani-traze-zastitu-zapalili-gradsku-vecnicu/"/>
    <meta property="og:site_name" content="Krstarica"/>
    <meta property="article:published_time" content="2019-11-25T17:43:00+00:00"/>
    <meta property="og:title" content="Kongo: Građani traže zaštitu, zapalili gradsku većnicu"/>
    <meta property="og:description" content="BENI - Nezadovoljni žitelji Benija, grada na istoku Konga zapalili su danas gradsku većnicu i upali u mirovnu misiju UN nakon što su u najnovijem napadu"/>
  </head>
  <body>
    <article>
      <h1>Kongo: Građani traže zaštitu, zapalili gradsku većnicu</h1>
      <address><time datetime="2019-11-25T17:43:00+00:00">25 Nov 2019, 17:43</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BENI – Nezadovoljni žitelji Benija, grada na istoku Konga zapalili su danas gradsku većnicu i upali u mirovnu misiju UN nakon što su u najnovijem napadu pobunjenici noćas ubili osmoro ljudi i oteli devet osoba.</p>
      <p>U gradu su se čuli i pucnji kada su policija i mirovne snage pokušale da rasteraju masu ljudi koja je upala u bazu UN i zapalila vozila UN.</p>
      <p>Oni su nekoliko dana protestovali ispred UN zbog čestih napada pobunjenika Savezničkih demokratskih snaga, a u nemirima su poginula dva civila i dva policajca, prenosi AP.</p>
      <p>Demonstranti smatraju da Misija UN treba da ode ako ne štiti stanovništvo.</p>
      <p>Ova misija saopštila je da ne može jednostrano da izvede operacije u regionu gde je već aktivna vojska Konga i da ne može da učestvuje u kongoanskim vojnim operacijama bez poziva.</p>
      <p>Nekoliko sati kasnije predsednik Konga Feliks Čisekedi rekao je posle vanrednog sastanka da je odlučio da dozvoli zajedničke operacije snaga Konga i UN u Beniju.</p>
      <p>(Tanjug)</p>
    </article>
  </body>
</html>