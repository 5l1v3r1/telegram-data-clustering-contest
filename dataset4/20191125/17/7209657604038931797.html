<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rovigo/cronaca/video-hot-1.4905713"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T17:13:54+00:00"/>
    <meta property="og:title" content="Adria, video hot di una ragazzina diffusi con i telefoni"/>
    <meta property="og:description" content="Due giovani denunciati dalla polizia per detenzione di materiale pornografico di minori. I filmati circolavano a scuola"/>
  </head>
  <body>
    <article>
      <h1>Adria, video hot di una ragazzina diffusi con i telefoni</h1>
      <h2>Due giovani denunciati dalla polizia per detenzione di materiale pornografico di minori. I filmati circolavano a scuola</h2>
      <address><time datetime="2019-11-25T17:13:54+00:00">25 Nov 2019, 17:13</time> by <a rel="author">TOMMASO MORETTO</a></address>
      <p>Adria (Rovigo), 25 novembre 2019 - Nuovo caso di diffusione di <b>immagini e video pornografici </b>dove la protagonista è una ragazzina minorenne di Adria. Il commissariato locale ha <b>denunciato un minorenne </b>alla procura dei minori di Venezia e un suo amico, già maggiorenne, alla procura di Rovigo. Il primo avrebbe ricevuto da una compagna di scuola minorenne dei video e delle foto che lei stessa avrebbe girato nelle quali è nuda ed in atteggiamenti intimi.</p>
      <p>Il ragazzo non avrebbe dovuto diffonderli, lei glieli aveva inviati perché lui li tenesse per sé. Così però non è stato e alcuni <b>studenti della stessa scuola </b>dei due protagonisti di questa vicenda si sono rivolti alla preside che ha chiamato i genitori della vittima, i quali poi hanno denunciato tutto alla polizia.</p>
      <p>Non è la prima volta che ad Adria succedono fatti simili. L’8 agosto del 2008 una ragazzina <b>si è uccisa </b>sparandosi un colpo di pistola al cuore ed è la stessa ragazzina due anni prima era stata ripresa in un video mentre faceva sesso con il proprio fidanzato, all’epoca 23 enne, il quale, conclusasi la relazione tra i due, l’avrebbe inoltrato agli amici, umiliandola perché il filmato si è diffuso. Non è mai stata dimostrato il nesso causale tra il suicidio e la diffusione di quel video ma nel maggio del 2009 cinque ragazzi tra i 21 e i 26 anni hanno patteggiato una pena di 4 anni e mezzo aver conservato il filmato nei propri smartphone. Un sesto imputato è finito a processo.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>