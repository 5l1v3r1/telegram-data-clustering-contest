<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575439/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T17:04:51+00:00"/>
    <meta property="og:title" content="דרעי דורש מנתניהו: משרדי העבודה והרווחה והחקלאות לידי ש&quot;ס"/>
    <meta property="og:description" content="לקראת משבר: לאחר פרסום כוונתו של ראש הממשלה, למנות שרים ממפלגת הליכוד, מהמשרדים שמחזיק בידו. דורש יו&quot;ר ש&quot;ס כי לאור חלוקת המנדטים בהם ש&quot;ס היא השותפה הבכירה ביותר – היא צריכה לקבל את משרדי העבודה הרווחה והחקלאות"/>
  </head>
  <body>
    <article>
      <h1>דרעי דורש מנתניהו: משרדי העבודה והרווחה והחקלאות לידי ש"ס</h1>
      <address><time datetime="2019-11-25T17:04:51+00:00">25 Nov 2019, 17:04</time> by <a rel="author">איתי גדסי</a></address>
      <p>
        <b>לקראת משבר: לאחר פרסום כוונתו של ראש הממשלה, למנות שרים ממפלגת הליכוד, מהמשרדים שמחזיק בידו. דורש יו"ר ש"ס כי לאור חלוקת המנדטים בהם ש"ס היא השותפה הבכירה ביותר – היא צריכה לקבל את משרדי העבודה הרווחה והחקלאות</b>
      </p>
      <figure>
        <img src="http://www.93fm.co.il/wp-content/uploads/2019/11/F191118HP19.jpg"/>
        <figcaption>
          <cite>צילום: פלאש90</cite>
        </figcaption>
      </figure>
      <p>שוויון בנטל: יו"ר ש"ס השר אריה דרעי שיגר היום (שני) מכתב לראש הממשלה ובו דרישה לקבל שני משרדים – העבודה והרווחה והחקלאות לידי תנועת ש"ס. דרעי מעלה את הדרישה לאור הפרסומים כי בשל מצבו המשפטי של נתניהו הוא צפוי לחלק את המשרדים שהוא מחזיק בידיו בין חברי הליכוד.</p>
      <p>וכך כותב דרעי במכתבו: "בימים האחרונים מתפרסמות ידיעות בתקשורת על כוונתך למנות שרים נוספים מטעם הליכוד. מפתח המנדטים שעל פיהם הנך ממנה שרים, יוצר עיוות כלפי שס, שהיא השותפה הגדולה ביותר של הליכוד וגם הנאמנה ביותר".</p>
      <p>דרעי מפרט את חלוקת השלל שהייתה מאז הבחירות בלי השתתפות ש"ס: "להלן הדוגמאות: לליכוד 32 מנדטים ויש לו 16 שרים כולל ראש הממשלה. שר לכל שני מנדטים. לאיחוד מפלגות הימין יש 7 מנדטים והם קיבלו את תיק הביטחון הבכיר, תיק החינוך וכן את תיק התחבורה, שלושה משרדים גדולים מאד. בנוסף לתיקים הגדולים המדד לתפקיד שר במפלגות הימין הוא שר ל-2.3 ח״כים".</p>
      <p>דרעי קובל על היחס המפלה, "לש"ס 9 מנדטים, המפלגה השניה הגדולה בקואליציה, ולנו יש את משרד הפנים, ואת משרד הדתות. המשרד לפיתוח הפריפריה, הנגב והגליל ניתן לשס כפיצוי על כך שבשנת 2015 הוחלט לדלל את משרד הפנים ולהעביר את מנהל התכנון מהפנים למשרד האוצר. כלומר, לשס יש שני משרדים בינוניים, והמדד הוא שר ל-4.5 ח״כים".</p>
      <p>דרעי דורש ביום המכתב, "לפיכך, ולאור העבודה כי שס סבלה מייצוג נמוך בממשלה ביחס לגודלה עד עתה, אני מבקש מראש הממשלה למנות מטעם שס את שרי העבודה והרווחה והחקלאות. זה צעד הוגן, מתבקש ונותן מענה לייצוג חסר של שס בכל השנים האחרונות".</p>
      <p>המכתב:</p>
      <figure>
        <img src="http://www.93fm.co.il/wp-content/uploads/2019/11/WhatsApp-Image-2019-11-25-at-18.21.52.jpeg"/>
      </figure>
      <related>
        <a href="http://www.93fm.co.il/radio/575620/"/>
        <a href="http://www.93fm.co.il/radio/575509/"/>
        <a href="http://www.93fm.co.il/radio/575498/"/>
      </related>
    </article>
  </body>
</html>