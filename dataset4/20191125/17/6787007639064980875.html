<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39875-sportclub-gedupeerd-door-vernielingen/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-25T17:11:00+00:00"/>
    <meta property="og:title" content="Sportclub gedupeerd door vernielingen"/>
    <meta property="og:description" content="SINT-MAARTENSDIJK - Sportclub SV Smerdiek uit Sint-Maartensdijk is dit weekeinde gedupeerd door vernielingen aan het clubgebouw."/>
  </head>
  <body>
    <article>
      <h1>Sportclub gedupeerd door vernielingen</h1>
      <address><time datetime="2019-11-25T17:11:00+00:00">25 Nov 2019, 17:11</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/2/5/3/131352.jpg"/>
        <figcaption>De politie laat weten dat de vernielingen vermoedelijk vannacht rond 01.25 uur zijn gepleegd.<cite>© Foto: Politie Zeeland-West-Brabant</cite></figcaption>
      </figure>
      <p>
        <b>SINT-MAARTENSDIJK - Sportclub SV Smerdiek uit Sint-Maartensdijk is dit weekeinde gedupeerd door vernielingen aan het clubgebouw.</b>
      </p>
      <p>Op sportpark “Haestinge” aan de Sportlaan in Sint-Maartensdijk werden verschillende ruiten van het gebouw ingegooid, zo is te zien op een foto die de politie heeft gedeeld op Instagram. Vier ruiten sneuvelden volledig, bij de ruit van een deur bleef het bij grote barsten.</p>
      <p>De politie laat weten dat de vernielingen vermoedelijk vannacht rond 01.25 uur zijn gepleegd. Mensen die iets gezien of gehoord hebben, worden gevraagd om de politie te bellen op 0900-8844.</p>
    </article>
  </body>
</html>