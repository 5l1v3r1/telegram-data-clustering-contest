<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/amici-19-talisa-assente-in-puntata-american-music-awards-selena-gomez/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T17:04:23+00:00"/>
    <meta property="og:title" content="Amici 19: allieva assente per esibirsi agli American Music Awards. I dettagli"/>
    <meta property="og:description" content="Amici 19: una allieva è stata assente nella seconda puntata del pomeridiano per esibirsi agli American Music Awards. Ecco tutti i dettagli."/>
  </head>
  <body>
    <article>
      <h1>Amici 19: allieva assente per esibirsi agli American Music Awards. I dettagli</h1>
      <address><time datetime="2019-11-25T17:04:23+00:00">25 Nov 2019, 17:04</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <h3>Amici 19: Talisa assente per gli American Music Awards</h3>
      <p>La ballerina <b>Talisa</b> è stata assente nella seconda puntata del pomeridiano di <b>Amici 19</b>. Ma come mai? In molti sul web avevano notato l’assenza di <b>Talisa Ravagnani</b>, allieva a tutti gli effetti della scuola di Amici. Il talent di Maria De Filippi è partito sabato 16 novembre ed è iniziato con la formazione della classe. Dopo il frangente dedicato ad <b>Amici Celebrities</b>, il talent più seguito d’Italia ha nuovamente preso il via.</p>
      <p>Tra i protagonisti di quest’anno c’è anche la <a href="https://www.novella2000.it/chi-e-talisa-ravagnani-ballerina-amici-19/">ballerina</a> Talisa, scelta immediatamente per entrare nel programma. La ragazza ha studiato per quattro anni in una scuola di danza a Los Angeles e il suo grande sogno è quello di affermarsi proprio nel ballo. Già al centro dell’attenzione per via di alcuni brutti voti presi con la Maestra Celentano, <b>Talisa Ravagnani</b> ha però recentemente fatto discutere per un altro motivo.</p>
      <p>Nella seconda puntata del pomeridiano di sabato, Talisa era assente e in molti se ne sono accorti. Ma per quale motivo? La ragione è presto detta: la ballerina avrebbe dovuto presenziare agli <i><a href="https://www.billboard.com/video/bbnews112419chelseaamawrap-8544693">American Music Awards</a></i> per esibirsi insieme a un’artista di fama internazionale.</p>
      <p>
        <b>Vediamo nel dettaglio.</b>
      </p>
      <h3>La Ravagnani insieme a Selena Gomez per gli AMA</h3>
      <p><b>Talisa Ravagnani</b> non era presente nella seconda puntata di<b> Amici 19</b> e il motivo è davvero importante. La ragazza, infatti, studiando danza a Los Angeles ha conosciuto alcune persone del mondo dello spettacolo. Tra queste si è fatta notare da <b>Selena Gomez</b>, che l’ha voluta nel video di uno dei suoi ultimi successi: Look at her now. La canzone di Selena è uscita poche settimane fa e nel videoclip compare proprio <b>Talisa</b>.</p>
      <p>La ragazza, dunque, è dovuta volare in America anzitempo per potersi esibire live in vista degli <i>American Music Awards</i>, che si sono svolti domenica 24 novembre. Talisa ha preso parte alla performance di Selena, che oltre a Look at her now ha anche interpretato la sua ballad Lose you to love me.</p>
      <p><b>Talisa Ravagnani</b> dunque ha già un curriculum molto importante. Questo, però, non le impedisce di partecipare ad <b>Amici 19</b> visto che già in passato ci sono state situazioni di alunni entrati con una carriera alle spalle. Il ritorno della ballerina nel talent di <i>Maria De Filippi</i> dovrebbe essere previsto a breve, visto che ufficialmente <b>Talisa</b> ancora fa parte del programma di Canale 5. Facciamo le congratulazioni alla ragazza per l’ottimo risultato raggiunto, riuscirà a trionfare anche nella scuola di <b>Amici</b>?</p>
      <related>
        <a href="https://www.novella2000.it/oroscopo-paolo-fox-oggi-settimana-settimanale-25-26-novembre-ariete-gemelli-domani-del-giorno/"/>
        <a href="https://www.novella2000.it/mercedesz-henger-padre-biologico-riccardo-schicchi/"/>
        <a href="https://www.novella2000.it/mika-scontro-tiziano-ferro-fedez/"/>
      </related>
    </article>
  </body>
</html>