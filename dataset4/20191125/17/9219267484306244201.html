<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393202-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%a6%d7%a8%d7%99%d7%9a-%d7%9c%d7%94%d7%aa%d7%a4%d7%98%d7%a8-%d7%9e"/>
    <meta property="og:site_name" content="סרוגים"/>
    <meta property="article:published_time" content="2019-11-25T17:54:05+00:00"/>
    <meta property="og:title" content="מנדלבליט הכריע: נתניהו לא צריך להתפטר מתפקידו"/>
    <meta property="og:description" content="היועץ המשפטי לממשלה, אביחי מנדלבליט, הודיע כי לא קיימת חובה משפטית על ראש הממשלה בנימין נתניהו להתפטר מתפקידו. על התפטרות מתפקידיו כשר יכריע מנדלבליט בהמשך"/>
  </head>
  <body>
    <article>
      <h1>מנדלבליט הכריע: נתניהו לא צריך להתפטר מתפקידו</h1>
      <h2>היועץ המשפטי לממשלה, אביחי מנדלבליט, הודיע כי לא קיימת חובה משפטית על ראש הממשלה בנימין נתניהו להתפטר מתפקידו. על התפטרות מתפקידיו כשר יכריע מנדלבליט בהמשך</h2>
      <address><time datetime="2019-11-25T17:54:05+00:00">25 Nov 2019, 17:54</time> by <a rel="author">, חדשות סרוגים</a></address>
      <p>היועץ המשפטי לממשלה, אביחי מנדלבליט, הודיע הערב (שני) כי לא קיימת חובה משפטית על ראש הממשלה בנימין נתניהו להתפטר מתפקידו. את ההחלטה הוציא מנדלבליט לאחר דיון שערך בנושא המשמעויות של החלטתו להגיש כתב אישום נגד נתניהו. ראוי לציין כי הדיון לא עסק באפשרות הטלת מלאכת הרכבת הממשלה על-ידי נשיא המדינה על חבר כנסת שהוחלט להגיש נגדו כתב אישום.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>בדבריו התייחס מנדלבליט גם לשאלת המשך כהונתו של ראש הממשלה בתפקידים מיניסטריאליים נוספים (כיום מכהן ראש הממשלה גם כשר הבריאות, שר העבודה, הרווחה והשירותים החברתיים, שר התפוצות ומ"מ שר החקלאות ופיתוח הכפר) ואמר כי סוגיה זו תיבחן בהמשך.</p>
      <p>הדיון התקיים בהשתתפות פרקליט המדינה, המשנה ליועץ המשפטי לממשלה (משפט ציבורי-חוקתי), המשנה ליועץ המשפטי לממשלה (משפט ציבורי-מנהלי), המשנה ליועץ המשפטי לממשלה (משפט פלילי), מנהל מחלקת הבג"צים וכן נציגים נוספים ממחלקות אלה.</p>
    </article>
  </body>
</html>