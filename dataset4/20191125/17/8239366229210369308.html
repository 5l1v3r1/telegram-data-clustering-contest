<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/z_muzeyu_u_drezdeni_vykraly_prykrasy_na_milyard_ievro_331629.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T17:25:00+00:00"/>
    <meta property="og:title" content="З музею у Дрездені викрали прикраси на мільярд євро"/>
    <meta property="og:description" content="У німецькому місті Дрезден пограбували музей ювелірних виробів &quot;Зелене сховище&quot;. Антикварних прикрас викрали на мільярд євро."/>
  </head>
  <body>
    <article>
      <h1>З музею у Дрездені викрали прикраси на мільярд євро</h1>
      <h2>У німецькому місті Дрезден пограбували музей ювелірних виробів "Зелене сховище". Антикварних прикрас викрали на мільярд євро.</h2>
      <address>
        <time datetime="2019-11-25T17:25:00+00:00">25 Nov 2019, 17:25</time>
      </address>
      <p>Про це повідомляє Bild, - передає <a href="https://hromadske.ua/">Громадське</a>.</p>
      <p>Пограбування сталося вранці 25 листопада. Зловмисники проникли в Дрезденський замок, де розташований музей, підпалили електрощиток, знеструмили будівлю і таким чином відключили сигналізацію. Як видно з камер відеоспостереження, декілька ймовірних зловмисників невеликого зросту пролізли через вікно в скарбницю.</p>
      <p>Викрали лише ювелірні вироби, більші експонати, такі як вази та картини, не чіпали. Потім вони сіли в лімузин, який чекав їх на вулиці, та втекли з місця події. Поліція оточила музей, на місці працювали слідчі.</p>
      <p>У Німеччині це пограбування вже назвали найбільшим у післявоєнний період. </p>
      <p>Нагадаємо, як писало Гал-інфо, у австрійському музеї запрацював <a href="https://galinfo.com.ua/news/u_avstriyskomu_muzei_zapratsyuvav_ukrainomovnyy_audiogid_331030.html">україномовний аудіогід</a>.</p>
    </article>
  </body>
</html>