<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121544/kasia-kowalska-trafila-do-szpitala-odwolano-koncerty.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T17:31:00+00:00"/>
    <meta property="og:title" content="Kasia Kowalska trafiła do szpitala. Odwołano koncerty"/>
    <meta property="og:description" content="Kasia Kowalska trafiła do szpitala. Konieczne było odwołanie koncertów."/>
  </head>
  <body>
    <article>
      <h1>Kasia Kowalska trafiła do szpitala. Odwołano koncerty</h1>
      <address>
        <time datetime="2019-11-25T17:31:00+00:00">25 Nov 2019, 17:31</time>
      </address>
      <h4>Kasia Kowalska trafiła do szpitala. Konieczne było odwołanie koncertów.</h4>
      <p>Informację o problemach zdrowotnych wokalistka przekazała za pośrednictwem jednego z portali społecznościowych, na którym opublikowała zdjęcie ze szpitala. "Niestety, nie zagram żadnego koncertu w tym tygodniu" – napisała i zwróciła się z prośbą do fanów: "Życzcie mi szczęścia i zdrowia".</p>
      <p>Co dolega Kasi Kowalskiej, że konieczna była hospitalizacja i odwołanie koncertów? Jak wyjaśnił w rozmowie z Plejadą menadżer artystki Maciej Durczak, zaczęło się od zapalenia krtani w zeszłym tygodniu. – Już wtedy musieliśmy przełożyć kilka wydarzeń i koncertów. Kasia była na antybiotyku, a w sobotę wieczorem trafiła do szpitala z dość poważnym osłabieniem – poinformował. Jak dodał, dziś okazało się, że "Kasia musi jednak odpocząć". Z tego właśnie powodu jej koncerty z tego tygodnia zostały odwołane. Durczak zapewnił, że odbędą się one, ale w innych terminach, o których poinformują fanów tak szybko, jak to będzie możliwe.</p>
      <footer>/ Źródło: Plejada <br/>/ api</footer>
    </article>
  </body>
</html>