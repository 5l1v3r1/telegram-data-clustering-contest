<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/viola-34-byla-clenkou-podivneho-nabozenskeho-spolku-zacala-se-cela-zahalovat-popisuji-znami"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T17:07:00+00:00"/>
    <meta property="og:title" content="Viola (†34) byla členkou podivného náboženského spolku: Začala se celá zahalovat, popisují známí"/>
    <meta property="og:description" content="Smrt modelky a učitelky angličtiny Violy (†34) je pro vyšetřovatele stále jednou velkou neznámou. Od nalezení jejího těla v bratislavském přístavu uběhlo už 14 dní a policie stále nemá žádné zásadní stopy. Podle informací slovenských médií se ale policie začala zajímat o Apoštolskou církev – Otcův dům v Bratislavě, jehož členkou Viola byla minimálně od roku 2015."/>
  </head>
  <body>
    <article>
      <h6 class="kicker">nová stopa?</h6>
      <h1>Viola (†34) byla členkou podivného náboženského spolku: Začala se celá zahalovat, popisují známí</h1>
      <address><time datetime="2019-11-25T17:07:00+00:00">25 Nov 2019, 17:07</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/72/f7/72f709a-247811-pristavv-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Violu našli ve zbídačeném stavu.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/a0/4e/a04e167-247436-snimek-obrazovky-2019-11-21-v-16-2560x0-shrink.png"/>
          <figcaption>Viola toužila po lepším světě.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/62/f7/62f7a2d-247432-snimek-obrazovky-2019-11-21-v-16-2560x0-shrink.png"/>
          <figcaption>Viola chtěla pomáhat lidem.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/ee/4c/ee4c6ff-247437-snimek-obrazovky-2019-11-21-v-16-2560x0-shrink.png"/>
          <figcaption>Viola se znala se známými osobnostmi.<cite>Facebook</cite></figcaption>
        </figure>
        <figcaption>
          <a href="https://www.extra.cz/viola-34-byla-clenkou-podivneho-nabozenskeho-spolku-zacala-se-cela-zahalovat-popisuji-znami/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Smrt modelky a učitelky angličtiny Violy (†34) je pro vyšetřovatele stále jednou velkou neznámou. Od nalezení jejího těla v bratislavském přístavu uběhlo už 14 dní a policie stále nemá žádné zásadní stopy. Podle informací slovenských médií se ale policie začala zajímat o Apoštolskou církev - Otcův dům v Bratislavě, jehož členkou Viola byla minimálně od roku 2015.</b>
      </p>
      <p><a href="https://www.extra.cz/viola-34-neni-jedina-ve-stejne-casti-bratislavy-nasli-dalsi-mrtvou-zenu-28">Ve slovenském hlavním městě stále probíhá jedna z největších policejních akcí za poslední dobu.</a> Smrt umučené modelky Violy, jejíž tělo bylo nalezeno 11. listopadu v bratislavské přístavu, nedává vyšetřovatelům spát.</p>
      <p>A nejen jim. Od doby, co policie zveřejnila informaci o nalezení brutálně umlácené Violy, se lidé, především ženy, bojí vycházet ven a opuštěným místům se raději úplně vyhýbají. Nyní však slovenská média vypátrala, že policie začala vyslýchat i členy církve, do jejichž spolku Viola docházela minimálně čtyři roky.</p>
      <p>Podle informací deníku Pluska.sk byla Viola jejich oddanou členkou. S nadšením chodila na společná setkání a zapojovala se do aktivit hnutí. Podle Violiných přátel se ale mladá učitelka hodně změnila. Od doby, co začala do Otcova domu docházet, se jí změnila vizáž. Krásná žena se začala zahalovat od hlavy až k patě a méně se líčila.</p>
      <p>Policie už vyslechla některé členy této církve, která se k celé události vyjádřila na Facebooku. <b>„Violka Macáková byla členkou našeho křesťanského společenství Apoštolské církve – Otcův dům v Bratislavě. Nesmírně nám chybí a s její ztrátou i způsobem, jakým zahynula se v těchto dnech jako její přátelé vypořádáváme velmi těžko,“</b> napsalo společenství.</p>
      <p>Deník Nový čas zjistil, že policie už vyslechla pastora Vladimíra Žáka. Ten se nechtěl k výslechům v jejich církvi nijak vyjadřovat. „Policisté nás navštívili, respektive navštívili všechny, kteří se s Violkou poslední dva týdny před smrtí viděli,“ řekl stroze pastor.</p>
    </article>
  </body>
</html>