<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Audijem-udario-curicu-u-Banjaluci-pa-pobjegao/570450?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T17:45:00+00:00"/>
    <meta property="og:title" content="Audijem udario curicu u Banjaluci pa pobjegao"/>
    <meta property="og:description" content="BANJALUKA - Četvorogodišnja S.K. iz Banjaluke povrijeđena je kada ju je u blizini škole u naselju Priječani udario audi, a vozač pobjegao, saznaju &quot;Nezavisne&quot;."/>
  </head>
  <body>
    <article>
      <h1>Audijem udario curicu u Banjaluci pa pobjegao</h1>
      <address><time datetime="2019-11-25T17:45:00+00:00">25 Nov 2019, 17:45</time> by <a rel="author">Ljiljana Radić</a></address>
      <p>BANJALUKA - Četvorogodišnja S.K. iz Banjaluke povrijeđena je kada ju je u blizini škole u naselju Priječani udario audi, a vozač pobjegao, saznaju "Nezavisne".</p>
      <p>Djevojčica je, kako saznajemo, u petak oko 18 časova išla s majkom i sestrom Hilandarskom ulicom u Priječanima, a one su srećom izbjegle nalet automobila, dok je djevojčica od siline udara odbačena nekoliko metara.</p>
      <p>Vozač koji je pobjegao ubrzo je pronađen i uhapšen, a "Nezavisne" saznaju da je uhapšen R.M. iz Laktaša.</p>
      <p>Povrijeđena djevojčica je prevezena u Univerzitetski klinički centar RS na liječenje, gdje zadržana jer je zadobila povrede glave.</p>
      <p>Navodno je odbjegli vozač tokom saslušanja rekao da se ne sjeća događaja, a sumnja se da je u momentu nezgode bio pod dejstvom alkohola, zbog čega je uzet uzorak krvi radi utvrđivanja prisustva alkohola u organizmu u vrijeme nezgode.</p>
      <p>Protiv njega će biti podnesen izvještaj za nepružanje pomoći povrijeđenom u saobraćajnoj nezgodi, a nakon utvrđivanja stepena povreda kod djevojčice biće preduzete i druge mjere.</p>
    </article>
  </body>
</html>