<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-uj-lehetoseg-nyilik-kozep-europa-gazellatasaban/"/>
    <meta property="og:site_name" content="lokál"/>
    <meta property="article:published_time" content="2019-11-25T17:30:49+00:00"/>
    <meta property="og:title" content="Új lehetőség nyílik Közép-Európa gázellátásában"/>
    <meta property="og:description" content="Új lehetőség nyílik Közép-Európa energiaellátásában, ezen belül a gázellátásban - mondta Szijjártó Péter külgazdasági és külügyminiszter a szlovákiai Felsőzellőben, miután megbeszélést folytatott szlovák hivatali partnerével, Peter Ziga gazdasági miniszterrel az ott működő gázkompresszor-állomás köz"/>
  </head>
  <body>
    <article>
      <h1>Új lehetőség nyílik Közép-Európa gázellátásában</h1>
      <address><time datetime="2019-11-25T17:30:49+00:00">25 Nov 2019, 17:30</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/10/DBZOL20190725006-e1570105630299-1280x929.jpg"/>
      </figure>
      <p>
        <b>Új lehetőség nyílik Közép-Európa energiaellátásában, ezen belül a gázellátásban – mondta Szijjártó Péter külgazdasági és külügyminiszter a szlovákiai Felsőzellőben, miután megbeszélést folytatott szlovák hivatali partnerével, Peter Ziga gazdasági miniszterrel az ott működő gázkompresszor-állomás központban hétfőn.</b>
      </p>
      <p>A találkozón megegyezés született arról, hogy a két ország egy esetleges gázellátási krízis esetén segítséget nyújt egymásnak.</p>
      <p>A négy éve átadott magyar-szlovák gázvezetékez tartozó kompresszorállomásnál tartott miniszteri találkozó után Szijjártó Péter Közép-Európa energia és gázellátásának változásáról, illetve az erre való felkészülés szükségességéről beszélt.</p>
      <p>A gázellátás változásait három megközelítésben mutatta be. Elsőként arról beszélt, kérdéses, hogy a jövő év elejétől kap-e Ukrajnán keresztül gázt a közép-európai térség. Másodikként arról, hogy a dán hatóságok által kiadott engedélyek alapján az Északi Áramlat 2 gázvezetéket tovább lehet építeni. Harmadikként pedig közölte, hogy a Török Áramlat építési munkálatai nagyon jó ütemben haladnak, aminek következtében 2021 októberétől létrejöhet egy olyan dél-észak irányú gázszállítási folyosó, amely orosz gázt tud szállítani Törökországon, Bulgárián, Szerbián és Magyarországon keresztül Szlovákiáig.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-az-unio-nemcsak-a-bevandorlaspolitikat-rontotta-el-hanem-a-gazdasagpolitikat-is/">Az unió nemcsak a bevándorláspolitikát rontotta el, hanem a gazdaságpolitikát is</a>
        </li>
        <li>
          <a href="https://www.lokal.hu/2019-11-5000-milliard-jut-ut-es-vasutepitesre-2024-ig/">5000 milliárd jut út- és vasútépítésre 2024-ig </a>
        </li>
        <li>
          <a href="https://www.lokal.hu/2019-11-jon-az-ujabb-gazdasagvedelmi-akcioterv/">Jön az újabb gazdaságvédelmi akcióterv</a>
        </li>
        <li>
          <a href="https://www.lokal.hu/2019-11-kedvezoen-alakulnak-iden-a-magyar-gazdasag-mutatoi/">Kedvezően alakulnak idén a magyar gazdaság mutatói</a>
        </li>
        <li>
          <a href="https://www.lokal.hu/2019-11-az-autoipar-a-magyar-kisvallalkozasok-gyarapodasahoz-is-hozzajarul/">Az autóipar a magyar kisvállalkozások gyarapodásához is hozzájárul</a>
        </li>
      </ul>
    </article>
  </body>
</html>