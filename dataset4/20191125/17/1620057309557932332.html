<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/security/01/232214"/>
    <meta property="og:site_name" content="Tamilwin"/>
    <meta property="article:published_time" content="2019-11-25T17:12:51+00:00"/>
    <meta property="og:title" content="குற்றப்புலனாய்வுத்துறையின் பணிப்பாளர் ஷானி அபேசேகரவை கைது செய்ய கோரிக்கை"/>
    <meta property="og:description" content="பதவி இறக்கப்பட்டு இடமாற்றம் செய்யப்பட்டுள்ள."/>
  </head>
  <body>
    <article>
      <h1>குற்றப்புலனாய்வுத்துறையின் பணிப்பாளர் ஷானி அபேசேகரவை கைது செய்ய கோரிக்கை</h1>
      <address><time datetime="2019-11-25T17:12:51+00:00">25 Nov 2019, 17:12</time> by <a rel="author">Ajith, Puvidhass</a></address>
      <p>பதவி இறக்கப்பட்டு இடமாற்றம் செய்யப்பட்டுள்ள குற்றப்புலனாய்வுத்துறையின் பணிப்பாளர் ஷானி அபேசேகரவை கைதுசெய்யுமாறு கோரிக்கை விடுக்கப்பட்டுள்ளது.</p>
      <p>சில சிவில் குழுக்கள் இன்று காவல்துறை தலைமையகத்தில் இது தொடர்பில் முறைப்பாடுகளை செய்துள்ளன.</p>
      <p>உயிர்த்த ஞாயிறு தாக்குதல் தொடர்பில் கைதுசெய்யப்பட்ட ஒருவரை விடுதலை செய்து பின்னர் அவர் காணாமல் போன சம்பவம் இடம்பெற்றுள்ளதாக குறித்த முறைப்பாட்டில் தெரிவிக்கப்பட்டுள்ளது.</p>
      <p>குறித்த சந்தேகநபரை நீதிமன்றில் ஆஜர்படுத்தாது குற்றப்புலனாய்வு அலுவலகத்திலேயே தங்கவைத்து விசாரணை செய்ததாகவும் ஷானி அபேசேகரவின் மீது குற்றம் சுமத்தப்பட்டுள்ளது.</p>
      <p>இதேவேளை அபேசேகரவின் உதவி அதிகாரியான நிசாந்த சில்வா நேற்று நாட்டில் இருந்து தப்பிச்சென்றுள்ளதாக தகவல்கள் வெளியாகியுள்ளமை குறிப்பிடத்தக்கது.</p>
    </article>
  </body>
</html>