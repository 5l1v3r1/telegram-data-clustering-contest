<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359630"/>
    <meta property="og:site_name" content="ХРОНИКА - РТРС"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="Аустралија: Мајка оптужена за убиство двије кћерке"/>
    <meta property="og:description" content="Аустралијанка Кери-Ен Конли оптужена је за убиство након што су њене двије кћеркице пронађене мртве у аутомобилу у градићу недалеко од Бризбејна, у аустралијској држави Квинсленд."/>
  </head>
  <body>
    <article>
      <h1>Аустралија: Мајка оптужена за убиство двије кћерке</h1>
      <address>
        <time datetime="2019-11-25T17:22:00+00:00">25 Nov 2019, 17:22</time>
      </address>
      <p>
        <i>Аустралијанка Кери-Ен Конли оптужена је за убиство након што су њене двије кћеркице пронађене мртве у аутомобилу у градићу недалеко од Бризбејна, у аустралијској држави Квинсленд.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0551/055134.jpg"/>
        <figcaption>Аустралијска полиција<br/>Фото: AFP</figcaption>
      </figure>
      <p>Полиција је током викенда пронашла тијела двоје дјеце која су имала годину и двије године. Није познато колико су дуго дјеца била у аутомобилу.</p>
      <p>Полиција је саопштила да се на тијелима дјевојчица видјело да су биле изложене великој врућини.</p>
      <p>Измјерена температура ваздуха током викенда била је око 31 степен Целзијусов.</p>
      <p>Конлијева /27/ је прва особа која се суочава са оптужбама након што је у Квинсленду проширена дефиниција убиства како би обухватила "безобзирну немарност према људском животу".</p>
      <p>Аустралијски медији наводе да је, она, такође оптужена за посједовање наркотика.</p>
    </article>
  </body>
</html>