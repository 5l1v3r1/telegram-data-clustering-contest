<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/25/invalsi-obbligatorio-per-ammissione-alla-maturita_75896957-e260-4f11-b463-487fe43d8243.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T17:14:18+00:00"/>
    <meta property="og:title" content="Invalsi obbligatorio per ammissione alla maturità"/>
    <meta property="og:description" content="Diffusa la circolare del Miur alle scuole (ANSA)"/>
  </head>
  <body>
    <article>
      <h1>Invalsi obbligatorio per ammissione alla maturità</h1>
      <h2>Diffusa la circolare del Miur alle scuole</h2>
      <address><time datetime="2019-11-25T17:14:18+00:00">25 Nov 2019, 17:14</time> by <a rel="author">Redazione ANSA</a></address>
      <p>Aver sostenuto le prove Invalsi durante l'ultimo anno scolastico - oltre all'alternanza e al requisito della frequenza scolastica e del profitto - è un elemento necessario per l'ammissione all'esame di Stato 2019/2020. E' la novità per la maturità di giugno 2020 contenuta nella circolare diffusa oggi dal Miur. Si parla anche della reintroduzione della traccia di storia e dell'avvio del colloquio orale mediante l'analisi, da parte dello studente, dei materiali preparati dalla commissione, eliminando il sorteggio delle tre buste. </p>
      <p>In realtà che le nuove prove Invalsi - reso note dal sito del Corriere della Sera - di quinta superiore dovessero diventare obbligatorie era già previsto dal decreto legislativo sulla revisione degli esami di Stato del 2017 previsto dalla legge sulla Buona Scuola, ma l'ex ministro dell'Istruzione Marco Bussetti l'anno scorso aveva deciso di rinviarne l'obbligo di un anno; ora dunque si è imposta l'applicazione, per evitarla era necessaria infatti una nuova norma che avrebbe dovuto modificare il decreto del 2017. <br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/politica/2019/11/21/maturita-fioramonti-aboliremo-le-buste_f8187d26-28e5-482d-80a2-08ca3ff8485d.html"/>
      </related>
    </article>
  </body>
</html>