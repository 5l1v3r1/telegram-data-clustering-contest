<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/confartigianato-notizie/articolo/premiata-la-fedelta-associativa-a-confartigianato-zona-di-fossano.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T17:30:00+00:00"/>
    <meta property="og:title" content="Premiata la fedeltà associativa a Confartigianato-zona di Fossano"/>
    <meta property="og:description" content="Il presidente provinciale Luca Crosetto: &quot;E' un ringraziamento verso queste imprese che, come baluardi di un’economia sana e vivace, sono rimaste a presidio del territorio&quot;"/>
  </head>
  <body>
    <article>
      <h1>Premiata la fedeltà associativa a Confartigianato-zona di Fossano</h1>
      <h2>Il presidente provinciale Luca Crosetto: "E' un ringraziamento verso queste imprese che, come baluardi di un’economia sana e vivace, sono rimaste a presidio del territorio"</h2>
      <address><time datetime="2019-11-25T17:30:00+00:00">25 Nov 2019, 17:30</time> by <a rel="author">comunicato stampa</a></address>
      <p>Si è svolta domenica 24 novembre, a <b>Fossano</b>, presso il Salone incontri del Castello “Principi Acaja, la tradizionale cerimonia di conferimento degli <b>Attestati di Fedeltà Associativa agli Artigiani</b>. L’iniziativa, organizzata dalla Confartigianato Cuneo/ zona di Fossano, intende sottolineare il valore dell’imprenditoria locale sul territorio ed il senso di appartenenza all’Associazione da parte del mondo produttivo fossanese. Dopo gli interventi delle autorità presenti si è proceduto con la consegna degli attestati di Fedeltà Associativa agli imprenditori in attività associati da oltre 35, 45, 50, 60 e 70 anni e dei riconoscimenti alle Start-up 2018-2019.</p>
      <p><i>"È un appuntamento importante per la nostra zona</i> – ha dichiarato <b>Clemente Malvino, presidente di Confartigianato Cuneo/Zona di Fossano </b>– <i>che sottolinea l’operosità e la capacità degli artigiani fossanesi. Si è trattato di un’occasione per confrontarsi sulla situazione economica del nostro territorio. Il sistema produttivo del nostro Paese si fonda proprio sulle piccole e medie imprese, alle quali viene chiesto di guardare al futuro con maggior fiducia, orientandosi sempre più verso l’innovazione e l’internazionalizzazione. Non dimentichiamo, inoltre, che questo evento rappresenta anche un piacevole momento di convivialità e di riconoscimento dell’impegno degli artigiani fossanesi che riceveranno l’attesto di “Fedeltà Associativa".</i></p>
      <p><i>"L’iniziativa </i>– aggiunge <b>Luca Crosetto, presidente territoriale Confartigianato Cuneo</b> – <i>vuole rendere omaggio a imprenditrici e imprenditori che si riconoscono nei principi della Confartigianato, e da anni le danno fiducia, costituendo la base associativa di quella che è la seconda Associazione in Italia per numero di aderenti. Il senso più profondo della “Fedeltà Associativa” è soprattutto un ringraziamento verso queste imprese che, come baluardi di un’economia sana e vivace, sono rimaste a presidio del territorio, generando economie e relazioni, dando occupazione e contribuendo allo sviluppo del nostro tessuto sociale".</i></p>
      <p>L’evento è stato anche occasione per visitare la mostra artistica “Disegna l’Artigiano”, che ha coinvolto gli studenti delle scuole medie di Fossano - Istituti Comprensivi “Andrea Paglieri” e “Federico Sacco” - per valorizzare i mestieri e le attività artigiane. Organizzata dalla zona fossanese con il contributo della Cassa di Risparmio di Fossano, l’iniziativa ha voluto evidenziare la volontà del mondo artigiano di rapportarsi e condividere le proprie esperienze con le nuove generazioni.</p>
      <p>La mostra è stata allestita nelle scorse settimane presso il salone della sede centrale della Cassa Risparmio di Fossano e durante la consegna dei riconoscimenti è stata visitabile presso il castello “Principi Acaja”. Prossimamente una selezione di disegni sarà esposta negli uffici zonali di Confartigianato Cuneo in Via Lancimano.</p>
      <p>
        <b>I PREMIATI</b>
      </p>
      <p>
        <b>70 anni di Fedeltà Associativa</b>
      </p>
      <p>Martina snc di Martina Marcello e Dario (Meccatronica - Centallo)  </p>
      <p>
        <b>Oltre 60 anni di Fedeltà Associativa</b>
      </p>
      <p>Dutto F.lli Di Dutto Giuseppe &amp; C. snc (Mobilieri - Fossano) Carrozzeria Sarzotto srl (Carrozzieri - Fossano)  </p>
      <p>
        <b>Oltre 50 anni di Fedeltà Associativa</b>
      </p>
      <p>Fruttero Michele di Fruttero Cristina &amp; C. snc (Mobilieri - Fossano) Eredi di Rossi Pietro snc (Termoidraulici - S. Albano Stura) Busso &amp; Galesio snc (Riparazione Macchine Agricole - Fossano) O.M.Ag. sas di Cravero Giovanni e Matteo (Autoriparatori - Fossano) Tec-Arti Grafiche srl (Tipografi - Fossano)  </p>
      <p>
        <b>Oltre 45 anni di Fedeltà Associativa</b>
      </p>
      <p>Autocarrozzeria Castelrinaldo snc (Carrozzieri - Fossano) Abbà Valter (Lavorazione del Vetro - Fossano)   Oltre 35 anni di Fedeltà Associativa Cef di Cornaglia - Graglia &amp; C. snc (Elettricisti - Fossano) Gazzera Corrado (Elettricisti - Fossano) Effe.Bi.A. Autocarrozzeria di Valter Airaldi &amp; Luciano Barra snc (Carrozzieri - Fossano) Cu.Pra. di Culasso Fabrizio &amp; C. snc (Carrozzieri - Fossano) Rinaldi Eliseo (Idraulici - Fossano) Dutto Davide (Fotografi - Fossano) Gandino Impianti srl (Termoidraulici - Fossano) Grosso Gianfranco (Odontotecnici - Centallo)  </p>
      <p>
        <b>35 anni di Fedeltà Associativa</b>
      </p>
      <p>Alberione Roberto (Edili - Fossano) Avagnina Giovanni sas (Escavazione Pietre e Marmi - Fossano) Officina Autoriparazioni Dalmasso Gian Franco (Meccatronica - Fossano) Morano Anna Maria (Acconciatore - Fossano)   Nuova impresa dal 2019 B-Stampa snc di Bertaina Alessandro e Borio Valentina (Tipografi - Fossano) Kalaj Klodiana (Acconciatore - Fossano) Zedde Simone (Autoriparatore - Bene Vagienna)</p>
      <slideshow>
        <figure>
          <img src="http://www.targatocn.it/typo3temp/pics/f_d8c7e36d22.jpg"/>
        </figure>
        <figure>
          <img src="http://www.targatocn.it/typo3temp/pics/f_9cc66cc44c.jpg"/>
        </figure>
        <figure>
          <img src="http://www.targatocn.it/typo3temp/pics/f_99c95fb6f6.jpg"/>
        </figure>
        <figure>
          <img src="http://www.targatocn.it/typo3temp/pics/f_9610ddbd76.jpg"/>
        </figure>
      </slideshow>
    </article>
  </body>
</html>