<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/adam-driver-ammette-di-aver-portato-a-casa-la-spada-laser-di-kylo-ren/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T16:07:00+00:00"/>
    <meta property="og:title" content="Adam Driver ammette di aver portato a casa la spada laser di Kylo Ren | Cultura Pop"/>
    <meta property="og:description" content="A poco meno di un mese dall'arrivo di Star Wars: The Rise of Skywalker e non mancano alcune curiosità in merito ai personaggi che fanno parte del cast."/>
  </head>
  <body>
    <article>
      <h1>Adam Driver ammette di aver portato a casa la spada laser di Kylo Ren | Cultura Pop</h1>
      <address>
        <time datetime="2019-11-25T16:07:00+00:00">25 Nov 2019, 16:07</time>
      </address>
      <p>Manca ormai poco meno di un mese all’arrivo nelle sale cinematografiche di <b>Star Wars: The Rise of Skywalker</b> e non mancano alcune curiosità in merito ai personaggi che fanno parte del cast. In questo caso il protagonista è <b>Adam Driver</b> il quale, recentemente ha partecipato a The Late Show con Stephen Colbert, di conseguenza è stato inevitabile per il conduttore porre alcune domande a Driver inerenti proprio alla saga di <a href="https://www.tomshw.it/culturapop/star-wars-storia-del-mito-della-galassia-lontana-lontana/">Star Wars</a>.</p>
      <p>Dunque, l’attore che interpreta <b>Kylo Ren</b> nell’amatissimo <i>franchise</i>, avrebbe ammesso di aver portato a casa la spada laser di <b>Kylo Ren </b>“sottratta” proprio dal set di Star Wars. Infatti, tutto sarebbe iniziato quando Stephen Colbert avrebbe chiesto all’attore come si sentisse nell’appendere al muro la sua spada laser poiché, con l’arrivo di <b>Star Wars: The Rise of Skywalker,</b> dovrebbe chiudersi la tanto amata saga dedicata agli <a href="https://www.tomshw.it/culturapop/skywalker-chi-sono-jedi-sith-starwars/">Skywalker</a>. Ebbene, l’interprete di Kylo Ren avrebbe affermato quanto segue:</p>
      <figure>
        <img src="https://www.tomshw.it/images/images/2019/11/foto-generiche-65037.768x432.jpg"/>
      </figure>
      <blockquote>
        <i>“Bene. Ce l’ho anche io. L’ho letteralmente appesa, ma è appesa in una scatola. Ho preso molte cose questa volta. Ho un costume intero. “</i>
      </blockquote>
      <p>Tuttavia, Adam Driver pare abbia sottolineato più volte il fatto di aver ottenuto l’autorizzazione, innanzitutto, da parte di <b>J.J. Abrams</b>. Dunque, dopo questa piccola curiosità riguardante uno dei protagonisti principali di Star Wars, non ci resta che attendere l’uscita della nuova pellicola cinematografica che uscirà sul grande schermo a breve, esattamente mercoledì <b>18 dicembre 2019</b>. Ricordiamo che Adam Driver, Domhnall Gleeson, Kelly Marie Tran, Richard E. Grant e Greg Grunberg sono solo alcuni degli attori che vedremo nel film di <b>Star Wars: L’ascesa di Skywalker.</b></p>
      <blockquote>Tutti gli appassionati di Guerre Stellari potranno acquistare su Amazon, a <a href="https://toms.it/bFWdl">questo link</a>, moltissimi prodotti dedicati ai personaggio della saga. Date un’occhiata!</blockquote>
    </article>
  </body>
</html>