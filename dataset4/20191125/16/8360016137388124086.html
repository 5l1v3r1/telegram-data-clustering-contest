<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pikio.pl/szkola-2511192-so-agresywny-uczen/"/>
    <meta property="og:site_name" content="Pikio"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="10-latek terroryzuje uczniów, a szkoła nic z tym nie robi. &quot;Dyrekcja nie może uruchomić działań dodatkowych&quot;"/>
    <meta property="og:description" content="Szkoła jest dla tych dzieci przykrym obowiązkiem. Muszą zmagać się z agresją jednego z uczniów. Dyrekcja nie może nic z tym zrobić."/>
  </head>
  <body>
    <article>
      <h1>10-latek terroryzuje uczniów, a szkoła nic z tym nie robi. "Dyrekcja nie może uruchomić działań dodatkowych"</h1>
      <address><time datetime="2019-11-25T16:33:00+00:00">25 Nov 2019, 16:33</time> by <a rel="author" href="https://pikio.pl/autor/iwonapiech/" target="_blank">Iwona Piech</a></address>
      <p>
        <b>Szkoła to dla uczniów tej placówki codzienny horror. Dzieci terroryzowane są przez 10-letniego ucznia, a dyrekcja nie może nic z tym zrobić, ani nie ma możliwości wprowadzenia dodatkowych działań. Rodzice są zaniepokojeni sytuacją i poprosili media o interwencję w tej sprawie.</b>
      </p>
      <p><a href="https://pikio.pl/tag/szkola/">Szkoła</a> jest dla tego 10-latka miejscem, w którym może się wyżyć na swoich rówieśnikach. Chłopiec jest bardzo agresywny w stosunku do kilkunastu uczniów, którzy chodzą razem z nim do jednej klasy w kołobrzeskiej podstawówce. Dziecko podczas ataków szału bije, kopie, a czasem nawet poddusza swoich kolegów. Dyrekcja placówki rozkłada ręce i twierdzi, że nie może nic z tym zrobić. </p>
      <h3>Szkoła jest dla dzieci miejscem prawdziwego horroru</h3>
      <p>Dla uczniów jednej z klas w Szkole Podstawowej nr 4 w Kołobrzegu, chodzenie do szkoły kojarzy się z czymś okropnym. Koszmar dzieci trwa od 4 lat, a problem w dalszym ciągu nie został rozwiązany. Jeden 10-latek, gdy dostaje ataku agresji, nie cofa się przed niczym - bije, kopie, poddusza i wyżywa się na koleżankach i kolegach z klasy. Rodzice pokrzywdzonych dzieci postanowili mocno zareagować i zorganizowali protest. </p>
      <h3>Dramatyczne zeznania rodziców dzieci</h3>
      <p>Opiekunowie pokrzywdzonych uczniów postanowili nie posyłać dzieci do szkoły, dopóki sprawa agresywnego 10-latka nie zostanie rozwiązana. Zeznania rodziców, dotyczące tego, co wyprawia chłopiec, są wstrząsające.</p>
      <p>- Mój <a href="https://pikio.pl/tag/syn/">syn</a> w zeszłym roku był duszony czymś, co ten chłopiec zakręcił mu na szyi. Na szczęście jedna z opiekunek odciągnęła tego chłopca. Na spotkaniu z jego rodzicami chłopiec wyznał, że miał taką pomroczność jasną, że musiał kogoś skrzywdzić, wręcz zabić - powiedział dla Faktu Artur Królikowski, ojciec jednego z uczniów. </p>
      <p>To jednak nie koniec. </p>
      <p>- Mój syn jak za pierwszym razem został pchnięty na róg ściany, to miał podejrzenie wstrząśnienia mózgu. Innym razem ten chłopiec kopnął go w twarz. - dodała Aneta Zarzycka, <a href="https://pikio.pl/tag/matka/">matka</a> innego, poszkodowanego chłopca. </p>
      <p>Rodzice od czterech lat walczą o godne warunki nauki dla ich dzieci, a przede wszystkim chcą rozwiązać ten poważny problem. Niestety dyrekcja placówki chociaż nie bagatelizuje sprawy, nie może jednak zbyt wiele zrobić. </p>
      <p>- Robimy wszystko co w naszej mocy, żeby tej sytuacji zaradzić. Współpracujemy z wszystkimi jednostkami wspomagającymi szkołę, z policją i sądem włącznie - powiedziała dla Faktu dyrektor szkoły Jolanta Wasila.</p>
      <p>- Prawo oświatowe nie pozwala też dyrekcji skierować ucznia na badania w celu zdiagnozowania i być może wydania orzeczenia o specjalnych potrzebach edukacyjnych dziecka. Jeśli nie zrobią tego sami rodzice i co więcej, nie zechcą udostępnić orzeczenia szkole, dyrekcja nie może uruchomić działań dodatkowych, np. przydzielić nauczyciela wspomagającego - dodała w rozmowie z Faktem wicekurator z koszalińskiej delegatury Zachodniopomorskiego Kuratorium Oświaty Bogusława Ogorzałek. </p>
      <p>
        <b>Dzisiaj grzeje: 1. <a href="https://lelum.pl/matka-251119-mlode-wilki/">Znany polski aktor ZABIŁ swoją matkę. Ta obrzydliwa zbrodnia do dziś mrozi krew w żyłach</a><br/></b>
        <b>2. <a href="https://pikio.pl/informacje-2511192-pp-autobus-pozar/">Zatrważające informacje z polskiego miasta. Autobus pełen pasażerów stanął w płomieniach, zdjęcia budzą grozę</a></b>
      </p>
      <p>Problem jest trudny do rozwiązania, gdyż 10-latek ma obowiązek szkolny, który musi spełnić jak każde dziecko w naszym kraju. Z tego też względu nie może zostać wyrzucony z placówki. Obecnie sprawę bada też Sąd, który chce skierować chłopca na badania pedagogiczne, psychologiczne i psychiatryczne, by sprawdzić czy chłopiec nie jest zdemoralizowany. </p>
      <p>
        <b>Najlepsze newsy dnia:</b>
      </p>
      <ol>
        <li>
          <b>
            <a href="https://pikio.pl/the-voice-kids-2511192-bm-awantura/">Skomentowały zwycięstwo Gabor i wybuchła nieoczekiwana awantura. Według wielu skompromitowały Polskę na Eurowizji dla dorosłych</a>
          </b>
        </li>
        <li>
          <b>
            <a href="https://pikio.pl/grazyna-torbicka-251119-so-zdjecie/">W sieci pojawiło się wyjątkowe zdjęcie Grażyny Torbickiej. Uwagę wszystkich zwrócił jej brzuszek, fani są zachwyceni</a>
          </b>
        </li>
        <li>
          <b>
            <a href="https://pikio.pl/babcia-2511192-pp-mezczyzna/">Mężczyzna włamał się do domu 82-latki. Załatwiła go tak, że w ciężkim stanie trafił do szpitala</a>
          </b>
        </li>
        <li>
          <b>
            <a href="https://wtv.pl/biedronka-nagranie-nastoletnich-zlodziei-podbija-siec">Biedronka: nagranie nastoletnich złodziei podbija sieć</a>
          </b>
        </li>
        <li>
          <b>
            <a href="https://www.biznesinfo.pl/biedronka-251119-pm-zmienia-swoje-oblicze">Biedronka szykuje we wtorek prawdziwy hit. Zakupy zrobisz o 23% TANIEJ</a>
          </b>
        </li>
      </ol>
      <p>źródło: <a href="https://pikio.pl/tag/fakt/">Fakt</a></p>
    </article>
  </body>
</html>