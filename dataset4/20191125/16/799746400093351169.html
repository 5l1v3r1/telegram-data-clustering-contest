<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103474/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T16:46:29+00:00"/>
    <meta property="og:title" content="Німецьких військових підозрюють у вбивстві 18 морських свиней під час навчань на Балтиці"/>
    <meta property="og:description" content="У Німеччині повідомили про проведення розслідування того, чи була пов’язана загибель 18 морських свиней в Балтійському морі з операцією з розмінування раніше цього року."/>
  </head>
  <body>
    <article>
      <h1>Німецьких військових підозрюють у вбивстві 18 морських свиней під час навчань на Балтиці</h1>
      <address>
        <time datetime="2019-11-25T16:46:29+00:00">25 Nov 2019, 16:46</time>
      </address>
      <p>У Німеччині повідомили про проведення розслідування того, чи була пов’язана загибель 18 морських свиней в Балтійському морі з операцією з розмінування раніше цього року.</p>
      <p>Про це повідомляє "Європейська правда" з посиланням на <a href="https://apnews.com/">AP.</a></p>
      <p>Представник Міністерства оборони Німеччини заявив у понеділок, що досі не встановлено прямий зв'язок між знешкодженням 42 мін часів Другої світової війни і загибеллю морських ссавців, які перебувають під загрозою зникнення.</p>
      <p>Представник Міноборони сказав, що якщо зв'язок буде знайдений "нам, очевидно, буде дуже прикро через це".</p>
      <p>Міни були знешкоджені в серпні під час маневрів НАТО, після попередження цивільних органів влади про те, що вони стають все більш небезпечними з часом.</p>
      <p>Представник міністерства навколишнього середовища Стефан Габріель Хауфе заявив, що вибух стався в морському заповіднику і що морські свині в Балтійському морі користуються "особливо суворим захистом."</p>
      <p>"Я очікую, що Аннегрет Крамп-Карренбауер (міністр оборони Німеччини – ред.) нарешті зверне увагу на міжнародний статус захисту морських свиней і утримається від підриву боєприпасів", - сказав представник "зелених" Ян Філіп Альбрехт.</p>
    </article>
  </body>
</html>