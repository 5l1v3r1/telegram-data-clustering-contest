<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/strage-di-corinaldo-chiesta-larchiviazione-per-due-minori-accusati-di-aver-usato-lo-spray/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T16:06:27+00:00"/>
    <meta property="og:title" content="Strage di Corinaldo, chiesta l’archiviazione per due minori accusati di aver usato lo spray"/>
    <meta property="og:description" content="La Procura minorile delle Marche ha chiesto l'archiviazione per due minori indagati nell'inchiesta sulla strage di Corinaldo, che provocò la morte di 6 persone nella discoteca Lanterna Azzurra prima del concerto di Sfera Ebbasta tra il 8 e l'8 dicembre scorsi. Per entrambi le ipotesi di reato formulate erano omicidio preterintenzionale, lesioni colpose e dolose, ma non facevano parte della banda di ritenuta responsabile della tragedia."/>
  </head>
  <body>
    <article>
      <h1>Strage di Corinaldo, chiesta l’archiviazione per due minori accusati di aver usato lo spray</h1>
      <h2>La Procura minorile delle Marche ha chiesto l’archiviazione per due minori indagati nell’inchiesta sulla strage di Corinaldo, che provocò la morte di 6 persone nella discoteca Lanterna Azzurra prima del concerto di Sfera Ebbasta tra il 8 e l’8 dicembre scorsi. Per entrambi le ipotesi di reato formulate erano omicidio preterintenzionale, lesioni colpose e dolose, ma non facevano parte della banda di ritenuta responsabile della tragedia.</h2>
      <address><time datetime="2019-11-25T16:06:27+00:00">25 Nov 2019, 16:06</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Alla vigilia del primo anniversario della strage alla discoteca<b> Lanterna Azzurra di Corinaldo</b>, dove 6 persone persero la vita, tra cui cinque minorenni e una mamma di 39 anni, prima del concerto di Sfera Ebbasta, è arrivata la notizia della richiesta da parte della procura minorile delle Marche dell'<b>archiviazione</b> per due minori indagati nell'inchiesta sulla tragedia verificatasi nella notte tra il 7 e l'8 dicembre 2018. Uno dei due, <b>17 anni</b> all'epoca dei fatti, è sospettato di avere usato lo <b>spray</b> <b>al</b> <b>peperoncino</b>, mentre dell'altro minore finora non si era saputo nulla. Per entrambi le ipotesi di reato formulate erano <b>omicidio preterintenzionale</b>, lesioni colpose e dolose. I due, tuttavia, non facevano parte della banda di ritenuta responsabile della strage, all'interno della quale rientrerebbero invece sei giovani di età compresa tra i 19 e 22 anni, residenti nel Modenese e arrestati lo scorsa estate. Il gruppo avrebbe agito usando spray urticante per <b>rubare collane e monili</b> approfittando della confusione.</p>
      <p>La posizione del 17enne, residente a Senigallia e fermato in un'abitazione con altre due persone e un quantitativo di droga, si era già alleggerita dopo che erano emerse testimonianze che gli davano un alibi per la notte tra il 7 e 8 dicembre. Ma soprattutto dopo <b>l'arresto</b>, la scorsa estate, proprio della "<b><a href="https://www.fanpage.it/attualita/strage-di-corinaldo-arrestata-banda-di-7-giovani-per-aver-spruzzato-lo-spray-al-peperoncino/">banda dello spray</a></b>", che aveva messo a segno anche altri colpi del genere, usando sempre lo stesso modus operandi, per altro in località diverse. Fermato con loro anche un <b>65enne</b> che avrebbe acquistato i preziosi rubati. Nel filone principale dell'inchiesta della Procura di Ancona ci sono anche altre<b> 17 persone</b>, le cui responsabilità sono legate essenzialmente alle condizioni di <b>sicurezza</b> e ai controlli dell'immobile usato come discoteca, tra cui i proprietari della Lanterna Azzurra, i gestori della discoteca, un addetto alla sicurezza e altri ancora.</p>
    </article>
  </body>
</html>