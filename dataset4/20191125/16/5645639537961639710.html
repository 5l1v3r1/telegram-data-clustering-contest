<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/vivo-v17-je-novinka-s-atypickymi-zady/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T16:00:44+00:00"/>
    <meta property="og:title" content="Vivo V17 je novinka s atypickými zády"/>
    <meta property="og:description" content="Vivo V17 Pro láká na výsuvné foťáky, ale základní model Vivo V17 nemá nic tak atypického. Spíše by se dalo říci, že se jedná o poměrně běžný mobil s adekvátními specifikacemi odpovídající střední třídě. Na druhou stranu má novinka zajímavá záda, možná nejlépe vypadající za poslední dobu. Vivo V17 Novinka zapadne mezi mobily s nakousnutým […]"/>
  </head>
  <body>
    <article>
      <h1>Vivo V17 je novinka s atypickými zády</h1>
      <address><time datetime="2019-11-25T16:00:44+00:00">25 Nov 2019, 16:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p><a href="https://dotekomanie.cz/2019/09/vivo-v17-pro-cena-specifikace/">Vivo V17 Pro</a> láká na výsuvné foťáky, ale základní model Vivo V17 nemá nic tak atypického. Spíše by se dalo říci, že se jedná o poměrně běžný mobil s adekvátními specifikacemi odpovídající střední třídě. Na druhou stranu má novinka zajímavá záda, možná nejlépe vypadající za poslední dobu.</p>
      <h3>Vivo V17</h3>
      <p>Novinka zapadne mezi mobily s nakousnutým displejem, ale nejde o nějak velký zásek, jak to můžeme vidět u jiných starších modelů. Asi nejzajímavější jsou samotná záda, která nabízí čtyři foťáky, ale trochu atypicky rozmístěné. Nejde o uspořádání ve stylu „sporáku“, spíše v trojúhelníkovém uspořádání, přičemž v levém rohu nic zajímavého není, jen nápis.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/54b9b2eecfdd779f30a50a164862c292-400x400x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/18a793c9e4d6b235386dc0d656db9d6c-400x400x.jpg"/>
        </figure>
      </slideshow>
      <p>Ve specifikacích najdeme novější procesor Snapdragon 665 od Qualcommu, který má k dispozici 8 GB operační paměti. Hlavní foťák nabízí 48 MPx, přičemž se dále nabízí foťáky pro širokoúhlé nebo makro snímky. Čtvrtý senzor je pro určení hloubky ostrosti.</p>
      <p>Vivo V17 mimo jiné má zakomponovanou čtečku otisků prstů přímo v displeji. Co se energie týče, k dispozici je baterie s kapacitou 4500 mAh. Nezapomnělo se na základní podporu rychlého nabíjení.</p>
      <h4>Specifikace</h4>
      <ul>
        <li>displej: 6,38 palců, 2340 × 1080 pixelů (Full HD+), 19.5:9, Super AMOLED</li>
        <li>procesor: <a href="https://dotekomanie.cz/2019/04/qualcomm-predstavil-snapdragon-730-730g-665/">Snapdragon 665</a></li>
        <li>RAM: 8GB LPPDDR4x</li>
        <li>128GB úložiště + microSD</li>
        <li>Dual SIM</li>
        <li>Android 9.0 (Pie) + Funtouch OS 9.2</li>
        <li>
          <p>Foťáky:</p>
          <ul>
            <li>
              <p>zadní – 48 MPx, f/1.8</p>
              <ul>
                <li>8 MP, širokoúhlý, f/2.2</li>
                <li>2 MPx, makro, f/2.4</li>
                <li>2 MPx, hloubka ostrosti, f/2.4</li>
              </ul>
            </li>
            <li>přední – 32 MPx, f/2.0</li>
          </ul>
        </li>
        <li>čtečka otisků prstů v displeji</li>
        <li>3.5mm audio jack</li>
        <li>rozměry: 159,25 × 75,19 × 8,68 mm, 186,7 gramů</li>
        <li>Dual 4G VoLTE, WiFi 802.11 ac (2.4GHz + 5GHz), Bluetooth 5, GPS + GLONASS, USB Type-C</li>
        <li>baterie: 4500 mAh + 18W nabíjení</li>
      </ul>
      <p>Vivo V17 se začíná oficiálně prodávat v Rusku za cenu 22 990 rublů, což je v přepočtu přibližně 8 300 Kč. Na takto vybavený mobil se nejedná o špatnou cenu, ale hodně mu budou konkurovat modely od Xiaomi, které umí překvapit poměrem ceny a výkonu.</p>
      <footer>Zdroj: <a href="https://www.fonearena.com/blog/298913/vivo-v17-price-specifications.html#c4ca4/">fonearena.com</a></footer>
    </article>
  </body>
</html>