<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/minekoenergo-planuye-pidvischiti-tarif-na-elektriku-dlya-fizosib-velikih-spozhivachiv-330847_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T16:53:00+00:00"/>
    <meta property="og:title" content="Мінекоенерго планує підвищити тариф на електрику для фізосіб-великих споживачів"/>
    <meta property="og:description" content="Їх віднесуть до другого класу напруги.  "/>
  </head>
  <body>
    <article>
      <h1>Мінекоенерго планує підвищити тариф на електрику для фізосіб-великих споживачів</h1>
      <h2>Їх віднесуть до другого класу напруги.  </h2>
      <address>
        <time datetime="2019-11-25T16:53:00+00:00">25 Nov 2019, 16:53</time>
      </address>
      <p>Мінекоенерго України має намір в перспективі відмовитися від пільгового тарифу на електроенергію для побутових споживачів, розглядаючи як перший етап підвищення тарифу для великих побутових споживачів до рівня II класу промислових споживачів.</p>
      <p>"Ми будуємо ефективні енергетичні ринки. ПСО, або режим спеціальних зобов'язань – інструмент, який не покращує ефективність ринку. Я не думаю, що ми повністю відмовимося від ПСО в 2020 році, але ми будемо рухатися в напрямку того, щоб зменшити обсяг ПСО", – сказав міністр Олексій Оржель на прес-конференції в понеділок.</p>
      <p>"Зокрема, ми розглядаємо і вивчаємо можливість, що означає приведення ціни до реальної ринкової – до II класу напруги – для тих побутових споживачів, які споживають набагато більше, ніж інші", – додав глава Мінекоенерго.</p>
      <p>Оржель пояснив, що мова йде про випадки, коли споживач або дуже забезпечена особа, або він ховає за фізичною особою промислове виробництво.</p>
      <p>"Це великі обсяги – понад 500 кВт або ще більше", – уточнив він.</p>
      <p>Зазначимо, що в Україні тарифи на електроенергію для домогосподарств станом на початок 2019 року покривали її собівартість (виробництва і розподілу) лише на 46,2%, що нижче показника річної давності – 51,7%.</p>
      <p>Раніше Олексій Оржель заявив, що нову модель ринку електроенергії <a href="https://dt.ua/ECONOMICS/orzhel-hoche-zminiti-rozrahunok-maksimalnih-cin-na-rinku-elektroenergiyi-325316_.html"><b>необхідно поліпшити перетворенням прайс-кепів</b></a> (граничних цін) з фіксованих величин в динамічні.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>