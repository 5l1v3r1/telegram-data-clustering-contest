<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7906765"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T16:27:00+00:00"/>
    <meta property="og:title" content="„Толкова дълго сине мой&quot; и „Скитаща Земя&quot; са с най-много награди „Златен петел&quot;"/>
    <meta property="og:description" content="Събота вечер бе дългоочаквана за китайските кинотворци. Тогава в гр. Сямън бяха връчени престижните награди „Златен петел&quot;. Семейната сага „Толкова дълго"/>
  </head>
  <body>
    <article>
      <h1>„Толкова дълго сине мой" и „Скитаща Земя" са с най-много награди „Златен петел"</h1>
      <address><time datetime="2019-11-25T16:27:00+00:00">25 Nov 2019, 16:27</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Събота вечер бе дългоочаквана за китайските кинотворци. Тогава в гр. Сямън бяха връчени престижните награди „Златен петел". Семейната сага „Толкова дълго, сине мой" с Уан Дзинчун и Юн Мей в главните роли като семейство, което загубва единствения си син, спечели в най-много категории – за „Най-добър актьор", „Най-добра актриса" и „Най-добър сценарий". Режисиран от Уан Сяошуай, филмът се върна със Златна мечка за най-добър актьор и най-добра актриса от Берлинския кинофестивал през февруари, предаде Радио "Китай".</p>
      <p>Научнофантастичният епос „Скитаща Земя" също триумфира на събитието. Той взе наградите за най-добра картина и най-добър звук. Режисиран от Франт Гуо, филмът впечатли журито със сложните си визуални ефекти и изпипани специални ефекти. „Скитаща Земя" събра близо 693 милиона щатски долара боксофис в страната.</p>
      <p>Наградата за най-добра режисура отиде при Данте Лам за филма му от 2018 г. „Операция Червено море". „Мнозина ме наричат режисьор-дявол и аз искам да им благодаря за готовността да работим заедно", каза той.</p>
      <p>В категорията „Най-добър режисьорски дебют" отличието получи младият режисьор Уън Муйе за комедията „Умирам да оцелея". Боксофисът на филма достигна около 450 милиона щатски долара и предизвика обществен дебат за високите медицински разходи.</p>
      <p>От тази година престижните награди „Златен петел" ще се връчват ежегодни, а не на всеки две години, а крайбрежният гр. Сямън ще бъде техен „постоянен домакин", заявиха организаторите.</p>
    </article>
  </body>
</html>