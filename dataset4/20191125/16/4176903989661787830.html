<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/zaev-snazno-podrzavamo-incijativu-17-plus-1/"/>
    <meta property="og:site_name" content="Krstarica"/>
    <meta property="article:published_time" content="2019-11-25T16:30:08+00:00"/>
    <meta property="og:title" content="Zaev: Snažno podržavamo incijativu 17 plus 1"/>
    <meta property="og:description" content="Premijer Severne Makedonije Zoran Zaev izjavio je danas da njegova zemlja snažno podržava inicijativu 17 plus jedan, saradnje Kine i zemalja centralne i"/>
  </head>
  <body>
    <article>
      <h1>Zaev: Snažno podržavamo incijativu 17 plus 1</h1>
      <address><time datetime="2019-11-25T16:30:08+00:00">25 Nov 2019, 16:30</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-rnqok1pcoy.640x360_rss-2-750x430.jpg"/>
        <figcaption>Foto: Beta</figcaption>
      </figure>
      <p>Premijer Severne Makedonije Zoran Zaev izjavio je danas da njegova zemlja snažno podržava inicijativu 17 plus jedan, saradnje Kine i zemalja centralne i isočne Evrope i da veruje da postoji bogat potencijal da se još više unapredi.</p>
      <p>„Još od osnivanja incijative 16 plus jedan, sada 17 plus jedan, Severna Makedonija je imala aktivnu i konstruktivnu ulogu u ostvarivanju cilja da se unapredi saradnje Kine i zemalja centralne i istočne Evrope“, rekao je on na otvaranju 4. foruma za kulturnu saradnju Kine i zemalja centralne i istočne Evrope koji se održava u Skoplju.</p>
      <p>Zaev je podsetio da je prošle godine u Skoplju otvoren Koordinacioni centar za kulturnu saradnju zemalja centralne i istočne Evrope i Kine i najavio da će popodne biti predstavljena veb platforma koja će se koristiti kao osnvni alat za njegov rad i doprineti boljoj koordinaciji svih kulturnih aktivnosti zemalja učesnica te platforme.</p>
      <p>„Ujedno, očekujem da u budućnosti preraste u kulturno informativnu platformu korisnu za sve zainteresovane strane u svetu“, rekao je premijer Severne Makedonije.</p>
      <p>Zaev je istakao da veruje da u budućnosoti postoji veliki potencijal da se Inicijativa 17 plus jedan još više unapredi, što će doneti nove biznise i ekonomski potencijal za medjusobnu saradnju, kao i realizaciju projekata u različitim oblastima.</p>
      <p>Prema njegovim rečima, Severna Makedonija i Kina imaju dobre političke odnose, koji pozitivno utiču na jačanje ekonomske saradnje dve zemlje.  </p>
      <p>„Hteo bih da istaknem da se u prethodnih nekoliko godina NR Kina redovno pojavljuje na lisiti top 10 zemalja sa kojima Severna Makedonija ima najveći obim trgovine, rangirajući se na 7. mesto u 2018. godini“, rekao je on.</p>
      <p>Ipak, dodao je Zaev, još ima dovoljno prostora i mogućnosti za unapredjenje saradnje u svim oblastima, posebno u trgovinskoj saradnji, razmeni i investicijama, ali u delu kulturne saradnje.</p>
      <p>„Ova inicijativa predstavlja izvanrednu mogućnost za sve nas, bez obzira na našu veličinu i resurse, da se uključimo i svi zajedno da doprinesemo unapredjenju naših veza, kako na bilataralnom, tako i na multilateralnom planu. Kultura i dalje ostaje jedna od retkih otvorenih vrata, snaga koja ujedinjuje i uspeva da prevazidje granice i podele, da neguje i promoviše različitosti u svakom obliku“, rekao je on.</p>
      <p>Zaev je još rekao da Severna Makedonija konsistentno radi na ispunjavanju svih potrebnih reformi na putu za ulazak u EU i skorašnje članstvo u NATO.</p>
      <p>„Istovremeno, Vlada produžava sa aktivnostima usmerenim na poboljšanje poslovne klime, što utiče na ekonomski rast, razvoj privatnog sektora i nove mogućnosti za zapošljavane“, rekao je Zaev.</p>
      <p>(Beta)</p>
    </article>
  </body>
</html>