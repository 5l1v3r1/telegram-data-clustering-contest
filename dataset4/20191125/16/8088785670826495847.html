<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/ogretmenlik-meslek-kanunu-bir-an-once-hayata-getirilmelidir-h544019.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T16:55:59+00:00"/>
    <meta property="og:title" content="Öğretmenlik Meslek Kanunu Bir An Önce Hayata Getirilmelidir"/>
    <meta property="og:description" content="Türk Eğitim Sen Genel Başkanı Talip Geylan, ''Öğretmenlik her önüne gelenin kolayca rencide edebileceği bir meslek grubu değildir. Dolayısıyla öğretmenlik mesleğinin sağlam bir zemine kavuşturulması için Öğretmenlik Meslek Kanunu bir an önce hayata getirilmelidir.'' dedi."/>
  </head>
  <body>
    <article>
      <h1>Öğretmenlik Meslek Kanunu Bir An Önce Hayata Getirilmelidir</h1>
      <address><time datetime="2019-11-25T16:55:59+00:00">25 Nov 2019, 16:55</time> by <a rel="author">KamuAjans</a></address>
      <p>
        <b>Türk Eğitim Sen Genel Başkanı Talip Geylan, ''Öğretmenlik her önüne gelenin kolayca rencide edebileceği bir meslek grubu değildir. Dolayısıyla öğretmenlik mesleğinin sağlam bir zemine kavuşturulması için Öğretmenlik Meslek Kanunu bir an önce hayata getirilmelidir.'' dedi.</b>
      </p>
      <p>Öğretmenlik Meslek Kanunu’nun öğretmenlerin kazanılmış haklarını kaybetmeyecekleri şekilde hayata geçirilmesinin en büyük beklentileri olduğunu vurgu yapan Türk Eğitim Sen Genel Başkanı Talip Geylan, “Öğretmene yönelik şiddet bir sonuçtur. Öğretmenlik mesleğinin süreç içerisinde itibarının rencide edilmesi, buna da bir kısım kanaat önderlerinin söylem ve tutumlarının vesile olması önemli bir husustur. ‘Öğretmenler az çalışıyor, yılda üç ay tatil yapıyorlar’ derseniz, öğretmeni değersiz, az çalışan, çok para kazanan bir meslek gurubu haline getirirsiniz. Öte yandan birçok meslek grubuna dâhil birçok insan suç işleyebiliyor. Ama bir öğretmen suç işlediği zaman, onun ‘öğretmen’ kimliği ön plana çıkarılıyor. Bu durum öğretmenlik mesleği ile ilgili olumsuz algının oluşmasını besliyor. Bu noktada medya yayınlarına özen göstermeli, dizilerdeki öğretmen-öğrenci-veli ilişkileri titizlikle işlenmelidir. Öyle ki, bu ülke ‘Veliyi üzen beni üzer’ diyen Milli Eğitim Bakanları gördü. Öğretmenlik her önüne gelenin kolayca rencide edebileceği bir meslek grubu değildir. Dolayısıyla öğretmenlik mesleğinin sağlam bir zemine kavuşturulması için Öğretmenlik Meslek Kanunu bir an önce hayata geçirilmelidir” şeklinde konuştu.</p>
    </article>
  </body>
</html>