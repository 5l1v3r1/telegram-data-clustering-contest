<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-shtab-boyovyky-obstrily/30291424.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T16:23:17+00:00"/>
    <meta property="og:title" content="З початку доби на Донбасі бойовики 5 разів відкривали вогонь – штаб ООС"/>
    <meta property="og:description" content="У штабі Операції об’єднаних сил повідомили, що від початку поточної доби підтримувані Росією бойовики на Донбасі п’ять разів обстріляли позиції Збройних сил України, жоден військовий не постраждав."/>
  </head>
  <body>
    <article>
      <h1>З початку доби на Донбасі бойовики 5 разів відкривали вогонь – штаб ООС</h1>
      <address>
        <time datetime="2019-11-25T16:23:17+00:00">25 Nov 2019, 16:23</time>
      </address>
      <p>У штабі Операції об’єднаних сил повідомили, що від початку поточної доби підтримувані Росією бойовики на Донбасі п’ять разів обстріляли позиції Збройних сил України, жоден військовий не постраждав.</p>
      <p>«Противник обстріляв позиції наших підрозділів із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї», – йдеться в повідомленні.</p>
      <p>У штабі ООС нагадали, що через обстріл в районі Мар’їнки сьогодні <a href="https://www.radiosvoboda.org/a/news-shtab-oos-mariinka-poranena-zhinka/30291002.html">постраждала цивільна</a> – жінка, яка йшла вулицею із 3-річною дитиною. Стан пораненої стабільний, вказали військові з посиланням на медиків.</p>
      <p>В угрупованні «ДНР» звинувачують ЗСУ в обстрілі села Старомихайлівка, неподалік Донецька і викликані цим пошкодження будинків. В угрупованні «ЛНР» зведених даних про бойові дії не наводять.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За <a href="https://www.radiosvoboda.org/a/oon-zvit-ghertvy-donbas/30272212.html?fbclid=IwAR0-f1z54GjA7TMevrl3TO7hbAheEqEIaAH-wZ84DJurOIqUNTefmAa-vUM">даними</a> ООН, від березня 2014-го до 31 жовтня 2019 року унаслідок збройного конфлікту на Донбасі загинули 13 000 – 13 200 людей.</p>
    </article>
  </body>
</html>