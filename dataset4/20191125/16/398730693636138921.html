<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/olsen-utvisad-efter-kaosscener-knuffade-motstandare/"/>
    <meta property="og:site_name" content="DN.SE"/>
    <meta property="article:published_time" content="2019-11-25T16:08:53+00:00"/>
    <meta property="og:title" content="Olsen utvisad efter kaosscener – knuffade motståndare"/>
    <meta property="og:description" content="Robin Olsen blev utvisad mot Lecce efter att ha knuffat till en motståndare."/>
  </head>
  <body>
    <article>
      <h1>Olsen utvisad efter kaosscener – knuffade motståndare</h1>
      <address><time datetime="2019-11-25T16:08:53+00:00">25 Nov 2019, 16:08</time> by <a rel="author" href="https://www.dn.se/av/jesper-thedeen/" target="_blank">Jesper Thedéen</a></address>
      <p>
        <b>Robin Olsen var i händelsernas centrum när Cagliari tappade poäng borta mot Lecce. <br/>Med fem minuter kvar hamnade den svenske målvakten i bråk med Lecces Gianluca Lapadula och visades ut, precis som Lecce-anfallaren. <br/>Strax innan Olsens utvisning reducerade Lapadula på straff och på tilläggstid kunde Lecce kvittera till 2–2. </b>
      </p>
      <p>Inför säsongen lånades Robin Olsen ut från Roma till Cagliari, där han varit ordinarie. </p>
      <p>Under måndagen spelade han också från start i bortamötet med Lecce. Fram till den 85:e minuten höll också Olsen nollan, men därefter utbröt kaos. Lecce fick straff sedan en Cagliarispelare räddat bollen med handen på mållinjen och när Gianluca Lapadula nätade på straffen fick Olsen nog. </p>
      <p><b>Målvakten sparkade iväg</b> bollen och hamnade sedan i gruff med just Lapadula. Spelarna knuffade på varandra innan de båda teatraliskt föll till marken. Situationen slutade med att båda fick lämna planen.</p>
      <p>En tung eftermiddag för den svenske landslagsmålvakten, vars Cagliari dock gick förbi Roma, upp på fjärde plats i Serie A-tabellen. </p>
      <p>
        <a href="https://www.dn.se/sport/fotboll/olsens-match-uppskjuten-efter-regnovader/">Läs mer: Olsens match uppskjuten efter regnoväder</a>
      </p>
    </article>
  </body>
</html>