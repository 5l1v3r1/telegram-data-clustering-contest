<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/bmw-stams-anklagas-for-att-ha-stulit-hybridteknik-6979645"/>
    <meta property="og:site_name" content="Ny Teknik"/>
    <meta property="article:published_time" content="2019-11-25T16:20:00+00:00"/>
    <meta property="og:title" content="BMW stäms – anklagas för att ha stulit hybridteknik"/>
    <meta property="og:description" content="Amerikanska Paice hävdar att BMW stulit deras hybridteknik. Nu drar teknikbolaget biltillverkaren inför rätta."/>
  </head>
  <body>
    <article>
      <h1>BMW stäms – anklagas för att ha stulit hybridteknik</h1>
      <address><time datetime="2019-11-25T16:20:00+00:00">25 Nov 2019, 16:20</time> by <a rel="author">Felix Björklund</a></address>
      <slideshow>
        <figure>
          <img src="https://www.nyteknik.se/ponIltIpIv-1574692069/tekniknyheter/9j4ygj-61892d9c-6d04-41cf-96cb-805359c08704/binary/original/61892d9c-6d04-41cf-96cb-805359c08704"/>
          <figcaption>Foto: BMW</figcaption>
        </figure>
        <figure>
          <img src="https://www.nyteknik.se/ponIltIpIv-1574692070/tekniknyheter/par1fd-989a181f-194c-431d-b819-983636a86061/binary/original/989a181f-194c-431d-b819-983636a86061"/>
          <figcaption>Foto: BMW</figcaption>
        </figure>
        <figure>
          <img src="https://www.nyteknik.se/ponIltIpIv-1574692071/tekniknyheter/8ama14-56322438-5232-437e-a993-af936d9ab328/binary/original/56322438-5232-437e-a993-af936d9ab328"/>
          <figcaption>Foto: BMW</figcaption>
        </figure>
      </slideshow>
      <h4>Amerikanska Paice hävdar att BMW stulit deras hybridteknik. Nu drar teknikbolaget biltillverkaren inför rätta.</h4>
      <p>Teknikföretaget Paice har stämt BMW för patentintrång och skriver i sin stämningsansökan att den tyska tillverkaren använder sig av deras hybridteknik i åtta modeller.</p>
      <p>Bilarna som omfattas är hybriderna 330e Iperfomance, 530e Iperformance, 750 xDrive Iperformance samt laddhybriderna I8 Roadster och Mini Countryman. I fallet I8 är det extra känsligt då just den hybriddrivlinan utsetts till världens bästa flera år i rad i tävlingen International Engine of the year.</p>
      <related>
        <a href="https://www.nyteknik.se/elbilar/bmw-fortsatter-elektrifieringsoffensiven-slapper-ny-laddhybrid-6973054"/>
      </related>
      <p>Enligt Paice vd Robert Oswald demonstrerade bolaget sin teknik för BMW i början av millenniet – men att den tyska tillverkaren ska inte ha visat något större intresse.</p>
      <p>– Paice delade ingående detaljer kring vår hybridteknik med BMW i god tro. Men istället för att förhandla om en licens för vår teknik, så tog BMW vad de hade lärt sig av oss och använde detta för egen vinning, säger Robert Oswald i ett uttalande enligt branschtidningen <a href="https://europe.autonews.com/suppliers/bmw-sued-patent-infringement-over-hybrid-engine-technology">Automotive News</a>.</p>
      <h3>Inte första gången</h3>
      <p>I sin stämningsansökan skriver Paice att BMW ”uttryckte ett stort intresse för Paices teknik eftersom BMW fortfarande försökte utveckla sin dieselteknik och var år efter andra ledande tillverkare som utvecklade hybrider”. Detta ska bland annat ha skett genom att BMW 2005 ingick i en hybridallians med dåvarande Daimler-Chrysler och General Motors.</p>
      <p>Enligt Paice hade de flera möten med de olika alliansföretagen. Vidare hävdar de att den första hybriden som BMW utvecklade var baserad på Paice teknik, och att den tyska biltillverkaren några år senare ska ha börjat ”använda Paices kritiska information” i flera modeller.</p>
      <p>Det här är <a href="https://www.nyteknik.se/fordon/biljattar-i-strid-om-hybridpatent-6400409">inte första gången som Paice tar en stor biltillverkare till domstol</a>. De har lämnat in liknande stämningar mot Ford, Toyota, Hyundai och Kia. I samtliga fall har det hela mynnat ut i förlikningsaffärer där tillverkarna gått med på att licensiera tekniken. BMW har avböjt att kommentera stämningen.</p>
      <related>
        <h4>Relaterade artiklar</h4>
        <a href="https://www.nyteknik.se/elbilar/bmw-lagger-77-miljarder-kronor-pa-kinesiska-battericeller-6979549"/>
        <a href="https://www.nyteknik.se/elbilar/bmw-s-elbil-har-600-km-rackvidd-6979107"/>
        <a href="https://www.nyteknik.se/premium/bmw-chefen-dieseln-ar-inte-pa-vag-att-do-ut-6978770"/>
        <a href="https://www.nyteknik.se/premium/bmw-vi-ar-en-ledstjarna-inom-elektrifiering-6978746"/>
        <a href="https://www.nyteknik.se/fordon/hans-tesla-tappade-i-rackvidd-stammer-tillverkaren-6966000"/>
      </related>
    </article>
  </body>
</html>