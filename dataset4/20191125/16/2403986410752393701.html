<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/zahisnik_vorskli_otrimav_motoroshnu_travmu_u_matchi_proti_dnipro_1_video_n1239189"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:19:00+00:00"/>
    <meta property="og:title" content="Захисник &quot;Ворскли&quot; отримав моторошну травму у матчі проти &quot;Дніпро-1&quot;: відео"/>
    <meta property="og:description" content="У матчі проти &quot;Дніпра-1&quot; полтавська &quot;Ворскла&quot; зазнала мінімальної поразки. Все у матчі вирішив гол з пенальті. А при його призначені травму отримав захисник полтавчан Володимир Баєнко."/>
  </head>
  <body>
    <article>
      <h1>Захисник "Ворскли" отримав моторошну травму у матчі проти "Дніпро-1": відео</h1>
      <address><time datetime="2019-11-25T16:19:00+00:00">25 Nov 2019, 16:19</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У матчі проти "Дніпра-1" полтавська "Ворскла" зазнала мінімальної поразки. Все у матчі вирішив гол з пенальті. А при його призначені травму отримав захисник полтавчан Володимир Баєнко.</b>
      </p>
      <p>Неприємний інцидент стався на 78-й хвилині матчу. В боротьбі за м'яч Баєнко перечепився за Коркішка у власному штрафному майданчику. Гравець невдало приземлився на руку, тож по стадіону рознісся його крик від болю.</p>
      <blockquote>Водночас: <a href="https://24tv.ua/sport/fanati_rosiyskogo_klubu_pobili_futbolistiv_na_stadioni_pislya_ganebnoyi_porazki_video_n1238839">Фанати російського клубу побили футболістів на стадіоні після ганебної поразки: відео</a></blockquote>
      <p>Баєнку спочатку надали медичну допомогу за межами поля, а після цього одразу зі стадіону забрали до лікарні. В нього була підозра на перелом.</p>
      <p>Після матчу тренер "Ворскли" Юрій Максимов заявив, що у Баєнка може бути перелом руки.</p>
      <p>"Людина руку ламає (про падіння Баєнка, – прим.), і зараз уже думаєш не про поразку, а про те, щоб він якнайшвидше відновився", – <a href="https://vorskla.com.ua/news/1654-pislyamova-mikhajlenka-i-maksimova">заявив</a> Юрій Максимов.</p>
      <p>Однак згодом старший лікар команди Микола Ігнатенко розповів про деталі ушкодження після отримання результатів МРТ.</p>
      <p>"У Володі був вивих ліктьового суглоба. Першу допомогу ми надали йому максимально оперативно, біля поля. Зараз же потрібен певний час для відновлення функції зв’язок", – <a href="https://vorskla.com.ua/news/1657-likari-pro-stan-zdorov-ya-baenka">зазначив</a> медик.</p>
      <p>
        <b>Відео невдалого падіння Баєнка у матчі проти "Дніпро-1"</b>
      </p>
      <figure>
        <iframe data-src="https://twitter.com/FootballHub_Ua/status/1198927890009735168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>За даними <a href="https://footballhub.com.ua/motoroshna-travma-zahysnyka-vorskly-u-matchi-z-dniprom-1-shokuyuche-video/">FootballHub</a>, Баєнку вдалося уникнути важкої травми. У нього діагностували вивих.</p>
    </article>
  </body>
</html>