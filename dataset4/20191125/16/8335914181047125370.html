<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/shofioryt-na-kamiona-ubiec-se-prizna-za-vinoven-6102524"/>
    <meta property="og:site_name" content="Vesti"/>
    <meta property="article:published_time" content="2019-11-25T16:46:00+00:00"/>
    <meta property="og:title" content="Шофьорът на камиона-убиец се призна за виновен"/>
    <meta property="og:description" content="Морис Робинсън не е пледирал по 39-те обвинения в убийство"/>
  </head>
  <body>
    <article>
      <h1>Шофьорът на камиона-убиец се призна за виновен</h1>
      <h2>Морис Робинсън не е пледирал по 39-те обвинения в убийство</h2>
      <address><time datetime="2019-11-25T16:46:00+00:00">25 Nov 2019, 16:46</time> by <a rel="author">Надежда Неменски</a></address>
      <p>Британският шофьор на камион, който беше обвинен за смъртта на 39 мигранти в Есекс, се призна за виновен в конспирация за подпомагане на нелегалната имиграция, съобщи Би Би Си <a href="https://www.bbc.com/news/uk-england-50545658">(BBC</a>).</p>
      <p>Морис Робинсън се призна за виновен в централния криминален съд в Лондон, че е участвал в заговор с други лица за подпомагане на нелегалната имиграция в периода от 1 май 2018 г. до 24 октомври 2019 г.</p>
      <p><b>25-годишният мъж от графство Армаг е обвинен, че е част от много по-голям заговор за незаконно довеждане на хора във Великобритания</b>.</p>
      <p>Робинсън не е пледирал по 39-те обвинения в убийство.</p>
      <p>
        <a href="https://www.vesti.bg/sviat/identificiraha-zhertvite-ot-kamiona-kovcheg-ot-angliia-6101864">Идентифицираха жертвите от камиона-ковчег от Англия</a>
      </p>
      <p>Обвиненията срещу него са свързани със смъртта на 39 виетнамци, включително деца, които бяха открити в хладилно ремарке в индустриален имот източно от Лондон в ранните часове на 23 октомври.</p>
      <p>Морис Робинсън се яви в съда чрез видеовръзка от затвора Белмарш и призна и че е придобил престъпно имущество – а именно парични средства – между 1 май 2018 г. и 24 октомври 2019 г.</p>
      <p><b>Съдията Андрю Еадис разпореди предполагаемите съучастници на Робинсън да не бъдат посочени</b>.</p>
      <p>На 13 декември предстои следващото съдебно заседание по делото.</p>
      <p>На друг шофьор на камион от Северна Ирландия също беше наредено да се яви в съда в Лондон на същата дата по отделно съдебно производство. 23-годишният Кристофър Кенеди е обвинен в заговор за уреждане или улесняване на пътуването на други хора с цел експлоатация.</p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
        </b>
      </p>
      <p>
        <b>
          <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram.</a></u></i>
        </b>
      </p>
      <related>
        <h4>По темата</h4>
        <a href="https://www.vesti.bg/sviat/pytiat-na-vietnamskite-migranti-do-velikobritaniia-6101389"/>
        <a href="https://www.vesti.bg/sviat/39-ubiti-v-bylgarski-kamion.-borisov-komentira-6101211"/>
        <a href="https://www.vesti.bg/sviat/ot-eseks-syzhaliavam-mamo.-shte-umra-ne-moga-da-disham-6101330"/>
      </related>
    </article>
  </body>
</html>