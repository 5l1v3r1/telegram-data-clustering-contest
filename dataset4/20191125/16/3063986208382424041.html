<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843380"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T16:19:00+00:00"/>
    <meta property="og:title" content="এতিমখানার করিডোর ধসে পড়ার ঘটনায় তদন্ত কমিটি"/>
    <meta property="og:description" content="গত শনিবার রাতে চাঁদপুরের মতলব উত্তরে এতিমখানা ভবনের দোতলার করিডোর ধসে পড়ার ঘটনায় উপজেলা প্রশাসন কর্তৃক চার সদস্যবিশিষ্ট তদন্ত কমিটি গঠন করেছে। এতে প্রধান করা হয়েছে উপজেলা সরকারী কমিশনার (ভূমি) আনোয়ার হোসাইন পাটোয়ারীকে। কমিটির অন্য তিন সদস্য হচ্ছেন উপজেলা প্রকৌশলী এনামুল হক, উপজেলা মাধ্যমিক শিক্ষা কর্মকর্তা আব্দুল কাইয়ুম এবং সমাজসেবা অফিসার রুহুল আমিন। এই কমিটি গত শনিবার রাতে ফরাজিকান্দি আলআমিন এতিমখানার চারতলা ভবনের দোতলার অংশবিশেষের করিডোর ধসে পড়ার কারণ চিহিৃত করে আগামী তিন কর্মদিবসের মধ্যে মতলব উত্তর উপজেলা নির্বাহী কর্মকর্তা শারমিন আক্তারের কাছে তাদের তদন্ত প্রতিবেদন জমা দেবেন। সোমবার সকালে এই তদন্ত কমিটি গঠনের বিষয়টি নিশ্চিত করেন উপজেলা নির্বাহী কর্মকর্তা। এর মধ্যে, চারতলা ওই ভবনে যে সব শিক্ষার্থী ছিল তাদের অন্যত্র সরিয়ে নেওয়া হয়েছে। সোমবার দুপুরে সেসব শিক্ষার্থীর থাকার জন্য অস্থায়ী ঘর নির্মাণের জন্য টিনসহ অন্যান্য উপকরণ এবং শীতের গরম কাপড় দিয়েছেন স্থানীয় সংসদ সদস্য অ্যাডভোকেট নুরুল আমিন রুহুল। প্রসঙ্গত, গত শনিবার রাতে মতলব উত্তরের ফরাজিকান্দি আলআমিন এতিমখানার চারতলা একটি পুরনো ভবনের দোতলার করিডোগ ধসে পড়ে…"/>
  </head>
  <body>
    <article>
      <h1>এতিমখানার করিডোর ধসে পড়ার ঘটনায় তদন্ত কমিটি</h1>
      <address><time datetime="2019-11-25T16:19:00+00:00">25 Nov 2019, 16:19</time> by <a rel="author">চাঁদপুর প্রতিনিধি</a></address>
      <p>গত শনিবার রাতে চাঁদপুরের মতলব উত্তরে এতিমখানা ভবনের দোতলার করিডোর ধসে পড়ার ঘটনায় উপজেলা প্রশাসন কর্তৃক চার সদস্যবিশিষ্ট তদন্ত কমিটি গঠন করেছে। এতে প্রধান করা হয়েছে উপজেলা সরকারী কমিশনার (ভূমি) আনোয়ার হোসাইন পাটোয়ারীকে। কমিটির অন্য তিন সদস্য হচ্ছেন উপজেলা প্রকৌশলী এনামুল হক, উপজেলা মাধ্যমিক শিক্ষা কর্মকর্তা আব্দুল কাইয়ুম এবং সমাজসেবা অফিসার রুহুল আমিন।</p>
      <p>এই কমিটি গত শনিবার রাতে ফরাজিকান্দি আলআমিন এতিমখানার চারতলা ভবনের দোতলার অংশবিশেষের করিডোর ধসে পড়ার কারণ চিহিৃত করে আগামী তিন কর্মদিবসের মধ্যে মতলব উত্তর উপজেলা নির্বাহী কর্মকর্তা শারমিন আক্তারের কাছে তাদের তদন্ত প্রতিবেদন জমা দেবেন। সোমবার সকালে এই তদন্ত কমিটি গঠনের বিষয়টি নিশ্চিত করেন উপজেলা নির্বাহী কর্মকর্তা।</p>
      <p>এর মধ্যে, চারতলা ওই ভবনে যে সব শিক্ষার্থী ছিল তাদের অন্যত্র সরিয়ে নেওয়া হয়েছে। সোমবার দুপুরে সেসব শিক্ষার্থীর থাকার জন্য অস্থায়ী ঘর নির্মাণের জন্য টিনসহ অন্যান্য উপকরণ এবং শীতের গরম কাপড় দিয়েছেন স্থানীয় সংসদ সদস্য অ্যাডভোকেট নুরুল আমিন রুহুল।</p>
      <p>প্রসঙ্গত, গত শনিবার রাতে মতলব উত্তরের ফরাজিকান্দি আলআমিন এতিমখানার চারতলা একটি পুরনো ভবনের দোতলার করিডোগ ধসে পড়ে ৩৫ শিক্ষার্থী আহত হয়। চাঁদপুরের বিভিন্ন হাসপাতাল ও রাজধানী ঢাকা ঢাকায় চিকিৎসাধীন আহত এসব শিক্ষার্থী আপাতত আশঙ্কামুক্ত।</p>
      <p>গত রবিবার দুপুরে স্থানীয় সংসদ সংসদ অ্যাডভোকেট নুরুল আমিন রুহুল ঘটনাস্থল পরিদর্শন করে জানান, এই এতিমখানার চারতলা পুরনো এই ভবনটি এখন থেকে পরিত্যক্ত ঘোষণা করা হলো। খুব দ্রুত সময়ের মধ্যে শিক্ষা প্রকৌশল শাখার মাদরাসা বিভাগের পক্ষ থেকে এখনো নতুন আরেকটি ভবন নির্মাণ করা হবে। সংসদ সদস্যের এই ঘোষণার পর সেখান থেকে শিক্ষার্থীদের অন্যত্র সরিয়ে নেওয়া হয়। সোমবার দুপুরে সেসব শিক্ষার্থীর থাকার জন্য অস্থায়ী ঘর নির্মাণের জন্য টিনসহ অন্যান্য উপকরণ এবং শীতের গরম কাপড় তুলে দেন সংসদ সদস্য।</p>
    </article>
  </body>
</html>