<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/bucuresti/accident-lant-calea-grivitei-10-masini-avariat-nui-sofer-i-s-a-facut-rau-volan-1_5ddbfae45163ec4271682ef0/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T16:07:27+00:00"/>
    <meta property="og:title" content="Accident în lanţ în Capitală, pe Calea Griviţei. 10 maşini avariate, după ce unui şofer i s-a făcut rău la volan"/>
    <meta property="og:description" content="Unui şofer i s-a făcut rău, luni, în timp ce circula cu maşina pe Calea Griviţei din Bucureşti şi a provocat un accident în lanţ în care au fost implicate zece maşini. Mai multe persoane primesc îngrijiri medicale."/>
  </head>
  <body>
    <article>
      <h1>Accident în lanţ în Capitală, pe Calea Griviţei. 10 maşini avariate, după ce unui şofer i s-a făcut rău la volan</h1>
      <address><time datetime="2019-11-25T16:07:27+00:00">25 Nov 2019, 16:07</time> by <a rel="author">Vlad Terteleac</a></address>
      <h4>Unui şofer i s-a făcut rău, luni, în timp ce circula cu maşina pe Calea Griviţei din Bucureşti şi a provocat un accident în lanţ în care au fost implicate zece maşini. Mai multe persoane primesc îngrijiri medicale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/europa/bijuterii-valoare-inestimabila-furate-dintr-un-muzeu-orasul-german-dresda-1_5ddbf2c05163ec427167ea78/index.html"/>
        <a href="https://adevarul.ro/news/sport/radoi-profita-sansa-carierei-timp-semna-echipa-nationala-obiectivul-sau-1_5ddbe8775163ec4271679577/index.html"/>
        <a href="https://adevarul.ro/news/sport/jocurile-olimpice-marea-problema-romaniei-prezinta-situatia-plecarea-radoi-nationala-1_5ddbe9a95163ec427167a001/index.html"/>
      </related>
      <p>”Calea Griviţei/Ion Mihalache - unei persoane i s-a făcut rău în timp ce se deplasa cu autovehiculul şi a provocat un carambol, fiind implicate aproximativ zece autovehicule”, au anunţat, luni, reprezentanii Brigăzii Rutiere a Capitalei. </p>
      <p>Reprezentanţii ISU Bucureşti-Ilfov au transmis că s-au deplasat la locul incidentului patru echipaje SMURD, dar doar o persoană a fost transportată la Spitalul Elias. Pacientul are 39 de ani şi este şoferul căruia i s-a făcut rău.</p>
      <p>Potrivit Brigăzii Rutiere a Capitalei, se acordă ingrijiri medicale, urmând a se stabili dacă vor fi transportate şi alte persoane la spital.</p>
      <p>A fost aplicată restricţie  de circulaţie pe benzile 2 şi 3 către Gara de Nord.</p>
      <p>
        <b>Ştire în curs de actualizare</b>
      </p>
      <hr/>
    </article>
  </body>
</html>