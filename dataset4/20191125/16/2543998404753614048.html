<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/171140/foto-stravicne-poplave-francuskoj-italiji-voda-odnela-pet-zivota"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T16:01:00+00:00"/>
    <meta property="og:title" content="(FOTO) Stravične poplave u Francuskoj i Italiji: Voda odnela pet života!"/>
    <meta property="og:description" content="Najmanje pet osoba je nastradalo u poplavama koje su izazvale obilne kiše koje su pogodile francusku i italijansku rivijeru, saopštili su zvaničnici."/>
  </head>
  <body>
    <article>
      <h1>(FOTO) Stravične poplave u Francuskoj i Italiji: Voda odnela pet života!</h1>
      <h2>Najmanje pet osoba je nastradalo u poplavama koje su izazvale obilne kiše koje su pogodile francusku i italijansku rivijeru, saopštili su zvaničnici.</h2>
      <address><time datetime="2019-11-25T16:01:00+00:00">25 Nov 2019, 16:01</time> by <a rel="author">Tanjug</a></address>
      <p>Na francuskoj rivijeri pojedini putevi su zatvoreni, a u Italiji nivo reka još je u porastu, preneo je AP.</p>
      <p>Administracija francuskog regiona Var saopštila je da su četiri osobe nastradale, uključujući bračni par u 70-im godinama iz prestonice parfema Grasa, čiji je automobil bio potopljen.<br/><br/>Jedna osoba je nastradala nakon što je francuski brod za spasavanje potonuo na Mediteranu, a četvrta osoba je pronađena mrtva u automobilu.</p>
      <figure>
        <img src="https://www.republika.rs/data/images/2019-11-25/125027_italija-01-ap_f.jpg?1574693907"/>
        <figcaption>Poplava u Francuskoj<cite>Tanjug/AP</cite></figcaption>
      </figure>
      <p>Na severu Italije, pronađena je mrtva žena nakon što je nabujala reka Bomida "odnela" njen automobil.</p>
      <p>Spasioci pretražuju i da li ima eventualnih žrtava nakon urušavanja dela autoputa, prouzrokovanog klizištem u blizini poplavljenog grada Savone.</p>
      <figure>
        <img src="https://www.republika.rs/data/images/2019-11-25/125028_italija-02-ap_f.jpg?1574693923"/>
        <figcaption>Stravične scene<cite>Tanjug/AP</cite></figcaption>
      </figure>
      <p>U međuvremenu, nivo italijanske reke Ticino u lombardijskom gradu Pavia nastavlja da raste, zbog čega se na ulicama nalazi 15 centimetara vode, a pojedini žitelji su evakuisani.</p>
      <p>U Francuskoj nivo reka polako opada, ali mnoge porodice koje su evakuisane ne mogu da se vrate u svoje domove, dok vlasti rade na čišćenju puteva i popravci električnih vodova.</p>
      <related>
        <h4>Pročitajte još:</h4>
        <a href="http://republika.rs/hronika/hronika/167772/Otisli-trazeci-bolji-zivot-vracaju-kovcegu-Strasne-brojke-Srba-preminulo-inostranstvu"/>
        <a href="http://republika.rs/svet/svet/168372/pozaru-Rusiji-stradalo-troje-dece"/>
        <a href="http://republika.rs/svet/svet/171120/FOTO-APOKALIPSA-GRCKOJ-Oluja-napravila-haos-nadjena-tela-dvojice-muskaraca"/>
      </related>
    </article>
  </body>
</html>