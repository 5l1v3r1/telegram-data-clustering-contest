<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125642/kristiano-ronalnto-o-basilias-midas-tis-gioybentoys"/>
    <meta property="og:site_name" content="Insider"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Κριστιάνο Ρονάλντο: O «Βασιλιάς Μίδας» της Γιουβέντους"/>
    <meta property="og:description" content="Από την άφιξη του στη Σεριέ Α το 2018, ο Κριστιάνο Ρονάλντο έφερε στη νέα του ομάδα μια τεράστια εμπορική επιτυχία, στην οποία συμπεριλαμβάνεται και η μεγάλη ώθηση που σημείωσαν οι Μπιανκονέρι στις πωλήσεις της φανέλας του Πορτογάλου επιθετικού."/>
  </head>
  <body>
    <article>
      <h1>Κριστιάνο Ρονάλντο: O «Βασιλιάς Μίδας» της Γιουβέντους</h1>
      <h2>Από την άφιξη του στη Σεριέ Α το 2018, ο Κριστιάνο Ρονάλντο έφερε στη νέα του ομάδα μια τεράστια εμπορική επιτυχία, στην οποία συμπεριλαμβάνεται και η μεγάλη ώθηση που σημείωσαν οι Μπιανκονέρι στις πωλήσεις της φανέλας του Πορτογάλου επιθετικού.</h2>
      <address>
        <time datetime="2019-11-25T16:00:00+00:00">25 Nov 2019, 16:00</time>
      </address>
      <p>Είναι κοινό μυστικό πως εδώ και αρκετά χρόνια, ο Κριστιάνο Ρονάλντο θεωρείται κάτι σαν μια σύγχρονη εκδοχή του Βασιλιά Μίδα σε ό,τι αφορά το ποδόσφαιρο: οτιδήποτε αγγίζει, μετατρέπεται σε χρυσό. Κι αυτή ακριβώς η ικανότητα του, η οποία δυνάμωσε στο Όλντ Τράφορντ πριν εκτοξευθεί στη Ρεάλ Μαδρίτης, συνεχίστηκε και μετά τη μετακίνηση του στη Γιουβέντους.</p>
      <p>
        <b>Το χρυσό άγγιγμα του Κριστιάνο</b>
      </p>
      <p>Σε άρθρο της, η ιταλική εφημερίδα Gazzetta dello Sport αναφέρει ότι, η Γιουβέντους – η <a href="https://sports.bwin.gr/el/sports/%CF%80%CE%BF%CE%B4%CF%8C%CF%83%CF%86%CE%B1%CE%B9%CF%81%CE%BF-4/%CF%83%CF%84%CE%BF%CE%AF%CF%87%CE%B7%CE%BC%CE%B1/%CE%B9%CF%84%CE%B1%CE%BB%CE%AF%CE%B1-20/%CF%83%CE%AD%CF%81%CE%B9%CE%B5-%CE%B1-42">οποία όπως βλέπουμε στο στοίχημα της bwin είναι φαβορί για την κατάκτηση της Σέριε Α</a> - έχει πουλήσει περισσότερες από ένα εκατομμύριο φανέλες από τη στιγμή της άφιξης του Πορτογάλου σούπερ σταρ· για την ακρίβεια 1,315,000 μέχρι τα τέλη του Οκτωβρίου. Με μέση τιμή πώλησης τα 130 ευρώ, αυτό σημαίνει έσοδα της τάξης των 170 εκατομμυρίων ευρώ. Σαφώς αυτά δεν αποτελούν καθαρά κέρδη για το κλαμπ, καθώς θα πρέπει να συνυπολογιστούν κόστη που σχετίζονται με την παραγωγή, διανομή και τις πωλήσεις. Πάντως σε κάθε περίπτωση τα νούμερα από μόνα τους αποτελούν ένα ξεκάθαρο μήνυμα.</p>
      <p>Φυσικά, <a href="http://www.gazzetta.gr/stili/oi-prwtagwnistes/article/1415011/kristiano-ronalnto-sta-34-toy-den-sygkrinetai-sto-skorarisma-oyte-me-ton-mesi-oyte-me-kanenan-pics">το φαινόμενο Κριστιάνο</a> αναφορικά με το εμπορικό κομμάτι δεν περιορίζεται στις πωλήσεις της φανέλας. Η Γιούβε έχει δει επίσης μεγάλη άνοδο στα έσοδα από χορηγίες και διαφημίσεις, τα οποία έφτασαν από τα 86,8 στα 108,8 εκατομμύρια. Δηλαδή, μια αύξηση της τάξης των 22 σχεδόν εκατομμυρίων από τότε που ο «Βασιλιάς Μίδας» πήγε στο Τορίνο. Το ίδιο άρθρο τονίζει ταυτόχρονα την τεράστια έκρηξη στον αριθμό υποστηρικτών της ομάδας, οι οποίοι αριθμούν πλέον τα 423 εκατομμύρια παγκοσμίως. Πρόσφατη έρευνα που έγινε για λογαριασμό της Nielsen Sports σε περισσότερες από 45 χώρες ανά τον κόσμο έδειξε ότι οι φαν της Γιουβέντους είναι 38 εκατομμύρια παραπάνω απ’ ό,τι στην προ Ρονάλντο εποχή. Στην ίδια έρευνα, η Μεγάλη Κυρία του ιταλικού ποδοσφαίρου φαίνεται πως ανέβηκε 3 θέσεις στο σχετικό ranking υποστηρικτών και από την 11η έφτασε στην 9η· σαφώς ένας επιπλέον παράγοντας για να προσελκύσει περισσότερους χορηγούς.</p>
      <p>Μάλιστα, οι πωλήσεις φανέλας ανέβασαν τη Γιουβέντους στην 10η θέση της σχετικής λίστας, ενώ είναι η μόνη ιταλική ομάδα που βρίσκεται αυτή τη στιγμή στο Top 10. Η Μάντσεστερ Γιουνάιτεντ οδηγεί τη κούρσα με περίπου 5 εκατομμύρια πωλήσεις, ακολουθούμενη από τη Λίβερπουλ και τη Μπάγερν Μονάχου με 3,5 εκατομμύρια. Στην τέταρτη και πέμπτη θέση αντίστοιχα, ακολουθεί το ισπανικό ισχυρό δίδυμο Ρεάλ Μαδρίτης (2,9 εκ) και Μπαρτσελόνα (2,7 εκ).</p>
      <p>
        <b>Οι 10 κορυφαίοι σύλλογοι σε επίσημες πωλήσεις φανέλας</b>
      </p>
      <p>1. Μάντσεστερ Γιουνάιτεντ (4.950,000)<br/>2. Λίβερπουλ (3,943,000)<br/>3. Μπάγερν Μονάχου (3,475,000)<br/>4. Ρεάλ Μαδρίτης (2,920,000)<br/>5. Μπαρτσελόνα (2,755,000)<br/>6. Τσέλσι (1,911,000)<br/>7. Μπορούσια Ντόρτμουντ (1,698,000)<br/>8. Παρί Σεν Ζερμεν (1,522,000)<br/>9. Μάντσεστερ Σίτι (1,476,000)<br/>10. Γιουβέντους (1,315,000)</p>
      <p>Μπορεί το κόστος μεταγραφής του Ρονάλντο το καλοκαίρι του 2018 να ήταν αρκετά μεγάλο για τους Ιταλούς, αλλά τα οφέλη από αυτή την επένδυση, αποδεικνύουν πως η απόφαση τους ήταν ξεκάθαρα σωστή.</p>
      <p>Υπενθυμίζουμε πως η απόκτηση του από τη Ρεάλ Μαδρίτης είχε στοιχίσει στους Μπιανκονέρι κάτι παραπάνω από 100 εκατομμύρια ευρώ συν άλλα περίπου 12 εκατομμύρια σε σχετικά έξοδα. Ταυτόχρονα, αυτή η κίνηση προκάλεσε αντίστοιχη αύξηση στο μισθολογικό κόστος του ρόστερ κατά 68 εκατομμύρια (από 233,3 εκ. τη σεζόν 2017-18 σε 301,3 εκ. το 2018-19). Κάτι που οφείλεται εν μέρει στο ετήσιο κόστος του Κριστιάνο που ανέρχεται στα 54,24 εκατομμύρια μεικτά (31 εκατομμυρίων αποφορολογημένα). Αξίζει επίσης να σημειωθεί ότι τα εμπορικά δικαιώματα χρήσης των παικτών, ανήλθαν από 107,4 εκατομμύρια σε 149,4 μια αύξηση δηλαδή της τάξης των 41,4 εκατομμυρίων εκ των οποίων τα 28,8 οφείλονται στον πρώην άσο της Ρεάλ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/emporio/125818/odigos-black-friday-ola-osa-prepei-na-xereis-gia-na-bgeis-kerdismenos"/>
        <a href="https://www.insider.gr/125811/5-poly-kaloi-logoi-gia-na-bretheis-stin-ekthesi-henia-endiaferesai-gia-ta-xenodoheia-toy"/>
        <a href="https://www.insider.gr/epiheiriseis/advertorials/125747/poio-einai-apolyto-hristoygenniatiko-glyko-poll"/>
      </related>
    </article>
  </body>
</html>