<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715162-oi-thamones-afhsan-ton-remo-na-tragoydaei-kai-vghkan-exo-na-kapnisoyn.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T16:36:00+00:00"/>
    <meta property="og:title" content="Οι θαμώνες άφησαν τον Ρέμο να τραγουδάει και βγήκαν έξω να καπνίσουν!"/>
    <meta property="og:description" content="Μπορεί ο αντικαπνιστικός νόμος να τέθηκε σε εφαρμογή, ωστόσο πολλοί ήταν εκείνοι που διερωτήθηκαν κατά πόσο ο νόμος θα μπορούσε να εφαρμοστεί στα νυχτερινά κέντρα"/>
  </head>
  <body>
    <article>
      <h1>Οι θαμώνες άφησαν τον Ρέμο να τραγουδάει και βγήκαν έξω να καπνίσουν!</h1>
      <address>
        <time datetime="2019-11-25T16:36:00+00:00">25 Nov 2019, 16:36</time>
      </address>
      <p>Μπορεί ο αντικαπνιστικός νόμος να τέθηκε σε εφαρμογή, ωστόσο πολλοί ήταν εκείνοι που διερωτήθηκαν κατά πόσο ο νόμος θα μπορούσε να εφαρμοστεί στα νυχτερινά κέντρα -τα γνωστά μπουζούκια - και τα κλαμπ, που θεωρούνται παραδοσιακά «ναοί» των θεριακλήδων.</p>
      <p>Η απάντηση σύμφωνα με το voria.gr, φαίνεται να δόθηκε εν μέρει από θαμώνες γνωστού νυχτερινού κέντρου της Θεσσαλονίκης, όπου τραγουδά ο Αντώνης Ρέμος. Όπως φαίνεται σε βίντεο που αναρτήθηκε στο Facebook, δεκάδες καπνιστές σηκώθηκαν από τα τραπέζια και βρέθηκαν εκτός μαγαζιού προκειμένου να κάνουν ένα τσιγάρο - παρά το γεγονός ότι το πρόγραμμα του δημοφιλούς τραγουδιστή βρισκόταν σε πλήρη εξέλιξη:</p>
      <p>Οι καταστηματάρχες από την πλευρά τους δηλώνουν πως θα χάσουν πελατεία εξαιτίας του νόμου. Η κοινωνία από την άλλη φέρεται διχασμένη ανάμεσα σε αυτούς που είναι υπέρ και αυτούς που είναι κατά του αντικαπνιστικού νόμου.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100000352548254%2Fvideos%2F2743394125682312%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
    </article>
  </body>
</html>