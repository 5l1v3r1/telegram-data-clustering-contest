<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/tim-berners-lee-9-principi-salvare-web/"/>
    <meta property="og:site_name" content="Webnews"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="Tim Berners-Lee, 9 principi per salvare il web"/>
    <meta property="og:description" content="Il padre del World Wide Web propone il Contratto per il web a governi, cittadini e aziende: nove punti per salvare il web dalla manipolazione e fake news."/>
  </head>
  <body>
    <article>
      <h1>Tim Berners-Lee, 9 principi per salvare il web</h1>
      <h2>Il padre del World Wide Web propone il Contratto per il web a governi, cittadini e aziende: nove punti per salvare il web dalla manipolazione e fake news.</h2>
      <address><time datetime="2019-11-25T16:11:00+00:00">25 Nov 2019, 16:11</time> by <a rel="author" href="https://www.webnews.it/author/c-romano/" target="_blank">Candido Romano</a></address>
      <p>L’inventore del World Wide Web <a href="https://www.webnews.it/2014/03/12/tim-berners-lee/">Tim Berners-Lee</a> ha svelato il piano d’azione globale per “aggiustare” e salvare il web da manipolazioni politiche, fake news, violazioni della privacy e altre forze che minacciano di trasformare il mondo in una “distopia digitale”. Si tratta del <b>Contratto per il Web</b> e chiama in causa governi, aziende e cittadini ​​ad impegnarsi con azioni concrete per proteggere il Web dagli abusi e garantirne il beneficio per tutta l’umanità.</p>
      <p>Il contratto, che è stato elaborato da 80 organizzazioni per più di un anno, delinea <b>nove principi fondamentali</b> per salvaguardare il web, tre ciascuno per governi, aziende e privati. Il documento è stato pubblicato dalla <b>Web Foundation</b> di Berners-Lee e ha il sostegno di oltre 150 organizzazioni tra cui <b>Microsoft</b>, <b>Google</b> e <a href="https://www.webnews.it/speciale/facebook/">Facebook</a>. Al momento della stesura di questo documento, né Amazon né Twitter avevano approvato i principi.</p>
      <figure>
        <iframe data-src="https://twitter.com/timberners_lee/status/1198857027738652678?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Coloro che appoggiano il contratto devono dimostrare l’implementazione dei principi e il continuo lavoro a soluzioni ai problemi più gravi. Se non rispettano queste regole saranno rimossi. Ha detto in merito Tim Berners-Lee:</p>
      <blockquote>Se lasciamo il Web così com’è, molte cose andranno male. Potremmo finire con una distopia digitale se non cambiamo le cose: non abbiamo bisogno di un piano decennale per il web, dobbiamo cambiare il web adesso.</blockquote>
      <p>L’annuncio è arrivato dal fondatore tramite Twitter, che rimanda al sito ufficiale dove sono elencati i principi. Ai <b>governi</b> viene chiesto di assicurare che ognuno abbia la possibilità di connettersi alla rete, quindi un web sempre accessibile e il dovere di rispettare i diritti fondamentali della privacy. Per le <b>aziende</b> invece si chiedono prezzi accessibili per i servizi di connessione, lo sviluppo di tecnologie che valorizzino l’umanità e l’obbligo del rispetto della privacy. Infine ai <b>cittadini</b>: devono impegnarsi per rendere il web un posto migliore, costruire community sane e rispettare la civiltà del discorso pubblico, oltre a dover lottare per la libertà della rete.</p>
      <p>Se vuoi aggiornamenti su <i>Tim Berners-Lee, 9 principi per salvare il web</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento alla profilazione dei miei dati per finalità commerciali e di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento alla profilazione dei miei dati per finalità commerciali e di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>