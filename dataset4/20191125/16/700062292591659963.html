<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/715163-koinoniko-merisma-2019-kleidonoyn-oi-dikaioychoi-%E2%80%93-deite-se-poioys-tha-dothei.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T16:42:00+00:00"/>
    <meta property="og:title" content="Κοινωνικό μέρισμα 2019: Κλειδώνουν οι δικαιούχοι – Δείτε σε ποιους θα δοθεί"/>
    <meta property="og:description" content="Κοινωνικό μέρισμα σε χρήμα προετοιμάζεται να δώσει η κυβέρνηση σε συγκεκριμένες ευάλωτες κοινωνικά ομάδες. Οι τελικές αποφάσεις για το θέμα αναμένονται εντός της εβδομάδας, με τις"/>
  </head>
  <body>
    <article>
      <h1>Κοινωνικό μέρισμα 2019: Κλειδώνουν οι δικαιούχοι – Δείτε σε ποιους θα δοθεί</h1>
      <address>
        <time datetime="2019-11-25T16:42:00+00:00">25 Nov 2019, 16:42</time>
      </address>
      <p>Κοινωνικό μέρισμα σε χρήμα προετοιμάζεται να δώσει η κυβέρνηση σε συγκεκριμένες ευάλωτες κοινωνικά ομάδες.</p>
      <p>Οι τελικές αποφάσεις για το θέμα αναμένονται εντός της εβδομάδας, με τις αποφάσεις να τις λαμβάνει ο ίδιος ο πρωθυπουργός, Κυριάκος Μητσοτάκης.</p>
      <p>Το εύρος των παροχών υπό μορφή μερίσματος δεν αποκλείεται να ξεπεράσει τελικά τα 100-200 εκατ. ευρώ, τα οποία προκύπτουν από τον αρχικό δημοσιονομικό χώρο των 436 εκατ. ευρώ που προσδιορίζεται στον προϋπολογισμό του 2020.</p>
      <p>Επικρατέστερο σενάριο θεωρείται η χορήγηση του κοινωνικού μερίσματος να γίνει σε δικαιούχους του Κοινωνικού Εισοδήματος Αλληλεγγύης, μονογενεϊκές οικογένειες και νοικοκυριά στα όρια της φτώχειας, ενώ αρμόδιες πηγές διαψεύδουν πληροφορίες περί πιθανής εφάπαξ μείωσης της ειδική εισφοράς αλληλεγγύης, η οποία επιβάλλεται σήμερα σε εισοδήματα άνω των 12.000 ευρώ.</p>
      <p>Εφάπαξ μείωση της εισφοράς αλληλεγγύης θα στόχευε απευθείας στη μεσαία τάξη, η οποία δεν ωφελείται ανάλογα με τα χαμηλότερα ή τα υψηλότερα εισοδηματικά κλιμάκια μέσω των δρομολογούμενων παρεμβάσεων στην κλίμακα φορολογίας εισοδήματος.</p>
      <p>Πηγή: <a href="https://www.cnn.gr/oikonomia/story/198483/stoys-dikaioyxoys-toy-eisodimatos-allileggyis-to-koinoniko-merisma">Cnn.gr</a></p>
    </article>
  </body>
</html>