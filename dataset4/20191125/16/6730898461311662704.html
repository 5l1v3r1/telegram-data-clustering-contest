<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/huawei_predstavio_premijum_tablet_-_matepad_pro-82175"/>
    <meta property="og:site_name" content="Benchmark"/>
    <meta property="article:published_time" content="2019-11-25T16:05:00+00:00"/>
    <meta property="og:title" content="Huawei predstavio premijum tablet - MatePad Pro"/>
    <meta property="og:description" content="MatePad Pro je tablet uređaj iz premijum segmenta, koji karakteriše punch-hole dizajn za selfi kameru"/>
  </head>
  <body>
    <article>
      <h1>Huawei predstavio premijum tablet - MatePad Pro</h1>
      <address>
        <time datetime="2019-11-25T16:05:00+00:00">25 Nov 2019, 16:05</time>
      </address>
      <figure>
        <img src="https://www.benchmark.rs/assets/img/news/main/97a39ea8439093c76c3b1b9431660b8f.jpg"/>
      </figure>
      <p>Rešenja za punch-hole kamere u displejima smo do sada viđali samo na telefonima, a kompanija <a href="https://www.benchmark.rs/tag/huawei-113"><b>Huawei</b></a> je odlučila da ovaj dizajn sada implementira i na svoj najnoviji <a href="https://www.benchmark.rs/tag/huawei_matepad_pro-25423"><b>MatePad Pro tablet</b></a>. U pitanju je tablet uređaj iz premijum segmenta, koji ima karakteristike da se na tržištu takmiči sa iPad Pro i Samsung Galaxy Tab S6 modelima.<br/><br/>MatePad Pro ima 10.8-inčni AMOLED panel, sa 2560 x 1600p rezolucijom i 16:10 odnosom stranica. Huawei ističe da su okviri tanki svega 4,9 milimetara, što doprinosi tome da se nudi 90% screen-to-body odnos. U izrez za kameru je smešten 8MP selfi senzor. Prisutan je i sistem sa četiri zvučnika.<br/><br/>Tablet pokreće Kirin 990 čipset, u kombinaciji sa 6GB/8GB RAM-a i 128GB/256GB prostora za skladištenje podataka. Uređaj će biti dostupan u Wi-Fi i LTE varijantama. Na poleđini se nalazi kamera od 13MP.<br/><br/>Kada je u pitanju softverska podrška, dostupan je Android 10 uz EMUI 10 interfejs. Huawei je obezbedio multi-screen mod, koji omogućava emuliranje podržanih Huawei telefona na ekranu tableta u realnom vremenu. MatePad Pro ima i laptop mod, koji omogućava tradicionalni PC interfejs i multi-window funkcionalnost.</p>
      <figure>
        <img src="https://www.benchmark.rs/assets/img/news/huawei2_214.jpg"/>
      </figure>
      <p>Baterija je kapaciteta 7250mAh i podržava 40W Huawei SuperCharge, 15W bežično punjenje i 7.5W bežično punjenje sa obrnutom podrškom. Dostupan je i M-Pen stylus za precizniju interakciju i crtanje.</p>
      <p>Huawei MatePad Pro tablet će biti dostupan u beloj, crnoj, zelenoj i narandžastoj varijanti, po početnoj ceni od oko 470 dolara za 6GB/128GB Wi-Fi model, dok će LTE varijante koštati oko 540 dolara za 6GB/128GB i oko 640 dolara za 8GB/256GB model. Tablet će se na tržištu naći od 12. decembra, a za sada nema informacija o globalnoj dostupnosti.</p>
      <p>
        <i>Izvor: <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php">GSMArena</a></i>
      </p>
      <figure>
        <iframe src="https://www.youtube.com/embed/VUaANxLdOmQ" width="600" height="450" data-service="Youtube" scrolling="no"/>
      </figure>
    </article>
  </body>
</html>