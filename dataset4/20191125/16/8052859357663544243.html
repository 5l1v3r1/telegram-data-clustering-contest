<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/van-onze-partner/rtl-z-beursspel/artikel/4929631/rtl-z-beursspel-startende-belegger-onderbuikgevoel"/>
    <meta property="og:site_name" content="RTLZ"/>
    <meta property="article:published_time" content="2019-11-25T16:40:00+00:00"/>
    <meta property="og:title" content="Moet je als beginnend belegger naar onderbuikgevoel luisteren?"/>
    <meta property="og:description" content="Verslaggever Timna Rauch begint met beleggen. Nu ze haar eerste aankoop heeft gedaan verdiept ze zich verder in de beleggingswereld. Deze week vraagt ze Janneke Willemse hoe ze moet omgaan met haar onderbuikgevoel."/>
  </head>
  <body>
    <article>
      <h1>Moet je als beginnend belegger naar onderbuikgevoel luisteren?</h1>
      <address>
        <time datetime="2019-11-25T16:40:00+00:00">25 Nov 2019, 16:40</time>
      </address>
      <p>Verslaggever Timna Rauch begint met beleggen. Nu ze haar eerste aankoop heeft gedaan verdiept ze zich verder in de beleggingswereld. Deze week vraagt ze Janneke Willemse hoe ze moet omgaan met haar onderbuikgevoel.</p>
      <p>Als beginnende belegger had Timna een duidelijk plan opgesteld: ze zou periodiek gaan beleggen. Iedere maand koopt ze dezelfde ETF bij. Toch vindt ze het lastig zich daaraan te houden. Ze gaat voor advies langs bij Janneke Willemse.</p>
      <p>Bekijk het hier</p>
      <figure>
        <iframe src="https://www.youtube.com/embed/Z5ntk88lBHw" width="640" height="360" data-service="Youtube" scrolling="no"/>
      </figure>
      <h3>Onderbuik gevoel</h3>
      <p>Het leek makkelijk, iedere maand dezelfde ETF bijkopen. Toch gaat het al snel mis, bekent Timna aan Janneke. "Ik heb de eerste beginnersfout al gemaakt. Ik heb niet bijgekocht, omdat ik de markt te hoog vond staan. Ik heb met mijn onderbuik belegd."</p>
      <p>Timna vraagt zich af of dit inderdaad een beginnersfout is of dat haar gevoel klopt en de aandelen momenteel ook echt te duur zijn. Janneke vindt dat Timna wel degelijk een fout heeft gemaakt en gewoon had moeten beleggen. "Niemand weet echt of het nu te duur is. Maar met die vraag hoef jij je eigenlijk helemaal niet bezig te houden." </p>
      <p>Ze vindt dan ook dat Timna zich aan haar oorspronkelijke plan had moeten houden: "Jij had als plan een keer in de zoveel tijd dezelfde ETF te kopen. Als je dat lang genoeg achter elkaar doet, dan gaat dat je een mooi rendement opleveren."</p>
      <figure>
        <img src="https://www.rtlz.nl/sites/default/files/styles/block_image/public/content/images/2019/11/18/Esmond%20Berkhout%20en%20Timna%20Rauch%20DeGiro.PNG?itok=Se3-E2tU"/>
      </figure>
      <p>
        <a href="https://www.rtlz.nl/van-onze-partner/rtl-z-beursspel/artikel/4925871/starten-beleggen-broker-giro-aandelen-handel">Meer Beursspel Waarom je aandelen koopt via een broker</a>
      </p>
      <h3>Hoe belegt Janneke?</h3>
      <p>Timna is benieuwd hoe Janneke dat dan doet. Ze weet dat zij lastige aandelen heeft gehad zoals Tesla en Weight Watchers. Janneke vertelt dat ze zich onder andere laat leiden door haar onderbuikgevoel. Ze kijkt bijvoorbeeld bij welk bedrijf ze een goed gevoel heeft. Toch vindt ze dat anders dan wat Timna heeft gedaan. "Ik laat me niet leiden door het gevoel van 'ojee staan we nu veel te hoog'", legt Janneke uit.</p>
      <p>Er zit dus een verschil tussen hoe Janneke belegt met individuele aandelen en met hoe Timna’s plan eruit ziet. "Ik bepaal per aandeel of ik het wel of niet wil hebben", vertelt Janneke. "En jij hoeft niet elke keer te analyseren maar koopt gewoon steeds die ETF. En dan maakt het niet uit of hij nu hoog of laag staat."</p>
      <p>Het advies van Janneke is duidelijk. "Hoge AEX of niet, gewoon bijkopen."</p>
      <p>
        <b>Het RTL Z Beursspel </b>
      </p>
      <p>In het <a href="https://www.beursspel.nl/">RTL Z Beursspel</a> kun je leren beleggen met een fictief bedrag van honderdduizend euro. Wie met zijn ton het meeste rendement behaald wint een reis naar New York. Meld je dus snel aan via <a href="https://www.beursspel.nl/">www.rtlzbeursspel.nl</a> Deelname is gratis. </p>
      <p>
        <i>Het RTL Z Beursspel is een samenwerking met <a href="https://www.ingsprinters.nl/">ING Sprinters.</a> </i>
      </p>
      <h3>Starten met beleggen</h3>
      <figure>
        <img src="https://www.rtlz.nl/sites/default/files/styles/block_image/public/content/images/2019/11/18/Esmond%20Berkhout%20en%20Timna%20Rauch%20DeGiro.PNG?itok=Se3-E2tU"/>
      </figure>
      <p>
        <a href="https://www.rtlz.nl/van-onze-partner/rtl-z-beursspel/artikel/4925871/starten-beleggen-broker-giro-aandelen-handel">Starten met beleggen Waarom je aandelen koopt via een broker</a>
      </p>
      <figure>
        <img src="https://www.rtlz.nl/sites/default/files/styles/block_image/public/content/images/2019/11/07/tim%20ill.png?itok=HhRBVQHO"/>
      </figure>
      <p>
        <a href="https://www.rtlz.nl/van-onze-partner/rtl-z-beursspel/artikel/4913406/oudste-aandeel-huis-int-veld-euronext-timna-rauch">Starten met beleggen Beleggen is een Nederlandse uitvinding</a>
      </p>
      <figure>
        <img src="https://www.rtlz.nl/sites/default/files/styles/block_image/public/content/images/2019/06/20/tb%20a.png?itok=bfdKCtMx"/>
      </figure>
      <p>
        <a href="https://www.rtlz.nl/van-onze-partner/beursspel/artikel/4753211/timna-leert-beleggen-aex-euronext-maurice-van-tilburg">Starten met beleggen Waar is mijn geld gebleven? </a>
        <a href="https://www.rtlz.nl/van-onze-partner/rtl-z-beursspel/bundel/4905876/starten-beleggen-leren-sprinters-aandelen-pensioen"> Alle 11 artikelen</a>
      </p>
    </article>
  </body>
</html>