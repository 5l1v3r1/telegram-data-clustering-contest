<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904121.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T16:22:00+00:00"/>
    <meta property="og:title" content="درد دل مردم| قطعی اینترنت خانگی/ باستی هیلز دولتی در اهواز/ گرانی خودرو/ زیرخط فقرم اما یارانه بنزین را نگرفتم !"/>
    <meta property="og:description" content="قطعی اینترنت خانگی"/>
  </head>
  <body>
    <article>
      <h1>درد دل مردم| قطعی اینترنت خانگی/ باستی هیلز دولتی در اهواز/ گرانی خودرو/ زیرخط فقرم اما یارانه بنزین را نگرفتم !</h1>
      <address>
        <time datetime="2019-11-25T16:22:00+00:00">25 Nov 2019, 16:22</time>
      </address>
      <p><b>قطعی اینترنت خانگی</b><br/>با ابلاغ سلام و تحیّات.مستدعی است با نظر مرحمت به داد ما برسید.موضوع از این قرار است که اینترنت خانگی در شهرستان شهریار هنوز وصل نشده است.در تماس تلفنی با مخابرات غرب استان تهران، صدای ضبط شده چنین اطلاع رسانی می کند:«مشتری گرامی.باطلاع می رساند که مشکلات اینترنت بین الملل خارج از اختیار این شرکت می باشد.لطفآ چنان که در اتصال به سرویسهای داخلی مشکل دارید همکاران ما را مطّلع فرمایید» و بعد هم بی آن که امکان دسترسی به اپراتور را ممکن سازد بوق اشغال می زند.شما را به شرافتتان این چه رفتاری است که با مردم دارند؟ما امکان دسترسی به مرجعی را نداریم لطفآ بررسی و پیگیری فرمایید. مزید تشکر است.<br/>نیما راسخ <a href="mailto:nima@yahoo.com">nima@yahoo.com</a></p>
      <p><b>باستی هیلز دولتی در اهواز </b><br/>با سلام با ایجاد حصار و ایجاد یک شهرک به نام شهرک نفت در اهواز یک باستی هیلز دولتی تشکیل شده است. در این شهرک افرادی زندگی میکنند که از نظر امنیت رفاهی و اجتماعی بسیار خوبی برخوردار هستند در صورتی که شهرک ها و محله های اطراف از کوچکترین رفاهیات محرومند و این موضوع یادآور تسلط نیروهای آمریکایی بر نفت ایران در زمان های نه چندان دور را در ذهن مردم منطقه و شهر اهواز تداعی می کند. لذا پیشنهاد می شود این امکانات به طور عادلانه در بین تمامی اقشار مختلف جامعه توزیع گردند و شاهد تبعیض بسیار آشکار نباشیم<br/>احمد</p>
      <p><b>گرانی خودرو</b><br/>سلام و درود بر شما خواهشن انعکاس دهید گران شدن خودرو با هر دلیلی فقط توجیه هست و بس و به گرانی های اجناس دیگر دامن میزند یاداوری میکنم دوماه مانده به عید وزیرصمت قول داد خودرو را ارزان بکند آن موقع پژو پارس ساده ۶۷ میلیون تومان بود الان شده ۱۱۰ میلیون تومن.سید احمد حسینی</p>
      <p><b>زیرخط فقرم اما یارانه بنزین را نگرفتم !</b><br/> باسلام.سومین مرحله ی واریز یارانه ی بنزین هم انجام شد اما به حساب من که شهروندی زیرخط فقرم و حقوق دریافتی ماهانه ام کمتر از دومیلیون و پاتصد هزار تومان است و ضمنآ یارانه ی ماهانه را هم دریافت می کنم چیزی واریز نشد.ایضآ با ده خانوار از فامیل نزدیکم هم که شرایط اقتصادی شان چون من و بعضآ بدتر از من است تماس گرفتم ؛ برای آنها هم واریز نشده بود.… ضمناً اینترنت خانگی در شهرستان شهریار هنوز وصل نشده است.در تماس تلفنی با مخابرات غرب استان تهران، صدای ضبط شده چنین اطلاع رسانی می کند:«مشتری گرامی.باطلاع می رساند که مشکلات اینترنت بین الملل خارج از اختیار این شرکت می باشد.لطفآ چنان که در اتصال به سرویسهای داخلی مشکل دارید همکاران ما را مطّلع فرمایید»و بعد هم بی آن که امکان دسترسی به اپراتور را ممکن سازد بوق اشغال می زند.شما را به شرافتتان این چه رفتاری است که با مردم دارند؟ما امکان دسترسی به مرجعی را نداریم لطفآ بررسی و پیگیری فرمایید.<br/>نیما راسخ</p>
      <p><b>دولت بگوید 60میلیون نفر دریافت کننده کمک معیشتی افزایش بنزین چه کسانی هستند؟</b><br/>با توجه به گزارش میدانی که از صدا و سیمای جمهوری اسلامی ایران پخش می شود و قرائنی که از خانواده ها و بستگان دور و نزدیک و نیز دوستان مستفاد میشود در فهرست 60 میلیونی دولت شک وشبهه وجود دارد لطفا به نحو مقتضی فهرست 60 میلیون نفری را از دولت درخواست و آن را مورد سنجش و آزمون قرار دهید.ودرصورت تاییدشما میتوان بر آن صحه گذاشت .<br/>درسخوانهای بیکار</p>
      <p><b>  دکترای مهندسی برق هستم و افسرده  !</b><br/>34 سالم هست، دکتری مهندسی برق. دانشگاه های خوبی هم درس خواندم، تبریز، امیرکبیر و ... ولی دریغ از یک فرصت مناسب برای استخدام. دچار یک نوع افسردگی شدم که چرا وقتی فوق لیسانسم رو تموم کردم و فرصت رفتن به یه کشور دیگه رو داشتم نرفتم. اصلا بحث درآمد و پول به کنار، درد من و امثال من اینه که چرا یه نفر نیست بیاد بگه اصلا چی بلدی؟ چیکار میتونی بکنی؟ اصلا تویی که نخبه مملکتی ارزش داری برامون. این همه تخصصی که براش جون کندم و رساله فوق لیسانس و دکتری و چندین مقاله ای که در مجلات واقعا معتبر دنیا چاپ کردم شده آینه دق من. کسی هست درد من رو بشنوه؟ امثال من زیاد هستن که افسرده شدن، عده ای تونستن و رفتن از این کشور بقیه مثل من. با خودم گفتم خب حالا که اوضاع اشتغال اینطوریه و معدود فرصت های استخدامی (در حد دکتری) هم اکثرا با رابطه هست، خودم یه کار شروع کنم، یه شرکت زدیم با دوستان، خوب هم جلو رفتیم ولی خب کدوم شرکت بدون سرمایه در گردش تونسته موفق بشه؟ با خودمون گفتیم این همه تو تلویزیون از حمایت شرکت های نوپا حرف زده میشه آخه، بریم دنبال حمایت، ولی جالبه که مراکزی که باید حمایت کنند میگن وام میدیم بهتون ولی 10 درصد کل مبلغ قراردادتون باید برا ما باشه(که سود خالص رو حساب کنین شاید دو برابر بشه)، 25 درصد از سود خالص رو هم باید بدیم از بابت مالیات، چی برای خودمون میمونه؟ چطوری شرکت رو توسعه بدیم؟ خودمون چی خرج کنیم؟<br/>محمد حسین زاده</p>
      <p><b>چرا با بي تدبيري  كشور را به تنش مي‌كشند</b><br/>با سلام<br/>چرا با بي تدبيري وعدم مطالعه وكارشناسي كافي كشور را به تنش ميكشند وفرصت را به فرصت طلبان خرابكار ميدهند بايد بانيان اين بي تدبيري تحت پيگرد قانوني قرار گيرند.       <br/>داود ابراهيمي</p>
      <p><b>  فرزند سپاهی جویای کار</b><br/>من یه جوان 30 ساله هستم جوان که چه عرض کنم موهام دیگه داره سفید میشه. ساکن فاز یک شهرک شهید محلاتی تهران. پدرم بازنشسته سپاه. مردم از دور می بینن میگن بالا شهره. فکر میکنن ما داریم از خوشی می ترکیم. بخدا من فقط دنبال یه شغلم صبح برم غروب بیام . نیست . رستوران الان نهایت 1600 میده شب ساعت 12 بخوای برگردی فقط 980 هزار تومن کرایه ماهانه. من فقط یه کار میخوام همین. ازدواج که شده رویا همین الان نون خور سفره پدرمون هستیم . <br/>آرمان</p>
      <p>
        <b>چرا قبل از گرانی بنزین تعرفه ورود ماشين هيبريدي  كاهش نیافت </b>
      </p>
      <p> لطفا از مديران دولت بپرسين: چرا قبل از اين كه بنزين رو گران كنند تعرفه ورود ماشين هيبريدي رو كاهش ندادن چرا به حداقل نرسوندن؟ چرا ورود ش رو ازاد نكردن<br/>عليرضا</p>
      <p>
        <b>افزایش تعداد دانشجویان پزشکی</b>
      </p>
      <p>با سلام و احترام،با توجه به افزایش شرکت کننده های رشته تجربی و همچنین کمبود پزشک در کشور خواهشمند است در باره افزایش تعداد دانشجویان پزشکی که حق بسیاری از علاقمندان به این رشته هست،که در این رشته تحصیل کنن ولی بدلیل وجود دستهای پشت پرده خیلیها نمیتوانند به آرزوی خود برسند،از طرفی پذیرش سهمیه ای دانشجویان در این رشته بسیار بالاست که باز حق خیلی از متقاضیان ضایع میشود،حداقل کمکی کنید که دانشگاها این سهمیه ها را مازاد بر ظرفیت پذیرش کنند<br/>محمدکاظم</p>
      <p>
        <b>مشکلات محله ما</b>
      </p>
      <p>  سلام ما در خیابان زنجان شمالی در محله دریان نو زندگی میکنیم.محله ای که گفته میشه شهردار تهران هم در همین‌ محله زندگی میکنند. مشکلات محله ما یکی و دو تا نیست. مشکل بزرگ ما در محله حضور حداقل بیست مغازه مکانیکی هست ،که علاوه بر اینکه چهره خیابان را زشت و کثیف کرده اند ،مزاحمت های زیادی برای ساکنین دارند،از جمله ایجاد ترافیک بعلت پارک های دوبل در دو طرف خیابان جهت تعمییر توسط این مغازه ها و سر و صداهای زیاد در طول روز که آزار دهنده برای ساکنین هست. مشکل دیگر محله ما حضور ترخیص خودرو در این خیابان کوچک،که بعلت مراجعات زیاد به این مرکز ، برترافیک و شلوغی خیابان می افزازد. و اما مشکل بسیار بد محله ما بوی بسیار نامطبوع یک مرکز بازیافت بزرگ در این محله هست،که تابستان و زمستان بخصوص در ساعات عصر بوی بسیار نامطبوع در کل محله به مشام می رسد. مردم محله بارها به جاهای مختلف شکایات خود را برده اند و حتی بارها در رسانه ملی از جمله دو مرتبه در برنامه در شهر عنوان شده اما مشکلی از محله ما کم نشده. خواهش میکنم مشکلات محله ما را پیگیری کنید.<br/>مینا-  ق</p>
    </article>
  </body>
</html>