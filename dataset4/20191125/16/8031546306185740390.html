<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109570-Toni-Blear%253A-Velikobritaniya-e-v-opasen-haos"/>
    <meta property="og:site_name" content="Канал 3"/>
    <meta property="article:published_time" content="2019-11-25T16:46:00+00:00"/>
    <meta property="og:title" content="Тони Блеър: Великобритания е в опасен хаос"/>
    <meta property="og:description" content="Проблемът с революцията не е как тя ще започне, а как ще приключи. Проблемът с революциите е, че те винаги свършват зле“, каза Блеър."/>
  </head>
  <body>
    <article>
      <h1>Тони Блеър: Великобритания е в опасен хаос</h1>
      <h2>Проблемът с революцията не е как тя ще започне, а как ще приключи. Проблемът с революциите е, че те винаги свършват зле“, каза Блеър.</h2>
      <address>
        <time datetime="2019-11-25T16:46:00+00:00">25 Nov 2019, 16:46</time>
      </address>
      <p>
        <b>Бившият британски премиер Тони Блеър смята, че Великобритания е в "опасен хаос", както и неговата Лейбъристка партия, и че консерваторите на Борис Джонсън не заслужават да спечелят изборите на 12 декември.</b>
      </p>
      <p><b><i>"Обществото не е убедено, че всяка голяма партия заслужава победа на изборите"</i></b>, заяви Блеър.</p>
      <p>Обединеното кралство провежда избори три години по-рано, тъй като парламентът е в задънена улица за Брекзит, неспособен да постигне договореност как и дали изобщо страната да напусне Европейския съюз.</p>
      <p><b><i>"Ние сме в хаос</i></b>", каза Блеър, който беше министър-председател между 1997 и 2007 г.</p>
      <p>Политикът оцени, че и двете основни партии продават фантазии и че ако предизборните проучвания на общественото мнение са верни, партията на Джонсън вероятно ще спечели мнозинство.</p>
      <p>Блеър каза, че неговата партия сега е контролирана от "марксистко-ленинското крило" и че техният лидер Джереми Корбин е обещал революция.</p>
      <p><b><i>„Проблемът с революцията не е как тя ще започне, а как ще приключи. Проблемът с революциите е, че те винаги свършват зле“</i></b>, каза Блеър.</p>
      <related>
        <h4>Още по темата</h4>
        <a href="http://kanal3.bg/news/world/europe/48247-Toni-Blear-yarostno-skochi-sreshtu-Brexit---eto-kakvo-mu-otgovori-Boris-Ddzonsan"/>
        <a href="http://kanal3.bg/news/world/europe/34606-Britansko-razsledvane-obvini-Toni-Blear-za-voynata-v-Irak"/>
      </related>
    </article>
  </body>
</html>