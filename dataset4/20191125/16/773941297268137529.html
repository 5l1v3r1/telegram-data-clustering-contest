<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/psifos-empistosynis-apo-toys-diethneis-ependytes-sti-mytilineos-epitychimeni-ekdosi-toy-eyroomologoy/"/>
    <meta property="og:site_name" content="economico.gr"/>
    <meta property="article:published_time" content="2019-11-25T16:48:09+00:00"/>
    <meta property="og:title" content="Ψήφος εμπιστοσύνης από τους διεθνείς επενδυτές στη MYTILINEOS - Επιτυχημένη έκδοση του ευρωομόλογου"/>
    <meta property="og:description" content="Η MYTILINEOS συνεχίζει την ανοδική πορεία της  κατακτώντας ακόμα και τις κορυφές του εξωτερικού, μετά την εξαιρετικά επιτυχημένη έκδοση του ευρωομόλογου 500 εκ. ευρώ."/>
  </head>
  <body>
    <article>
      <h1>Ψήφος εμπιστοσύνης από τους διεθνείς επενδυτές στη MYTILINEOS - Επιτυχημένη έκδοση του ευρωομόλογου</h1>
      <address><time datetime="2019-11-25T16:48:09+00:00">25 Nov 2019, 16:48</time> by <a rel="author">Ελεάνα Ζαμπάρα</a></address>
      <p>Η <a href="https://economico.gr/?s=MYTILINEOS"><b>MYTILINEOS</b> </a>συνεχίζει την ανοδική πορεία της  κατακτώντας ακόμα και τις κορυφές του εξωτερικού, μετά την εξαιρετικά επιτυχημένη έκδοση του ευρωομόλογου 500 εκ. ευρώ.</p>
      <p>Η εταιρεία με ένα ιδιαίτερα χαμηλό επιτόκιο, στο 2,5%, αξιοποιεί στο έπακρο τη δυναμική των διεθνών αγορών, σημειώνοντας μάλιστα επιδόσεις μοναδικές για ελληνική εταιρεία στην πρώτη της έκδοση.</p>
      <ul>
        <li>
          <i>
            <b>ΔΙΑΒΑΣΤΕ ΕΠΙΣΗΣ: <a href="https://economico.gr/se-ypsila-tessaron-minon-ekleise-to-chrimatistirio-stis-898-23-monades-o-genikos-deiktis/">Σε υψηλά τεσσάρων μηνών έκλεισε το Χρηματιστήριο – Στις 898,23 μονάδες ο γενικός δείκτης</a></b>
          </i>
        </li>
      </ul>
      <p>Περισσότερο από 35% ήταν το ποσοστό των ξένων επενδυτών που έδωσαν ψήφο εμπιστοσύνης στη <b>MYTILINEOS</b>. Οι προσφορές, ανήλθαν στα 1,919 δισ. ευρώ, δηλαδή περίπου 4 φορές υπερκάλυψη του αρχικού ποσού.</p>
      <p>Η έκδοση είναι ένα σημαντικό ορόσημο για την εταιρεία, σύμφωνα με τον <b><a href="https://economico.gr/?s=%CE%95%CF%85%CE%AC%CE%B3%CE%B3%CE%B5%CE%BB%CE%BF+%CE%9C%CF%85%CF%84%CE%B9%CE%BB%CE%B7%CE%BD%CE%B1%CE%AF%CE%BF%2C">Ευάγγελο Μυτιληναίο,</a> Πρόεδρο και Διευθύνοντα Σύμβουλο</b> της ομώνυμης εταιρείας, που συμπλήρωσε ότι «ως μία διεθνής βιομηχανική Εταιρεία, καλωσορίζουμε τους επενδυτές που δραστηριοποιούνται στις παγκόσμιες χρηματοπιστωτικές αγορές και προσβλέπουμε να συνεχίσουμε να ανταποδίδουμε αξία, μέσω μίας πορείας βιώσιμης ανάπτυξης».</p>
      <p>Η <b>MYTILINEOS</b> κατάφερε κατά τη διάρκεια όλης της προηγούμενης εβδομάδας, να πείσει τους ξένους επενδυτές για την πορεία της εταιρίας. Τα στελέχη της μάλιστα επαινέθηκαν για τα επιτεύγματα της εταιρείας, ιδιαίτερα στο αντίξοο περιβάλλον της ελληνικής κρίσης.</p>
      <p>Οι ομολογίες οι οποίες θα διαπραγματεύονται στην αγορά του Λουξεμβούργου. Όπως επεσήμανε η <a href="https://economico.gr/?s=Fitch"><b>Fitch</b> </a>σε πρόσφατο report, με το οποίο αξιολόγησε τη <b>MYTILINEOS</b> με ΒΒ, πάνω δηλαδή και από την αξιολόγηση της χώρας, η <b>MYTILINEOS</b> υποστηρίζεται από το διαφοροποιημένο επιχειρηματικό προφίλ, το επιχειρηματικό μοντέλο, τις χαμηλού κόστους μεταλλουργικές δραστηριότητες καθώς και από την ισχυρή και συνεχώς ενισχυόμενη θέση της αγοράς ηλεκτρικής ενέργειας, που προσφέρει ένα «μαξιλάρι» έναντι της μεταβλητότητας των ταμειακών ροών.</p>
      <p>
        <b>ΓΙΑ ΠΕΡΙΣΣΟΤΕΡΑ ΡΕΠΟΡΤΑΖ, ΕΙΔΗΣΕΙΣ ΚΑΙ ΑΝΑΛΥΣΕΙΣ ΠΑΤΗΣΤΕ <a href="https://economico.gr/">ΕΔΩ</a></b>
      </p>
    </article>
  </body>
</html>