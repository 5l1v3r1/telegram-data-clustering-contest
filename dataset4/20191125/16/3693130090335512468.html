<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/teknosa-da-buyuk-ortaktan-hisse-satisi-hazirligi-1211893.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T16:12:00+00:00"/>
    <meta property="og:title" content="Teknosa'da büyük ortaktan hisse satışı hazırlığı"/>
    <meta property="og:description" content="Teknosa'da borsada işlem görmeyen statüde bulunan payların satışı için Merkezi Kayıt Kuruluşu'na başvuruda bulunuldu."/>
  </head>
  <body>
    <article>
      <h1>Teknosa'da büyük ortaktan hisse satışı hazırlığı</h1>
      <h2>Teknosa'da borsada işlem görmeyen statüde bulunan payların satışı için Merkezi Kayıt Kuruluşu'na başvuruda bulunuldu.</h2>
      <address>
        <time datetime="2019-11-25T16:12:00+00:00">25 Nov 2019, 16:12</time>
      </address>
      <p><b>Teknosa</b>'da <b>Sabancı Ailesi </b>tarafından hisse satış işlemi gerçekleştirilecek. Şirketin ortaklarından <b>Çiğdem Sabancı Bilen</b>, borsada işlem görmeyen statüde bulunan paylarını borsada satışa konu edebilmek amacıyla Merkezi Kayıt Kuruluşu'na başvuruda bulundu.</p>
      <p><b>Çiğdem Sabancı Bilen</b>'in <b>Teknosa'</b>da bulunan 3.226.234 adet payını satışa konu etmesi bekleniyor.</p>
      <p>
        <b>YÜZDE 50 PRİM YAPTI</b>
      </p>
      <p><b>Teknosa </b>hissesi yaklaşık 4 ayda yüzde 50 oranında prim yapmıştı. Hisse bugün itibariyle 2.96 lira seviyesinde işlem görüyor.</p>
      <p>Satış 2.96 lira seviyesinden satış gerçekleşirse Çiğdem Sabancı Bilen yaklaşık olarak 10 milyon lira gelir elde etmiş olacak.</p>
      <p>
        <b>DİĞER ORTAKLAR</b>
      </p>
      <p>Teknosa'da Hacı Ömer Sabancı Holding'in yüzde 60.28, Dilek Sabancı'nın yüzde 5.21, Sevil Sabancı'nın ise yüzde 5.03 oranında payı bulunuyor. </p>
      <p>Şirketin yüzde 25.92'si ise halka açık durumda.</p>
    </article>
  </body>
</html>