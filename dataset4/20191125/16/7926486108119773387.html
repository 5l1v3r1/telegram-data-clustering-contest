<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013547/%D8%A7%D8%B9%D9%84%D8%A7%D9%85-%D8%B4%D8%B1%D8%B7-%D9%BE%D8%B1%D8%AF%D8%A7%D8%AE%D8%AA-%DB%8C%D8%A7%D8%B1%D8%A7%D9%86%D9%87-%D8%AD%D9%85%D8%A7%DB%8C%D8%AA%DB%8C-%D8%A7%D8%B2-%D9%85%D8%A7%D9%87-%D8%A8%D8%B9%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T16:46:46+00:00"/>
    <meta property="og:title" content="اعلام شرط پرداخت «یارانه حمایتی» از ماه بعد"/>
    <meta property="og:description" content="معاون وزیر تعاون، کار و رفاه اجتماعی گفت:‌ از این ماه به بعد هر کس می‌خواهد بسته حمایتی معیشتی دریافت کند، به شرط بررسی همه حساب‌ها و تراکنش‌های بانکی خواهد بود."/>
  </head>
  <body>
    <article>
      <h1>اعلام شرط پرداخت «یارانه حمایتی» از ماه بعد</h1>
      <address>
        <time datetime="2019-11-25T16:46:46+00:00">25 Nov 2019, 16:46</time>
      </address>
      <p>
        <i>معاون وزیر تعاون، کار و رفاه اجتماعی گفت:‌ از این ماه به بعد هر کس می‌خواهد بسته حمایتی معیشتی دریافت کند، به شرط بررسی همه حساب‌ها و تراکنش‌های بانکی خواهد بود.</i>
      </p>
      <p>به گزارش مشرق،<b>احمد میدری معاون وزیر تعاون، کار و رفاه اجتماعی </b>امروز در برنامه زنده گفت‌وگوی شبکه خبر اعلام کرد: از این ماه به بعد هر کس می‌خواهد بسته حمایتی معیشتی دریافت کند، چه برای ۶۰ میلیون نفری که اخیراً دریافته کرده‌اند و چه کسان دیگری که متقاضی دریافت بسته معیشتی هستند، تمام حساب‌های بانکی و تراکنش‌های مالی آنها بررسی می‌شود و اگر کسی راضی نیست که به حساب بانکی‌اش مراجعه شود، از گرفتن بسته معیشتی در ماه بعدی انصراف بدهد.</p>
      <blockquote>بیشتر بخوانید:<br/><a href="https://www.mashreghnews.ir/news/1013445/%D8%AF%D9%88%D9%84%D8%AA-%D8%A7%D8%B2-%DA%A9%D8%AF%D8%A7%D9%85-60-%D9%85%DB%8C%D9%84%DB%8C%D9%88%D9%86-%D9%85%DB%8C-%DA%AF%D9%88%DB%8C%D8%AF">دولت از کدام 60 میلیون می‌گوید؟<br/></a><a href="https://www.mashreghnews.ir/news/1013537/%D9%85%D8%AA%D9%82%D8%A7%D8%B6%DB%8C%D8%A7%D9%86-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D9%86%DA%AF%D8%B1%D8%A7%D9%86-%D9%86%D8%A8%D8%A7%D8%B4%D9%86%D8%AF">متقاضیان حمایت معیشتی نگران نباشند</a></blockquote>
      <p>وی افزود: به جای اینکه از ابتدا بگوییم اجازه دسترسی به حساب‌های افراد را به ما بدهند، بنابراین ۲۴ میلیون نفری که احتمال می‌دادیم وضع مالی خوبی دارند، آنان را از بسته حمایتی کمک معیشتی معاف کردیم، اما اگر تعدادی از آنها احساس می‌کنند که استحقاق دریافت بسته حمایتی معیشتی دارند، باید درخواست بدهند و به این تقاضای آنها حتماً‌ رسیدگی می‌شود.</p>
      <p>معاون وزیر تعاون، کار و رفاه اجتماعی گفت:‌ کسانی که درخواست می‌دهند پیامکی به آنها در سامانه داده می‌شود که آیا شما اجازه می‌دهید تمامی حساب‌های شما در همه بانک‌ها و میزان تراکنش آنها بررسی شود یا خیر، اگر فرد این اجازه را داد، وسع مالی آنها بررسی و میزان دقیق درآمد و مخارج مشخص می‌شود و اگر فرد اجازه نداد، یعنی راضی نیست که به حساب‌های بانکی او مراجعه کنیم و بدین ترتیب خود به خود از دریافت بسته معیشتی حمایتی انصراف می‌دهد و به حسابش نیز ورود نمی‌شود.</p>
    </article>
  </body>
</html>