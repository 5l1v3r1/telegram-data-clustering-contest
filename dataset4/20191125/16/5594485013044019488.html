<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/ot-prokuraturata-s-prvi-novini-sled-koshmara-v-arsenal_news711356.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T16:41:00+00:00"/>
    <meta property="og:title" content="От прокуратурата с първи новини след кошмара в &quot;Арсенал&quot;"/>
    <meta property="og:description" content="Трите пострадали жени ще бъдат транспортирани към Клиниката по изгаряния на УМБАЛСМ &quot;Пирогов&quot;"/>
  </head>
  <body>
    <article>
      <h1>От прокуратурата с първи новини след кошмара в "Арсенал"</h1>
      <h2>Трите пострадали жени ще бъдат транспортирани към Клиниката по изгаряния на УМБАЛСМ "Пирогов"</h2>
      <address>
        <time datetime="2019-11-25T16:41:00+00:00">25 Nov 2019, 16:41</time>
      </address>
      <p>https://blitz.bg/intsidenti/ot-prokuraturata-s-prvi-novini-sled-koshmara-v-arsenal_news711356.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574690618-1574686578.jpg"/>
      </figure>
      <p>
        <b>Трите жени, които пострадаха по-рано днес при инцидент в оръжейния завод "Арсенал", ще бъдат транспортирани към Клиниката по изгаряния на УМБАЛСМ "Пирогов". </b>
      </p>
      <p>Жените са обгорени при възникнало локално запалване на пиротехническо вещество.<br/><br/>Инцидентът се е случил малко след 13 часа. Обгорели са три жени – на 33, 34 и 44 години. Две от тях са леко пострадали, по-сериозно пострадала е третата жена.</p>
      <p>Тя има обгаряния на ръцете, на шията и по главата. По предварителна информация няма опасност за живота им, информира Нова телевизия. <br/><br/>Самият инцидент се е случил в завод 3, където се работи с пожароопасни вещества. По време на инцидента е възникнало запалване. Тепърва ще се изяснява как се е случил инцидента. В завода има представители на трудова медицина и на прокуратурата.<br/> <br/>„В завод 3, цех 130, който е предназначен за обработка на пиротехнически изделия, е възникнала трудова злополука. При обработка на изделие – електровъзпламенител за неуправляема авиационна ракета. При пресоването на барута, който е бил 16 грама, възникнало възпламеняване, което е било краткотрайно и е предизвикало изгарянията на пострадалите лица.<br/><br/>Две от тях са с изгаряния по лицето, а третата – по главата. Изгарянията са между втора и трета степен. И трите ще бъдат транспортирани до „Пирогов”, където ще им бъде оказана спешна помощ", заяви прокурор Таня Иванова.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>