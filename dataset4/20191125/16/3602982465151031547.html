<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/zlatan-halen-we-al-beste-spits-engeland/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T16:42:12+00:00"/>
    <meta property="og:title" content="Mou hoeft Zlatan niet te hebben bij Spurs"/>
    <meta property="og:description" content="José Mourinho hoeft Zlatan Ibrahimovic niet te hebben. De trainer van Tottenham Hotspur reageerde op vragen over de spits die is gestopt bij zijn club LA Galaxy en in verband wordt gebracht met meerdere clubs in Europa. “We hebben al de beste spits van Engeland en 1 van de 2 of 3 beste van de…"/>
  </head>
  <body>
    <article>
      <h1>Mou hoeft Zlatan niet te hebben bij Spurs</h1>
      <address>
        <time datetime="2019-11-25T16:42:12+00:00">25 Nov 2019, 16:42</time>
      </address>
      <p>
        <b>José Mourinho hoeft Zlatan Ibrahimovic niet te hebben. De trainer van Tottenham Hotspur reageerde op vragen over de spits die is gestopt bij zijn club LA Galaxy en <a href="https://sportnieuws.nl/voetbal/transfernieuws/mourinho-wil-zlatan-naar-spurs-halen/">in verband wordt gebracht</a> met meerdere clubs in Europa.</b>
      </p>
      <p>"We hebben al de beste spits van Engeland en 1 van de 2 of 3 beste van de wereld”, zei Mourinho over zijn spits Harry Kane. Mourinho werkte eerder al samen met Zlatan bij Internazionale en Manchester United.<br/><br/><b>Knock-out<br/></b>Spurs kan zich met een thuiszege op Olympiakos verzekeren van de knock-outfase van de Champions League. De Portugese coach laat weten dat alle focus ligt op kwalificatie. "Het wordt geen gemakkelijke wedstrijd. We speelden gelijk in Athene, dat laat zien dat er geen groot verschil tussen de teams is. Hopelijk kunnen we het resultaat halen waarmee we ons kwalificeren.”<br/><br/><b>Tijd<br/></b>Mourinho begon zaterdag bij de Spurs met een zege op West Ham United en is vol vertrouwen. "We zijn voor niemand bang. Geef me tijd om mijn ideeën te ontwikkelen en we kunnen het tegen welk team dan ook in Europa opnemen.”<br/><br/><b>Geen vorm<br/></b>De coach kan niet beschikken over Ben Davies en over Michel Vorm. De Nederlandse doelman heeft vorige week een kuitblessure opgelopen en kan pas begin december de training hervatten. Jan Vertonghen en Tanguy N’Dombele zijn weer aangesloten bij de groep.</p>
    </article>
  </body>
</html>