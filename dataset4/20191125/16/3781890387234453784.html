<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/743495"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T16:18:00+00:00"/>
    <meta property="og:title" content="คนใช้รถเตรียมรับมือ!ปี63 กอพ.จ่อปรับเบี้ยประกันเพิ่ม"/>
    <meta property="og:description" content="กอพ. ปรับกรมธรรม์เพิ่มขึ้นเป็น 7แสน-1 ล้านบาท คาดว่าผู้ประกอบการมีแน้วโน้มเพิ่มเบี้ยประกันสำหรับกลุ่มรถที่มีความเสี่ยงมาก ด้านตลาดมอเตอร์ยังคงเติบโตอย่างต่อเนื่อง"/>
  </head>
  <body>
    <article>
      <h1>คนใช้รถเตรียมรับมือ!ปี63 กอพ.จ่อปรับเบี้ยประกันเพิ่ม</h1>
      <address>
        <time datetime="2019-11-25T16:18:00+00:00">25 Nov 2019, 16:18</time>
      </address>
      <p>
        <b>กอพ. ปรับกรมธรรม์เพิ่มขึ้นเป็น 7แสน-1 ล้านบาท คาดว่าผู้ประกอบการมีแน้วโน้มเพิ่มเบี้ยประกันสำหรับกลุ่มรถที่มีความเสี่ยงมาก ด้านตลาดมอเตอร์ยังคงเติบโตอย่างต่อเนื่อง</b>
      </p>
      <p>เมื่อวันที่ 25 พ.ย. ที่โรงแรม IBIS STYLE BANGKOK RATCHADA บริษัท วิริยะประกันภัย จำกัด (มหาชน) จัดงานกิจกรรมอยากเล่าเรื่องให้เพื่อนฟัง “โค้งสุดท้ายตลาดประกันภัยรถยนต์ปี 62” โดย<b> นายสยม โรหิตเสถียร</b> รองกรรมการผู้จัดการ บริษัท วิริยะประกันภัย จำกัด (มหาชน) ได้เปิดเผยว่า ภาพรวมมูลค่าตลาดประกันภัยรถยนต์ในปีนี้อยู่ที่ 1,000 ล้านบาล ซึ่งมีการเติบโต 4% แต่ก็ยังถือว่าเติบโตขึ้นไม่มากเท่าปีที่ผ่านมาที่มีมูลค่าสูงถึง 2,500 ล้านบาท เติบโตถึง 5% แม้จะมีงาน Motor Expo ที่กำลังจะเกิดขึ้นในสิ้นเดือนแต่ คาดว่าจะสามารถกระตุ้นมูลค่าการเติบโตได้ไม่มาก เนื่องจากงานดังกล่าวจะเกิดขึ้นในปลายเดือน ซึ่งยอดการขายจะตกไปอยู่ที่เดือนธันวาคม แต่การปิดการขายจริงๆ ยอดจะไปโชว์ที่เดือนมกราคม ซึ่งเป็นปีหน้าปีหน้า เช่นเดียวกันกับตลาดรถป้ายแดงที่ปีนี้มีการเติบโตมากขึ้น แต่ก็ยังไม่เท่ากับปีที่แล้ว เนื่องพิษจากเศรษฐกิจโลกที่มีการซบเซาอย่างมาก</p>
      <figure>
        <img src="https://www.dailynews.co.th/admin/upload/20191125/news_IworGnPKqO151837_533.jpg?v=201911260811?v=7576"/>
      </figure>
      <p>สำหรับทิศทางตลาดประกันภัยรถยนต์ในปีหน้า มีความกังวลอยู่หนึ่งเรื่อง คือการจัดการปัญหาเรื่องสินไหมทดแทนที่เพิ่มขึ้น และเรื่องค่าขาดประโยชน์ ที่ตอนนี้ทางกลุ่มอาคารสถานที่และยานพาหนะ (กอพ.) ได้มีการพูดคุยถึงเรื่องของการชดใช้ชุดร่างกายทางกรมธรรม์ ซึ่งตารางแต่เดิมอยู่ที่ 5 แสนบทา แต่ตอนนี้มีปรับเป็น 7 แสน ถึง 1 ล้านบาท แต่ในขณะยังอยู่ระหว่างการเจรจา คาดว่าน่าจะจะยุติที่ 7 แสนบาท ซึ่งทุกกรมธรรม์ที่ระบุไว้ ต้องจ่ายตามหน้าตารางที่กำหนด เพราะฉะนั้นคาดว่าค่าสินไหมน่าจะสูงขึ้นแน่นอน ผู้ซื้อน่าจะมีผลกระทบอย่างมาก หากมีการปรับเบี้ยประกันเพิ่มขึ้น เราจึงต้องมองว่าจะปรับเบี้ยประกันในรถกลุ่มใด โดยจปรับเบี้ยในส่วนของกลุ่มรถที่มีความเสี่ยง และต้องจ่ายสินไหมทดแทนจำนวนมากมาก รถรุ่นนั่นอาจจะต้องมีการปรับขึ้น แต่ไม่ใช่ทั้งหมด ในส่วนของเรื่องการแข่งขันตลาดราคาก็จะบริษัทอิ่นๆเข้ามาทุกปี และก็จะเกิดสงครามราคาขึ้น แต่เรื่องแบบนี้ไม่ยั่งยืน เพราะจะต้องมองถึงเบี้ยประกันด้วยว่ามีความคุ้มครองพอหรือไม่ เพราะฉนั้นสงครามราคาน่าจะลดลง</p>
      <figure>
        <img src="https://www.dailynews.co.th/admin/upload/20191125/news_nRigYPNWfG151837_533.jpg?v=201911260811?v=9736"/>
      </figure>
      <p>อย่างไรก็ตาม ตลาดอุตสาหกรรมมอเตอร์ยังคงเติบโตขึ้นอย่างต่อเนื่อง มีมูลค่ารวมกว่า 2 แสนล้านบาท โตขึ้นถึง 5 % ซึ่งสวนทางกับเศรษฐกิจโลก โดยผู้ประกอบการยังคงสั่งการผลิตชิ้นส่วนรถยนต์มากขึ้น และในปีนี้มีสถิติผู้ซื้อรถใหม่สูงเกือบถึง 1 ล้านคัน โดยสัดส่วนของการซื้อรถเก๋งมีมากกว่ารถกระบะประมาณ 60 : 40 เปอร์เซ็นต์</p>
    </article>
  </body>
</html>