<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146771/%D8%A7%D8%AA%D9%85%D8%A7%D9%85-%D8%A2%D9%88%D8%A7%D8%B1%D8%A8%D8%B1%D8%AF%D8%A7%D8%B1%DB%8C-800-%D9%88%D8%A7%D8%AD%D8%AF-%D8%A2%D8%B3%DB%8C%D8%A8-%D8%AF%DB%8C%D8%AF%D9%87-%D8%AF%D8%B1-%D9%85%DB%8C%D8%A7%D9%86%D9%87-%D9%88-%D8%B3%D8%B1%D8%A7%D8%A8-%D8%A2%D8%BA%D8%A7%D8%B2-%D8%AA%D8%AD%D9%88%DB%8C%D9%84-%D8%A7%D8%AA%D8%A7%D9%82%DA%A9-%D9%87%D8%A7%DB%8C-%D8%A7%D8%B3%DA%A9%D8%A7%D9%86-%D9%85%D9%88%D9%82%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T16:07:01+00:00"/>
    <meta property="og:title" content="اتمام آواربرداری ۸۰۰ واحد آسیب‌دیده در میانه و سراب/ آغاز تحویل اتاقک‌های اسکان موقت"/>
    <meta property="og:description" content="مدیرکل مدیریت بحران استانداری آذربایجان شرقی با اشاره به اینکه 230 خانوار این مناطق متقاضی احداث اتاقک 12متری اسکان موقت هستند، گفت: تاکنون 168 واحد احداث و تحویل متقاضیان شده و 62 واحد نیز در مرحله دیوارچینی هستند که تا پایان هفته احداث آنها نیز تمام می‌شود."/>
  </head>
  <body>
    <article>
      <h1>اتمام آواربرداری ۸۰۰ واحد آسیب‌دیده در میانه و سراب/ آغاز تحویل اتاقک‌های اسکان موقت</h1>
      <h2>مدیرکل مدیریت بحران استانداری آذربایجان‌شرقی از اتمام آواربرداری ۸۰۰ واحد مسکونی آسیب‌دیده در زلزله شهرستان‌های میانه و سراب خبر داد و گفت: تاکنون ۱۶۸ اتاقک پیش‌ساخته اسکان موقت نیز احداث و تحویل متقاضیان شده است.</h2>
      <address>
        <time datetime="2019-11-25T16:07:01+00:00">25 Nov 2019, 16:07</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/29/1398082915110362818930024.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش خبرگزاری تسینم از <b>تبریز</b>، محمدباقر هنربر عصر امروز در گفت‌وگو با خبرنگاران اظهار داشت: کار آواربرداری خانه‌های تخریب‌شده در این زلزله، با مسئولیت بنیاد مسکن و مشارکت شهرداری‌ها، دهیاری‌ها، شرکت‌های راه‌سازی بخش خصوصی، سپاه، وزارت دفاع و اداره‌کل راهداری و هماهنگی ستاد مدیریت بحران استان پیشرفت خوبی داشته و تاکنون آواربرداری 800 واحد مسکونی در این مناطق تمام شده است.</p>
      <p>مدیرکل مدیریت بحران استانداری آذربایجان شرقی با اشاره به اینکه 230 خانوار این مناطق متقاضی احداث اتاقک 12متری اسکان موقت هستند، گفت: تاکنون 168 واحد احداث و تحویل متقاضیان شده و 62 واحد نیز در مرحله دیوارچینی هستند که تا پایان هفته احداث آنها نیز تمام می‌شود.</p>
      <p>
        <a href="https://tasnimnews.com/2146574">پایان اسکان موقت زلزله‌زدگان با اجاره‌نشینی 1040 خانواده و اسکان اتاقکی 232 خانواده در میانه و سراب</a>
        <a href="https://tasnimnews.com/2146528">پیشنهاد دولت برای اسکان زلزله‌زدگان جوابگو نیست / اختصاص 130 کانکس در میانه و سراب</a>
        <a href="https://tasnimnews.com/2145665">رئیس جمهور فردا به مناطق زلزله‌زده "میانه و سراب" می‌رود / افتتاح نیمی از راه‌آهن "میانه ــ تبریز" پس از 20 سال‌</a>
      </p>
      <p>هنربر همچنین از توزیع 225 واحد کانکس اسکان موقت از سوی خیرین، ستاد اجرایی فرمان امام و بخش خصوصی خبر داد و گفت: تعدادی از واحدهای دامی نیز تحویل اهالی روستاهای زلزله‌زده شده و بقیه واحدهای مورد نیاز با همکاری بنیاد مسکن و جهاد کشاورزی در حال ساخت است.</p>
      <p>مدیرکل مدیریت بحران استانداری آذربایجان شرقی در خصوص تسهیلات بلاعوض ده میلیون تومانی دولت برای زلزله‌زدگان استان نیز گفت: 2654 نفر متقاضی این تسهیلات هستند که تاکنون برای 1070 نفر تسهیلات پرداخت شده و مابقی نیز ظرف 48 ساعت آینده پرداخت خواهد شد.</p>
      <p>انتهای پیام/115/ت+</p>
    </article>
  </body>
</html>