<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/sto-paok-tv-machi-tis-k19-me-tin-ntinamo-kievou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="Στο PAOK TV η «μάχη» της Κ19 με την Ντιναμό Κιέβου"/>
    <meta property="og:description" content="Οι παίκτες του Δικεφάλου είναι αποφασισμένοι να κάνουν τα πάντα για να ανατρέψουν το εις βάρος τους σκορ 3-0 από το πρώτο παιχνίδι στην Ουκρανία"/>
  </head>
  <body>
    <article>
      <h1>Στο PAOK TV η «μάχη» της Κ19 με την Ντιναμό Κιέβου</h1>
      <h2>Οι παίκτες του Δικεφάλου είναι αποφασισμένοι να κάνουν τα πάντα για να ανατρέψουν το εις βάρος τους σκορ 3-0 από το πρώτο παιχνίδι στην Ουκρανία</h2>
      <address><time datetime="2019-11-25T16:45:00+00:00">25 Nov 2019, 16:45</time> by <a rel="author">Metrosport.gr Team</a></address>
      <p>Η ομάδα της Κ19 του ΠΑΟΚ θα αντιμετωπίσει στο γήπεδο της Τούμπας την Ντιναμό Κιέβου, στην ρεβάνς του 3-0  της Ουκρανίας.</p>
      <p>Το παιχνίδι θα προβληθεί απο το PAOK TV  το απόγευμα (17.00) της Τετάρτης (27.11).</p>
      <p>
        <b>Αναλυτικά όσα αναφέρει η ΠΑΕ ΠΑΟΚ:</b>
      </p>
      <p>Σύμφωνοι, προοιωνίζεται εξαιρετικά δύσκολο. Μη πραγματοποιήσιμο, όμως δεν είναι. Συνειδητοποιημένη και ψυχολογικά δυνατή, η Κ19 των Γκαρσία και Σνάουτσνερ είναι αποφασισμένη να κάνει το βήμα παραπάνω, κόντρα στην Ντιναμό Κιέβου, εξ ου και για επιπλέον λόγους προφανώς, έχει ανάγκη τον κόσμο να σταθεί δίπλα της.</p>
      <p>Το απόγευμα (17.00) της Τετάρτης (27.11) στην Τούμπα, ο ΠΑΟΚ υποδέχεται την Ντιναμό Κιέβου, στην ρεβάνς του 3-0 της Ουκρανίας, σε μια προσπάθεια να πάρει την πρόκριση στα Play Offs του UEFA Youth League.</p>
      <p>Οι πόρτες του γηπέδου θα είναι ανοιχτές για όλους όσοι αποφασίσουν να στηρίξουν από κοντά τους «μικρούς» του <b>ΠΑΟΚ</b>.</p>
      <ul>
        <li>
          <b>Τα εκδοτήρια θα είναι ανοιχτά από τις 14.00.</b>
        </li>
        <li>
          <b>Απαιτείται πρόσκληση για την είσοδο στο γήπεδο με την προσκόμιση ΑΜΚΑ και ΑΤ.</b>
        </li>
        <li>
          <b>Θα πρέπει να έχετε μαζί σας φωτοτυπία ή φωτογραφία της ταυτότητας σας.</b>
        </li>
        <li>
          <b>Τα ανωτέρω ισχύουν για όλες τις ηλικίες.</b>
        </li>
        <li>
          <b>Εξαιρούνται τα παιδιά κάτω των 12 ετών, για τα οποία δεν απαιτείται προσκόμιση ΑΜΚΑ</b>
        </li>
      </ul>
      <p>Και για όσους δεν καταφέρουν να βρεθούν στο γήπεδο για να στηρίξουν τα παιδιά μας, το <b>PAOK TV</b> είναι εδώ. Η αναμέτρηση της Τούμπας θα μεταδοθεί ζωντανά από το επίσημο κανάλι του <b>Δικεφάλου</b>, δωρεάν για τους κατόχους ετήσιας συνδρομής και σε <b>Pay Per View</b> με μόλις 1,5 ευρώ για όσους θέλουν να αγοράσουν το παιχνίδι μεμονωμένα.</p>
      <p>
        <b>Η μορφή του UEFA YOUTH LEAGUE</b>
      </p>
      <p>Το UEFA Youth League ξεκίνησε ουσιαστικά τη σεζόν 2015-16, με το τουρνουά να επεκτείνεται από 32 σε 64 ομάδες. Στη σημερινή του μορφή, συμμετέχουν οι ομάδες Νέων (Κ19) των συλλόγων που αγωνίζονται στη φάση των ομίλων του Champions League, συν τους εγχώριους πρωταθλητές Nέων των υψηλότερων βαθμολογικά εθνικών ενώσεων.</p>
      <p>Οι ομάδες Nέων του Champions League διατηρούν τη μορφή των ομίλων, με τους νικητές να προκρίνονται στο γύρο των «16» και τις επιλαχούσες να προχωρούν στα play off.</p>
      <p>Οι 32 εγχώριοι πρωταθλητές Nέων αγωνίζονται σε δύο γύρους των δύο αγώνων, με τους οκτώ νικητές να προκρίνονται στα play off, όπου παίζουν έναν εντός έδρας μονό αγώνα, εναντίον της επιλαχούσας από το μονοπάτι του Champions League.  Από τον γύρο των «16» και ύστερα, διατηρείται η ίδια μορφή των μονών αγώνων όπως και πριν.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/enthousiasmos-ke-iperifania-gia-ton-sfinterski"/>
        <a href="http://www.metrosport.gr/article/antidrasis-tou-pagkou-ke-afierosi-ston-zampa-video"/>
        <a href="http://www.metrosport.gr/article/fereira-oso-pio-enomeni-imaste-toso-pio-fovismeni-tha-ine"/>
        <a href="http://www.metrosport.gr/article/ateliotes-oures-gia-ton-olimpiakos-paok"/>
        <a href="http://www.metrosport.gr/article/mourinio-parakoloutho-ton-fereira"/>
        <a href="http://www.metrosport.gr/article/paok-epimenoume-na-to-leme-ikogenia"/>
      </related>
    </article>
  </body>
</html>