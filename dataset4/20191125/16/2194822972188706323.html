<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/25/vivo-x30-video-reklami-tanitimdan-once-sizdi-telefon-degil-kamera/"/>
    <meta property="og:site_name" content="TeknoBurada"/>
    <meta property="article:published_time" content="2019-11-25T16:00:46+00:00"/>
    <meta property="og:title" content="Vivo X30 video reklamı tanıtımdan önce sızdı! Telefon değil kamera"/>
    <meta property="og:description" content="Merakla beklenen ve bir süredir haberlerini yaptığımız Vivo X30 video reklamı ile karşımızda. Telefon değil profesyonel kamera diyeceksiniz..."/>
  </head>
  <body>
    <article>
      <h1>Vivo X30 video reklamı tanıtımdan önce sızdı! Telefon değil kamera</h1>
      <address><time datetime="2019-11-25T16:00:46+00:00">25 Nov 2019, 16:00</time> by <a rel="author">Volkan MANAV</a></address>
      <h4>Merakla beklenen ve bir süredir haberlerini yaptığımız Vivo X30 video reklamı ile karşımızda. Telefon değil profesyonel kamera diyeceksiniz…</h4>
      <p><a href="https://www.teknoburada.net/"><b>Vivo Türkiye</b></a> pazarına girmeye hazırlanırken global pazarda farklı modeller ile herkesi heyecanlandırmaya devam ediyor. Son dönemde özellikle <b>Çin</b> ve <b>Hindistan</b> pazarında büyük başarılara imza atan <a href="https://www.vivoburada.net/"><b>Vivo</b></a> yeni telefonu <b>X30</b> serisi ile karşımıza çıkmaya hazırlanıyor. Gelen bilgilere göre <b>Vivo X30</b> ve<b> Vivo X30 Pro 5G</b> modelleri ile karşımıza çıkacak telefonun Pro modelinde <a href="https://www.samsungburada.net/"><b>Samsung</b></a> üretimi <b>Exynos 980</b> yonga seti kullanılacak. Bu da bir ilk olacak. Bugün sızan <b>Vivo X30 video</b> reklam görüntüsü ile detaylarını da ortaya koydu. <b>60x Zoom</b> gerçek olacak sanırız.</p>
      <p>Zira bugün ortaya çıkan reklam videosunda telefonun profesyonel kamera deneyimi sunacağı bizlere aktarıldı. Dilerseniz öncelikle sızan videoyu izleyelim ve sonra da sızan teknik detayları paylaşalım.</p>
      <figure>
        <video src="https://www.teknoburada.net/wp-content/uploads/2019/11/Vivo-X30-Video-Teaser.mp4?_=1"/>
      </figure>
      <h3>Vivo X30 özellikler</h3>
      <p>Vivo X30 ve X30 Pro ekran tarafında sırasıyla 6,5 ​​inç ve 6,89 inç Full HD+ çözünürlük ile gelecek. 90Hz tarama hızı ise her iki modelde de olacak. Vivo X30 8 GB RAM ve 128 GB / 256 GB depolama özelliğine sahip olacak. Vivo X30 Pro 12 GB RAM ve 256 GB depolama alanına ve 4.500 mAh pil gücüne sahip olacak. Her iki telefonda da ekran altı parmak izi okuyucu olacak.</p>
      <h3>Vivo X30 kamera özellikler</h3>
      <p>Vivo X30’da 64 megapiksel + 8 megapiksel + 13 megapiksel + 2 megapiksel çözünürlüğünde dört kamera bulunacak. Vivo X30 Pro ise 60 megapiksel + 13 megapiksel + 13 megapiksel + 12 megapiksel sensör ile gelecek. Her iki telefonun da 32 megapiksel (muhtemelen Samsung üretimi) selfie kamerası olacak.</p>
      <p>Videoda gördüğünüz üzere üçlü kameranın yanında ayrı bir kare şeklinde kamera daha görülüyor. Bu kamera daha önce <a href="https://www.oppoburada.net/"><b>OPPO Reno 10X Zoom</b></a> modelinde gördüğümüz <b>periscope</b> özelliğine sahip bir kamera etkisi bırakıyor.<b> 60X Zoom</b> özelliği de buradan gelecek gibi görünüyor.</p>
      <ul>
        <li>Vivo X30 455 dolar</li>
        <li>Vivo X30 Pro 568 dolar fiyatlandırmaya sahip olabilir.</li>
      </ul>
      <related>
        <h4>Benzer Haberler</h4>
        <a href="https://www.teknoburada.net/2019/11/26/galaxy-s11-100x-zoom-ile-cok-uzaklari-yakina-getirecek/"/>
        <a href="https://www.teknoburada.net/2019/11/26/redmi-k30-ve-k30-pro-tanitim-tarihi-resmen-aciklandi-120hze-hazir-olun/"/>
        <a href="https://www.teknoburada.net/2019/11/25/lg-k40s-turkiyede-satisa-sunuluyor-iste-fiyati/"/>
      </related>
    </article>
  </body>
</html>