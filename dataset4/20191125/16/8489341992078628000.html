<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807428/%DA%A9%D8%A7%D9%86%D9%88%D9%86%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF-%DA%AF%D8%B1%D8%AF-%D9%88-%D8%BA%D8%A8%D8%A7%D8%B1-%D8%A8%D8%AE%D8%B4%E2%80%8C%D9%87%D8%A7%DB%8C-%D8%AE%D8%B4%DA%A9-%D8%B4%D8%AF%D9%87-%D8%AF%D8%B1%DB%8C%D8%A7%DA%86%D9%87-%D8%A7%D8%B1%D9%88%D9%85%DB%8C%D9%87-%D8%B4%D9%86%D8%A7%D8%B3%D8%A7%DB%8C%DB%8C-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="به همت محققان دانشگاه حکیم سبزواری؛ کانون‌های جدید گرد و غبار بخش‌های خشک شده دریاچه ارومیه شناسایی شد"/>
    <meta property="og:description" content="عضو هیئت علمی دانشگاه حکیم سبزواری و پژوهشگران مرکز مطالعات خاورمیانه دانشگاه لوند سوئد، موفق شدند در پژوهشی مشترک، کانون‌های جدید گرد و غبار ایجاد شده در بخش‌های خشک شده دریاچه ارومیه را شناسایی کنند."/>
  </head>
  <body>
    <article>
      <h1>به همت محققان دانشگاه حکیم سبزواری؛ کانون‌های جدید گرد و غبار بخش‌های خشک شده دریاچه ارومیه شناسایی شد</h1>
      <h2>عضو هیئت علمی دانشگاه حکیم سبزواری و پژوهشگران مرکز مطالعات خاورمیانه دانشگاه لوند سوئد، موفق شدند در پژوهشی مشترک، کانون‌های جدید گرد و غبار ایجاد شده در بخش‌های خشک شده دریاچه ارومیه را شناسایی کنند.</h2>
      <address>
        <time datetime="2019-11-25T16:00:00+00:00">25 Nov 2019, 16:00</time>
      </address>
      <p>به گزارش گروه دانشگاه خبرگزاری دانشجو،<b> مهدی بروغنی</b> عضو هیئت علمی <b>دانشگاه حکیم سبزواری</b> و پژوهشگران مرکز مطالعات خاورمیانه <b>دانشگاه لوند سوئد</b>، موفق شدند در پژوهشی مشترک، کانون‌های جدید گرد و غبار ایجاد شده در بخش‌های خشک شده <b>دریاچه ارومیه</b> را با استفاده از تصاویر ماهواره‌ای و روش‌های جدید سنجش از دور شناسایی کنند.</p>
      <p> بروغنی با اشاره به موقعیت مهم و خاص زیست محیطی دریاچه ارومیه گفت: این پژوهش برای نخستین بار انون‌های جدید گرد و غبار ایجاد شده در بخش‌های خشک شده<b> دریاچه ارومیه</b> را با استفاده از تصاویر ماهواره‌ای و روش‌های جدید سنجش از دور شناسایی و حدس و گمان‌های مربوط به ایجاد کانون برداشت گرد و غبار در صورت خشک شدن دریاچه ارومیه را تایید کرده است.<br/><br/>عضو هیئت علمی مرکز پژوهشی علوم جغرافیا و مطالعات اجتماعی دانشگاه حکیم سبزواری بیان کرد: همچنین این تحقیق نشان می‌دهد در صورت ادامه خشک شدن دریاچه و ایجاد منبع اصلی گرد و غبار مردم اطراف دریاچه به شعاع ۵۰۰ کیلومتر را تحت تاثیر قرار می‌دهد که خسارات به بار آمده با توجه به تراکم زیاد منطقه تحت تاثیر بسیار شدیدتر از دریاچه خشک شده سیستان یا دریاچه خشک شده آرال خواهد بود.<br/><br/>وی یادآورشد: این پژوهش زنگ خطری جدی برای مدیران کشور است که در صورت عدم احیای دریاچه ارومیه خسارات جبران‌ناپذیری بر کشور و منطقه دارد.</p>
      <p>لازم به ذکر است،  نتایج حاصل از این پژوهش بین المللی در مقاله‌ای با عنوان Desiccating Lake Urmia: A. New Dust Source of Regional Importance در مجله Geoscience and remote sensing letter که جزو مقالات Q. ۱ با IF, ۳.۵۳۴ منتشر شده است.</p>
    </article>
  </body>
</html>