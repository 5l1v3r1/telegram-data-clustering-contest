<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715165-h-kakokairia-epnixe-thn-kineta-pos-ezhsan-ton-efialth-oi-katoikoi-vrethhke-soos-o-44chronos.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T16:50:00+00:00"/>
    <meta property="og:title" content="Η κακοκαιρία &quot;έπνιξε&quot; την Κινέτα: Πώς έζησαν τον εφιάλτη οι κάτοικοι - Βρέθηκε σώος ο 44χρονος"/>
    <meta property="og:description" content="Ισχυρές βροχές και καταιγίδες έχει προκαλέσει σε πολλές περιοχές της χώρας η κακοκαιρία"/>
  </head>
  <body>
    <article>
      <h1>Η κακοκαιρία "έπνιξε" την Κινέτα: Πώς έζησαν τον εφιάλτη οι κάτοικοι - Βρέθηκε σώος ο 44χρονος</h1>
      <address>
        <time datetime="2019-11-25T16:50:00+00:00">25 Nov 2019, 16:50</time>
      </address>
      <p>Ισχυρές βροχές και καταιγίδες έχει προκαλέσει σε πολλές περιοχές της χώρας η κακοκαιρία "Γηρυόνης", η οποία έφερε και πλήθος προβλημάτων. </p>
      <p>Δρόμοι μετατράπηκαν σε ποτάμια στην Αττική, δρομολόγια πλοίων δεν εκτελούνται σε αρκετά λιμάνια, δέντρα έπεσαν στη Θεσσαλονίκη λόγω των ισχυρών ανέμων, ανεμοστρόβιλος "σάρωσε" την Ιεράπετρα, ενώ πολλά ήταν τα προβλήματα και σε Κατερίνη και Χαλκιδική.</p>
      <p>Εικόνες καταστροφής παρουσιάζει η πολύπαθη Κινέτα, όπου η Πυροσβεστική δέχτηκε και τις περισσότερες κλήσεις για απάντληση υδάτων, ενώ αντιμετώπισε και περιστατικά εγκλωβισμού κατοίκων.</p>
      <p>Σύμφωνα με πληροφορίες βρέθηκε ο 44χρονος από την Αχαΐα και συγκεκριμένα από το χωριό Μάρμαρα Αιγείρας που είχε αναφερθεί ως αγνοούμενος. Η οικογένειά του είχε αναφέρει οτι την ώρα της έντονης κακοκαιρίας στην Κινέτα ο 44χρονος εκινείτο στην περιοχή με το αυτοκίνητό του και δεν έδωσε σημεία ζωής.</p>
      <p>Tα σχολεία στην Αττική παρέμειναν κλειστά έως τις 10 π.μ. ενώ στα Μέγαρα εξακολουθούν να παραμένουν κλειστά.</p>
      <p>Η Εθνική Οδός Αθηνών- Κορίνθου είχε κλείσει με τα αυτοκίνητα να σχηματίζουν ουρές χιλιομέτρων ενώ πριν από λίγο άνοιξε το ρεύμα προς Αθήνα. Συγκεκριμένα, δόθηκε στην κυκλοφορία πριν από λίγο η δεξιά λωρίδα της Εθνικής Οδού Αθηνών – Κορίνθου στο ρεύμα προς Αθήνα, σύμφωνα με ενημέρωση της Ολυμπίας Οδού, ενώ κλειστή παραμένει η Παλαιά Εθνική Οδός σε διάφορα σημεία από την Κινέτα έως τους Αγίους Θεοδώρους.</p>
      <p>Η μεσαία λωρίδα παραμένει κλειστή για λόγους ασφαλείας ενώ συνεργεία της Ολυμπίας Οδού εργάζονται προκειμένου η αριστερή λωρίδα του ρεύματος προς Αθήνα να δοθεί στην κυκλοφορία για τα οχήματα που κινούνται με κατεύθυνση την Κόρινθο.</p>
      <p>
        <b>Δραματική η κατάσταση στην Κινέτα</b>
      </p>
      <p>Όπως φαίνεται σε εικόνες που αναρτήθηκαν από την πρώτη στιγμή στα social media, η κατάσταση στην Κινέτα ήταν δραματική. Οι δρόμοι μετατράπηκαν σε ποτάμια, ενώ αρκετοί κάτοικοι ήταν εγκλωβισμένοι στα σπίτια τους.</p>
      <p>
        <b>Κάτοικος Κινέτας: Ανεβήκαμε στην ταράτσα για να σωθούμε - Το αυτοκίνητό μου σταμάτησε σε κολόνα </b>
      </p>
      <p>Κλειστοί δρόμοι, μπάζα και νερά αλλά και αυτοκίνητα και μηχανάκια που παρασύρθηκαν από τα ορμητικά νερά είναι οι εικόνες που είδαν οι κάτοικοι της Κινέτας με το πρώτο φως της ημέρας. </p>
      <p>"Το είχα αφήσει λίγο πριν την Εθνική, μήπως και σωθεί και έφτασε εδώ που βλέπετε. Το κρατάει η κολόνα και το καλώδιο, ευτυχώς δεν πήγε μέσα στο σπίτι. Δεν ξέρω... Είχαμε 1.80 μ. νερό το λιγότερο στο σπίτι. Ανεβήκαμε στην ταράτσα για να σωθούμε, δεν είχαμε που αλλού να πάμε και πήραμε την Πυροσβεστική" δήλωσε ο ιδιοκτήτης ενός από τα αυτοκίνητα που παρασύρθηκαν.</p>
      <p>
        <b>Άνοιξε στο ρεύμα προς Αθήνα η Εθνική Οδός Αθηνών - Κορίνθου</b>
      </p>
      <p>Δόθηκε στην κυκλοφορία πριν από λίγο η δεξιά λωρίδα της Εθνικής Οδού Αθηνών – Κορίνθου στο ρεύμα προς Αθήνα, σύμφωνα με ενημέρωση της Ολυμπίας Οδού, ενώ κλειστή παραμένει η Παλαιά Εθνική Οδός σε διάφορα σημεία από την Κινέτα έως τους Αγίους Θεοδώρους.</p>
      <p>Η μεσαία λωρίδα παραμένει κλειστή για λόγους ασφαλείας ενώ συνεργεία της Ολυμπίας Οδού εργάζονται προκειμένου η αριστερή λωρίδα του ρεύματος προς Αθήνα να δοθεί στην κυκλοφορία για τα οχήματα που κινούνται με κατεύθυνση την Κόρινθο. Οι πολύ έντονες καιρικές συνθήκες καθόλη τη διάρκεια της νύχτας είχαν ως αποτέλεσμα μεγάλη εισροή υδάτων και φερτών υλικών στο οδόστρωμα στην περιοχή της Κινέτας, σύμφωνα με ανακοίνωση από την «Ολυμπία Οδό».</p>
      <p>Συνεργεία της Ολυμπίας Οδού και υπεργολάβων επιχειρούν στην περιοχή, ενώ όλος ο μηχανισμός παραμένει σε επιφυλακή σε όλο το μήκος του δρόμου.</p>
      <p>
        <b>Η καταστροφή στην Κινέτα από ψηλά - Εικόνες από drone</b>
      </p>
      <p>Το μέγεθος των καταστροφών που άφησε πίσω της η κακοκαιρία που σφυροκόπησε την Κινέτα αποτυπώνουν πανοραμικές φωτογραφίες της περιοχής από drone.</p>
      <p>Ένα τεράστιο ποτάμι λάσπης, αυτοκίνητο που έφτασε μέχρι την θάλασσα και πλημμυρισμένα σπίτια παντού δείχνουν μεταξύ άλλων οι εικόνες.</p>
      <figure>
        <iframe src="https://www.youtube.com/embed/EDr5sZqQMnw" width="560" height="315" data-service="Youtube" scrolling="no"/>
      </figure>
      <figure>
        <img src="https://www.madata.gr/files/0_INSIDE_ARTICLES/kin1.jpg"/>
      </figure>
      <figure>
        <img src="https://www.madata.gr/files/0_INSIDE_ARTICLES/kin2.jpg"/>
      </figure>
      <figure>
        <img src="https://www.madata.gr/files/0_INSIDE_ARTICLES/kin3.jpg"/>
      </figure>
      <p>.</p>
      <figure>
        <img src="https://www.madata.gr/files/0_INSIDE_ARTICLES/kin14.jpg"/>
      </figure>
      <figure>
        <iframe src="https://www.youtube.com/embed/gey9h7ObY54" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/7Oqrvf21sfQ" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/m810eOPbzhk" width="560" height="315" data-service="Youtube" scrolling="no"/>
      </figure>
    </article>
  </body>
</html>