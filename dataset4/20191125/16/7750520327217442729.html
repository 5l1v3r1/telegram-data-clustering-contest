<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/cherez-strajk-u-finlyandiyi-skasuvaly-276-aviarejsiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T16:46:50+00:00"/>
    <meta property="og:title" content="Через страйк у Фінляндії скасували 276 авіарейсів"/>
    <meta property="og:description" content="Через страйк у Фінляндії скасували 276 авіарейсів"/>
  </head>
  <body>
    <article>
      <h1>Через страйк у Фінляндії скасували 276 авіарейсів</h1>
      <address>
        <time datetime="2019-11-25T16:46:50+00:00">25 Nov 2019, 16:46</time>
      </address>
      <p>
        <b>Авіакомпанія Finnair скасувала 276 рейсів, запланованих на неділю і понеділок, у зв’язку з солідарною участю в страйку на підтримку працівників державної поштової служби Posti, передає <a href="https://1news.com.ua/">1NEWS</a> з посиланням на <a href="https://www.unn.com.ua/uk/news/1837631-v-finlyandiyi-skasuvali-276-aviareysiv-aeroporti-pidtrimali-strayk-poshtovoyi-sluzhbi">УНН</a>.</b>
      </p>
      <figure>
        <img src="https://1news.com.ua/wp-content/uploads/2019/11/222122.jpg"/>
      </figure>
      <p>“Національна фінська авіакомпанія Finnair заявила у неділю, що змушена була скасувати 276 рейсів, запланованих на неділю та понеділок, після того, як спроби врегулювати трудові суперечки у фінській поштовій службі не вдалися, внаслідок чого, кілька фінських профспілок приєдналися до страйку солідарності у понеділок”, – пишуть у виданні.</p>
      <p>Так, близько 9 тисяч співробітників поштової служби Posti оголосили двотижневий страйк проти скорочення зарплат, їх страйк також підтримали кілька фінських профспілок.</p>
      <p>Авіакомпанія Finnair, у свою чергу, заявила, що близько 20 тисяч мандрівників постраждають від скасування рейсів, через рішення працівників аеропорту з профспілки приєднатися до страйку солідарності у понеділок, якщо не буде знайдено рішення щодо спору про поштові послуги.</p>
      <p>Зазначається, що страйк вплине і на наземні служби аеропорту, включаючи громадське харчування, технічні послуги, вантажі, перевірки безпеки, а, отже, на всі авіакомпанії, що здійснюють рейси до та з Фінляндії.</p>
      <p>Очікується, що страйки солідарності значною мірою вплинуть і на громадський транспорт у столиці Фінляндії Гельсінкі, в понеділок, а саме на автобуси.</p>
      <p>Розширення страйку солідарності вплине і на рух пасажирських поромів, що ходять під прапором Фінляндії. Профспілка моряків заявила, що поширить протестні заходи в тому числі на пасажирські пороми, що курсують під фінським прапором, якщо в трудовому спорі між поштовиками і роботодавцями не буде досягнуто домовленості.</p>
      <p>Повідомляється, що окрім поштового страйку, можуть розпочатись більш широкомасштабні страйки в інших галузах, так як працівники з різних профспілок закликали щонайменше 85 тисяч робітників приєднатися до триденного страйку, що має розпочатися 9 грудня.</p>
    </article>
  </body>
</html>