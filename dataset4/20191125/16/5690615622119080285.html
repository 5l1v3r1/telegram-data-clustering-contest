<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837732-u-rosiyi-zadovoleni-rishennyam-arbitrazhu-v-gaazi-u-spravi-pro-zakhoplennya-moryakiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:55:00+00:00"/>
    <meta property="og:title" content="У Росії &quot;задоволені&quot; рішенням арбітражу в Гаазі у справі проти України"/>
    <meta property="og:description" content="КИЇВ. 25 листопада. УНН. Росія задоволена рішенням арбітражного трибуналу у справі про порушення імунітету трьох українських військово-морських суден і 24 …"/>
  </head>
  <body>
    <article>
      <h1>У Росії "задоволені" рішенням арбітражу в Гаазі у справі проти України</h1>
      <address><time datetime="2019-11-25T16:55:00+00:00">25 Nov 2019, 16:55</time> by <a rel="author">Саша Картер</a></address>
      <p><b>КИЇВ. 25 листопада. УНН</b>. Росія задоволена рішенням арбітражного трибуналу у справі про порушення імунітету трьох українських військово-морських суден і 24 членів їх екіпажів ("Україна проти Російської Федерації") Конвенції ООН з морського права. Про це йдеться в заяві, опублікованій сьогодні, 25 листопада, на сайті Міністерства закордонних справ РФ, передає <b>УНН</b>.</p>
      <p>"22 листопада в Гаазі Міждержавний арбітражний трибунал, сформований з ініціативи України на підставі Конвенції ООН з морського права 1982 року для розгляду з Росією "керченському інциденту", прийняв свою першу постанову, якою затверджено порядок роботи і правила процедури арбітражу. Російська Федерація повністю задоволена цим рішенням, в якому враховані всі її принципові пропозиції, висловлені в ході проведеного напередодні в Гаазі засідання арбітражу", - йдеться у заяві міністерства.</p>
      <p>Як заявили в російському МЗС, суд погодився з аргументами Росії і передбачив можливість поділу процесу на дві самостійні стадії - юрисдикційну і розгляд спору по суті, при цьому, кожній із сторін надано по шість місяців для підготовки своїх меморандумів.</p>
      <p>Нагадаємо, 22 листопада Україна отримала <a href="https://www.unn.com.ua/ru/news/1837321-ukrayina-otrimala-pershiy-protsedurniy-nakaz-arbitrazhnogo-tribunalu-zerkal">перший процедурний наказ</a> Арбітражного Трибуналу у справі про порушення імунітету трьох українських військово-морських суден і 24 членів їх екіпажів ("Україна проти Російської Федерації") Конвенції ООН з морського права, якою затверджено правила призначення, регламент і графік роботи Арбітражу. </p>
      <p>Як повідомлялося раніше в <b>УНН</b>, Росія <a href="https://www.unn.com.ua/uk/news/1837126-rosiya-pragne-zrobiti-zakritimi-slukhannya-u-gaazi-schodo-zakhoplennya-ukrayinskikh-suden">прагнула зробити закритими</a> слухання в Арбітражному трибуналі по захопленню нею трьох українських кораблів з екіпажем в Чорному морі. </p>
      <p>25 листопада 2018 року прикордонні кораблі ФСБ РФ <a href="https://www.unn.com.ua/uk/news/1764315-mzs-ukrayini-vistupilo-z-zayavoyu-schodo-aktu-rosiyskoyi-agresiyi">обстріляли і захопили три судна</a> Військово-морських сил ЗС України у складі двох малих броньованих артилерійських катерів "Бердянськ" і "Нікополь" і рейдового буксира "Яни Капу", які здійснювали плановий перехід з порту Одеси в Чорному море в порт Маріуполь в Азовському морі. Після цього 24 українських моряків заарештували в Криму, потім їх перемістили в російські СІЗО у Москві. </p>
      <p>7 вересня в Київ повернулися 35 заручників, у тому числі 24 моряка. Вони повернулися на батьківщину в рамках обміну між Україною і РФ.</p>
      <p>А 20 листопада українські катери "Нікополь", "Бердянськ" і "Яни Капу"<a href="https://www.unn.com.ua/uk/news/1836898-zyavilis-foto-yak-nikopol-berdyansk-ta-yani-kapu-zakhodyat-v-ochakiv"> повернулися з полону</a> з анексованого Росією Криму.</p>
    </article>
  </body>
</html>