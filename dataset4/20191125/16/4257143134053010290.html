<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/atadtak-a-junior-prima-dijat-magyar-sajto-kategoriaban"/>
    <meta property="og:site_name" content="infostart"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="Átadták a Junior Prima-díjat magyar sajtó kategóriában"/>
    <meta property="og:description" content="Átadták a Junior Prima-díjakat magyar sajtó kategóriában Budapesten, a harminc évnél fiatalabb tehetségeket elismerő kitüntetésben az idén hatan részesültek."/>
  </head>
  <body>
    <article>
      <h1>Átadták a Junior Prima-díjat magyar sajtó kategóriában</h1>
      <address><time datetime="2019-11-25T16:03:00+00:00">25 Nov 2019, 16:03</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/10/29/itt-vannak-az-idei-prima-primissima-dij-jeloltjei"/>
      </related>
      <h3>Átadták a Junior Prima-díjakat magyar sajtó kategóriában Budapesten, a harminc évnél fiatalabb tehetségeket elismerő kitüntetésben az idén hatan részesültek.</h3>
      <p>Az ünnepségen Krisán László, a díj mecénási feladatait ellátó Kavosz Zrt. vezérigazgatója, a zsűri elnöke közölte, hogy harminckét jelölés érkezett, és mindegyik nagyon komolynak bizonyult. A pályázatok minősége kiemelkedő volt - hangsúlyozta.</p>
      <p>Díjat vehetett át</p>
      <ul>
        <li>Bánlaki Dalma Stella (Forbes),</li>
        <li>Csabai Máté (fidelio.hu),</li>
        <li>Huszák Dániel (Portfolio.hu),</li>
        <li>Koltay Anna (Médiaszolgáltatás-támogató és Vagyonkezelő Alap, MTVA - Petőfi TV),</li>
        <li>Nagy Kristóf (Magyar Nemzet), valamint</li>
        <li>Nemes Anna (ATV).</li>
      </ul>
      <p>A Prima Primissima testület a jövő tehetségeit is szerette volna elismerni, ezért vezették be 2007-ben a 30 év alattiak kiemelkedő teljesítményét díjazó Junior Prima díjat - idézte fel a zsűri egyik tagja, az InfoRádió munkatársa, Varga Edit. "Harminckét pályaművet kapott meg a szakmai zsűri, ezek alapján döntötték el, hogy kinek az alkotói munkája eredményezi azt, hogy megkapja ezt az elismerést. Sok kiváló pályamunka érkezett be, kár, hogy csak keveseket lehet ezzel a díjjal jutalmazni, de azt gondolom, hogy a jelöltség is legalább olyan megtisztelő. Ez egy önbizalom-erősítés, emeli az újságíró és a szakma renoméját is. Egy dicsőségről beszélünk, ami visszajelzés arról, hogy mennyire fontos a valódi szakmai teljesítmény, az eredmény, az alapos munka."</p>
      <p>
        <i>Nyitókép: MTI/Kovács Tamás</i>
      </p>
      <p>
        <b>Kapcsolódó hang</b>
      </p>
      <p>Junior Prima, sajtó kategória - Varga Edit zsűritag</p>
      <figure>
        <audio src="https://infostart.hu/audio/00005/000054b9b.mp3"/>
      </figure>
      <p> </p>
    </article>
  </body>
</html>