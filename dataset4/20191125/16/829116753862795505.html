<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/csapat/20191125-kezilabda-david-davis-kulisszatitkokat-arult-el-a-telekom-veszprem-edzoje-video.html"/>
    <meta property="og:site_name" content="Origo"/>
    <meta property="article:published_time" content="2019-11-25T16:06:00+00:00"/>
    <meta property="og:title" content="Kulisszatitkokat árult el a Telekom Veszprém edzője - videó"/>
    <meta property="og:description" content="Bepillantást nyerhetünk abba, mi zajlik a videóteremben egy csapatnál."/>
  </head>
  <body>
    <article>
      <h1>Kulisszatitkokat árult el a Telekom Veszprém edzője - videó</h1>
      <address><time datetime="2019-11-25T16:06:00+00:00">25 Nov 2019, 16:06</time> by <a rel="author">Origo</a></address>
      <p>
        <b>A Telekom Veszprém edzője, David Davis rövid bemutatót tartott abból a Sport TV Harmadik Félidő című műsorában, hogyan néz ki egy videóelemzés a csapat meccsei előtt. Érdekes belegondolni, hogy Veszprémben hetente 3-4 óra videózás szerepel a felkészülési programban.</b>
      </p>
      <p>Lenyűgöző azt látni, hogy a világ egyik legjobb edzője milyen alapossággal elemzi ki saját csapata védekezését egy videózásón. Ez csak egy rövid kis bemutató volt a televízióban, ahol <br/><mark>két negatív és két pozitív példát ragadott ki a Veszprém Kielce elleni mérkőzéséről.<br/></mark>Az ilyen apróságok tökéletesítése is kellett ahhoz, hogy a Veszprém 28-24-re nyerjen, és mindössze 24 gólon tartsa a meccset megelőzően átlagosan 31 gólig jutó lengyeleket.</p>
      <figure>
        <iframe src="https://www.youtube.com/embed/Up5yxXmyXBs" width="640" height="360" data-service="Youtube" scrolling="no"/>
      </figure>
      <p>A Sport TV szakértője, Pásztor István meg is jegyezte, hogy most bepillantást nyertünk abba, mi zajlik a videóteremben egy csapatnál. David Davis hozzátette: „Én megpróbálom rövidre fogni ezt a részt, de akkor is kitesz legalább 45 percet minden nap, és a felkészüléssel, a korrekcióval akár egy órás is lehet. Egy óra, és ha nem férünk bele, a következő nap visszatérünk rá, de</p>
      <aside>minden héten legalább 3-4 órányi videózás valóban van nálunk."</aside>
      <figure>
        <img src="https://cdn.nwmgroups.hu/s/img/i/1909/20190929telekom-veszprem--ks-vive2.jpg"/>
        <figcaption>A spanyol David Davis, a Veszprém edzője bepillantást engedett a kulisszák mögé<cite>Forrás: dpa Picture-Alliance/AFP/Marius Becker</cite></figcaption>
      </figure>
      <p>A Telekom Veszprém jelenleg a Bajnokok Ligája B-csoportjának második helyén áll 12 ponttal, de a bakonyiaké a legjobb gólarány (+36) ebben a nyolcasban, amelyben a csoportelső Kiel (14 pont) és a csoport hatodik helyén álló Vardar Szkopje (9 pont) között mindösszesen öt pont van.</p>
    </article>
  </body>
</html>