<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/samsung-galaxy-a81-s-pen-ile-galaxy-note10-lite-olabilir-h80502.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T16:33:59+00:00"/>
    <meta property="og:title" content="Samsung Galaxy A81, S Pen'le Note10 Lite Olarak Gelebilir"/>
    <meta property="og:description" content="Samsung, Galaxy A81 üzerinde çalışıyor ancak ortaya çıkan yeni model numarası Galaxy A81’in S Pen ile Galaxy Note10 Lite olarak gelebileceğini gösteriyor."/>
  </head>
  <body>
    <article>
      <h1>Samsung Galaxy A81, S Pen'le Note10 Lite Olarak Gelebilir</h1>
      <h2>Samsung, Galaxy A81 üzerinde çalışıyor gibi görünse de ortaya çıkan yeni bir model numarası kafaları karıştırdı. Galaxy A81, S Pen ile bir araya getirilerek Galaxy Note10 Lite olarak karşımıza çıkabilir.</h2>
      <address><time datetime="2019-11-25T16:33:59+00:00">25 Nov 2019, 16:33</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Samsung şu anda Galaxy S11 serisi, Galaxy A71 gibi birçok akıllı telefon üzerinde çalışıyor ancak elde edilen yeni bilgiler, şirketin aynı zamanda bir S Pen ile gelecek, <b>SM-AN815F</b> model numarasına sahip gizemli bir model geliştirdiğini ortaya koyuyor.</p>
      <p>Samsung, her biri kendi <b>model numaralarını</b> kullanan 4 akıllı telefon serisine sahip. Galaxy A ve Galaxy Note modelleri altında markalanan ürünler sırasıyla SM-Axxxx ve SM-Nxxxx kodlarını kullanırken Galaxy S ve Galaxy Fold cihazlar, SM-Gxxxx ve SM-Fxxxx model numaraları kullanılarak piyasaya sürülüyor. Yeni ortaya çıkan SM-ANxxxx formatıysa daha önce hiç görülmemişti ve bu, tamamen yeni bir ürün serisi olabilir.</p>
      <h3>Yeni model numarası, iki serinin harmanlanmış hâline işaret ediyor olabilir:</h3>
      <figure>
        <img src="https://www.webtekno.com/images/editor/default/0002/31/d2407eaf00d8f34b23510551c84377aa60b7f4ff.jpeg"/>
      </figure>
      <p>En mantıklı açıklama, Galaxy A ve Galaxy Note serisinin özelliklerini bir arada taşıyan bir cihaza işaret ediyor. Samsung'un piyasaya sürmeyi planladığı Galaxy A81, aslında SM-A815 model numarasına sahip olmalı ancak böyle bir cihaz geliştirilmiyor. Şirket telefonun model numarasını, S Pen'e sahip Galaxy A81 olabileceği öne sürülen <b>SM-AN815F</b> ile değiştirmiş gibi görünüyor.</p>
      <p>Şu anda Galaxy Note10 Lite veya Galaxy A81 hakkında pek bir şey bilinmiyor. Cihazlar, Qualcomm'un <b>Snapdragon 730</b> yonga setiyle karşımıza çıkabilir ancak Samsung yeterince beklerse Snapdragon 735 ile de gelebilir. Ayrıca cihazda 128 GB'lık dâhili depolama, UI 2.0 ile gelen Android 10 ve en az 8 GB RAM bekleniyor. Güney Koreli teknoloji devinin daha önce Galaxy A91 olduğu anlaşılan Galaxy S10 Lite modeli üzerinde çalıştığı da ortaya çıkmıştı.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-note-10-s-pen-tusu-h77245.html">Samsung Galaxy Note 10'da S Pen Tuşuna İşlev Atamanızı Sağlayan Uygulama</a>
      </p>
      <p>Akıllı telefonların özellikleri birbirine yaklaşıyorken Samsung, telefonlarının tasarımlarını ortak noktalarda birleştirmek için hamle yapabilir. Yani Galaxy A81 değiştirilerek uzun zamandır söylentilere konu olan <b>Galaxy Note10 Lite</b> olarak karşımıza çıkabilir.</p>
      <p><b>Kaynak : </b>https://www.phonearena.com/news/Samsung-Galaxy-A81-Note-10-Lite-S-Pen_id120629</p>
    </article>
  </body>
</html>