<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743551"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T16:48:00+00:00"/>
    <meta property="og:title" content="ค่าหมื่นล้าน!โจรกรรม'เครื่องเพชร-สมบัติ'ในพิพิธภัณฑ์"/>
    <meta property="og:description" content="คนร้ายบุกโจรกรรมเครื่องเพชรและสมบัติอื่นๆมูลค่ากว่า 1,000 ล้านยูโรจากพิพิธภัณฑ์เมืองเดรสเดนทางตะวันออกของเยอรมนีเมื่อเช้าวันจันทร์ที่ผ่านมา"/>
  </head>
  <body>
    <article>
      <h1>ค่าหมื่นล้าน!โจรกรรม'เครื่องเพชร-สมบัติ'ในพิพิธภัณฑ์</h1>
      <address>
        <time datetime="2019-11-25T16:48:00+00:00">25 Nov 2019, 16:48</time>
      </address>
      <p>
        <b>คนร้ายบุกโจรกรรมเครื่องเพชรและสมบัติอื่นๆมูลค่ากว่า 1,000 ล้านยูโรจากพิพิธภัณฑ์เมืองเดรสเดนทางตะวันออกของเยอรมนีเมื่อเช้าวันจันทร์ที่ผ่านมา</b>
      </p>
      <p>สำนักข่าวรอยเตอร์รายงานจากเมืองเดรสเดนประเทศเยอรมนีเมื่อวันที่ 25 พ.ย.ว่า หนังสือพิมพ์บิลด์ของเยอรมันรายงานโดยอ้างจากแหล่งข่าวว่า มีคนร้ายบุกเข้าไปโจรกรรมสมบัติและเครื่องเพชรมูลค่ามหาศาลกว่า 1,000 ล้านยูโรหรือประมาณ 34,000 ล้านบาท จากห้องจัดแสดงภายในพิพิธภัณฑ์ Gruenes Gewoebe หรือGreen Vault ตั้งอยู่ในเมืองเดรสเดนทางตะวันออกของเยอรมนี ซึ่งถือว่าเป็นคลังเก็บมหาสมบัติที่ใหญ่ที่สุดในยุโรป โดยคนร้ายได้ตัดกระแสไฟฟ้าก่อนบุกเข้าไปโจรกรรมสมบัติล้ำค่าสมัยบารอกเมื่อเช้าวันจันทร์ที่ผ่านมา<br/><br/>ตำรวจได้ปิดล้อมพิพิธภัณฑ์ที่เกิดเหตุแล้ว และกำลังอยู่ระหว่างการตรวจสอบว่ามีสมบัติชิ้นใดที่หายไปบ้าง ตำรวจยังไม่รู้ตัวคนร้ายและยังไม่ได้จับกุมใครทั้งนั้น<br/><br/>ทรัพย์สมบัติมหาศาลในพิพิธภัณธ์รอดพ้นจากการถูกโจมตีทิ้งระเบิดโดยกองทัพพันธมิตรสมัยสงครามโลกครั้งที่ 2 มาได้ แต่ก็มีส่วนหนึ่งที่ถูกสหภาพโซเวียตปล้นไปสมัยสงคราม แต่ก็ได้รับกลับคืนมาที่พิพิธภัณฑ์แห่งนี้ในเมืองเดรสเดนเมืองหลวงของรัฐแซกโซนีในปี 2501</p>
      <figure>
        <img src="https://www.dailynews.co.th/admin/upload/20191125/news_NmhsLkhnaH200009_533.jpg?v=201911260810?v=2028"/>
      </figure>
      <p>เครดิตภาพREUTERS<br/><br/> </p>
    </article>
  </body>
</html>