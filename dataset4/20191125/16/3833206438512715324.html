<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Vtoro-dete-e-bilo-na-kosum-ot-smurtta-v-zubolekarskata-klinika-na-pechalno-izvestniya-zubolekar-ot-Pernik-916626"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="Второ дете е било на косъм от смъртта в зъболекарската клиника на печално известния зъболекар от Перник"/>
    <meta property="og:description" content="Второ дете е било на косъм от смъртта в зъболекарската клиниката на стоматолога от Перник Валентин П..."/>
  </head>
  <body>
    <article>
      <h1>Второ дете е било на косъм от смъртта в зъболекарската клиника на печално известния зъболекар от Перник</h1>
      <address>
        <time datetime="2019-11-25T16:03:00+00:00">25 Nov 2019, 16:03</time>
      </address>
      <p>Второ дете е било на косъм от смъртта в зъболекарската клиниката на стоматолога от Перник Валентин Павлов. Новината съобщи бившият министър на здравеопазването д-р Мирослав Ненков, който коментира по Нова тв случаят с 14-годишното момче от Перник, което загина нелепо на зъболекарския стол на хирурга Валентин Павлов.</p>
      <p>Припомняме, че наскоро съдът оправда д-р Павлов по случая, но това бе оспорвано. Ненков припомни случая с починало 14-годишно дете в Перник, на което е поставена упойка, която му коства живота. На втора инстанция Апелативният съд оправдава собственика на клиниката и дава условна присъда на съпругата му, която също е собственик.</p>
      <p>"Признаваш някой за виновен, но му намаляваш наказанието, което му е дадено на първа инстанция. На тях им тежеше, че им наложиха 5 години забрана да не упражняват лекарска професия. Сега втора инстанция го махна това. </p>
      <p>На втора инстанция Апелативният съд оправдава собственика на клиниката Валентин Павлов и дава условна присъда на съпругата му, която също е собственик</p>
      <p>А в тази клиника има втори такъв случай, но този път детето е имало късмет в "Пирогов“, обясни още той.</p>
      <p>"Много е важно да бъдем прецизни в начина, по който дефинираме лекарската грешка. Тя става лекарска грешка, когато отдолу се подпише съдия, а не когато е казано от репортер или  някой разбирач  е изкал своето мнение по телевизията, на базата на недостатъчно информация. По отношение на малигнената хипертермия, това е едно ужасяващо усложнение, което е малко като гръмотевица. Би могло да се предвиди, но със специфични изследвания и изключително рядко. Проблемът е, че единственият медикамент, който се прилага в този случай, не е бил наличен“, обясни Ненков.</p>
      <p>"Когато разполагате с упойка, в чиято листовка е записано, че може да предизвика хипертермия, то тогава трябва да имате антидот или да знаете откъде да се снабдите с него. Не може да си играете с живота на хората като на лотария“, смята Димитров.</p>
      <p>"В една книга по инвазивна кардиология пише "Грешката при подготовката е подготовка за грешка“. Много е рядко това усложнение, но когато настъпи е изключително драматично и смъртоносно. За това навсякъде, където се прилагат тези медикаменти, трябва да има антидот. Или ако го няма, анестезиологът трябва да знае откъде да го набави", добави Ненков.</p>
      <p>"Няма нищо по-скъпо от здравето. Трябва да се инвестира в него. Системата е куца, търговски са дружествата, да. Здравето струва пари и то много. Ние инвестираме в 20-годишните си коли и никой не се е оплакал. Когато трябва да се дадат 20 лева за здраве, се почват едни писъци, лекарите стават печелбари“, коментира още бившият здравен министър.</p>
    </article>
  </body>
</html>