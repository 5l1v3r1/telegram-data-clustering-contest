<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/quotmilanquot_nacilyvsya_na_pivzakhysnyka_quotshakhtaryaquot"/>
    <meta property="og:site_name" content="espreso.tv"/>
    <meta property="article:published_time" content="2019-11-25T16:59:00+00:00"/>
    <meta property="og:title" content="&quot;Мілан&quot; націлився на півзахисника &quot;Шахтаря&quot;"/>
    <meta property="og:description" content="Керівництво &quot;Мілана&quot; планує придбати бразильського півзахисника &quot;Шахтаря&quot; Тете у зимове трансферне вікно"/>
  </head>
  <body>
    <article>
      <h1>"Мілан" націлився на півзахисника "Шахтаря"</h1>
      <address>
        <time datetime="2019-11-25T16:59:00+00:00">25 Nov 2019, 16:59</time>
      </address>
      <p>Керівництво "Мілана" планує придбати бразильського півзахисника "Шахтаря" Тете у зимове трансферне вікно</p>
      <p>Про це повідомляє <a href="https://gauchazh.clicrbs.com.br/">GauchaZH</a>.</p>
      <p>Агент бразильського півзахисника донецького "Шахтаря" Тете, Пабло Буено розповів, що італійський "Мілан" може у січневе трансферне вікно придбати футболіста.</p>
      <p>"Коли "Шахтар" грав з "Аталантою" в Мілані, до мене підійшли представники "россонері". Вони запитали мене про можливість трансферу, і я прояснив їм ситуацію. На даний момент переговори йдуть між клубами. Що стосується Тете, то він чекає, щоб зрозуміти, чи досягнуть "Шахтар" і "Мілан" згоди щодо суми відступних" - заявив Буено.</p>
      <p>Також агент розповів, що сума трансферу може скласти 20-30 млн євро.   Тете перейшов в донецький "Шахтар" в лютому нинішнього року з бразильського "Греміо". За його трансфер українці заплатили 15 млн євро, але за неофіційною інформацією, 15% економічних прав на бразильця зберіг за собою "Греміо".</p>
      <ul>
        <li>25 листопада півзахисник донецького "Шахтаря" <a href="https://espreso.tv/news/2019/11/25/futbolist_quotshakhtaryaquot_zukhvalo_zagovoryv_pro_chempionstvo">Тете заявив, що команду вже можна привітати з перемогою у чемпіонаті</a> України.</li>
        <li>24 листопада за підсумками 15-го туру чемпіонату України з футболу<a href="https://espreso.tv/news/2019/11/24/upl_yak_vyglyadaye_turnirna_tablycya_pislya_15_go_turu"> "Динамо" вийшло на друге місце та відстає від "Шахтаря"</a> на 13 очок.</li>
      </ul>
    </article>
  </body>
</html>