<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/ludovic-orban-pune-in-practica-dorinta-lui-iohannis-pentru-o-noua-majoritate-premierul-se-intalneste-cu-fondatorii-pro-romania_499290.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T16:29:19+00:00"/>
    <meta property="og:title" content="Ludovic Orban pune în practică dorinţa lui Iohannis pentru o nouă majoritate. Premierul se întâlneşte cu fondatorii Pro România"/>
    <meta property="og:description" content="Premierul Ludovic Orban, preşedintele PNL, vrea să pună &amp;icirc;n aplicare dorinţa preşedintelui Iohannis care a afirmat că se va implica pentru formarea unei noi majorităţi &amp;icirc;n Parlament. Conform programului oficial al premierului, marț"/>
  </head>
  <body>
    <article>
      <h1>Ludovic Orban pune în practică dorinţa lui Iohannis pentru o nouă majoritate. Premierul se întâlneşte cu fondatorii Pro România</h1>
      <address><time datetime="2019-11-25T16:29:19+00:00">25 Nov 2019, 16:29</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Premierul Ludovic Orban, preşedintele PNL, vrea să pună în aplicare dorinţa preşedintelui Iohannis care a afirmat că se va implica pentru formarea unei noi majorităţi în Parlament. Conform programului oficial al premierului, marți, 26 noiembrie 2019, Orban îi va primi la guvern pe doi parlamentarii Pro România care au votat guvernul liberal.</p>
      <p>"Ora 09.00 Întâlnire cu Daniel Constantin și Sorin Cîmpeanu, parlamentari ai Pro România (Palatul Victoria)", se arată în programul premierului.</p>
      <p>Citeşte şi: <a href="https://www.romaniatv.net/klaus-iohannis_499138.html">Klaus Iohannis, prima declaraţie: Abia când vom trimite PSD în opoziţie vom câştiga războiul</a><br/><br/>Daniel Constantin şi Sorin Cîmpeanu sunt fondatori Pro România, dar au fost suspendaţi de Victor Ponta din partid. La votul de învestire a Guvernului Orban, cei doi au votat "pentru", în ciuda deciziei contrare anunţate de Victor Ponta. Ulterior, cei doi au fost suspendaţi din partid.</p>
      <p>Citeşte şi: P<a href="https://www.romaniatv.net/pro-romania-a-decis-daniel-constantin-sorin-cimpeanu-emilia-meirosu-si-mircea-banias-au-fost-suspendati-din-partid_496723.html">ro România a decis: Daniel Constantin, Sorin Cîmpeanu, Emilia Meiroşu şi Mircea Banias au fost suspendaţi din partid</a></p>
      <p> Pro România a anunţat că s-a decis ca cei şapte parlamentari care au votat pentru învestirea Guvernului Orban să fie sancţionaţi. Prim-vicepreşedinţii Daniel Constantin şi Sorin Cîmpeanu, vicepreşedinţii Emilia Meiroşu şi Mircea Banias au fost suspendaţi din partid, în timp ce restul au fost revocaţi din funcţiile de coordonatori judeţeni.</p>
      <p>Celor şapte parlamentari Pro România care au votat pentru învestirea Cabinetului PNL li s-a retras sprijinul politic.</p>
      <p>"Biroul Executiv al PRO România a decis luni, 4 noiembrie a.c., ca toţi deputaţii care au acţionat în afara deciziilor luate în interiorul partidului şi au votat pentru învestirea Guvernului Orban să fie revocaţi din funcţiile de coordonatori judeţeni şi să li se retragă sprijinul politic pentru toate funcţiile pe care le deţin în cadrul Parlamentului. De asemenea, vicepreşedinţii şi prim-vicepreşedinţii care sunt în această situaţie vor fi suspendaţi din partid", a transmis Pro România, într-un comunicat de presă.</p>
      <p>
        <a href="https://www.romaniatv.net/mihai-tudose-a-fost-sters-de-pe-site-ul-partidului-pro-romania-daniel-constantin-si-sorin-cimpeanu-ceilalti-tradatori-inca-nu_496694.html">Mihai Tudose a fost şters de pe site-ul partidului Pro România. Daniel Constantin şi Sorin Cîmpeanu, ceilalţi "trădători", încă nu</a>
      </p>
      <p> </p>
      <p>Pro România consideră că integritatea morală este una dintre valorile pe care toţi membrii partidului trebuie să şi le însuşească.</p>
      <p>"Din aceste considerente, decizia de sancţionare a celor şapte deputaţi vine ca o consecinţă firească a pierderii încrederii cu care au fost învestiţi de către toţi colegii noştri. PRO România va rămâne în opoziţie şi va continua să îşi respecte electoratul prin susţinerea politicilor şi valorilor de centru stânga europene", a precizat Pro România.</p>
      <p>Prim-vicepreşedinţii Pro România Daniel Constantin şi Sorin Cîmpeanu, vicepreşedinţii Emilia Meiroşu şi Mircea Banias, dar şi Georgian Pop, Damian Florea şi Liviu Balint au votat pentru învestirea Guvernului Orban, fiind vizaţi de decizia Biroului Executiv al PRO România.</p>
      <p>
        <a href="https://www.romaniatv.net/victor-ponta-ii-da-afara-pe-tradatori-din-pro-romania-nu-putem-sa-ramanem-in-aceeasi-echipa_496584.html">Victor Ponta îi dă afară pe "trădători", din PRO România: "Nu putem să rămânem în aceeaşi echipă"</a>
      </p>
    </article>
  </body>
</html>