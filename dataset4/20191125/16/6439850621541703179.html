<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463133/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AA%E0%A6%BF%E0%A6%A4%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%AA%E0%A7%81%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T16:13:00+00:00"/>
    <meta property="og:title" content="কিশোরগঞ্জে পিতা হত্যার দায়ে পুত্রের যাবজ্জীবন"/>
    <meta property="og:description" content="নিজস্ব সংবাদদাতা, কিশোরগঞ্জ ॥ কিশোরগঞ্জে পিতাকে কুপিয়ে হত্যার দায়ে ছেলে মামুন মিয়াকে (৩০) যাবজ্জীবন কারাদ- ও এক লক্ষ টাকা জরিমানা করেছে আদালত। সোমবার সকালে কিশোরগঞ্জের প্রথম অতিরিক্ত জেলা ও দায়রা জজ আদালতের বিচারক মুহাম্মদ আব্দুর রহিম আসামির অনুপস্থিতিতে উপরোক্ত রায় দেন। মামলার বিবরণে জানা যায়, পারিবারিক ..."/>
  </head>
  <body>
    <article>
      <h1>কিশোরগঞ্জে পিতা হত্যার দায়ে পুত্রের যাবজ্জীবন</h1>
      <address>
        <time datetime="2019-11-25T16:13:00+00:00">25 Nov 2019, 16:13</time>
      </address>
      <figure>
        <img src="http://www.dailyjanakantha.com/files/201911/1574701914_30.jpg"/>
      </figure>
      <p>নিজস্ব সংবাদদাতা, কিশোরগঞ্জ ॥ কিশোরগঞ্জে পিতাকে কুপিয়ে হত্যার দায়ে ছেলে মামুন মিয়াকে (৩০) যাবজ্জীবন কারাদ- ও এক লক্ষ টাকা জরিমানা করেছে আদালত। সোমবার সকালে কিশোরগঞ্জের প্রথম অতিরিক্ত জেলা ও দায়রা জজ আদালতের বিচারক মুহাম্মদ আব্দুর রহিম আসামির অনুপস্থিতিতে উপরোক্ত রায় দেন।</p>
      <p>মামলার বিবরণে জানা যায়, পারিবারিক বিরোধের জেরে ২০০৮ সালের ২২ জুলাই দিবাগত রাতে কিশোরগঞ্জ সদর উপজেলার করমুলী গ্রামের নিজবাড়িতে মোঃ ইসরাঈলকে (৫৫) তার ছেলে মামুন এলোপাতাড়ি কুপিয়ে গুরুতর জখম করে। পরে আশঙ্কাজনক অবস্থায় উদ্ধার করে কিশোরগঞ্জ ২৫০ শয্যা জেনারেল হাসপাতালে নিয়ে গেলে কর্তব্যরত চিকিৎসক তাকে মৃত ঘোষনা করেন। এ ঘটনার পরদিন ২৩ জুলাই নিহতের স্ত্রী রেখা আক্তার ওরফে সুফিয়া বাদী হয়ে সতীনের ছেলে মামুনের বিরুদ্ধে কিশোরগঞ্জ মডেল থানায় একটি হত্যা মামলা করেন। পরে তদন্ত কর্মকর্তা এসআই মোস্তাফিজুর রহমান ২০০৮ সালের ২৬ নবেম্বর আদালতে একমাত্র আসামির বিরুদ্ধে চার্জশীট দিলে আদালত সাক্ষী জেরা শেষে সোমবার উপরোক্ত রায় দেন। বর্তমানে মামুন পলাতক রয়েছে। সরকার পক্ষে এপিপি আবু সাঈদ ইমাম এবং আসামি পক্ষে এ্যাডভোকেট এহতেশামুল হক জুয়েল মামলাটি পরিচালনা করেন।</p>
    </article>
  </body>
</html>