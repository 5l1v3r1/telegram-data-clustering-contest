<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/il-40-dei-biellesi-pensa-che-sia-giusto-parlare-di-sesso-con-i-bambini"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T16:56:13+00:00"/>
    <meta property="og:title" content="Il 40% dei biellesi pensa che sia giusto parlare di sesso con i bambini"/>
    <meta property="og:description" content="Osservatorio Reale Mutua"/>
  </head>
  <body>
    <article>
      <h1>Il 40% dei biellesi pensa che sia giusto parlare di sesso con i bambini</h1>
      <h2>Osservatorio Reale Mutua</h2>
      <address>
        <time datetime="2019-11-25T16:56:13+00:00">25 Nov 2019, 16:56</time>
      </address>
      <p>Parlare di intimità e di salute di genere con i propri figli è tradizionalmente considerato un tabù. Si ha difficoltà ad affrontare l’argomento, spesso lo si rimanda o lo si trascura persino del tutto. Ma, a ben guardare, oggi sembra farsi strada una maggiore sensibilità: <b>per oltre un biellese su tre (40%), infatti, è importante affrontare in famiglia il famoso “discorsetto” fin dalle scuole elementari</b>. Come base per un successivo, sano sviluppo durante l’adolescenza. È quanto emerge dall’ultima ricerca dell’Osservatorio Reale Mutua sul welfare, che ha realizzato un’ampia indagine sull’adolescenza.</p>
      <p>
        <b>L’andrologo non è ancora di tendenza</b>
      </p>
      <p>Si registra anche una maggiore attenzione per la prevenzione sulla salute di genere, dove da sempre c’è un fortissimo gap. Se di solito, infatti, le ragazze vanno fin da giovani dal ginecologo, lo stesso non si può dire dei loro coetanei maschi. Per due abitanti di Biella su tre (60%), tuttavia, anche per i ragazzi è fondamentale iniziare a fare visite andrologiche fin dall’adolescenza. Ma le voci discordi non mancano, e ancora <b>uno su cinque (17%) </b><b>ritiene necessaria la prevenzione solo per le ragazze</b>.</p>
      <p>Quali sono allora le ragioni alla base di tutto questo? In primo luogo, una scarsa informazione sul tema e in particolare sulle problematiche di salute maschili (43%) ma anche una certa difficoltà a parlare dell’argomento (30%). In questo senso, un ulteriore 16% dice che questa situazione nasce dalle famiglie dove i genitori dovrebbero mostrarsi più sensibili. C’è poi chi, un 11%, ne fa anche una questione culturale.</p>
      <p>
        <b>Un’età fragile: difficoltà e rischi dell’adolescenza</b>
      </p>
      <p>Il rischio più temuto da oltre un biellese su tre (35%) è un utilizzo eccessivo, che può arrivare fino alla dipendenza, della tecnologia. Il 29% indica invece l’uso di sostanze stupefacenti, ma a destare sempre più preoccupazione sono anche gli <b>episodi di bullismo (25%)</b>.</p>
      <p>Per arginare questi rischi hanno un ruolo importante le esperienze di gruppo (71%), come quelle dello sport, dove si trasmettono valori positivi e l’importanza di relazioni rispettose. Inoltre, <b>u</b><b>n biellese su tre (33%) ritiene indispensabile la figura dello psicologo</b>, che possa ascoltare i ragazzi, intervenire e prevenire situazioni di disagio e difficoltà.</p>
      <p>Per uno su quattro (29%), infine, anche i social network sono un veicolo dalle potenzialità educative: favoriscono le interazioni e la condivisione tra coetanei (35%), aprono canali di ascolto per gestire disagi e problematiche giovanili (29%) e fanno passare messaggi di sensibilizzazione (21%).</p>
      <p>“L’adolescenza è una fase molto importante per la crescita della persona. Dal nostro Osservatorio sul welfare è emersa una crescente sensibilità verso il tema della prevenzione e della salute per questa età.” – commenta <b>Michele Quaglia, Direttore Commerciale e Brand di Gruppo – </b>“In questo, le famiglie ricoprono un ruolo centrale, che è importante sostenere. Noi di Reale Mutua siamo da sempre al loro fianco con soluzioni su misura che permettono loro prendersi cura della salute dei figli in strutture d’eccellenza con specialisti qualificati e a costi contenuti”.</p>
    </article>
  </body>
</html>