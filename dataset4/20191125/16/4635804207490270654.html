<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-endgamede-alternatif-black-widow-kostumu/"/>
    <meta property="og:site_name" content="LOG"/>
    <meta property="article:published_time" content="2019-11-25T16:00:02+00:00"/>
    <meta property="og:title" content="Avengers Endgame’de alternatif Black Widow kostümü"/>
    <meta property="og:description" content="Avengers Endgame filminde Black Widow için farklı bir kostüm tasarlandığı hatta bu kostümün Hawkeye'ın giydiği Ronin kıyafetine çok benzediği ortaya çıktı."/>
  </head>
  <body>
    <article>
      <h1>Avengers Endgame’de alternatif Black Widow kostümü</h1>
      <address><time datetime="2019-11-25T16:00:02+00:00">25 Nov 2019, 16:00</time> by <a rel="author">Billur YASA</a></address>
      <p>Avengers Endgame filminde <b>Black Widow</b> için farklı bir kostüm tasarlandığı hatta bu kostümün Hawkeye’ın giydiği Ronin kıyafetine çok benzediği ortaya çıktı. Üstelik bu kostümle birlikte farklı bir Natasha Romanoff ve Clint Barton sahnesi izleyebilirdik.</p>
      <p>Bildiğiniz gibi <b>Avengers Endgame</b>‘de ailesini kaybeden Hawkeye’ın büyük bir değişim geçirmesine şahit olduk. Beş senelik süreçte Ronin ismini alan kahramanımız kötülerin peşine düşüyor ve onları acımasızca öldürüyordu. Onu bulup kahramanlarımızın arasına döndüren Black Widow oluyordu. ScreenRant’ın haberine göre Marvel, Black Widow’un da Ronin’e benzer, kimliğini gizleyen ve farklı bir kostüme kavuşmasını planlıyordu. Vazgeçilen planları tasarımcı Wesley Burt <a href="https://screenrant.com/avengers-endgame-black-widow-costume-ronin-suit/">anlattı</a>.</p>
      <figure>
        <img src="https://www.log.com.tr/wp-content/uploads/2019/11/1tRGUqpl.jpg"/>
      </figure>
      <h3>Black Widow konsept tasarımı</h3>
      <p>
        <i>“İki kahramanın birbirine benzer kıyafetlerle yola devam etmesinin güzel bir fikir olduğunu düşünmüştük. İkili filmin ilerleyen zamanlarında birlikte hareket edeceği için bu güzel bir bağlantı olacaktı. Aslında başlangıçta Black Widow ve Hawkeye’ın yeniden bir araya gelme sahnesi farklı şekilde planlanıyordu. Bu sahnede maskeli iki kişinin mücadele ettiğini görüyor ama kim olduklarını bilmiyorduk. Sonunda bu kişilerin Clint ve Natasha olduğu anlaşılacaktı. Sırf bu sahnenin sürpriz yaratabilmesi için ikisinin kostümlerinde de yüzü kapatan kısımlar yer alıyordu. Bunun yanında fark saç stilleri vs de denendi.”</i>
      </p>
      <p>Marvel stüdyolarının bu orijinal plandan vazgeçip, beyaz perdede izlediğimiz versiyonu tercih etme sebebini bilmiyoruz. Ancak ikilinin bir araya gelişi son haliyle oldukça güzeldi.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/avengers-endgame-sonrasi-yasli-captain-america-bilmecesi/"/>
      </related>
    </article>
  </body>
</html>