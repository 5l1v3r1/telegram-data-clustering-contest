<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaikos-iraklis-live-streaming/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-25T16:57:42+00:00"/>
    <meta property="og:title" content="Παναθηναϊκός – Ηρακλής Live Streaming"/>
    <meta property="og:description" content="Παναθηναϊκός – Ηρακλής Live Streaming: Ο Παναθηναϊκός υποδέχεται τον Ηρακλή στο ΟΑΚΑ, στο ματς που ρίχνει την αυλαία της 8ης αγωνιστικής της ΕΚΟ Basket League."/>
  </head>
  <body>
    <article>
      <h1>Παναθηναϊκός – Ηρακλής Live Streaming</h1>
      <address>
        <time datetime="2019-11-25T16:57:42+00:00">25 Nov 2019, 16:57</time>
      </address>
      <h3>Παναθηναϊκός – Ηρακλής Live Streaming: Ο <a href="http://paobc.gr/">Παναθηναϊκός</a> υποδέχεται τον Ηρακλή στο ΟΑΚΑ, στο ματς που ρίχνει την αυλαία της 8ης αγωνιστικής της ΕΚΟ Basket League.</h3>
      <p>Παναθηναϊκός – Ηρακλής Live Streaming: Ο Παναθηναϊκός ΟΠΑΠ επέκτεινε το αήττητο σερί του στο φετινό Πρωτάθλημα με τη νίκη της περασμένης εβδομάδας επί του Ιωνικού Affidea και θα υποδεχτεί τον Ηρακλή που αγνοεί τη νίκη από τις 19 Οκτωβρίου όταν έφυγε με το “διπλό” από τη Λάρισα. Έκτοτε μέτρησε τρεις σερί ήττες από τον Πανιώνιο Su Casa, τον Ιωνικό Affidea και την ΑΕΚ. </p>
      <p>Οι «πράσινοι», που δεν αντιμετωπίζουν αγωνιστικά προβλήματα, αναμένουν την Τρίτη την άφιξη του Ρικ Πιτίνο. </p>
      <p>Ο Hall of Famer προπονητής θα προσγειωθεί στην Αθήνα και το σχέδιο προβλέπει πως θα πάει απευθείας στο ΟΑΚΑ για την προπόνηση της ομάδας, που για τον λόγο αυτό έχει μεταφερθεί λίγες ώρες μετά. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/panathinaikos-iraklis-highlights/">
          <b>Παναθηναϊκός – Ηρακλής 130-81: Highlights</b>
        </a>
      </p>
      <p>
        <b>
          <a href="https://newspao.gr/i-ora-afixis-toy-rik-pitino/">Η ώρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/exafanizontai-ta-eisitiria-gia-mpaskonia-kai-olympiako/">«Εξαφανίζονται» τα εισιτήρια για Μπασκόνια και Ολυμπιακό</a>
        </b>
      </p>
      <p>
        <b>
          <a href="https://newspao.gr/live-i-synenteyxi-typoy-toy-tsavi-roka/">Ρόκα: «Παίκτες από ακαδημία και μεταγραφές ξένων – Δεν ήρθα επειδή ο Αλαφούζος μου υποσχέθηκε πως θα αυξήσει το μπάτζετ» (pics)</a>
        </b>
      </p>
      <p>Το δεύτερο ντεμπούτο του θα γίνει στο ματς της Πέμπτης με την Μπασκόνια για την 11η αγωνιστική της Euroleague. </p>
      <p>Ο Γιώργος Βόβορας δεν έχει στην διάθεσή του μόνο τον Ράιον Μπράουν, ο οποίος είναι εκτός ρόστερ πρωταθλήματος και δεν αποκλείεται να αντικατασταθεί. </p>
      <p>Ο Ηρακλής ταξίδεψε στην Αθήνα χωρίς αγωνιστικά προβλήματα, καθώς ο Κώστας Κακαρούδης ξεπέρασε τον τραυματισμό του, ο Ντάριους Γκάρετ επανήλθε στην ομάδα, ενώ ο Μιλένκο Τέπιτς είναι έτοιμος για ντεμπούτο. </p>
      <h4>Παναθηναϊκός – Ηρακλής Live Streaming | Η ΙΣΤΟΡΙΑ</h4>
      <p>Οι δύο ομάδες θα τεθούν αντιμέτωπες στο πλαίσιο του Πρωταθλήματος για πρώτη φορά μετά τις 9 Μαρτίου 2011. Τότε είχαν αναμετρηθεί και πάλι στην Αθήνα με τον Παναθηναϊκό ΟΠΑΠ να επικρατεί με 101-68 έχοντας ως πρώτο σκόρερ έναν νυν παίκτη του Ηρακλή, τον Μιλένκο Τέπιτς που είχε 15 πόντους. </p>
      <p>Στο σύνολο των 37 αγώνων των δύο ομάδων στα χρόνια του επαγγελματικού Πρωταθλήματος, οι “πράσινοι” μετρούν με 29 νίκες έναντι οχτώ των “κυανόλευκων”. </p>
      <p>Η τελευταία φορά που ο Ηρακλή έφυγε με το “διπλό” από την έδρα του Παναθηναϊκού ΟΠΑΠ ήταν πριν από 50 χρόνια. Ήταν για την περίοδο 1969-70 όταν επικράτησε με 83-71. </p>
      <p>Έκτοτε οι “πράσινοι” σημείωσαν 42 συνεχόμενες εντός έδρας νίκες. Έκαναν το 14/14 στο πλαίσιο της Α’ Εθνικής από το 1970 ως το 1986, το 9/9 για την Α1 από το 1986 ως το 1992 και το 19/19 για το επαγγελματικό Πρωτάθλημα από το 1992 μέχρι το 2011 και την τελευταία συνάντηση με τον Ηρακλή. </p>
      <h4>Παναθηναϊκός – Ηρακλής Live Streaming | Λινκς για το παιχνίδι…</h4>
      <p>http://la8osapofash.com/publ/basket/basket/25_11_2019_19_00_panathinaikos_iraklis/486-1-0-15523 </p>
    </article>
  </body>
</html>