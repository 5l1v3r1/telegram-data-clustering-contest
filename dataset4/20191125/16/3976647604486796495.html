<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/christopher-hedberg-lamnar-ifk-skovde-efter-sasongen-ett-bra-steg-i-karriaren/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-25T16:22:15+00:00"/>
    <meta property="og:title" content="Christopher Hedberg lämnar IFK Skövde efter säsongen: &quot;Ett bra steg i karriären&quot;"/>
    <meta property="og:description" content="Christopher Hedberg har spelat i IFK Skövde sedan 2016. Men efter säsongens slut tackar han för sig och flyttar."/>
  </head>
  <body>
    <article>
      <h1>Christopher Hedberg lämnar IFK Skövde efter säsongen: "Ett bra steg i karriären"</h1>
      <address>
        <time datetime="2019-11-25T16:22:15+00:00">25 Nov 2019, 16:22</time>
      </address>
      <p>
        <i>Christopher Hedberg har spelat i IFK Skövde sedan 2016. <br/>Men efter säsongens slut tackar han för sig och flyttar.</i>
      </p>
      <p><b>MISSA INTE:</b> <a href="https://www.skovdenyheter.se/article/sn-sporten-betygsatter-ifk-skovde-spelarna-sa-bra-har-de-varit-hittills/">SN-sporten betygsätter IFK Skövde-spelarna – så bra har de varit hittills</a></p>
      <p>27-åringen är klar för norska Elverum Håndball, som är regerande mästare.</p>
      <p>– Jag är glad och ser det som ett bra steg i karriären. Inte minst känns det lockande att få möjlighet till Europaspel, säger Christopher Hedberg i ett pressmeddelande.</p>
      <p>Förra säsongen fick han sitt stora genombrott då han utsågs till bästa högersexan i Handbollsligan. Dessutom fick han prova på spel i blågult – dels i Ligalandslaget och dels debut i A-landslaget i sommarens möte mot Japan.</p>
      <h3>Tillbaka från skada</h3>
      <p><a href="https://www.skovdenyheter.se/article/hedberg-har-brutit-armen-missar-manader/">Kort före seriepremiären i höstas råkade han ut för ett armbrott</a>, som han nu är tillbaka ifrån.</p>
      <p>– För mig gäller givetvis full koncentration på IFK Skövde. Det har hackat lite i höst, men vi har en bra trupp som kan slå vilket lag som helst i ligan. Jag ser fram mot en bra avslutning i den blåvita dräkten, säger Christopher.</p>
      <related>
        <a href="https://www.skovdenyheter.se/article/hedberg-tillbaka-pa-planen-tidigare-an-forutspatt-kanns-anda-rimligt/"/>
      </related>
      <h3>Från Värmland</h3>
      <p>Hedberg är ursprungligen från Värmland och har IF Hellton som moderklubb. Sedan gick flyttlasset till Alingsås för spel och studier på handbollsgymnasiet, innan han därefter kom till IFK Skövde.</p>
      <p>– Vi kan bara önska lycka till och för ”Totte” är det ett naturligt steg att få en möjlighet att spela mot de allra bästa lagen i Europa, säger IFK Skövdes sportchef Ulf Nyström i pressmeddelandet.</p>
      <p><b>LÄS OCKSÅ:</b> <a href="https://www.skovdenyheter.se/article/hedberg-om-landslagsbeskedet-har-man-velat-gora-sedan-man-borjade-spela-handboll/">Hedberg om landslagsbeskedet: "Har man velat göra sedan man började spela handboll"</a></p>
      <figure>
        <img src="https://imengine.hall.infomaker.io/imengine/image.php?uuid=c3ae35c4-c449-5937-a29b-13a3d2eab14a&amp;type=preview&amp;source=false&amp;function=hardcrop&amp;width=980&amp;height=653&amp;q=80"/>
        <figcaption>Christopher Hedberg spelar med norska mästarlaget Elverum nästa säsong.<cite>Foto: Björn Larsson Rosvall/TT</cite></figcaption>
      </figure>
    </article>
  </body>
</html>