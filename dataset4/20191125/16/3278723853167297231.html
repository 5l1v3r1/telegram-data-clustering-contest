<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111862"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T16:49:00+00:00"/>
    <meta property="og:title" content="Районният съд в Ямбол наложи три години условна присъда за купуване на гласове"/>
    <meta property="og:description" content="BOBSTH 16:50:31 25-11-2019 RM1646BO.007 Ямбол - Районен съд - избори - присъда Районният съд в Ямбол наложи три години условна присъда за купуване на гласове Ямбол, 25 ноември /Владимир Шишков, БТА/ Районният съд в Ямбол наложи три години &quot;лишаване от свобода&quot;, изтърпяването на което е отложено с изпитателен срок от пет години, спрямо Иван Т., съобщиха от съда. В условията на продължаващо престъпление подсъдимият е предложил на 13 души пари с цел да упражнят избирателното си право в негова полза като кандидат за общинския съветник при провеждането на местните избори на 25 октомври 2015 г. Осъденият е лишен от правото да заема държавна или обществена длъжност, свързана с избирателните права на гражданите, за срок от три години, както и да заплати глоба в размер на 13 000 лева. Присъдата не подлежи на обжалване, тъй като е потвърдена от Окръжния съд. /РУМ/"/>
  </head>
  <body>
    <article>
      <h1>Районният съд в Ямбол наложи три години условна присъда за купуване на гласове</h1>
      <address>
        <time datetime="2019-11-25T16:49:00+00:00">25 Nov 2019, 16:49</time>
      </address>
      <p>BOBSTH 16:50:31 25-11-2019 <br/>RM1646BO.007<br/>Ямбол - Районен съд - избори - присъда <br/><br/>Районният съд в Ямбол наложи три години условна присъда за купуване на гласове<br/><br/><br/>Ямбол, 25 ноември /Владимир Шишков, БТА/<br/>Районният съд в Ямбол наложи три години "лишаване от свобода", изтърпяването на което е отложено с изпитателен срок от пет години, спрямо Иван Т., съобщиха от съда. В условията на продължаващо престъпление подсъдимият е предложил на 13 души пари с цел да упражнят избирателното си право в негова полза като кандидат за общинския съветник при провеждането на местните избори на 25 октомври 2015 г. <br/>Осъденият е лишен от правото да заема държавна или обществена длъжност, свързана с избирателните права на гражданите, за срок от три години, както и да заплати глоба в размер на 13 000 лева.<br/>Присъдата не подлежи на обжалване, тъй като е потвърдена от Окръжния съд.<br/><br/><br/><br/>/РУМ/</p>
    </article>
  </body>
</html>