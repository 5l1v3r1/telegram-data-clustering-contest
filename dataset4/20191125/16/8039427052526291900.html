<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964208"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T16:59:42+00:00"/>
    <meta property="og:title" content="ప్రధాని ప్రసంగంపై జగన్, వైసీపీ నేతలు ఎలా స్పందిస్తారో?: పవన్"/>
    <meta property="og:description" content="ADVT"/>
  </head>
  <body>
    <article>
      <h1>ప్రధాని ప్రసంగంపై జగన్, వైసీపీ నేతలు ఎలా స్పందిస్తారో?: పవన్</h1>
      <address>
        <time datetime="2019-11-25T16:59:42+00:00">25 Nov 2019, 16:59</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్:</b> ‘మన నుడి.. మన నది’ పేరుతో మాతృభాష, నదుల పరిరక్షణ కోసం ఉద్యమం ప్రారంభించిన జనసేన అధినేత పవన్ కల్యాణ్ తెలుగు మీడియంను రద్దు చేసిన ఏపీ ప్రభుత్వంపై విమర్శలతో విరుచుకుపడడానికి ఎలాంటి అవకాశం వచ్చినా వదిలిపెట్టడంలేదు. మాతృభాషను కాపాడుకోకుండా ఎంత అభివృద్ధి చెందినా.. అది అభివృద్దే కాదని, ప్రధాని నరేంద్రమోదీ మన్ కీ బాత్‌లో చెప్పడంపై పవన్ స్పందించారు. మోదీ ప్రసంగంపై సీఎం జగన్‌తోపాటు, వైసీపీ నేతలు ఎలా స్పందిస్తారో చూడాలని ఉందని ఆయన ట్వీట్ చేశారు.</p>
      <p> </p>
      <p>మోదీ చేసిన ప్రసంగానికి సంబంధించిన పేపర్ కటింగ్‌లను పవన్ పోస్టు చేశారు. ఏపీలో మాత‌ృభాష తెలుగును ఒక సబ్జెట్టుగా మాత్రమే ఉంచి.. ఇక పూర్తిగా ఇంగ్లీషు మీడియంను మాత్రమే కొనసాగించాలని ఏపీ సీఎం జగన్మోహన్ రెడ్డి నిర్ణయించారు. దీనిపై పెద్ద ఎత్తున విమర్శలు వస్తున్నాయి. ఇంగ్లీష్ మీడియంను ఎవరూ వ్యతిరేకించడంలేదని, దీని కోసం తెలుగు మీడియంను రద్దు చేయాల్సిన అవసరం ఏమిటని ప్రశ్నిస్తున్నారు. ఏపీ ప్రభుత్వం మాత్రం ఇవేమీ పట్టించుకోవడం లేదు.</p>
      <p> </p>
      <p>భాషావేత్తలు, ప్రముఖుల మధ్య విస్తృత చర్చకు కారణమవుతున్న దశలో మన్ కీ బాత్‌లో ప్రధానమంత్రి నరేంద్రమోదీ మాతృభాష ప్రాధాన్యాన్ని వివరించారు. దీంతో ఏపీలో తెలుగు కోసం పోరాడుతున్నవారికి మనో ధైర్యం లభించినట్లయింది. తెలుగు మీడియంను రద్దు చేసిన జగన్ కానీ, ఆ నిర్ణయాన్ని సమర్ధించిన మంత్రులు కూడా ప్రధాని వ్యాఖ్యలపై స్పందించాలన్న అభిప్రాయం అంతటా ఏర్పడుతోంది. పవన్ కూడా ఇదే విషయాన్ని తన ట్వీట్ ద్వారా చెప్పారు.</p>
    </article>
  </body>
</html>