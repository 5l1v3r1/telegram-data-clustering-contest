<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/tehnika/istinu-na-videlo-koliko-stvarno-zrace-mobilni-telefoni/"/>
    <meta property="og:site_name" content="Krstarica"/>
    <meta property="article:published_time" content="2019-11-25T16:51:33+00:00"/>
    <meta property="og:title" content="Istinu na videlo: koliko stvarno zrače mobilni telefoni?"/>
    <meta property="og:description" content="Gotovo sad ;)"/>
  </head>
  <body>
    <article>
      <h1>Istinu na videlo: koliko stvarno zrače mobilni telefoni?</h1>
      <address><time datetime="2019-11-25T16:51:33+00:00">25 Nov 2019, 16:51</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2019/11/business-2884022_1280-750x430.jpg"/>
        <figcaption>Foto: rawpixel/Pixabay.com</figcaption>
      </figure>
      <p>Često se postavljaju pitanja o štetnom zračenju mobilnih telefona:</p>
      <p>Da li mobilni telefon zrači?<br/><a href="https://www.krstarica.com/tag/zracenje-telefona/">Da li mobilni telefon izaziva tumor mozga</a>?<br/>Da li mobilni telefon smanjuje plodnost muškaraca?<br/>Da li zračenje mobilnih telefona negativno utiče na zdrtavlje?</p>
      <p>Umesto odgovora na ova i još neka pitanja, navodimo najznačajnije smernice koje je objavilo „Odeljenje za javno zdravlje Kalifornije“ u vezi sa zračenjem mobilnih telefona i zaštitom od tog zračenja.</p>
      <p>Ne postoje zvanični naučni dokazi, ali neki istraživači upozoravaju da se korišćenje mobilnih telefona, u nekim slučajevima, može povezati sa tumorom mozga, glavoboljama, manjim brojem spermatozoida i problemima sa pamćenjem, sluhom i spavanjem..</p>
      <p>Kalifornijski zvaničnici za javno zdravlje zapazili su da među „običnnim građanima“ postoji zabrinutost da „dugotrajna upotreba mobilnih telefona može negativno uticati na zdravlje ljudi“.</p>
      <related>
        <h4>Slični tekstovi</h4>
        <a href="https://www.krstarica.com/zabava/zanimljivosti/nacin-na-koji-drzite-mobilni-otkriva-vas-karakter/"/>
        <a href="https://www.krstarica.com/zivot/tehnika/svi-ovo-radimo-sa-mobilnim-telefonom-a-moze-da-nam-eksplodira-pored-glave-video/"/>
        <a href="https://www.krstarica.com/zivot/tehnika/da-li-ce-ovo-biti-najmocniji-telefon-u-2019-godini-video/"/>
        <a href="https://www.krstarica.com/zdravlje/tegobe/zracenje-mobilnih-telefona-dovodi-do-jedne-vrste-tumora-2/"/>
      </related>
      <p>„U javnosti postoji veliki broj osoba koje imaju zabrinutost povodom upotrebe svojih mobilnih telefona i pitaju se da li je korišćenje mobilnog telefona bezbedno“, izjavila je dr Karen Smit iz Odeljenja za javno zdravlje u Kaliforniji za „CBS“.</p>
      <p>
        <b>Smernice i saveti</b>
      </p>
      <p>„Kada spavate, držite telefon daleko od tela i ne nosite svoj mobilni telefon u džepu, držite ga u torbici ili ga ne nosite sa sobom“, savetuje dr Smit.</p>
      <p>
        <b>U novim smernicama piše:</b>
      </p>
      <p>smanjite upotrebu mobilnih telefona kada je signal slab<br/>kraće koristite mobilne telefone za reprodukciju zvuka ili video zapisa<br/>manje koristite telefone za preuzimanje ili otpremanje velikih datoteka<br/>držite mobilne telefone daleko od kreveta noću<br/>koristite slušalice dok uspostavljate vezu ili ako dugo razgovarate</p>
      <p>
        <b>Druga mišljenja</b>
      </p>
      <p>Uprkos objavljivanju novih smernica, nema zvaničnih saopštenja ili upozorenja (u Kaliforniji, drugim državama SAD niti u zemljama van Amerike ) da su mobilni telefoni opasni po zdravlje.</p>
      <p>Jedan od glavnih razloga zašto su državni zvaničnici objavili smernica jeste da nove brojke pokazuju da je korišćenje mobilnih telefona na visokom nivou. Kao podatak se navodi da čak 95% Amerikanaca redovno koristi mobilne telefone.</p>
      <p>Međunarodna agencija za istraživanje raka pri Svetskoj zdravstvenoj organizaciji klasifikovala je <b>radiofrekventna zračenja</b>, slična onima koje emituju mobilni telefoni (mada u malim količinama) kao „verovatno <b>kancerogena za ljude</b>„. Mada savremeni mobilni uređaji zrače veoma male „količine“ zraka, to zračenje ipak postoji.</p>
      <p>Rezultati parcijalnih studija koje je prošle godine objavio „Američki nacionalni toksikološki program“ pokazali su da je <b>radiofrekventno zračenje povezano sa većim rizikom od dva karcinoma</b> kod muških pacova. Prema saopštenju „Američkog instituta za rak“, važno je da je studija utvrdila efekat: “ što je veća doza zračenja, to je veći uticaj (efekat) na organizam“. Stručnjaci pretpostavljaju da negativan uticaj zračenja po zdravlje može biti stvaran.</p>
      <p>
        <b>Napomene</b>
      </p>
      <p>Podsećamo kako možemo biti izloženi većoj dozi zračenja (jače zračenje ili duže zračenje) mobilnog telefona:</p>
      <p>Ako je telefon proizveden sa većim i jačim zračenjem, mi smo više izloženi zračenju.</p>
      <p>Što bliže telefon držimo glavi ili srcu, to su ovi organi više izloženi zračenju.</p>
      <p>Ako spavamo pored mobilnog telefona, duže smo izloženi zračenju.</p>
      <p>Što duže razgovaramo mobilnim telefonom, više smo izloženi zračenju.</p>
      <p>Što duže gledamo neki sadržaj na ekranu mobilnog telefona ili tablet računara, više smo izloženi zračenju (veća je doza).</p>
      <p>Ako dugo držimo telefon i „skidamo“ neke podatke (slike ili film..), samim tim smo duže izloženi zračenju.</p>
      <p>Još nema preciznih istraživanja ili podataka koliko koji mobilni telefon zrači i koliko je zračenje dozvoljeno za decu a koliko za odrasle, odnosno kolika je doza dozvoljena a da ne ugrožava zdravlje.</p>
    </article>
  </body>
</html>