<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474599-zabawna-wpadka-giertycha-w-programie-lisa"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T16:10:43+00:00"/>
    <meta property="og:title" content="Komedia! Giertych w programie Lisa: &quot;Na pewno to wiem, że dzisiaj jest 26 listopada&quot;. Prowadzący: &quot;Nie, to będzie jutro&quot;"/>
    <meta property="og:description" content="&quot;Dzisiaj na pewno faworytem jest pani Małgorzata Kidawa-Błońska. Z tym, że mamy dwóch kandydatów. Nie wiadomo, kto zdobędzie serca tych osób, które w pewnej masie jednak przyjadą&quot; - mówił o prawyborach w PO Roman Gie..."/>
  </head>
  <body>
    <article>
      <h1>Komedia! Giertych w programie Lisa: "Na pewno to wiem, że dzisiaj jest 26 listopada". Prowadzący: "Nie, to będzie jutro"</h1>
      <address><time datetime="2019-11-25T16:10:43+00:00">25 Nov 2019, 16:10</time> by <a rel="author" href="https://wpolityce.pl/autorzy/822-tak-sie-bawi-opozycja" target="_blank">Tak się bawi opozycja</a></address>
      <p>
        <b>Mecenas Roman Giertych w programie „Tomasz Lis.” zaliczył zabawną wpadkę w momencie, gdy wypowiadał się na temat swoich przewidywań co do przebiegu wyborów prezydenckich. Rozbawił nawet Tomasza Lisa.</b>
      </p>
      <p>Roman Giertych wypowiadał się na temat prawyborów w PO.</p>
      <blockquote>Dzisiaj na pewno faworytem jest pani Małgorzata Kidawa-Błońska. Z tym, że mamy dwóch kandydatów. Nie wiadomo, kto zdobędzie serca tych osób, które w pewnej masie jednak przyjadą. (…) Wydaje mi się, że wygra ten, kto zaproponuje większe zmiany w Platformie</blockquote>
      <p>— mówił.</p>
      <blockquote>Ten, kto wygra, wejdzie do II tury</blockquote>
      <p>— dodał.</p>
      <blockquote>Na pewno?</blockquote>
      <p>— dopytał Tomasz Lis.</p>
      <blockquote>Nie, na pewno to wiem, że dzisiaj jest 26 listopada</blockquote>
      <p>— odpowiedział z uśmiechem na ustach Roman Giertych.</p>
      <blockquote>Nie, to będzie jutro</blockquote>
      <p>— zripostował także uśmiechnięty Tomasz Lis. W tym momencie uśmiech błyskawicznie zszedł z twarzy Romana Giertycha.</p>
      <blockquote>…W każdym razie wiemy, jakie jest następstwo czasu. Natomiast nie wiemy nic na pewno, jednak sądzę, że ma duże szanse wejść do drugiej tury</blockquote>
      <p>— mówił Giertych.</p>
      <p>as/Newsweek</p>
    </article>
  </body>
</html>