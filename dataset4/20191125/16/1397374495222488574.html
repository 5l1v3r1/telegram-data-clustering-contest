<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/gacinovic-zna-kako-se-dobija-bajern-sada-je-poslao-jasnu-poruku-zvezdi-393720.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T16:13:00+00:00"/>
    <meta property="og:title" content="Gaćinović zna kako se dobija Bajern, sada je poslao jasnu poruku Zvezdi!"/>
    <meta property="og:description" content="Mogu li &quot;crveno-beli&quot; do iznenađenja?"/>
  </head>
  <body>
    <article>
      <h1>Gaćinović zna kako se dobija Bajern, sada je poslao jasnu poruku Zvezdi!</h1>
      <h2>Mogu li "crveno-beli" do iznenađenja?</h2>
      <address><time datetime="2019-11-25T16:13:00+00:00">25 Nov 2019, 16:13</time> by <a rel="author">Ivan Cvetković</a></address>
      <p>Bajern je danas stigao u Beograd gde ga čeka okršaj sa Crvenom zvezdom u okviru 5. kola Lige šampiona.<br/><br/>"Crveno-beli" imaju šansu da koliko u utorak uveče obezbede igranje u Evropi i na proleće, a fudbaler Ajntrahta iz Frankfurta Mijat Gaćinović istakao je će to biti težak zadatak za tim iz Ljutice Bogdana. <br/><br/>Reprezentativci Srbije iz Ajntrahta znaju kako se dobija Bajern. Prvaku Nemačke poslednji je skalp skinuo tim Filipa Kostića, Mijata Gaćinovića i Dejana Joveljića koji je slavio sa 5:1 i tako "presudio" Niki Kovaču.<br/><br/><i>"Bajern dolazi u Beograd u odličnom raspoloženju. Najtrofejniji nemački klub je u izvrsnoj formi. Posle četiri pobede uz sačuvanu mrežu, što im se na skoro svim prethodnim utakmicama nije dešavalo, Bavarci će sa mnogo samopouzdanja doputovati u Srbiju"</i>, kaže Gaćinović u intervjuu za <anchor name=""/><a href="http://zurnal.rs/fudbal/srpski-klubovi-u-evropi/88994/halo-frankfurt-mijat-gacinovic-sve-moguce-na-marakani">Sportski žurna</a>l.<br/><br/><i>"Ne verujem da će Bajern da potceni Zvezdu. Neozbiljnost ne priliči tako velikom klubu. Sigurno je da će na Marakani šansu da dobije par igrača koji u poslednje vreme nisu bili starteri, ali sve su to igrači vrhunskog kvaliteta."</i><br/><br/><i>"Crveno-bele čeka težak zadatak. Naš prvak je ipak, pokazao da je u Beogradu sve moguće. Zvezda je iznenadila Liverpul prošle sezone, mogla je da povede i protiv Totenhema posle čega bi imala šanse za uspeh, savladala je Olimpijakos. Ovakav protivnik Beograđane će maksimalno da motiviše, uz pun stadion ni Bajernu neće biti lako"</i>, zaključio je Mijat Gaćinović.</p>
      <p>Izvor: Sportske.net, Sportski žurnal</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/nema-opravdanja-zvezdini-klinci-zele-prolece-u-evropi-393717.html"/>
        <a href="https://www.sportske.net/vest/domaci-fudbal/milojevic-o-pozoristu-i-velikom-pehu-za-zvezdu-pred-bajern-degenek-prizeljkuje-slucaj-flamengo-393714.html"/>
        <a href="https://www.sportske.net/vest/domaci-fudbal/bajernova-mana-nisu-bili-u-beogradu-393687.html"/>
        <a href="https://www.sportske.net/vest/domaci-fudbal/legenda-tvrdi-zvezdu-ceka-evropsko-prolece-kako-protiv-bajerna-393681.html"/>
        <a href="https://www.sportske.net/vest/domaci-fudbal/terzic-o-regionalnoj-ligi-bilo-bi-sjajno-za-finansije-ali-393635.html"/>
      </related>
    </article>
  </body>
</html>