<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/tuttodilettanti-fvg/il-punto-sull-eccellenza-prime-cinque-della-classe-racchiuse-in-tre-punti-la-cura-de-pieri-inizia-a-dare-i-suoi-frutti-e-il-lumignacco-si-sblocca-72223"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-25T16:33:50+00:00"/>
    <meta property="og:title" content="Il punto sull'Eccellenza - Prime cinque della classe racchiuse in tre punti. La cura De Pieri inizia a dare i suoi frutti e il Lumignacco si sblocca"/>
    <meta property="og:description" content="Dopo undici giornate non c''è ancora una capolista solitaria nel campionato di Eccellenza. Pro Fagagna e Torviscosa continuano infatti a vincere e a comandare a braccetto. La squadra di Cortiula ha battuto ieri 4-1 il Tricesimo (doppietta di Nardi e reti di Frimpong e S.Domini), mentre il Torviscosa ha avuto la meglio per 2-0 sulla Gemonese grazie ad una doppietta di Baruzzini. Dietro alle due battistrada è bagarre. Dal terzo al quinto posto, nel giro di due punti, troviamo il Brian Lignano, la Pro Cervignano e la Manzanese, tutte e tre vincenti in questo weekend. Il Brian Lignano di Birtig ha superato 3-1 la Pro Gorizia, la Pro Cervignano ha battuto 2-1 il Ronchi, mentre la Manzanese di Rossitto ha regolato con il medesimo risultato il Codroipo. Allargando il cerchio, le prime cinque delle classe sono raccolte in tre punti, sintomo di un campionato davvero equilibrato. A ridosso della zona play-off c'è un sorprendente Fiume/Bannia, che ieri senza troppi problemi ha vinto 3-0 (doppietta di Guizzo e rete di Milan)…"/>
  </head>
  <body>
    <article>
      <h1>Il punto sull'Eccellenza - Prime cinque della classe racchiuse in tre punti. La cura De Pieri inizia a dare i suoi frutti e il Lumignacco si sblocca</h1>
      <address><time datetime="2019-11-25T16:33:50+00:00">25 Nov 2019, 16:33</time> by <a rel="author">Jessy Specogna</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/3b/3b61fef46e665dbdf07305e0492c1f42-07961-8199faaa6410455fcdd95069a4807a22.jpg"/>
      </figure>
      <p>Dopo undici giornate non c''è ancora una capolista solitaria nel campionato di Eccellenza. Pro Fagagna e Torviscosa continuano infatti a vincere e a comandare a braccetto. La squadra di Cortiula ha battuto ieri 4-1 il Tricesimo (doppietta di Nardi e reti di Frimpong e S.Domini), mentre il Torviscosa ha avuto la meglio per 2-0 sulla Gemonese grazie ad una doppietta di Baruzzini. Dietro alle due battistrada è bagarre. Dal terzo al quinto posto, nel giro di due punti, troviamo il Brian Lignano, la Pro Cervignano e la Manzanese, tutte e tre vincenti in questo weekend. Il Brian Lignano di Birtig ha superato 3-1 la Pro Gorizia, la Pro Cervignano ha battuto 2-1 il Ronchi, mentre la Manzanese di Rossitto ha regolato con il medesimo risultato il Codroipo. Allargando il cerchio, le prime cinque delle classe sono raccolte in tre punti, sintomo di un campionato davvero equilibrato. A ridosso della zona play-off c'è un sorprendente Fiume/Bannia, che ieri senza troppi problemi ha vinto 3-0 (doppietta di Guizzo e rete di Milan) contro un Primorje in difficoltà e penultimo in classifica. Scendendo verso le zone meno nobili della classifica, vanno annotati il successo del Flaibano contro la Virtus Corno (in gol Cassin) e soprattutto il primo punto in stagione raccolto dal Lumignacco, che contro il Fontanafredda pareggia 1-1. Insomma, la cura De Pieri (terzo tecnico stagionale in casa Lumignacco) inizia a dare i suoi frutti, ma la risalita è ancora ardua.</p>
    </article>
  </body>
</html>