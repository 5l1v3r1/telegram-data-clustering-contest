<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-zelenskiy-pro-viklyuchennya-nardepiv-zi-slugi-narodu-novini-ukrajini-50055597.html"/>
    <meta property="og:site_name" content="НВ"/>
    <meta property="article:published_time" content="2019-11-25T16:21:00+00:00"/>
    <meta property="og:title" content="«Це не наші родичі». Зеленський заявив, що пишається виключенням третього нардепа зі Слуги народу — відео"/>
    <meta property="og:description" content="Президент Володимир Зеленський заявив, що пишається виключенням третього народного депутата з фракції Слуга народу та заявив, що у партію брали людей з народу."/>
  </head>
  <body>
    <article>
      <h1>«Це не наші родичі». Зеленський заявив, що пишається виключенням третього нардепа зі Слуги народу — відео</h1>
      <h2>Президент Володимир Зеленський заявив, що пишається виключенням третього народного депутата з фракції Слуга народу та заявив, що у партію брали людей з народу.</h2>
      <address>
        <time datetime="2019-11-25T16:21:00+00:00">25 Nov 2019, 16:21</time>
      </address>
      <p>Про це він сказав у своєму відеозверненні.</p>
      <p>«Третього депутата було виключено з фракції Слуга народу, і ми цим пишаємось, тому що у нас продовжується очищення, тому що ми дійсно ми народна Слуга народу, ми служимо народу України», — сказав він.</p>
      <p>Читайте також:<br/><a href="https://nv.ua/ukr/ukraine/politics/volodimir-zelenskiy-pro-putina-interv-yu-v-tesla-novini-ukrajini-50032704.html">&amp;nbspМонолог в Tesla. Зеленський про Путіна, «посадки», тарифи і війну — найголовніше</a></p>
      <p>За словами Зеленського, вони «набрали людей з народу, звичайних людей».</p>
      <p>«Завжди казали, що якщо ми будемо знаходити щось кримінальне, якісь новини будуть про договорняки, люди не ідеальні, чи якісь кримінальні справи… На жаль, будемо знаходити серед людей, тому що це не наші родичі, це не наші друзі. Так ось, коли будемо знаходити таких людей — будемо виключати», — сказав він.</p>
      <figure>
        <iframe src="https://www.youtube.com/embed/d0CIAj9tlZ0" width="560" height="315" data-service="Youtube" scrolling="no"/>
      </figure>
      <p>Нагадаємо, що на початку листопада <a href="https://nv.ua/ukr/ukraine/politics/zelenskiy-pro-rozvedennya-viysk-normandskiy-format-i-posadki-interv-yu-v-tesla-novini-ukrajini-50052238.html">Володимир Зеленський записав відеозвернення у автомобілі Tesla</a>.</p>
      <p>Раніше глава партії Слуга народу Олександр Корнієнко заявив, що <a href="https://nv.ua/ukr/ukraine/politics/slugu-narodu-ivanisova-yakiy-potrapiv-v-skandal-zi-zgvaltuvannyam-ne-povernut-do-frakciji-novini-ukrajini-50055196.html">нардеп від Слуги народу Роман Іванісов, який опинився в центрі скандалу навколо судимості за звинуваченням у згвалтуванні</a>, не буде повернений у фракцію.</p>
      <p>Також <a href="https://nv.ua/ukr/ukraine/politics/sluga-narodu-viklyuchila-dvoh-nardepiv-novini-ukrajini-50053676.html">з фракції Слуга народу виключили народних депутатів Анну Скороход та Антона Полякова.</a></p>
      <p>У фракції <a href="https://nv.ua/ukr/ukraine/politics/sluga-narodu-viklyuchila-skorohod-ta-polyakova-nazvana-prichina-50053691.html">пояснили виключення Полякова та Скороход їх неголосуванням за ті законопроекти, за якими є спільне рішення фракції.</a></p>
    </article>
  </body>
</html>