<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/valdas-adamkus-persalo-gydosi-namuose-1752688/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="Valdas Adamkus peršalo, gydosi namuose"/>
    <meta property="og:description" content="Reklama"/>
  </head>
  <body>
    <article>
      <h1>Valdas Adamkus peršalo, gydosi namuose</h1>
      <address><time datetime="2019-11-25T16:44:00+00:00">25 Nov 2019, 16:44</time> by <a rel="author" href="https://www.ve.lt/autoriai/bns/" target="_blank">BNS</a></address>
      <p>Reklama</p>
      <p>Kadenciją baigęs prezidentas Valdas Adamkus peršalo, tačiau jis gydomas ne ligoninėje, o namuose, patikslino jo referentė Božena Bagonaitienė.</p>
      <p>Naujienų portalas lrytas.lt pirmadienį informavo, kad V. Adamkus nuo penktadienio guli ligoninėje.</p>
      <p>Tuo metu B. Bagonaitienė lrt.lt pranešė, kad kadenciją baigęs prezidentas šiuo metu yra namuose. Pasak jos, jis yra peršalęs, tačiau ligoninėje nesilankė, gydosi namuose.</p>
      <p>„Neserga ir neguli ligoninėje. Netiesa. Prezidentas yra namuose, taip, jis šiek tiek peršalęs, šiek tiek užkimęs, temperatūra nesiskundė, bet jis tikrai nėra nei ligoninėje, nieko blogo jam nėra atsitikę. Jeigu jį kas nors ir matė Santariškėse, tai prezidentas kiekvieną pirmadienį ir penktadienį pusę pirmos ten būna. Jis ten lanko baseiną ir tiek“, – sakė B. Bagonaitienė.</p>
      <p>V. Adamkus prastai pasijuto peršalęs penktadienį Vilniuje vykusiose 1863–1864 metų sukilimo vadų ir dalyvių valstybinėse laidotuvėse.</p>
      <p>Prieš savaitę iš Santaros klinikų V. Adamkus parsivežė savo sutuoktinę Almą Adamkienę. Paskutinį rugsėjo sekmadienį buvusią pirmąją ponią ištiko insultas, ji buvo gydoma intensyvios priežiūros skyriuje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/zmones/salies-vadovas-gitanas-nauseda-su-gimtadieniu-pasveikino-valda-adamku-1746695/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/gimtadieni-svenciantis-valdas-adamkus-parsiveze-zmona-1746618/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/skautas-saulys-ar-kadetas-trumpas-pristatymas-pades-issirinkti-1737759/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/adamkienes-bendraklases-atsiminimai-kai-ji-dar-buvo-ilgakase-telsiu-gimnaziste-vaikinams-teko-padusauti-1736671/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/koja-kojon-jau-68-erius-metus-valdas-adamkus-pasidalijo-laimingos-santuokos-receptu-1734238/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/kultura/t-mano-festivalyje---prezidento-pagerbimas-1724178/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/neringa/v-adamkui---neringos-miesto-garbes-piliecio-vardas-1724084/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/dalios-grybauskaites-kadencija-buvo-banguojanti-1722923/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>