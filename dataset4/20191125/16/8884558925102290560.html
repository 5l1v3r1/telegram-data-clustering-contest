<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/v-spaniji-zasegli-podmornico-z-vec-tonami-kokaina"/>
    <meta property="og:site_name" content="Primorske novice"/>
    <meta property="article:published_time" content="2019-11-25T16:58:06+00:00"/>
    <meta property="og:title" content="V Španiji zasegli podmornico z več tonami kokaina"/>
    <meta property="og:description" content="Španske oblasti so v nedeljo pred obalo Galicije zasegle podmornico, polno kokaina, je danes sporočila policija. Po navedbah virov blizu preiskave je bilo na plovilu več ton droge. Aretirali so dva človeka."/>
  </head>
  <body>
    <article>
      <h1>V Španiji zasegli podmornico z več tonami kokaina</h1>
      <address><time datetime="2019-11-25T16:58:06+00:00">25 Nov 2019, 16:58</time> by <a rel="author">STA</a></address>
      <p>
        <b>Španske oblasti so v nedeljo pred obalo Galicije zasegle podmornico, polno kokaina, je danes sporočila policija. Po navedbah virov blizu preiskave je bilo na plovilu več ton droge. Aretirali so dva človeka.</b>
      </p>
      <figure>
        <img src="https://static.primorske.si/foto/highres/gnweb/721186_submarine-1906875_1920.jpg"/>
        <figcaption>Fotografija je simbolična. Foto: Vir: pixabay.com</figcaption>
      </figure>
      <p><b>SANTIAGO DE COMPOSTELA</b> &gt; Približno 20 metrov dolga podmornica je prispela iz Južne Amerike, je povedal eden od virov blizu preiskave. "To se ni zgodilo prvič, vendar pa tega ne vidimo vsak dan v Evropi," je dejal.</p>
      <p>Drugi vir je povedal, da je bilo verjetno na plovilu več ton kokaina, vendar pa je to zgolj ocena. Španski mediji poročajo, da naj bi bilo na njej več kot tri tone droge.</p>
      <p>Policija je sporočila, da je v povezavi z zasegom kokaina v obmorskem mestu Cangas v bližini meje s Portugalsko aretirala dva človeka.</p>
      <p>Galicija, ki je ena najrevnejših španskih regij, velja za točko, prek katere v Evropo pride največ kokaina. S številnimi zalivi in jamami ob obali je pravi raj za tihotapce drog. Španija je lani po količini zaseženega heroina zaostala zgolj za Belgijo. Zasegli so ga 41 ton.</p>
    </article>
  </body>
</html>