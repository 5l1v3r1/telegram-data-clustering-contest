<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/fata-armasoaia-luata-forta-tata-batjocorita-327556.html"/>
    <meta property="og:site_name" content="Observator"/>
    <meta property="article:published_time" content="2019-11-25T16:09:00+00:00"/>
    <meta property="og:title" content="Fată de 14 ani, din Vaslui, luată cu forţa de lângă tatăl ei şi batjocorită la marginea satului"/>
    <meta property="og:description" content="O fată în vârstă de 14 ani, din satul Armăşoaia, comuna Pungeşti (Vaslui) a fost luată cu forţa de lângă tatăl ei şi batjocorită la marginea satului."/>
  </head>
  <body>
    <article>
      <h1>Fată de 14 ani, din Vaslui, luată cu forţa de lângă tatăl ei şi batjocorită la marginea satului</h1>
      <address><time datetime="2019-11-25T16:09:00+00:00">25 Nov 2019, 16:09</time> by <a rel="author">Alin Tarnovschi</a></address>
      <p>
        <b>
          <b>O fată în vârstă de 14 ani, din satul Armăşoaia, comuna Pungeşti (Vaslui) a fost luată cu forţa de lângă tatăl ei şi batjocorită la marginea satului.</b>
        </b>
      </p>
      <p>Totul s-a întâmplat la sfârşitul săptămânii trecute după ce fata de 14 ani a mers la barul din sat pentru a-l chema pe tatăl ei acasă.</p>
      <p>La bar, fata s-a întâlnit cu Alexandru Iosub, un tânăr de 29 de ani, condamnat în trecut pentru viol, dar care între timp a fost eliberat şi şi-a întemeiat o familie.</p>
      <p>Tânărul a intrat în vorbă cu fata şi i-a luat telefonul mobil, iar apoi a plecat cu căruţa.</p>
      <p>Pe drum spre casă, fata, care era însoţită de tatăl ei, s-a întâlnit cu Iosub şi i-a cerut acestuia să îi înapoieze telefonul.</p>
      <p>De faţă cu tatăl ei, tânărul a luat-o pe fată cu forţa, a urcat-o în căruţă, a dus-o la marginea satului şi a batjocorit-o.</p>
      <p>Când a scăpat de agresor, fata le-a spus părinţilor ce s-a întâmplat, iar aceştia au depus plângere la Poliţie.</p>
      <p>Alexandru Iosub a fost prins şi dus la audieri, iar în timpul anchetei, poliţiştii au aflat că suspectul a mai batjocorit o minoră în vârsăt de 13 ani, în mai multe rânduri, fata fiind chiar cumnata sa, respectiv sora soţiei sale, notează <a href="http://www.vremeanoua.ro/violatorul-creanga-din-armasoaia-recidiveaza-si-batjocoreste-o-copila-de-14-ani">vremeanoua.ro</a>.</p>
      <p>Medicii legişti au confirmat că fata în vârstă de 14 ani a fost victima unei agresiuni sexuale, astfel că Iosub a fost reţinut şi ulterior arestat preventiv.</p>
      <p>Bărbatul va fi judecat pentru viol, lipsire de libertate şi tâlhărie, infracţiuni pentru care riscă ani grei de închisoare.</p>
    </article>
  </body>
</html>