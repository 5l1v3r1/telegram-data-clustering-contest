<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908834"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T16:12:00+00:00"/>
    <meta property="og:title" content="20-годишен помете две деца на пешеходна пътека в Търговище"/>
    <meta property="og:description" content="Две деца са пострадали при катастрофа на пешеходна пътека в Търговище. Сигналът за пътния инцидент е подаден в 14,08 часа в дежурната част на Областната дирекция /ОД/ на МВР в Търговище,"/>
  </head>
  <body>
    <article>
      <h1>20-годишен помете две деца на пешеходна пътека в Търговище</h1>
      <address><time datetime="2019-11-25T16:12:00+00:00">25 Nov 2019, 16:12</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Две деца са пострадали при катастрофа на пешеходна пътека в Търговище. Сигналът за пътния инцидент е подаден в 14,08 часа в дежурната част на Областната дирекция /ОД/ на МВР в Търговище, съобщиха от пресслужбата на Дирекцията.</p>
      <p>Катастрофата е станала в близост до бензиностанция на ул. "Тр. Китанчев" в Търговище. По първоначални данни лек автомобил "Рено Меган" , управляван от 20-годишен правоспособен водач от град, е блъснал две 12-годишни момичета на пешеходна пътека.</p>
      <p>Децата са откарани на преглед в МБАЛ-Търговище. До момента медиците са установили, че едното е с фрактура на рамо, а другото - с контузна рана на коляно.</p>
      <p>На водача на лекия автомобил е взета проба за алкохол, която е отрицателна.</p>
      <p>Извършва се оглед на местопроизшествието.</p>
    </article>
  </body>
</html>