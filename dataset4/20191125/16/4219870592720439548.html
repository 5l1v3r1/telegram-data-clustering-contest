<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.294.html:832315-Bajern-ima-recept-za-uspeh-u-Beogradu-Moramo-da-ugasimo-navijace-na-Marakani"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T16:47:00+00:00"/>
    <meta property="og:title" content="Bajern ima recept za uspeh u Beogradu: Moramo da &quot;ugasimo&quot; navijače na &quot;Marakani&quot;"/>
    <meta property="og:description" content="Očekujem emotivnu atmosferu, navijači su poznati po tome. Radujemo se, lično volim kad su takva dešavanja na tribinama - rekao je Gorecka"/>
  </head>
  <body>
    <article>
      <h1>Bajern ima recept za uspeh u Beogradu: Moramo da "ugasimo" navijače na "Marakani"</h1>
      <address><time datetime="2019-11-25T16:47:00+00:00">25 Nov 2019, 16:47</time> by <a rel="author">Tanjug</a></address>
      <p>
        <b>Očekujem emotivnu atmosferu, navijači su poznati po tome. Radujemo se, lično volim kad su takva dešavanja na tribinama - rekao je Gorecka</b>
      </p>
      <p>Fudbaler Bajerna Leon Gorecka kaže da je ekipa iz Minhena jako motivisana da pobedi Crvenu zvezdu u Beogradu i potvrdi prvo mesto B grupe Lige šampiona.</p>
      <p>Gorecka je dodao da je podatak da nijedan nemački tim nije prošao u osminu finala sa svih šest pobeda razlog više za trijumf.</p>
      <p>- Hoćemo da nastavimo sa pobedama i da overimo prvo mesto. Zato smo posebno motivisani - rekao je Gorecka na konferenciji za novinare u Beogradu.</p>
      <related>
        <a href="http://www.novosti.rs/vesti/sport.434.html:832253-Bajern-stigao-u-Beograd-Alaba-ostao-u-Minhenu-jer-postaje-tata-FOTO-VIDEO"/>
      </related>
      <p>Reprezentativac Nemačke sa nestrpljenjem čeka da istrči na teren stadiona "Rajko Mitić" zbog ambijenta.</p>
      <p>- Očekujem emotivnu atmosferu, navijači su poznati po tome. Radujemo se, lično volim kad su takva dešavanja na tribinama. Naš zadatak biće da "ugasimo" atmosferu na terenu.</p>
      <p>Za novog trenera Hansa Flika kaže da je napravio razliku u defanzivnom delu.</p>
      <p>- Itekako smo primetili veliku razliku. Trener Flik nam je objasnio šta traži, fokus je bio na defanzivi. Bajern je u prošloj sezoni primio previše golova - naveo je on, pre nego što je iz Zvezde izdvojio bivšeg reprezentativca Nemačke Marka Marina.</p>
      <related>
        <a href="http://www.novosti.rs/vesti/sport.434.html:832266-Degenek-ima-predlog-Mo%C5%BEemo-protiv-Bajerna-i-preokret-da-napravimo-kao-Flamengo-protiv-River-plate"/>
      </related>
      <p>- Marin je naravno svima poznat u Nemačkoj. Imaju dva krila sa punim potencialom, jako su brza. Zvezda će biti jako motivisana i tražiće bodove kako bi nastavila put u Evropi.</p>
      <p>Utakmica između Crvene zvezde i Bajerna igra se sutra od 21 sat.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.294.html:832294-Marin-pun-samopouzdanja-pred-Bajern-Nema-kalkulacija-idemo-na-pobedu"/>
        <a href="http://www.novosti.rs/vesti/sport.294.html:832284-I-Henes-stigao-u-Beograd-FOTO"/>
        <a href="http://www.novosti.rs/vesti/sport.294.html:832253-Bajern-stigao-u-Beograd-Alaba-ostao-u-Minhenu-jer-postaje-tata-FOTOVIDEO"/>
        <a href="http://www.novosti.rs/vesti/sport.294.html:832316-Trener-Bavaraca-ne-moze-da-doceka-pocetak-meca-Svi-jedva-cekamo-da-osetimo-tu-atmosferu"/>
      </related>
    </article>
  </body>
</html>