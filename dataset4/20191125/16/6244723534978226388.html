<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/sad-pis-musi-ujawnic-wydatki-na-dzialania-marketingowe-w-internecie/9d1v4fx"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T16:14:57+00:00"/>
    <meta property="og:title" content="PiS musi ujawnić informacje o wydatkach na marketing w internecie"/>
    <meta property="og:description" content="Sąd oddalił skargę PiS ws. wcześniejszego wyroku, zobowiązującego partię do ujawnienia wydatków. Politycy tej partii twierdzili, że nie maja obowiązku udostępniania danych na ten temat - informuje Fundacja ePaństwo."/>
  </head>
  <body>
    <article>
      <h1>PiS musi ujawnić informacje o wydatkach na marketing w internecie</h1>
      <h2>Sąd oddalił skargę PiS ws. wcześniejszego wyroku, zobowiązującego partię do ujawnienia wydatków. Politycy tej partii twierdzili, że nie maja obowiązku udostępniania danych na ten temat - informuje Fundacja ePaństwo.</h2>
      <address><time datetime="2019-11-25T16:14:57+00:00">25 Nov 2019, 16:14</time> by <a rel="author" href="http://www.onet.pl/" target="_blank">Media</a></address>
      <p>"W piątek, 22 listopada uzyskaliśmy pozytywne rozstrzygnięcie Naczelnego Sądu Administracyjnego, który oddalił skargę kasacyjną PiS od pozytywnego dla Fundacji wyroku Wojewódzkiego Sądu Administracyjnego w <a href="https://warszawa.onet.pl/">Warszawie</a> z 11 stycznia 2018 roku" - czytamy na stronie fundacji.</p>
      <p>Wygrana z <a href="https://wiadomosci.onet.pl/prawo-i-sprawiedliwosc">Prawem i Sprawiedliwością</a> - zdaniem fundacji - "jest o tyle istotna, że partie i komitety nie mogą już więcej poddawać w wątpliwość jawności finansów partii politycznych w tym zakresie".</p>
      <p>Fundacja, która walczy o jawność wydatków partyjnych, oczekuje szybkiego udostępnienia przez PiS żądanych informacji. "Od pozostałych ugrupowań oczekujemy zaś, że nie będą szły śladem taktyki unikania odpowiedzi i (...) niezwłocznie udostępnią dane dotyczące zaangażowania w marketing polityczny w internecie" - napisano na stronie organizacji.</p>
      <p>
        <a href="http://onet.tv/i/news/roman-giertych-nalezy-ze-spokojem-oczekiwac-az-gnijacy-oboz-rzadowy-sie-rozpadnie/8d1gtc">Roman Giertych: należy ze spokojem oczekiwać, aż gnijący obóz rządowy się rozpadnie</a>
      </p>
      <p>Źródło: <a href="https://epf.org.pl/pl/2019/11/24/pis-musi-ujawnic-wydatki-na-marketing-w-internecie/">Fundacja ePaństwo</a></p>
      <p>(pmd)</p>
    </article>
  </body>
</html>