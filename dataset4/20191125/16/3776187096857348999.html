<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/xiaomi-mi-mix-3-5g-8-256-tenaa/"/>
    <meta property="og:site_name" content="GizChina.it"/>
    <meta property="article:published_time" content="2019-11-25T16:00:08+00:00"/>
    <meta property="og:title" content="Xiaomi Mi MIX 3 5G da 8/256 GB passa sul banco del TENAA"/>
    <meta property="og:description" content="Sul banco dell'ente certificativo TENAA è comparsa un'inedita versione di Xiaomi Mi MIX 3 5G con memorie da 8/256 GB di storage."/>
  </head>
  <body>
    <article>
      <h1>Xiaomi Mi MIX 3 5G da 8/256 GB passa sul banco del TENAA</h1>
      <address><time datetime="2019-11-25T16:00:08+00:00">25 Nov 2019, 16:00</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/02/Xiaomi-mi-mix-3-5g-696x392.jpg.pagespeed.ce.x4vx7KZppO.jpg"/>
      </figure>
      <p>Per quanto strano possa sembrare, <b>Xiaomi Mi MIX 3 5G</b> è stato lanciato sul mercato con tagli di memoria meno “importanti” rispetto alla variante 4G. Differentemente da quest'ultima, Mi MIX 3 5G è disponibile nel taglio da 6/64 GB sullo store ufficiale, mentre quella da 6/128 GB è esclusiva di TIM. Ma non è finita per il telefono, visto che sarebbe in arrivo un'ulteriore versione più capiente da <b>8/256 GB</b>.</p>
      <p><b>LEGGI ANCHE</b>:<br/><a href="https://gizchina.it/2019/11/acquario-smart-xiaomi-offerta-44-euro/">L’acquario smart di Xiaomi è il regalo perfetto ed è in vendita a soli 44€</a></p>
      <h3>Una nuova variante più potente di Xiaomi Mi MIX 3 sarebbe in arrivo</h3>
      <p>Presentato al grande pubblico durante lo scorso MWC 2019 di Barcellona, Xiaomi Mi MIX 3 5G è nuovamente passato sul banco dell'ente certificativo <b>TENAA</b>. Si tratta della seconda variante a passare sul banco dell'ente asiatico, visto che l'altra riguarda la succitata variante intermedia da <b>6/128 GB</b> che potrebbe essere rilasciata per tutti. Inoltre, per entrambi i modelli la versione software è basata su <b>Android 10</b>, anziché Android 9 Pie come per il modello ad oggi in circolazione. Non è dato sapere se e quando verranno ufficializzate queste due varianti di Xiaomi Mi MIX 3 5G, anche perché non ci sono eventi all'orizzonte. Ovviamente non mancheremo d'aggiornarvi, nel caso.</p>
    </article>
  </body>
</html>