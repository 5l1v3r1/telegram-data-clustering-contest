<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-volyni-cholovik-vyklykav-politsiyu-shhob-pidvezly-do-rajtsentru/"/>
    <meta property="og:site_name" content="VARTA1"/>
    <meta property="article:published_time" content="2019-11-25T16:45:12+00:00"/>
    <meta property="og:title" content="На Волині чоловік викликав поліцію, щоб підвезли до райцентру"/>
    <meta property="og:description" content="На Волині чоловік викликав поліцію, щоб підвезли до райцентру"/>
  </head>
  <body>
    <article>
      <h1>На Волині чоловік викликав поліцію, щоб підвезли до райцентру</h1>
      <address>
        <time datetime="2019-11-25T16:45:12+00:00">25 Nov 2019, 16:45</time>
      </address>
      <p>Post Views: 1 735</p>
      <p>Чоловік викликав поліцію, надавши неправдиву інформацію для того, щоб добратись до райценру. Про це <a href="https://www.facebook.com/Police.Ivanichi/?__tn__=kC-R&amp;eid=ARCO93CidM-rwgu3mTdloA4yoRBm4Dj5tImB2kLxJywim4sYVDN38DgBnnbS95laao0MJabPKl0EK3ph&amp;hc_ref=ARSZDZhitr93z1qQszY82XUQt4a3Ylr23G5ovAqvmyzMB3-izaWuV2JNR7yKi84tmlQ&amp;fref=nf">повідомили</a> у Іваничівському відділенні поліції, на сторінці у “Facebook”.</p>
      <p>Перебуваючи у нетверезому стані, чоловік звернувся до поліції за фактом крадіжки велосипеда — ч. 1 ст. 185 Кримінального кодексу України, який, як виявилось у подальшому, ніким викрадений не був.</p>
      <p>Як виявилось, вказаний громадянин викликав поліцію для того, щоб із правоохоронцями під’їхати до Іванич, скориставшись при цьому нарядом поліції в особистих потребах, під виглядом повідомлення про кримінальне правопорушення.</p>
      <p>“Слідчими Іваничівського відділення поліції порушено кримінальні провадження за ч. 1 ст. 383 (завідомо неправдиве повідомлення про вчинення злочину) та ч. 1 ст. 384 (введення в оману суду або іншого уповноваженого органу) Кримінального кодексу України”, — йдеться у повідомленні.</p>
      <p>Тепер чоловікові загрожує покарання за вказані злочини передбачене у вигляді виправних робіт до двох років, арешту до 6 місяців, або обмеження волі від двох до п’яти років чи позбавлення волі на той самий термін.</p>
      <p>Поліція наголошує, що за безпідставне звернення до правоохоронних органів із подальшим завідомо неправдивим повідомленням про вчинення злочину, надання неправдивих свідчень у рамках кримінального провадження, передбачає притягнення до кримінальної відповідальності за ст. 383 та ст. 384 ККУ.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>