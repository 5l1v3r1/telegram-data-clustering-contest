<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393146-%d7%93%d7%a8%d7%a2%d7%99-%d7%9c%d7%a0%d7%aa%d7%a0%d7%99%d7%94%d7%95-%d7%94%d7%aa%d7%99%d7%a7%d7%99%d7%9d-%d7%a9%d7%99%d7%aa%d7%a4%d7%a0%d7%95-%d7%9e%d7%92%d7%99%d7%a2%d7%99%d7%9d-%d7%9c%d7%a9%d7%a1"/>
    <meta property="og:site_name" content="סרוגים"/>
    <meta property="article:published_time" content="2019-11-25T16:26:12+00:00"/>
    <meta property="og:title" content="דרעי לנתניהו: התיקים שיתפנו מגיעים לש&quot;ס"/>
    <meta property="og:description" content="אריה דרעי שיגר מכתב לנתניהו בו טען כי ש&quot;ס קופחה בסבב חלוקת התיקים האחרון וכי מספר התיקים שקיבלה אינו משקף את כוחה הפוליטי; ורש למנות עוד שני שרים ממפלגתו"/>
  </head>
  <body>
    <article>
      <h1>דרעי לנתניהו: התיקים שיתפנו מגיעים לש"ס</h1>
      <h2>אריה דרעי שיגר מכתב לנתניהו בו טען כי ש"ס קופחה בסבב חלוקת התיקים האחרון וכי מספר התיקים שקיבלה אינו משקף את כוחה הפוליטי; ורש למנות עוד שני שרים ממפלגתו</h2>
      <address><time datetime="2019-11-25T16:26:12+00:00">25 Nov 2019, 16:26</time> by <a rel="author">חדשות סרוגים</a></address>
      <p>יו"ר מפלגת ש"ס, השר אריה דרעי, דורש מראש הממשלה בנימין נתניהו לתת את תיקי העבודה והרווחה והחקלאות לחברי מפלגתו, לאחר שלטענתו, ש"ס קופחה במהלך סבב חלוקת התיקים האחרון, וכי מספר התיקים שקיבלה אינו משקף את כוחה הפוליטי האמיתי.</p>
      <p>במכתב ששיגר לנתניהו כתב דרעי: "בימים האחרונים מתפרסמות ידיעות בתקשורת על כוונתך למנות שרים נוספים מטעם הליכוד. מפתח המנדטים שעל פיהם הנך ממנה שרים, יוצר עיוות כלפי ש"ס, שהיא השותפה הגדולה ביותר של הליכוד וגם הנאמנה ביותר".</p>
      <p>דרעי נקט במספר התיקים שנמסרו לכל מפלגה וכתב: " לליכוד 32 מנדטים ויש לו 16 שרים כולל ראש הממשלה. שר לכל שני מנדטים. לאיחוד מפלגות הימין יש 7 מנדטים והם קיבלו את תיק הביטחון הבכיר, תיק החינוך וכן את תיק התחבורה, שלושה משרדים גדולים מאוד. בנוסף לתיקים הגדולים המדד לתפקיד שר במפלגות הימין הוא שר ל-2.3 ח"כים".</p>
      <p>בשלב הזה כתב דרעי: "לש"ס 9 מנדטים, המפלגה השנייה הגדולה בקואליציה, ולנו יש את משרד הפנים, ואת משרד הדתות. המשרד לפיתוח הפריפריה, הנגב והגליל ניתן לש"ס כפיצוי על כך שבשנת 2015 הוחלט לדלל את משרד הפנים ולהעביר את מנהל התכנון מהפנים למשרד האוצר. כלומר, לש"ס יש שני משרדים בינוניים, והמדד הוא שר ל-4.5 ח"כים".</p>
      <p>"לפיכך, ולאור העבודה כי ש"ס סבלה מייצוג נמוך בממשלה ביחס לגודלה עד עתה, אני מבקש מראש הממשלה למנות מטעם ש"ס את שרי העבודה והרווחה והחקלאות. זה צעד הוגן, מתבקש ונותן מענה לייצוג חסר של ש"ס בכל השנים האחרונות".</p>
    </article>
  </body>
</html>