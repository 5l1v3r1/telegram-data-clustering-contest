<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109569-Germaniya%253A-Nyamame-sblasak-s-Franciya-zaradi-NATO"/>
    <meta property="og:site_name" content="Канал 3"/>
    <meta property="article:published_time" content="2019-11-25T16:37:00+00:00"/>
    <meta property="og:title" content="Германия: Нямаме сблъсък с Франция заради НАТО"/>
    <meta property="og:description" content="Говорителят на Меркел Щефан Зайберт не потвърди размяната на остри фрази"/>
  </head>
  <body>
    <article>
      <h1>Германия: Нямаме сблъсък с Франция заради НАТО</h1>
      <h2>Говорителят на Меркел Щефан Зайберт не потвърди размяната на остри фрази</h2>
      <address>
        <time datetime="2019-11-25T16:37:00+00:00">25 Nov 2019, 16:37</time>
      </address>
      <p>
        <b>Берлин в понеделник отрече твърденията, че между германския канцлер Ангела Меркел и президента на Франция Еманюел Макрон е имало сблъсък по време на вечерята, след като френският лидер постави на НАТО диагнозата на алианс, намиращ се в "мозъчна смърт".</b>
      </p>
      <p>Двамата европейски лидери се срещнаха на 10 ноември, ден след като Германия отбеляза 30-годишнината от падането на Берлинската стена.</p>
      <p>Тяхната вечеря дойде само няколко дни, след като Макрон стресна НАТО със своите забележки и подтикна Меркел да отклони онова, което тя нарече "обмислени решения", които не са необходими.</p>
      <p>"Ню Йорк Таймс" съобщи в неделя за сблъсък между двамата политици по време на вечерята, като Меркел казала на Макрон, че разбира "желанието му за разрушителна политика, но че "й е писнало да събира парчетата от счупеното“ след него.</p>
      <p>Говорителят на Меркел Щефан Зайберт не потвърди размяната на остри фрази, като заяви, че става дума за "поверителна" информация.</p>
      <p>Но той добави, че "в това, което канцлерът си спомня за тази вечер, няма нито оплаквания, нито гняв, нито спор".</p>
      <p>Освен дискусии за края на Студената война преди 30 години, разговорите били „за често различните политически подходи на Германия и Франция за справяне с проблеми или предизвикателства и за факта, че ние винаги търсим и намираме решения“.</p>
      <p>В интервюто си пред „Икономист“ Макрон порица липсата на координация между Европа и САЩ и оплака скорошните едностранни действия в Сирия от страна на Турция, ключов член на 70-годишния военен съюз.</p>
      <p><b><i>"Няма координация относно стратегическото вземане на решения между Съединените щати и техните съюзници по НАТО. Няма"</i></b>, каза той.</p>
      <related>
        <h4>Още по темата</h4>
        <a href="http://kanal3.bg/news/world/europe/108448-Angela-Merkel%253A-Evropa-tryabva-da-brani-demokraciyata"/>
        <a href="http://kanal3.bg/news/world/europe/107002-Germaniya-s-predlodzenie-kam-NATO-za-sazdavane-na-medzdunarodno-kontrolirana-zona-za-sigurnost-v-Siriya"/>
      </related>
    </article>
  </body>
</html>