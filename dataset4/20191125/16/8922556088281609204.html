<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/vm-mardrommen-for-angola-inte-optimalt-5459601.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T16:16:16+00:00"/>
    <meta property="og:title" content="VM-mardrömmen för Angola: &quot;Inte optimalt&quot;"/>
    <meta property="og:description" content="Handboll Dålig ekonomi gör att Angolas handbollsdamer får en mardrömslik uppladdning inför VM i Japan.Medan de flesta andra nationer redan är på plats kommer Angolas landslag att landa mindre än ett d"/>
  </head>
  <body>
    <article>
      <h1>VM-mardrömmen för Angola: "Inte optimalt"</h1>
      <h2>Handboll Dålig ekonomi gör att Angolas handbollsdamer får en mardrömslik uppladdning inför VM i Japan.Medan de flesta andra nationer redan är på plats kommer Angolas landslag att landa mindre än ett dygn före första matchen.</h2>
      <address><time datetime="2019-11-25T16:16:16+00:00">25 Nov 2019, 16:16</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5459602/1125172011/morten-soubak-arkivbild?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Fisker, Claus/TT/NTB Scanpix | Morten Soubak. Arkivbild.</figcaption>
      </figure>
      <blockquote>Det är inte optimalt, men nu är det som det är. Vi får försöka förbereda oss så gott det går. Vi är medvetna om att vi kommer att påverkas av resan plus att det är åtta timmars tidskillnad, säger Angolas danske förbundskapten Morten Soubek till danska tv2.</blockquote>
      <p>Angola möter Serbien på lördagsmorgonen svensk tid och laget anländer till Japan först på fredag – efter en resa som tar 40 timmar, inklusive ett elva timmar långt stopp i Frankfurt.</p>
      <p>Planen från början var att Angola skulle ha varit på plats sju-tio dagar före första matchen.</p>
      <blockquote>Vi hade ett ställe i närheten av VM-staden där vi skulle förbereda oss, men vi hade helt enkelt inte råd, säger Soubek.</blockquote>
      <p>Angola har problem med en skenande inflation och i år förväntas den bli 15 procent enligt regeringens budgetprognos.</p>
      <p>Angola spelar i grupp A och möter, förutom Serbien, också Norge, Nederländerna, Slovenien och Kuba. De tre bästa går vidare från gruppspelet.</p>
      <p>Sverige, som spelar i grupp D, spelar sin premiärmatch på lördag mot Kongo-Kinshasa.</p>
    </article>
  </body>
</html>