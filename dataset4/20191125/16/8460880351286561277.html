<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/digitalia/foldalatti-jegbunker-menti-az-informatikai-adatokat-2142801/"/>
    <meta property="og:site_name" content="BAMA"/>
    <meta property="article:published_time" content="2019-11-25T16:30:00+00:00"/>
    <meta property="og:title" content="Földalatti jégbunker menti az informatikai adatokat"/>
    <meta property="og:description" content="A Spitzbergákon jégbunkerben őrzik majd az informatikai adatokat 250 méterrel a föld alatt: itt biztonságban lesznek a bolygó adatai."/>
  </head>
  <body>
    <article>
      <h6 class="kicker">EZER ÉVRE SZÓL</h6>
      <h1>Földalatti jégbunker menti az informatikai adatokat</h1>
      <address>
        <time datetime="2019-11-25T16:30:00+00:00">25 Nov 2019, 16:30</time>
      </address>
      <h4>A Spitzbergákon jégbunkerben őrzik majd az informatikai adatokat 250 méterrel a föld alatt: itt biztonságban lesznek a bolygó adatai.</h4>
      <p>Jó hír azoknak, akik aggódtak az informatikai adataink biztonságáért és tárolásáért, hogy létezik szuperbiztonságos jégbunker, amely legalább 1000 évig megóvja a bolygó számítógépes nyilvántartásait, így akár 3019-ben is hozzáférhetőek lesznek majd a mai archívumok – írja hírösszefoglalójában a V4 Agency.</p>
      <p>Tulajdonképpen nem új létesítményről van szó, ebben a bunkerben tárolják jelenleg is a világ minden tájáról származó mezőgazdasági vetőmagokat, például búzát, vagy akár paradicsom magot. A raktár, mely 250 méteres mélységben a jeges föld alatt található, a Norvégiához tartozó Spitzbergákon van.</p>
      <figure>
        <iframe data-src="https://twitter.com/RTLFrance/status/1196785250568982529?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Persze minden bizonnyal lesznek ezer év múlva is számítógépek, de a mai archívumok elolvasásához megfelelő szoftverekre van szükség. A papíralapú információk ellenállóbbak ugyan, mint a CD lemezek, de manapság már szinte mindenki a digitális adathordozókat részesíti előnyben a papírral szemben.</p>
      <p>Amik azonban egy idő után óhatatlanul is megsérülnek, ezért kell őket olyan biztonságos helyre zárni, ahol nem árthat nekik semmi. Az egyetlen kézenfekvő megoldás az, hogy ha hatalmas hűtőszekrénybe zárják a fontos adatokat tartalmazó lemezeken és pendrive-okon található információkat.</p>
      <p>Az adatokat poliészter filmeken fogják tárolni, hogy megóvják őket a nedvességtől, a páratartalomtól és a hőmérséklet változásaitól.</p>
      <p>
        <i>Borítóképünk illusztráció</i>
      </p>
    </article>
  </body>
</html>