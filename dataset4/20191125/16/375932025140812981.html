<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/energia/uj-lehetoseg-nyilik-kozep-europa-gazellatasaban-1891191/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T16:28:00+00:00"/>
    <meta property="og:title" content="Új lehetőség nyílik Közép-Európa gázellátásában"/>
    <meta property="og:description" content="Szijjártó Péter hétfőn egyeztetett szlovák kollégájával gázügyi kérdésekben."/>
  </head>
  <body>
    <article>
      <h1>Új lehetőség nyílik Közép-Európa gázellátásában</h1>
      <address><time datetime="2019-11-25T16:28:00+00:00">25 Nov 2019, 16:28</time> by <a rel="author">MTI</a></address>
      <p>Új lehetőség nyílik Közép-Európa energiaellátásában, ezen belül a gázellátásban – mondta Szijjártó Péter külgazdasági és külügyminiszter a szlovákiai Felsőzellőben, miután megbeszélést folytatott szlovák hivatali partnerével, Peter Ziga gazdasági miniszterrel az ott működő gázkompresszor-állomás központban hétfőn.</p>
      <aside>A találkozón megegyezés született arról, hogy a két ország egy esetleges gázellátási krízis esetén segítséget nyújt egymásnak.</aside>
      <p>A négy éve átadott magyar-szlovák gázvezetékez tartozó kompresszorállomásnál tartott miniszteri találkozó után Szijjártó Péter Közép-Európa energia és gázellátásának változásáról, illetve az erre való felkészülés szükségességéről beszélt.</p>
      <figure>
        <img src="https://www.vg.hu/wp-content/uploads/2019/11/Download20.jpg"/>
        <figcaption>Fotó: MTI/Kovács Attila</figcaption>
      </figure>
      <p>A gázellátás változásait három megközelítésben mutatta be. Elsőként arról beszélt, kérdéses, hogy a jövő év elejétől kap-e Ukrajnán keresztül gázt a közép-európai térség. Másodikként arról, hogy a dán hatóságok által kiadott engedélyek alapján az Északi Áramlat 2 gázvezetéket tovább lehet építeni. Harmadikként pedig közölte, hogy a Török Áramlat építési munkálatai nagyon jó ütemben haladnak, aminek következtében 2021 októberétől létrejöhet egy olyan dél-észak irányú gázszállítási folyosó, amely orosz gázt tud szállítani</p>
      <ul>
        <li>Törökországon,</li>
        <li>Bulgárián,</li>
        <li>Szerbián</li>
        <li>és Magyarországon</li>
      </ul>
      <p>keresztül Szlovákiáig.</p>
    </article>
  </body>
</html>