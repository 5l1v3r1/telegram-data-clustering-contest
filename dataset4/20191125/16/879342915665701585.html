<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/polityka/chotyrox-oblastyax-ukrayiny-startuvav-proces-vysunennya-kandydativ-miscevyx-vyborax"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T16:14:13+00:00"/>
    <meta property="og:title" content="У чотирьох областях України стартував процес висунення кандидатів на місцевих виборах"/>
    <meta property="og:description" content="Процес висування кандидатів на місцевих виборах 29 грудня 2019 року розпочався, повідомили в ЦВК."/>
  </head>
  <body>
    <article>
      <h1>У чотирьох областях України стартував процес висунення кандидатів на місцевих виборах</h1>
      <address>
        <time datetime="2019-11-25T16:14:13+00:00">25 Nov 2019, 16:14</time>
      </address>
      <p>
        <b>Процес висування кандидатів на <a href="https://www.slovoidilo.ua/2019/10/05/novyna/polityka/miscevi-vybory-sluzi-narodu-podilylysya-planamy">місцевих виборах 29 грудня 2019 року розпочався</a>.</b>
      </p>
      <p>Про це повідомляє пресслужба Центральної виборчої комісії.</p>
      <p>Зазначається, що подання документів до територіальних виборчих комісій (ТВК) для реєстрації кандидатів у депутати, кандидатів на посаду сільського, селищного, міського голови триватиме до 4 грудня включно. А до 5 грудня включно ТВК ухвалюватимуть рішення про реєстрацію кандидатів.</p>
      <p>Повідомляється, що близько 22 політичних партій подали до ЦВК копії рішення вищого керівного органу партії про участь їх місцевих організацій у перших місцевих виборах разом з копією статуту партії.</p>
      <p>Перелік цих партій невдовзі буде оприлюднено на офіційному вебсайті Центральної виборчої комісії в розділі «Місцеві вибори» (підрозділ «Призначені вибори»).</p>
      <p>Перші вибори депутатів сільських, селищної, міських рад Обʼєднаних територіальних громад і відповідних сільських, селищного, міських голів, призначені на 29 грудня 2019 року, відбудуться у 6 об'єднаних територіальних громадах (ОТГ) (3 сільських, 1 селищній, 2 міських ОТГ) у 4 областях України (Дніпропетровська, Львівська, Сумська, Чернівецька).</p>
      <p>За попередніми підрахунками, у цих виборах зможуть взяти участь близько 55,5 тисяч виборців.</p>
      <p>Нагадаємо, 18 листопада розпочався процес висування кандидатів на місцевих виборах 22 грудня 2019 року. Реєстрація кандидатів триватиме до 27 листопада включно.</p>
      <p>Раніше повідомлялося, що Центральна виборча комісія (ЦВК)<a href="https://www.slovoidilo.ua/2019/10/05/novyna/polityka/miscevi-vybory-sluzi-narodu-podilylysya-planamy"> призначила перші місцеві вибори на 22 грудня 2019 року.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/11/novyna/polityka/czvk-pryznachyla-pershi-dostrokovi-vybory"/>
        <a href="https://www.slovoidilo.ua/2019/10/13/novyna/polityka/araxamiya-rozpoviv-chy-planuyut-dostrokovi-miscevi-vybory"/>
        <a href="https://www.slovoidilo.ua/2019/11/04/video/polityka/miscevi-vybory-yak-mery-oblasnyx-centriv-vykonuyut-obicyanky"/>
        <a href="https://www.slovoidilo.ua/2019/10/05/novyna/polityka/miscevi-vybory-sluzi-narodu-podilylysya-planamy"/>
      </related>
    </article>
  </body>
</html>