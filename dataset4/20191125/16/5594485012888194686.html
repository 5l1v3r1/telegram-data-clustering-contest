<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/apelativna-prokuratura-sofiya-s-podkrepa-km-ivan-geshev_news711359.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T16:39:00+00:00"/>
    <meta property="og:title" content="Апелативна прокуратура - София с подкрепа към Иван Гешев"/>
    <meta property="og:description" content="Считаме, че процедурата за избор на главен прокурор бе проведена изцяло в условията на публичност, прозрачност и законност, се казва в тяхна позиция"/>
  </head>
  <body>
    <article>
      <h1>Апелативна прокуратура - София с подкрепа към Иван Гешев</h1>
      <h2>Считаме, че процедурата за избор на главен прокурор бе проведена изцяло в условията на публичност, прозрачност и законност, се казва в тяхна позиция</h2>
      <address>
        <time datetime="2019-11-25T16:39:00+00:00">25 Nov 2019, 16:39</time>
      </address>
      <p>https://blitz.bg/obshtestvo/apelativna-prokuratura-sofiya-s-podkrepa-km-ivan-geshev_news711359.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573809948-mg-2514jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>"С настоящата декларация изразяваме принципното си съгласие с позицията на Асоциацията на прокурорите в България по отношение избора на главен прокурор на Република България". </b><br/><br/>Това се казва в позиция на Апелативна прокуратура гр. София по отношение на избора за главен прокурор. <br/><br/>"Считаме, че процедурата за избор на главен прокурор бе проведена изцяло в условията на публичност, прозрачност и законност, в съответствие с разпоредбите на Конституцията на Република България и Закона за съдебната власт, при зачитане на професионални и юридически критерии.<br/><br/>Категорично се противопоставяме срещу всякакви опити за политизиране на избора, както и срещу каквато и да било външна намеса и натиск в процедурата, водещи до уронване престижа и независимостта на Прокуратурата на Република България като част от съдебна власт.<br/><br/>В този смисъл декларираме съгласието си с позицията на Асоциацията на прокурорите в България и призивите за прекратяване опитите за политизиране на избора за главен прокурор", се казва още в нея<br/><br/><b>Прокурорите, следователите и служителите от съдебен район Търговище също подкрепиха позицията на Асоциацията на прокурорите в България относно избора на главен прокурор:</b><br/><br/>"Категорично не приемаме опитите за политическо вмешателство при провеждане на процедурата за избор на главен прокурор на  Република България.<br/><br/>Изборът следва да бъде извършен единствено по професионални и юридически критерии. Членовете на Прокурорската колегия при ВСС убедително защитиха както избора си, така и достойнството магистратите и служителите в Прокуратурата на Република България.<br/>        <br/>Призоваваме за прекратяване на всички опити за уронване престижа на прокуратурата и съдебната власт в Република България", се казва в позиция на прокурорите от Търговищкия съдебен окръг.</p>
    </article>
  </body>
</html>