<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/huawei-matepad-pro-oficialne/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T16:50:03+00:00"/>
    <meta property="og:title" content="Huawei MatePad Pro oficiálne: 10,8″ displej, Kirin 990 a žiadne služby Google"/>
    <meta property="og:description" content="Zariadenie je vybavené QHD+ displejom s tenkými rámikmi, vysoko výkonným čipsetom a taktiež aj najnovšou verziou operačného systému Android."/>
  </head>
  <body>
    <article>
      <h1>Huawei MatePad Pro oficiálne: 10,8″ displej, Kirin 990 a žiadne služby Google</h1>
      <h2>Elegantný a výkonný.</h2>
      <address><time datetime="2019-11-25T16:50:03+00:00">25 Nov 2019, 16:50</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Čínsky gigant <a href="https://www.techbyte.sk/2019/11/huawei-mate-x-oprava-displeja-draho-novy-galaxy-note10/">Huawei</a> práve predstavil svoj najnovší tablet – MatePad Pro. Zariadenie je vybavené QHD+ displejom s tenkými rámikmi, výkonným čipsetom a taktiež aj najnovšou verziou operačného systému <a href="https://www.techbyte.sk/2019/11/v-androide-nasli-velku-bezpecnostnu-dieru-fotoaparat-sa-dal-ovladat-nadialku/">Android</a>. O téme informuje web <a href="https://www.fonearena.com/blog/298891/huawei-matepad-pro-price-specifications.html">FoneArena</a>.</b>
      </p>
      <p>MatePad Pro, najnovší špičkový tablet čínskej spoločnosti, ponúka <b>10,8-palcový QHD+ displej</b> s rozlíšením<b> 2 560 x 1 600 pixelov</b> a 2.5D zakrivením, pričom pokrýva až<b> 90 %</b> dostupnej plochy.</p>
      <figure>
        <img src="https://www.techbyte.sk/wp-content/uploads/2019/11/matepadpro-1-2.jpg"/>
        <figcaption>Zdroj: <a href="https://www.fonearena.com/blog/298891/huawei-matepad-pro-price-specifications.html">FoneArena</a></figcaption>
      </figure>
      <p>Čo sa týka fotoaparátov, zadná strana ponúka <b>13 Mpx</b> snímač, zatiaľ čo vo výreze v displeji sa nachádza <b>8 Mpx</b> senzor.</p>
      <p>Tablet je vybavený <b>7 250 mAh batériou</b> s podporou <b>40 W rýchlonabíjania</b> (15 W bezdrôtové nabíjanie) a <b>7,5 W reverzného nabíjania. </b>Interiér ďalej obsahuje aj špičkový procesor <b>Kirin 990</b>.</p>
      <p>V rámci nového MatePad Pro nesmieme vynechať ani prítomnosť pera <b>M-Pencil</b> či inteligentnej magnetickej klávesnice s váhou <b>260 g</b>. Pero s obrazovkou tabletu reaguje naozaj bleskovo (približne 20 ms) a na jedno <b>30-sekundové nabitie</b> vám pomôcka vydrží až <b>10 hodín</b>.</p>
      <figure>
        <img src="https://www.techbyte.sk/wp-content/uploads/2019/11/matepadpro-1-3.jpg"/>
        <figcaption>Zdroj: <a href="https://www.fonearena.com/blog/298891/huawei-matepad-pro-price-specifications.html">FoneArena</a></figcaption>
      </figure>
      <p>Tablet bol predstavený v <b>štyroch farebných prevedeniach</b> – oranžová, biela, zelená a šedá. Jeho cena sa odvíja od výbavy. Taktiež podotýkame, že MatePad Pro neponúkne <b>žiadne služby Google.</b></p>
      <p>
        <b>6 GB RAM + 128 GB úložisko = cca 500 € (+ LTE = cca 580 €)</b>
        <br/>
        <b>8 GB RAM + 256 GB úložisko = cca 600 € (+ LTE = cca 690 €)</b>
      </p>
      <p>Verzia tabletu s podporou 5G sietí dorazí počas <b>prvého štvrťroku 2020. </b>Jej cenu zatiaľ žiaľ nepoznáme.</p>
      <h3>Špecifikácie</h3>
      <ul>
        <li>10,8-palcový displej s rozlíšením 2 560 x 1 600 pixelov, pomerom strán 16 : 10 a 2.5D zakrivením</li>
        <li>Procesor Kirin 990 (8 jadier)</li>
        <li>6/8 GB RAM</li>
        <li>128/256/512 GB úložisko (rozšíriteľné do 256 GB)</li>
        <li>EMUI 10.0.1 (na základe Android 10.0)</li>
        <li>13 Mpx zadný fotoaparát</li>
        <li>8 Mpx predný fotoaparát</li>
        <li>Rozmery: 246 x 159 x 7,2 mm</li>
        <li>Váha: 460 g</li>
        <li>4G LTE (podľa modelu), Wi-Fi 802.11 ac, Bluetooth 5.1, GPS, USB-C</li>
        <li>7 250 mAh batéria s podporou 40 W rýchlonabíjania (15 W bezdrôtové nabíjanie)</li>
      </ul>
      <related>
        <a href="https://www.techbyte.sk/2019/06/xiaomi-mi-band-4-vstupil-do-bleskoveho-predaja-takato-je-cena/"/>
      </related>
    </article>
  </body>
</html>