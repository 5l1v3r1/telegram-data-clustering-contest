<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/kozzeteszik-a-klimakonzultacio-eredmenyeit"/>
    <meta property="og:site_name" content="infostart"/>
    <meta property="article:published_time" content="2019-11-25T16:37:14+00:00"/>
    <meta property="og:title" content="Közzéteszik a klímakonzultáció eredményeit"/>
    <meta property="og:description" content="Több mint 200 ezren vettek részt a klímakonzultáción – közölte az Innovációs és Technológiai Minisztérium."/>
  </head>
  <body>
    <article>
      <h1>Közzéteszik a klímakonzultáció eredményeit</h1>
      <address><time datetime="2019-11-25T16:37:14+00:00">25 Nov 2019, 16:37</time> by <a rel="author">Infostart</a></address>
      <h3>Több mint 200 ezren vettek részt a klímakonzultáción – közölte az Innovációs és Technológiai Minisztérium.</h3>
      <p>A tárca jelezte, hogy a Brüsszel által előírt cselekvési tervek elkészítése kapcsán Magyarország minden esetben társadalmi egyeztetésre bocsátotta a témát. Ilyen volt például a Nemzeti Energiahatékonysági Cselekvési Terv, a Megújuló Energia Hasznosítási Cselekvési Terv és a Második Nemzeti Éghajlatváltozási Stratégia.</p>
      <p>A közlemény szerint a minisztérium örül annak, hogy a kérdőívet ennyien, több mint 200 ezren töltötték ki. Mindenkinek a véleménye számít, a beérkezett válaszokat a minisztérium kiértékeli, annak eredményeit nyilvánosságra fogják hozni. Ezt követően tárgyal majd a kérdésről a kormány, amely az emberek véleményének figyelembevételével fogja meghozni döntését.</p>
      <p>A kormany.hu-n keresztül közzétett, <a href="https://infostart.hu/belfold/2019/11/25/a-kormany-165-orat-adott-a-klimakonzultaciora">a klímavédelemről szóló kérdőívet hétfő délig lehetett kitölteni.</a></p>
      <p>
        <i>Nyitókép: Pixabay</i>
      </p>
    </article>
  </body>
</html>