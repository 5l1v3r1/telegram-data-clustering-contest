<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22856/tvd-partizan-ljutomer-cetrta-najboljsa-ekipa.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-25T16:41:00+00:00"/>
    <meta property="og:title" content="TVD Partizan Ljutomer četrta najboljša ekipa"/>
    <meta property="og:description" content="V soboto, 23. novembra, so se v Celju za naslov najboljše ekipe v državi pomerile štiri ekipe, ki so osvojile največ točk v štirih kolih rednega dela lige in sicer ekipe JK Z'dežele Sankaku, TVD Partizan Ljutomer, JK Impol in JK Bežigrad. Prvi polfinalni obračun med domačim klubom Z'dežele Sankaku in TVD Partizan ..."/>
  </head>
  <body>
    <article>
      <h1>TVD Partizan Ljutomer četrta najboljša ekipa</h1>
      <h2>Ekipa TVD Partizan Ljutomer je letos pokazala odlične borbe, se pomerila z najboljšimi v državi in prvič v zgodovini kluba nastopila v finalnem turnirju 1. slovenske judo lige ter zasedla odlično četrto mesto</h2>
      <address><time datetime="2019-11-25T16:41:00+00:00">25 Nov 2019, 16:41</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/tvd-partizan-ljutomer-cetrta-najboljsa-ekipa_7873482315.jpg"/>
        <figcaption>Finalni turnir 1. slovenske judo lige</figcaption>
      </figure>
      <p>V soboto, 23. novembra, so se v Celju za naslov najboljše ekipe v državi pomerile štiri ekipe, ki so osvojile največ točk v štirih kolih rednega dela lige in sicer ekipe <b>JK Z'dežele Sankaku</b>, <b>TVD Partizan Ljutomer</b>, <b>JK Impol</b> in <b>JK Bežigrad</b>. Prvi polfinalni obračun med domačim klubom Z'dežele Sankaku in TVD Partizan Ljutomer je slavil domači klub s 6:1. Drugi polfinale se je končal z rezultatom 5:2 v korist Judo kluba Bežigrad, ki je slavil nad Judo klubom Impol. Slednji se je v borbi za tretje mesto pomerili z ekipo TVD Partizan Ljutomer in jo premagal s 5:2. V finalu sta se pomerila Judo klub Z'dežele Sankaku in Judo klub Bežigrad, kateri je z rezultatom 6:1 zmagal in osvojili naslov državnih prvakov.</p>
      <p>Ekipa TVD Partizan Ljutomer je letos pokazala odlične borbe, se pomerila z najboljšimi v državi in prvič v zgodovini juda v TVD Partizan Ljutomer nastopila v finalnem turnirju 1. slovenske judo lige ter zasedla odlično četrto mesto.</p>
      <p>Tak rezultat bo dobra popotnica tudi za tekmovalca <b>Narseja Lackoviča</b>, ki se je v ponedeljek, 25. novembra, odpravil na večtedenske priprave v Tokio na Japonsko.</p>
      <p>Čestitke ljutomerski ekipi!</p>
    </article>
  </body>
</html>