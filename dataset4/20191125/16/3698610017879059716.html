<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/manchester-siti-shahtar-anons-de-divitisya-match-ligi-chempioniv-330841_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="&quot;Манчестер Сіті&quot; – &quot;Шахтар&quot;: анонс, де дивитися матч Ліги чемпіонів"/>
    <meta property="og:description" content="Чемпіони України проведуть п'ятий матч ЛЧ."/>
  </head>
  <body>
    <article>
      <h1>"Манчестер Сіті" – "Шахтар": анонс, де дивитися матч Ліги чемпіонів</h1>
      <h2>Чемпіони України проведуть п'ятий матч ЛЧ.</h2>
      <address>
        <time datetime="2019-11-25T16:03:00+00:00">25 Nov 2019, 16:03</time>
      </address>
      <p>У вівторок, 26 листопада, англійський "Манчестер Сіті" прийматиме <b><a href="https://dt.ua/SPORT/shahtar-rozgromiv-fk-lviv-u-harkovi-330630_.html">донецький "Шахтар"</a></b> в рамках п'ятого туру групового етапу Ліги чемпіонів.</p>
      <p>Після чотирьох турів "Манчестер Сіті" йде на першому місці, маючи в своєму активі 10 очок. "Шахтар" розташувався на другій сходинці з п'ятьма очками, "Динамо" Загреб також має п'ять очок, у "Аталанти" – одне.</p>
      <p>Англійці вже в цьому турі можуть гарантувати собі першу сходинку в групі, якщо зуміють обіграти чемпіонів України.</p>
      <p>"Шахтар" також при певних розкладах у вівторок може оформити вихід в плей-офф Ліги чемпіонів, але цей варіант вкрай малоймовірний.</p>
      <p>Відзначимо, що в матчі першого туру перемогу в Харкові здобули чемпіони Англії з рахунком 3:0, а три останні очні зустрічі команд завершилися з загальним рахунком 12:0 на користь "городян".</p>
      <p>Головною втратою для "гірників" стане відсутність лідерів атаки Марлоса і Тайсона, які через пошкодження не вирушили з донеччанами на виїзд.</p>
      <figure>
        <img src="https://image.zn.ua/media/images/original/Nov2019/246004.jpg"/>
        <figcaption>ФК Шахтер</figcaption>
      </figure>
      <p>У "Сіті" під питанням участь в матчі головного бомбардира команди Серхіо Агуеро, який травмувався в останньому матчі АПЛ.</p>
      <p>На вихідних команди провели свої матчі чемпіонатів, в яких здобули перемоги. "Шахтар" у Харкові розгромив ФК "Львів" (4:1), а "Ман Сіті" вдома обіграв "Челсі" (2:1).</p>
      <p>На думку букмекерів, абсолютними фаворитами матчу є підопічні Хосепа Гвардіоли. На перемогу "Манчестер Сіті" приймають ставки з коефіцієнтом 1.18. Успіх українського клубу оцінюють о 14.50. Нічийний результат зустрічі — 7.40.</p>
      <p>
        <b>"Манчестер Сіті" – "Шахтар"</b>
      </p>
      <p>
        <i>Вівторок, 26 листопада, Манчестер, стадіон "Сіті оф Манчестер", 22:00</i>
      </p>
      <p><b>Арбітр:</b> Славко Вінчіч (Словенія)</p>
      <p><b>Трансляція:</b> "Футбол 1"</p>
      <p><b><a href="https://dt.ua/SPORT/manchester-siti-shahtar-onlayn-translyaciya-matchu-330825_.html">ZN.UA проведе онлайн-трансляцію матчу</a></b>.</p>
      <p>
        <b>
          <i>Орієнтовні склади:</i>
        </b>
      </p>
      <p><b>"Манчестер Сіті":</b> Едерсон, Канселу, Стоунз, Фернандіньо, Менді, Де Брюйне, Родрі, Давід Сілва, Марез, Жезус, Стерлінг.</p>
      <p><b>"Шахтар":</b> Пятов, Болбат, Матвієнко, Кривцов, Ісмаїлі, Коваленко, Степаненко, Патрік, Коноплянка, Тете, Мораес.</p>
      <p><b>Прогноз ZN.UA:</b> 2:0.</p>
      <p>Раніше повідомлялося про те, що <b><a href="https://dt.ua/SPORT/shahtar-oshtrafovaniy-za-rosiyskomovni-ogoloshennya-na-stadioni-330468_.html">"Шахтар" оштрафований за російськомовні оголошення на стадіоні</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>