<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996282-zhelto-sanda-mereke-k-nder-4-ba-yt.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T16:37:00+00:00"/>
    <meta property="og:title" content="Желтоқсанда мереке күндері қосымша пойыздар жолға шығады"/>
    <meta property="og:description" content="Қосымша пойыздар Тұңғыш Президент күні, ҚР Тәуелсіздік күні, Жаңа жыл мерекесі күндері жүреді."/>
  </head>
  <body>
    <article>
      <h1>Желтоқсанда мереке күндері қосымша пойыздар жолға шығады</h1>
      <h2>Қосымша пойыздар Тұңғыш Президент күні, ҚР Тәуелсіздік күні, Жаңа жыл мерекесі күндері жүреді.</h2>
      <address>
        <time datetime="2019-11-25T16:37:00+00:00">25 Nov 2019, 16:37</time>
      </address>
      <p><b>"Жолаушылар тасымалы" АҚ желтоқсан айындағы мереке күндері 4 бағыт бойынша қосымша пойыздар шығарады</b>, деп хабарлайды <a href="https://kaz.zakon.kz/">Zakon.kz</a> компанияның баспасөз қызметіне сілтеме жасап.</p>
      <p>Қосымша пойыздар Тұңғыш Президент күні, ҚР Тәуелсіздік күні, Жаңа жыл мерекесі күндері жүреді.</p>
      <p>"Алматы-2 – Шымкент" бағыты бойынша 12 рейс "ІІ-ші Алматыдан" 28 қараша күні, желтоқсан айының 2, 5, 9, 12, 16, 19, 23, 26, 30 жұлдыздары және 2020 жылдың 2, 6 қаңтар күндері шықса, сәйкесінше Шымкент қаласынан 29 қараша, 3, 6, 10, 13, 17, 20, 24, 27, 31 желтоқсан және 3, 7 қаңтар күндері кері бағытта аттанады.</p>
      <p>"Алматы-2 – Түркістан" бағыты бойынша 4 рейс "ІІ-ші Алматыдан" 28 қараша және 5, 17, 24 желтоқсан күндері, ал Түркістаннан сәйкесінше 29 қараша және 6, 18, 25 желтоқсан күндері кері бағытта жүреді.</p>
      <p>"Маңғыстау-Бейнеу" бағыты бойынша күнара Маңғыстаудан 28 қарашадан бастап 2020 жылдың 6 қаңтарына дейін жұп күндері, ал Бейнеуден 29 қарашадан бастап 2020 жылдың 7 қаңтарына дейін тақ күндері жүреді.</p>
      <p>"Нұр-Сұлтан-Шу" бағыты бойынша "Тұлпар-Тальго" вагондарымен жасақталған екі рейс 31 желтоқсаннан бастап 2020 жылдың 2 қаңтарына дейін қатынайды.</p>
      <p>Сондай-ақ, №712/711 "Нұр-Сұлтан-Нұрлы жол – Шымкент" коммерциялық пойызы 8 желтоқсанынан бастап күн сайын қатынайтын болады.</p>
      <p>Пойыз кестесіне қатысты сұрақтар бойынша, ұлттық тасымалдаушының Бірыңғай анықтама қызметі "105" нөміріне хабарласуға болады (стационарлық телефоннан қоңырау тегін).</p>
    </article>
  </body>
</html>