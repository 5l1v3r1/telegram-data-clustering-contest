<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/krida-news/tv-umpire-no-ball-trials-from-india-west-indies-series-psd-91-2022167/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-25T16:20:40+00:00"/>
    <meta property="og:title" content="भारत-विंडीज मालिकेत ICC कडून मोठा बदल, तिसऱ्या पंचांचं काम वाढलं"/>
    <meta property="og:description" content="६ डिसेंबरपासून भारत-विंडीज मालिकेला सुरुवात"/>
  </head>
  <body>
    <article>
      <h1>भारत-विंडीज मालिकेत ICC कडून मोठा बदल, तिसऱ्या पंचांचं काम वाढलं</h1>
      <h2>६ डिसेंबरपासून भारत-विंडीज मालिकेला सुरुवात</h2>
      <address><time datetime="2019-11-25T16:20:40+00:00">25 Nov 2019, 16:20</time> by <a rel="author">लोकसत्ता ऑनलाइन</a></address>
      <p>बांगलादेशविरुद्ध टी-२० आणि कसोटी मालिकेत बाजी मारल्यानंतर भारतीय संघ विराट कोहलीच्या नेतृत्वाखाली विंडीजविरुद्ध मालिकेसाठी सज्ज झाला आहे. ६ डिसेंबरपासून वेस्ट इंडिजच्या भारत दौऱ्याला सुरुवात होणार आहे. या मालिकेत ICC ने मोठा बदल करण्याचं ठरवलं आहे.</p>
      <p>अवश्य वाचा –  <a href="https://www.loksatta.com/krida-news/mumbai-and-hyderabad-swap-dates-of-t20is-vs-windies-psd-91-2020576/">विंडीजच्या भारत दौऱ्यात महत्वपूर्ण बदल, जाणून घ्या…</a></p>
      <p>नुकत्यात पार पडलेल्या ऑस्ट्रेलिया विरुद्ध पाकिस्तान कसोटी सामन्यात मैदानावरील पंचांनी तब्बल २१ नो-बॉलचे निर्णय दिलेच नाहीत. ज्यामुळे पंचांच्या क्षमतेवर पुन्हा एकदा प्रश्नचिन्ह निर्माण झालं. यामुळे आगामी भारत विरुद्ध वेस्ट इंडिज टी-२० मालिकेत, तिसरे पंच नो-बॉलचा निर्णय देणार आहेत. ICC मधील सुत्रांनी हिंदुस्थान टाईम्स वृत्तपत्राला माहिती दिली.</p>
      <p>अवश्य वाचा – <a href="https://www.loksatta.com/krida-news/selection-committee-announce-team-india-for-west-indies-tour-psd-91-2019803/">विंडीजविरुद्ध मालिकेसाठी भारतीय संघाची घोषणा, भुवनेश्वर कुमारचं पुनरागमन</a></p>
      <p>याआधी २०१९ आयपीएल हंगामात अशाच प्रकारे पंच एस.रवी यांनी नो-बॉलचा निर्णय दिलाच नव्हता. ज्यानंतर आयसीसीने या प्रकरणात लक्ष घालण्याची मागणी केली. प्रदीर्घ काळ झालेल्या चर्चेनंतर आयसीसीने नवीन नियम आखताना तिसऱ्या पंचांकडे नो-बॉलचा निर्णय देण्याची जबाबदारी सोपवली होती. या नवीन निर्णयाची अंमलबजावणी आता भारत विरुद्ध विंडीज मालिकेत होणार असल्याचं समजतंय.</p>
      <related>
        <a href="https://www.loksatta.com/krida-news/ind-vs-sa-virat-kohli-still-on-second-position-in-icc-test-ranking-after-his-double-century-in-second-test-smith-leads-the-chart-psd-91-1992549/"/>
        <a href="https://www.loksatta.com/krida-news/ind-vs-sa-2nd-test-india-maintain-his-top-position-in-test-championship-time-table-psd-91-1992038/"/>
      </related>
    </article>
  </body>
</html>