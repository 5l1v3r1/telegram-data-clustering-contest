<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10274603/doczekalismy-sie-netflix-ujawnil-date-premiery-2-sezonu-sex-education.html"/>
    <meta property="og:site_name" content="Wprost"/>
    <meta property="article:published_time" content="2019-11-25T16:47:00+00:00"/>
    <meta property="og:title" content="Doczekaliśmy się! Netflix ujawnił datę premiery 2. sezonu „Sex Education”"/>
    <meta property="og:description" content="Netflix w końcu wyznaczył datę premiery drugiego sezonu serialu „Sex Education”. W Londynie powstał specjalny mural, na którym poinformowano, że kolejną odsłonę serialu będziemy mogli oglądać od 17 stycznia 2020 roku."/>
  </head>
  <body>
    <article>
      <h1>Doczekaliśmy się! Netflix ujawnił datę premiery 2. sezonu „Sex Education”</h1>
      <address><time datetime="2019-11-25T16:47:00+00:00">25 Nov 2019, 16:47</time> by <a rel="author">WPROST.pl</a></address>
      <p>
        <b>Netflix w końcu wyznaczył datę premiery drugiego sezonu serialu „Sex Education”. W Londynie powstał specjalny mural, na którym poinformowano, że kolejną odsłonę serialu będziemy mogli oglądać od 17 stycznia 2020 roku.</b>
      </p>
      <p>Poza datą premiery 2. sezonu <a href="https://www.wprost.pl/tematy/10127168/netflix.html">Netflix</a> wyjawił, że 17 stycznia 2020 roku na platformie streamingowej pojawi się osiem nowych odcinków serial. Drugi sezon trafi na Netfliksa nieco ponad rok po zakończeniu pierwszego sezonu serialu. W sieci pojawiły się dzisiaj także pierwsze plakaty promujące 2. odsłonę produkcji.</p>
      <p>Pierwszy sezon "Sex Education" oglądać możemy na Netfliksie od 11 stycznia 2019 roku. Produkcja szybko zyskała sobie przychylność publiczności i zjednała rzeszę fanów. Aktorzy, którzy wcielają się w głównych bohaterów, na <a href="https://www.wprost.pl/tematy/10127397/instagram.html">Instagramie</a> zgromadzili w zaledwie kilka dni tysiące obserwujących.</p>
      <p>Netflix kolejny raz wziął na tapetę temat dojrzewania. Tym razem mamy okazję obejrzeć perypetie nastoletniego i niezbyt obytego w sprawach damsko-męskich Otisa, który na przekór temu postanawia pójść w ślady swojej mamy – seksuolog. Chłopak wspólnie ze zbuntowaną Maeve otwiera w szkolę poradnię seksualną dla rówieśników.</p>
      <h3>Kim są aktorzy, którzy wcielają się w głównych bohaterów „Sex Education”?</h3>
      <p>Ncuti Gatwa, który w „Sex Education” wciela się w Erica Effionga, urodził się w 1992 roku. 26-latek ma rwandyjskie pochodzenie, ale wychowywany był w Edynburgu i Dunfermline w Szkocji. Studiował w Royal Conservatoire of Scotland w Glasgow. Przed serialem Netflixazagrał dwie epizodyczne role – w 2014 roku w „Bob Servant” i w 2015 roku w „Stonemouth”.</p>
      <p>Emma Margaret Tachard-Mackey, która w serialu gra Maeve Wiley, urodziła się w 1996 roku w Le Mans we Francji. Jej ojciec jest Francuzem, a matka Brytyjką. Aktorstwo studiowała na University of Leeds. Później występowała w produkcjach Workshop Theatre i reżyserowała sztuki teatralne na uniwersytecie. Mackey zajmuje się też modelingiem. Przed „Sex Education” grała m.in. w filmie „Summit Fever” (2018) i „Badger_Lane” (2016).</p>
      <p>Asa Butterfield urodził się w 1997 roku w Islington. Mało kto kojarzy, że to właśnie on wcielił się w Bruno w kasowym filmie „Chłopiec w pasiastej piżamie”. Wcielił się też w tytułowego bohatera w ekranizacji powieści Orsona Scotta Carda Gra Endera i Jake’a Portmana w filmie Tima Burtona „Osobliwy dom pani Peregrine”. Zagrał też Hugo w filmie „Hugo i jego wynalazek”.</p>
      <related>
        <h4>Galeria:</h4>
        <a href="https://www.wprost.pl/galeria/13551/aktorzy-z-sex-education-na-instagramie-zyskali-tysiace-fanow.html"/>
      </related>
      <related>
        <h4>Czytaj także:</h4>
        <a href="https://www.wprost.pl/prime-time/10274567/elizabeth-hanks-corka-aktora-toma-hanksa-czym-sie-zajmuje.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15901/drugi-sezon-serialu-sex-education-na-netflix.html"/>
      </related>
      <footer>Źródło: <a href="https://www.wprost.pl/">WPROST.pl</a></footer>
    </article>
  </body>
</html>