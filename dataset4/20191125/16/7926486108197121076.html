<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013548/%D9%85%D8%AC%D8%B3%D9%85%D9%87-%D9%87%D8%A7%DB%8C-%D8%B4%D9%87%D8%B1%DB%8C-%D8%AA%D9%87%D8%B1%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D9%85%DB%8C-%DA%A9%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T16:50:48+00:00"/>
    <meta property="og:title" content="مجسمه های شهری تهران افزایش پیدا می‌کند"/>
    <meta property="og:description" content="مدیرعامل سازمان زیباسازی شهر تهران گفت: قصد داریم با همکاری و همراهی هنرمندان مجسمه ساز تعداد مجسمه های شهری تهران را افزایش دهیم."/>
  </head>
  <body>
    <article>
      <h1>مجسمه های شهری تهران افزایش پیدا می‌کند</h1>
      <address>
        <time datetime="2019-11-25T16:50:48+00:00">25 Nov 2019, 16:50</time>
      </address>
      <p>
        <i>مدیرعامل سازمان زیباسازی شهر تهران گفت: قصد داریم با همکاری و همراهی هنرمندان مجسمه ساز تعداد مجسمه های شهری تهران را افزایش دهیم.</i>
      </p>
      <p>به گزارش مشرق، برزین ضرغامی مدیرعامل سازمان زیباسازی شهرداری تهران در مراسم اختتامیه نهمین دوره سمپوزیوم مجسمه سازی شهر تهران گفت: این سمپوزیوم به سرانجام نمی‌رسید مگر با همکاری همه عزیزان و هنرمندان بزرگوار که در این رویداد شرکت کردند.</p>
      <blockquote>بیشتر بخوانید:<br/><a href="https://www.mashreghnews.ir/news/986990/%D8%B3%D8%B1%D8%AF%DB%8C%D8%B3-%D9%82%DB%8C%D8%B5%D8%B1%D8%A7%D9%85%DB%8C%D9%86-%D9%BE%D9%88%D8%B1-%D8%B4%D8%A7%D8%B9%D8%B1-%D9%85%D8%B9%D8%A7%D8%B5%D8%B1-%D8%A7%DB%8C%D8%B1%D8%A7%D9%86-%D8%A8%D9%87-%D8%B3%D8%B1%D9%82%D8%AA-%D8%B1%D9%81%D8%AA">سردیس «قیصرامین پور» شاعر معاصر ایران به سرقت رفت</a></blockquote>
      <p>وی افزود: سمپوزیوم نهم با یک وقفه یک ساله نسبت به سمپوزیوم قبلی برگزار شد اما تلاش میکنیم سمپوزیوم بعدی در موقع مقرر و بدون وقفه برگزار شود.</p>
      <p>ضرغامی گفت: از هنرمندان می خواهیم تا از امروز که اختتامیه نهمین سمپوزیوم را شاهدیم به فکر طراحی برای دوره بعدی باشند.</p>
      <p>وی ادامه داد: ما هر ساله فعالیت بهارستان را داریم که در آستانه فرارسیدن عید نوروز برگزار می شود که بخش عمده آن به انجام کارهای نوآورانه اختصاص پیدا میکند که مجسمه سازی می تواند بخشی از آن باشد.</p>
      <p>مدیرعامل سازمان زیباسازی شهر تهران افزود: در مجموعه فرهنگی هنری عباس آباد میدان مشاهیر را داریم که تا امروز تعداد مجسمه برای آن ساخته شده است.</p>
      <p>ضرغامی خاطرنشان کرد: سازمان زیباسازی شهرداری تهران فراخوانی را اعلام خواهد کرد تا هنرمندان در حوزه ساخت سایر مجسمه های مورد نیاز پا به عرصه بگذارند.</p>
      <p>وی گفت: قرار است در سطح شهر تهران تعداد مجسمه های شهری افزایش یابد که برای این موضوع نیازمند حضور هنرمندان و انجام کارهای هنری و مجسمه سازی از سوی آنها هستیم.</p>
      <p>منبع: فارس</p>
    </article>
  </body>
</html>