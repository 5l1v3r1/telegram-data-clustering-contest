<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10274567/elizabeth-hanks-corka-aktora-toma-hanksa-czym-sie-zajmuje.html"/>
    <meta property="og:site_name" content="Wprost"/>
    <meta property="article:published_time" content="2019-11-25T16:32:00+00:00"/>
    <meta property="og:title" content="Elizabeth Hanks – córka aktora Toma Hanksa. Czym się zajmuje?"/>
    <meta property="og:description" content="Elizabeth Hanks ma 37 lat i jest aktorką oraz pisarką. Na długo przed tym, jak stała się sławna z powodu wybranej przez siebie ścieżki kariery, znana była jako córka uwielbianego na całym świecie aktora Toma Hanksa oraz aktorki Samanthy Lewes."/>
  </head>
  <body>
    <article>
      <h1>Elizabeth Hanks – córka aktora Toma Hanksa. Czym się zajmuje?</h1>
      <address>
        <time datetime="2019-11-25T16:32:00+00:00">25 Nov 2019, 16:32</time>
      </address>
      <p>
        <b>Elizabeth Hanks ma 37 lat i jest aktorką oraz pisarką. Na długo przed tym, jak stała się sławna z powodu wybranej przez siebie ścieżki kariery, znana była jako córka uwielbianego na całym świecie aktora Toma Hanksa oraz aktorki Samanthy Lewes.</b>
      </p>
      <p>Elizabeth Hanks i jej brat Colin Hanks są dziećmi z pierwszego małżeństwa swojego ojca Toma Hanksa z aktorką Samanthą Lewes. Para rozstała się w 1987 roku. Lewes zmarła w wieku 49 lat 12 marca 2002 roku na raka kości. Hanks ponownie ożenił się w 1988 roku z aktorką Ritą Wilson, z którą ma także dwójkę dzieci – Cheta Hanksa i Trumana Theodore'a.</p>
      <h3>Elizabeth Hanks – wykształcenie</h3>
      <p>Jedyna córka Hanksa urodziła się 17 maja 1982 roku w Los Angeles. Uczęszczała do prestiżowej Archer School for Girls. W 2001 roku została przyjęta do Vassar Collage, który ukończyła w 2004 roku uzyskując stopień naukowy w dziedzinie sztuki, filologii angielskiej oraz literatury. Później przez rok uczyła się w University of St. Andrews – prywatnej uczelni w Szkocji. Po rozstaniu rodziców Elizabeth pozostała ze swoim ojcem i była wychowywana także przez jego drugą żonę Ritę Wilson. Miała jednak na bieżąco kontakt ze swoją matką.</p>
      <h3>Życie zawodowe</h3>
      <p>Pierwszą rolą filmową Elizabeth Hanks była ta u boku jej ojca w filmie „Forrest Gump” w 1994 roku. Zagrała dziewczynkę, która nie pozwala Forrestowi usiąść obok siebie w autobusie. W 1996 roku zagrała w filmie „That Thing You Do”. Następna rola przyszła lata później – w 2015 roku. Zobaczyć mogliśmy wówczas aktorkę w filmie „Anchorage”.</p>
      <p>Poza aktorstwem Elizabeth Hanks na co dzień jest pisarką i edytorką. Ma nawet swój blog, na którym dzieli się swoimi opiniami na różne tematy. Przez jakiś czas była edytorem „Huffington Post”. Teraz głównie zajmuje się pisaniem recenzji książek.</p>
      <related>
        <h4>Czytaj także:</h4>
        <a href="https://www.wprost.pl/prime-time/10274514/najlepsze-seriale-hbo-ostatnich-lat-co-warto-obejrzec.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15899/elizabeth-hanks-corka-aktora-toma-hanksa.html"/>
      </related>
      <footer>Źródło: justrichest.com</footer>
    </article>
  </body>
</html>