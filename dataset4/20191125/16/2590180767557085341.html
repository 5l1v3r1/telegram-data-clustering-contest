<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185367/%E0%A6%A8%E0%A6%BF%E0%A6%9C%E0%A7%87%E0%A6%A6%E0%A7%87%E0%A6%B0-%E0%A6%A8%E0%A7%87%E0%A6%A4%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A7%9F-%E0%A6%9C%E0%A7%87%E0%A6%8F%E0%A6%AE%E0%A6%AC%E0%A6%BF%E0%A6%B0-%E0%A7%A9-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%A6%E0%A6%A3%E0%A7%8D%E0%A6%A1"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T16:38:00+00:00"/>
    <meta property="og:title" content="নিজেদের নেতা হত্যায় জেএমবির ৩ জনের মৃত্যুদণ্ড"/>
    <meta property="og:description" content="চাঁপাইনবাবগঞ্জে জেএমবি নেতা রহুল আমীন ওরফে সালান হত্যা মামলায় তিন জেএমবি স..."/>
  </head>
  <body>
    <article>
      <h1>নিজেদের নেতা হত্যায় জেএমবির ৩ জনের মৃত্যুদণ্ড</h1>
      <address><time datetime="2019-11-25T16:38:00+00:00">25 Nov 2019, 16:38</time> by <a rel="author">সময় সংবাদ</a></address>
      <p><b>চাঁপাইনবাবগঞ্জে জেএমবি নেতা রহুল আমীন ওরফে সালান হত্যা মামলায় তিন জেএমবি সদস্যকে মৃত্যুদণ্ড দিয়েছেন আদালত। একই সঙ্গে বাকি চার জেএমবি সদস্যকে যাবজ্জীবন কারাদণ্ড ও প্রত্যেককে এক লাখ টাকা করে জরিমানা করা হয়েছে। </b><br/><br/>সোমবার (২৫ নভেম্বর) দুপুরে চাঁপাইনবাবগঞ্জ জেলা ও দায়রা জজ আদালতের বিচারক শওকত আলী আসামিদের উপস্থিতিতে এ রায় দেন। <br/><br/>মৃত্যুদণ্ডপ্রাপ্ত জেএমবি সদস্যরা হলো, জেলার নাচোল থানার চানপাড়া এলাকার মৃত. এরশাদ আলী ছেলে সানোয়ার, গোমস্তাপুর উপজেলার বালুগ্রাম রাজারামপুর এলাকার মৃত. কুদ্দুসের ছেলে জাহাঙ্গীর আলম ও একই উপজেলার বালুগ্রাম দক্ষিণটোলা এলাকার মফিজ উদ্দিনের ছেলে আব্দুস শুকুর।<br/><br/>যাবজ্জীবন সাজাপ্রাপ্ত সদস্যরা হলো, সামসুল হক, সাইফুল ইসলাম, শামীম, আব্দুল মোতাকাব্বির ওরফে ফাহিম।<br/><br/>রায় ঘোষণার সময় আসামিরা আদালতে উপস্থিত ছিল। তাদের মধ্যে মৃত্যুদণ্ডপ্রাপ্ত সানোয়ার পলাতক থাকায় আদালতে অনুপস্থিত ছিল।<br/><br/>প্রসঙ্গত, জেএমবি’র অভ্যন্তরীণ দ্বন্দ্বের জেরে ২০১২ সালের ২৬ এপ্রিল রাত সাড়ে ১১টার দিকে আসামিরা সালমানকে হত্যা করে। এ ঘটনায় নাচোল থানার এসআই আনিসুর বাদী হয়ে ২০১২ সালের ২৭ এপ্রিল অজ্ঞাতনামাদের আসামি করে নাচোল থানায় একটি হত্যা মামলা দায়ের করে। </p>
    </article>
  </body>
</html>