<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549977.html/%D8%A7%DB%8C%D8%AC%D8%A7%D8%AF-25-%D9%87%D8%B2%D8%A7%D8%B1-%D8%B4%D8%BA%D9%84-%D8%AA%D9%88%D8%B3%D8%B7-%D8%A8%D8%B3%DB%8C%D8%AC-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86--%D8%AA%D8%AD%D9%88%DB%8C%D9%84-88-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%B3%DB%8C%D9%84-%D8%B2%D8%AF%D9%87-%D8%AA%D8%A7-%D9%BE%D8%A7%DB%8C%D8%A7%D9%86-%D9%87%D9%81%D8%AA%D9%87-%D8%A8%D8%B3%DB%8C%D8%AC"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:18:00+00:00"/>
    <meta property="og:title" content="ایجاد 25 هزار شغل توسط بسیج در مازندران/ تحویل 88 واحد مسکونی سیل‌زده تا پایان هفته بسیج"/>
    <meta property="og:description" content="فرمانده سپاه کربلا مازندران گفت: موفق شدیم در طی چندسال با اعتبارات اندک و تسهیلات ناچیز بیش از ۲۵ هزار شغل از سال ۸۳ ایجاد کنیم."/>
  </head>
  <body>
    <article>
      <h1>ایجاد 25 هزار شغل توسط بسیج در مازندران/ تحویل 88 واحد مسکونی سیل‌زده تا پایان هفته بسیج</h1>
      <h2>فرمانده سپاه کربلا مازندران اعلام کرد؛</h2>
      <address>
        <time datetime="2019-11-25T16:18:00+00:00">25 Nov 2019, 16:18</time>
      </address>
      <p>فرمانده سپاه کربلا مازندران گفت: موفق شدیم در طی چندسال با اعتبارات اندک و تسهیلات ناچیز بیش از ۲۵ هزار شغل از سال ۸۳ ایجاد کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار محمد حسین بابایی در گفت و گو با خبرنگار <a href="http://www.bloghnews.com/">بلاغ</a>، در هفته گرامیداشت بسیج و آغاز چهل سالگی این شجره طیبه در گفت و گو با خبرنگار ما، چگونگی شکل گیری این نهاد انقلابی، کارکرد آن در دوران انقلاب، آینده بسیج و نیز برنامه‌های هفته بسیج در مازندران پرداخت و بااشاره به بیانات امام خمینی (ره) درباره بسیج که فرمودند: «تشکیل بسیج در نظام جمهوری اسلامی یقینا از برکات و الطاف جلیه خداوند است» گفت:با توجه به اینکه امسال وارد چهل سالگی بسیج شدیم، این نهاد انقلابی کارنامه درخشان متنوعی و بسیار پربرکتی دارد.<br/><br/>*اجرای بیش از ۹۷۰۰ برنامه در هفته بسیج مازندران<br/>بابایی با بیان اینکه امسال برنامه‌های هفته بسیج بصورت مفصل و جامع‌تر برگزار می‌شود بااعلام بیش از ۴ هزار پایگاه بسیج در استان مازندران به تشریح برنامه‌های هفته بسیج پرداخت و افزود: بیش از ۹ هزار ۷۰۰ برنامه در قالب ۱۹۳۵ عنوان در ۲۲ شهرستان و ۵۵ شهر مازندران اجرا می‌شود.<br/><br/>این مسئول با اشاره به اینکه برنامه‌های مورد علاقه مردم از جمله مسابقات ورزشی است که در هفته بسیج برگزار میشود، اضافه کرد: یادواره‌های شهدا، افتتاح طرح‌های اقتصاد مقاومتی، اردو‌های جهادی، افتتاح خانه‌های محرومین وپروژه‌های محرومیت زدایی و نهایتا روز ۵ آذر اجتماع پرشکوه بسیجیان از جمله برنامه‌های هفته بسیج استان مازندران است.<br/><br/>*متلاشی کردن سازمان منافقین توسط بسیج<br/>فرمانده سپاه کربلا مازندران در ادامه بسیج  را طبق تعابیر رهبرمعظم انقلاب پاک‌ترین، مخلص‌ترین و فداکارترین و بهترین مردم دانست و اضافه کرد:بسیج با توجه به ذات انقلابی آن، در موضوع منافع ملی به عرصه‌های مورد نیاز دوران انقلاب ورود پیدا کرد. از روز اول انقلاب جنگ ها‌ی داخلی، کودتا، و نیز جنگ تحمیلی علیه انقلاب آغاز شد وبسیجیان در قالب کار‌های دفاعی امنیتی ایفای نقش کردند و سازمان منافقین را متلاشی که در این ۱۲ هزار شهید فدای انقلاب شد.<br/><br/>بابایی افزود:بعد از اتمام جنگ برخی مسئولان زمزمه‌هایی برای انحلال ارتش و سپاه داشتند که با بیانیه امام خمینی (ره) که انقلاب به شما نیاز دارد، بسیج ماندگار شد و امروزه هم در عرصه‌های فرهنگی، سیاسی، علمی و اقتصادی که چندسال است کشور درگیر یک جنگ تحمیلی اقتصادی می‌باشد، با تمام توان در جهاد اقتصادی ورود پیدا کرده است.<br/><br/>*عضویت یک میلیون مازندرانی در سازمان بسیج<br/>به گفته فرمانده سپاه کربلا استان بیش از ۳ میلیون نفری مازندران، بیش از یک میلیون جمعیت آن عضو بسیج هستند که در سال ۸۰ طبق دستور رهبر معظم انقلاب بسیج از شکل ساده خود در قالب اقشاری در آمده است.<br/><br/>بابایی با اشاره به اینکه در هر قشر و صنفی سازمان بسیج تشکیل شده خاطرنشان کرد:‌امروزه بسیج محدود به یک قشر خاصی نیست بلکه در هر قشری من جمله دانش آموزی، اساتید، مهندسین، پزشکی، صداوسیما، جامعه زنان، علمی و فناوری، طلاب، مهندسین صنعتی، کارمندان ... بسیج دارای سازوکار است.<br/><br/>*بسیج با محدودیت فکری برخی مدیران مواجه است<br/>فرمانده سپاه کربلا در بخش دیگری از سخنان خود با بیان اینکه با تصویب مجلس بسیج محدودیت‌های قانونی ندارد، گفت: بسیج بعنوان مجری طرح‌های دولتی در حال فعالیت بوده و نیز مجری بنگاه‌های زودبازده است؛ لذا بسیج از نظر قانونی محدودیتی ندارد، اما برخی مدیران و مسئولان بخاطر اینکه ذهنشان نسبت به بسیج بسته و بعضا ناآشنا است؛ بسیج سال ۹۸ را با بسیج اوایل دهه انقلاب مقایسه می‌کنند؛ که در این محدودیت فکری وجود دارد. بعضی مدیران هم میدانند که اگر کارشان به دست بسیج اجرا شود بدون نقص است.<br/><br/>فرمانده سپاه کربلا مازندران در ادامه با اشاره به بسیج سازندگی و برنامه‌های این سازمان در بخش عمرانی، اشتغالزایی و محرومیت زدایی، گفت:پروژه‌های کوچک جاده‌های بین مزارع، آب بندان‌ها، ساخت ورزشگاه هامثل ساخت ورزشگاه نوشهر که هدیه رهبر معظم انقلاب به مردم بود، نوسازی ورزشگاه بابل، ساخت ورزشگاه جویبار و امروزه نیز آغاز بازسازی ورزشگاه شهید متقی ساری و همچنین ساخت بیمارستان در بابل که فاز اول آن به اتمام رسید، از جمله کار‌های سازندگی این سازمان است.<br/><br/>بابایی به بخش‌های عمرانی و راه سازی، بسیج سازندگی اشاره کرد و ادامه داد:‌راه سازی در مناطق صعب العبور، ساخت پل،  لایروبی بخشی از رودخانه‌ها به بسیج سازندگی واگذار شد. برای نمونه سال گذشته پلی که تقریبا ۳۰ سال درمنطقه هزار جریب همه نمایندگان و مسئولان وعده ساخت آن را داده بودند، اما پلی ساخته نشد، بسیج سازندگی طی ۳۱ روز این پل را ساخت و تحویل مردم داد.<br/><br/>*اجرای پروژه‌های بسیج سازندگی بدون نقص<br/>این مقام مسئول با اعلام اینکه بسیج درکار‌ها از متخصصین استفاده می‌کند و هیچ پروژه‌های بدون نظارت مهندسین اجرا نمی‌شود، یادآور شد: به گفته مدیر راه و شهرسازی استان جاده‌هایی که بسیج سازندگی می‌سازد بدون نقص بوده و خیال ما در این بابت راحت است.<br/><br/>فرمانده سپاه کربلا مازندران با تاکید براینکه بسیج در طرح‌های مشارکتی مردمی ورود پیدا میکند، تا با سرعت انجام شود افزود:طبق بیانات رهبر معظم انقلاب در سال ۹۱ در موضوع اقتصاد مقاومتی و تاکیدات معظم له که این اقتصاد دولتی نیست بلکه مردمی می‌باشد، و دانش بنیان، اولین مخاطب در اقتصاد مقاومتی بسیج بود. تسهیل کارها، با ایجاد کارگاه‌های زودبازده و مسئله آموزش مقدمه ورود بسیج شد.<br/><br/> بابایی با اعلام این خبر که موفق شدیم در طی چندسال با اعتبارات اندک و تسهیلات ناچیز بیش از ۲۵ هزار شغل از سال ۸۳ ایجاد کنیم، خاطرنشان کرد: بعضی مشاغل پایدار ماند، اما بعضی هم بخاطر قاچاق کالا و واردات بی رویه دچار رکود شد.<br/><br/>*اشتغالزایی با تشکیل صندوق‌های قرض الحسنه محله محور<br/>به گفته بابایی در حوزه اشتغالزایی در حال حاضر با راه اندازی صندوق‌های قرض الحسنه محله محور و وجود تسهیلگران در تلاش برای افزایش در استان هستیم.<br/><br/>فرمانده سپاه کربلا در بخش دیگری از سخنان خود به بخش حوزه بهداشت و درمان بسیج هم اشاره کرد و گفت:‌در برنامه جاری الگو‌های جهادی بسیج یک برنامه درمان به صورت رایگان در مناطق محروم صورت میگیرد. اما در قرارگاه پیشرفت و آبادنی سپاه کربلا موضوع سلامت و پیشگیری بیماری‌ها با تغییر سبک تغذیه که مورد استتقبال مردم قرار گرفته است، دنبال می‌شود. استفاده از تولیدات بومی و بدون سم و بدون مواد شیمیایی آنچه برای مردم آموزش داده شده است؛ و هدف ما راه اندازی کلنیک سلامت در درمانگاه سپاه با کمک پزشکان طب سنتی در اصلاح تغدیه و سبک زندگی می‌باشد.<br/><br/>به گفته بابایی سپاه دارای ۱۴ درمانگاه و یک بیمارستان در مازندران است.<br/><br/>*احیای مشاغل بومی در مازندران توسط بسیج<br/>این مسئول در ادامه به بخش احیای صنایع بومی مازندران اشاره کرد و افزود:برخی صنایع دستی در مازندران با کمک بسیج احیا شده است، در بخش دامپروی و کشاورزی که بومی است در تلاش برای احیای آن هستیم.<br/><br/>فرمانده سپاه کربلا با بیان اینکه سپاه و بسیج در بخش راه اندازی شرکت‌هایی که نقش پشتیبان و حمایت کننده از تولیدات خانگی است، خاطر نشان کرد:‌برنامه‌های اموزشی برای اشتغال، راه اندازی نمایشگاه‌های تخصصی، اعطای وام و تسهیلات و کار‌هایی مربوط به راه اندازی هر چه بهتر در بخش اشتغالزایی برعهده سپاه و بسیج است.<br/><br/>به گفته بابایی مردم مردم میتوانند با مراجعه به بسیج سازندگی شهر‌ها به صورت رایگان برای مشاغل زودبازده آمزوش ببینند.<br/><br/>بابایی گفت:ششم آذر امسال در ساری نمایشگاه بزرگ اقتصاد مقاومتی و کارگاه‌های تخصصی در بخش‌های مختلف افتتاح می‌شود که هر کسی میتواند برای آموزش براساس کار‌های در امر دامپروری، کشاورزی و صنعتی و... به این نمایشگاه رجوع کند.<br/><br/>*محرومیت زدایی مهم‌ترین ماموریت بسیج<br/>سردار بابایی در ادامه سخنان خود به گروه‌های جهادی و محرومیت زدایی که ماموریت مهم بسیج است اشاره کرد و افزود:امسال با توجه به سیل اخیر ۴۹۳ واحد مسکونی تحت پوشش کمیته امداد را سپاه تحویل گرفت که بخشی از اعتبار آن را کمیته امداد و بخشی دیگر از مجمع خیرین استان تامین شد.<br/><br/>به گفته فرمانده سپاه کربلا، ۷۰ واحد مسکونی زلزله زده  در سرپل ذهاب توسط گروه‌های جهادی، مجمع خیرین سپاه کربلا ساخته و تحویل شد.<br/><br/>این مسئول با تاکید براینکه محرومیت را دشمن میدانیم و به سمت ریشه کنی محرومیت میرویم، یادآور شد: علاوه بر اشتغالزایی، در تامین جهیزیه و اقلام ضروری خانوار‌ها و نیز تحصیلی هم بسیج کمک کار مردم است.<br/><br/>بابایی خاطرنشان کرد: از سال 85 تاکنون 3 هزار و 323 پروژه با اعتبار 250 میلیارد تومان به بهره‌برداری رسید، 275 خانه سیل‌زده تعمیر و بازسازی شده و تا پایان هفته بسیج 88 واحد مسکونی سیل‌زده بهره‌برداری می‌شود.<br/><br/>*اقتصاد مقاومتی تنها راه مقابله با جنگ اقتصادی دشمن<br/>بابایی در ادامه به اقتصاد مقاومتی اشاره کرد و با بیان اینکه اقتصاد مقاومتی مربوط به دولت است، اما دولت هنوز به طور جدی در عرصه اقتصادی مقاومتی ورود پیدا نکرده، تصریح کرد:‌به فرمود: رهبر معظم انقلاب امروز جبهه یکپارچه مقابل جمهوری صف کشیدند و هدف ان‌ها جنگ اقتصادی و راهش هم اقتصاد مقاومتی است.<br/><br/>فرمانده سپاه کربلا در واکنش به فتنه چندروز اخیر در کشور یادآور شد  که اگر دولت در بخش اقتصاد مقاومتی کار می‌کرد با یک تغییرات اقتصادی فشاری برمعیشت مردم وارد نمی‌شد که باعث سوءاستفاده دشمنان شود.<br/><br/>*فرهنگ انقلابی بسیج باعث پیشرفت و حفظ انقلاب اسلامی شد<br/> <br/>بابایی در پایان سخنان خود با تاکید براینکه بسیج درصدد ترویج فرهنگ ایثار، شجاعت، کار جهادی، انقلابی است، افزود:‌فرهنگ انقلابی بسیج باعث پیشرفت و حفظ انقلاب اسلامی شده است؛ و ما باید مروج این فرهنگ باشیم.<br/><br/>فرمانده سپاه کربلا در واکنش به کسانی شعار «نه غزه نه لبنان» میدهند، یادآور شد:بعضی مغرضین و جاهل شعاری در تظاهرات‌ها میدهند که به فرموده امام راحل امام بسیجیان جهان اسلام در فکر ایجاد حکومت بزرگ اسلامی باشد که این شدنی است چرا که بسیج تنها منحصر به ایران اسلامی نیست و باید هسته‌های مقاومت را در همه جهان بوجود آورد ودرمقابل شرق و غرب ایستاد شما بدانید کارتان به پایان نرسیده است.<br/><br/>بابایی در همین رابطه اضافه کرد:‌هسته مقاومت حزب الله البنان الگواز بسیج بود حشدالشعبی در عراق که کشور عراق را از کام داعش دست پرورده امریکا نجات داد. فاطمیون افغانستان شهدای زیادی در دفاع از کیان اسلام هدیه کرد انصار الله یمن و خیلی گروه‌های دیگر که به جوشش درامدند و ما هنوز نشناختیم همه الگوگرفته از بسیج هستند.<br/><br/>انتهای پیام/</p>
    </article>
  </body>
</html>