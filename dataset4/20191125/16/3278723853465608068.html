<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111859"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="Ректорът на Русенския университет се е срещнал с директори на институт &quot;Конфуций&quot;"/>
    <meta property="og:description" content="BOBSTH 16:45:31 25-11-2019 GI1641BO.029 Русе - университет - китайски език Ректорът на Русенския университет се е срещнал с директори на институт &quot;Конфуций&quot; Русе, 25 ноември /Мартин Пенев, БТА/ Ректорът на Русенския университет се е срещнал с директорите на институт &quot;Конфуций&quot;- София, доц. Аксиния Колева и проф. Гао. Поводът за срещата е предстоящият днес пети фестивал на китайската култура във висшето училище. Това съобщават от университета. Юбилейното издание на фестивала отбелязва и навършването през настоящата година на 70 години от създаването на дипломатически отношения между България и Китай. По думите на проф. Гао учебна зала &quot;Конфуций&quot; в Русенския университет е най-добре функциониращата от всички седем в България. Едно от доказателствата за това е получената от преподавателката по китайски език Уан Бин първа награда за статия относно преподаването на китайски език. Отличието било връчено в Пекинския университет за преподаване на чужди езици, а в състезанието са участвали представители от всички институти…"/>
  </head>
  <body>
    <article>
      <h1>Ректорът на Русенския университет се е срещнал с директори на институт "Конфуций"</h1>
      <address>
        <time datetime="2019-11-25T16:44:00+00:00">25 Nov 2019, 16:44</time>
      </address>
      <p>BOBSTH 16:45:31 25-11-2019 <br/>GI1641BO.029<br/>Русе - университет - китайски език <br/><br/>Ректорът на Русенския университет се е срещнал с директори на институт "Конфуций"<br/><br/><br/>Русе, 25 ноември /Мартин Пенев, БТА/<br/>Ректорът на Русенския университет се е срещнал с директорите на институт "Конфуций"- София, доц. Аксиния Колева и проф. Гао. Поводът за срещата е предстоящият днес пети фестивал на китайската култура във висшето училище. Това съобщават от университета. <br/>Юбилейното издание на фестивала отбелязва и навършването през настоящата година на 70 години от създаването на дипломатически отношения между България и Китай.<br/>По думите на проф. Гао учебна зала "Конфуций" в Русенския университет е най-добре функциониращата от всички седем в България. Едно от доказателствата за това е получената от преподавателката по китайски език Уан Бин първа награда за статия относно преподаването на китайски език. Отличието било връчено в Пекинския университет за преподаване на чужди езици, а в състезанието са участвали представители от всички институти в света. Отделно, организираният ежегодно в Русенския университет празник на китайската култура е даван като добър пример за всички останали класни стаи в България. <br/>От висшето училище информират, че през януари идната година предстои първата национална среща на всички преподаватели по китайски език в България, на която ще присъстват и представители от Русенския университет.<br/><br/>/ГИ/</p>
    </article>
  </body>
</html>