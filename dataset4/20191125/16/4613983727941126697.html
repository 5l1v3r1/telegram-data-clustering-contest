<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/hp-za-ofertata-na-xerox-ne-ni-tryabvat-parite-vi.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T16:10:57+00:00"/>
    <meta property="og:title" content="HP за офертата на Xerox: Не ни трябват парите ви"/>
    <meta property="og:description" content="Очаква се Xerox да започне преговори директно с акционерите"/>
  </head>
  <body>
    <article>
      <h1>HP за офертата на Xerox: Не ни трябват парите ви</h1>
      <address>
        <time datetime="2019-11-25T16:10:57+00:00">25 Nov 2019, 16:10</time>
      </address>
      <p>HP сряза за пореден път Xerox. В неделя съветът на HP отново отхвърли офертата за поглъщане, а в писмо ръководството се обърна към главния изпълнителен директор на Xerox Джон Висентин с думите: "Сериозно, ние не се нуждаем от вас."</p>
      <p>Според HP предложението на Xerox значително подценява стойността на компанията, пише CNN.</p>
      <p>"Смятаме, че е важно да подчертаем, е че не сме зависими от евентуално сливане с Xerox. От агресивните ви думи и действия става ясно, че Xerox възнамерява да форсира потенциално сливане при опортюнистични условия и без да предостави адекватна информация", пише в писмото.</p>
      <p>То е изпратено като отговор на последния опит на Висентин да тласне HP към приемането на офертата за 33,5 милиарда долара, или 22 долара за акция. Това е повече от пазарната стойност на HP от близо 30 милиарда долара.</p>
      <p>Xerox произвежда основно големи принтери и копирни машини, а по-голямата част от годишните ѝ приходи, които достигат $10 милиарда, са от отдаването под наем и поддръжката на машините.</p>
      <p>HP продава по-малки принтери и е сред най-големите производители на компютри в света. Приходите ѝ през фискалната 2018 година възлизат на $58 милиарда, като компанията се оценява средно на 3 пъти по-голяма от HP.</p>
      <p>HP "се роди" през 2015 година, след като от Hewlett-Packard Co. бе отделена Hewlett Packard Enterprise Co., която продава сървъри и други услуги на корпоративни клиенти.</p>
      <p>В началото на октомври HP съобщи, има план за реструктуриране, в рамките на който ще бъдат съкратени 9 000 души, или 16% от общия брой на служителите. HP исторически продава принтерите си на загуба, като печели от продажбата на мастило. В последно време обаче приходите намаляват, след като клиентите започнаха да търсят по-достъпни алтернативи.</p>
      <p>Заради намаляващата роля на пазара, банкери смятат, че компании като Xerox, HP и японската Canon Inc. трябва да се консолидират. В последните тримесечия движението на акциите на двете компании се различава значително. Акциите на Xerox поскъпнаха с 84 процента тази година благодарение на програма за намаляване на разходите и по-добър от очаквания отчет за третото тримесечие. В същото време пазарната капитализация на HP намалява с 10 процента тази година.</p>
      <p>Съветът на HP отхвърли този "враждебен подход", като подчерта, че Xerox имат значителни проблеми с бизнеса си - доходите на компанията са паднали с близо 10% през последната година.</p>
      <p>Съветът на HP също така заяви, че е обезпокоен от решението на Xerox да продаде своя дял в съвместно предприятие с Fujifilm, добавяйки, че това ще остави "значителна стратегическа дупка" в бизнеса на компанията.</p>
      <p>"Имаме опасения относно състоянието на технологичните ресурси в Xerox, научните изследвания и разработки, бъдещите продуктови програми, както и за доставките", написаха директорите на HP. Те добавиха и че Xerox също така тепърва ще трябва да получи достъп до "най-бързо развиващия се пазар - Азия.</p>
      <p>HP изненада инвеститорите, като нарасна по-бързо, отколкото мнозина смятаха за възможно след раздялата си с HP Enterprise. Въпреки че HP все още има голям бизнес с компютри, все по-малко клиенти купуват техните принтер консумативи. Продажбата на мастило например отдавна е сред основните генератори за HP. Сега обаче клиентите успяват лесно да намерят доставчици на по-евтино мастило, което подкопава компанията.</p>
      <p>Подобно на HP, Xerox също разчита на ролята на умиращ бизнес за по-голямата част от продажбите и печалбата си. Компанията продава и обслужва копирни машини и принтери предимно за големи корпорации.</p>
    </article>
  </body>
</html>