<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/svet/greta-thunberg-bbc.A191125_110305_dx-svet_peve"/>
    <meta property="og:site_name" content="Expres"/>
    <meta property="article:published_time" content="2019-11-25T16:17:00+00:00"/>
    <meta property="og:title" content="Greta bude šéfovat pořadu na BBC. Redaktorům už rozdala úkoly ze svého veganského katamaránu"/>
    <meta property="og:description" content="Teprve šestnáctiletá Švédka Greta Thunbergová jezdí po světových ekologických kongresech, vyzývá politiky z celého světa, aby se zajímali o osud planety, a to ještě není všechno. V prosinci se na jeden den promění v šéfeditorku ranního pořadu na BBC Radio 4. Mladá aktivistka čas neztrácí a už zadala svým novým kolegům práci."/>
  </head>
  <body>
    <article>
      <h1>Greta bude šéfovat pořadu na BBC. Redaktorům už rozdala úkoly ze svého veganského katamaránu</h1>
      <address><time datetime="2019-11-25T16:17:00+00:00">25 Nov 2019, 16:17</time> by <a rel="author" href="https://www.expres.cz/novinari/petr-vecera.N4335" target="_blank">Petr Večeřa</a></address>
      <p>
        <b>Teprve šestnáctiletá Švédka Greta Thunbergová jezdí po světových ekologických kongresech, vyzývá politiky z celého světa, aby se zajímali o osud planety, a to ještě není všechno. V prosinci se na jeden den promění v šéfeditorku ranního pořadu na BBC Radio 4. Mladá aktivistka čas neztrácí a už zadala svým novým kolegům práci.</b>
      </p>
      <p>Je již tradicí, že mezi druhým svátkem vánočním a Silvestrem dostanou vedení ranního pořadu na BBC do rukou známé osobnosti. V minulosti pořad vedl například <a href="https://www.expres.cz/celebrity/princ-harry.K958116">princ Harry</a> nebo <a href="https://www.expres.cz/celebrity/angelina-jolie.K958063">Angelina Jolie</a>, která se tehdy v rádiu věnovala především takzvaným fake news.</p>
      <p><i><b>„V lidských dějinách nebylo nikdy tak důležité poskytovat mladé generaci objektivní informace, jako je tomu dnes. Je třeba přinášet nestranné a objektivní zprávy o problémech, které formují náš svět,“</b></i> uvedla tehdy americká herečka Angelina Jolie, jež své vysílání určila především mladým lidem, které chtěla vzdělat.</p>
      <p>Na co se zaměří <a href="https://www.expres.cz/zpravy/greta-thunberg.K960490">Greta Thunbergová,</a> asi nebude těžké odhadnout. Navíc už víme, jaké reportáže zadala redaktorům ke zpracování. Britové se tak mohou těšit na reportáž z Antarktidy a Zambie. Bude zajímavé sledovat, jak BBC reportáže pojme. Zda své reportéry na určené destinace vyšle po vzoru Grety Thunbergové na jachtě, nebo zvolí konzervativnější postup.</p>
      <p>Úkoly mladá Švédka rozdala během své plavby, kdy nyní překonává Atlantik, aby se mohla zúčastnit summitu OSN o změně klimatu v Madridu. Plavba má sice probíhat bez komplikací, ale vzhledem k neporovnatelně horší kvalitě fotek oproti první cestě přes oceán to vypadá, že se podařilo utopit původní mobil nebo foťák.</p>
      <figure>
        <img src="https://1gr.cz/fotky/bulvar/19/113/cl6/PEV7f9b16_GretaThunberg.JPG"/>
        <figcaption>Greta zásobuje své fanoušky fotkami z Atlantiku. Kvalita fotek je však děsivá.</figcaption>
      </figure>
      <p>Naposledy když se aktivistka objevila na klimatickém summitu, osočila v New Yorku lídry světové politiky z toho, že jí ukradli dětství a sny.</p>
      <p><i><b>„Lidé trpí. Lidé umírají. Celé ekosystémy kolabují. Stojíme na počátku masivního vymírání. A vy stejně pořád mluvíte jen o penězích a vykládáte pohádky o ekonomickém růstu. Jak se opovažujete!“ </b></i>prohlásila.</p>
      <p>Před připlutím do španělského hlavního města musí Greta vydržet několik dlouhých týdnů na palubě lodi, kterou skupina youtuberů pojmenovala La Vagabonde a je striktně veganská. Za sebou má již dvanáct dní a blíží se do poloviny své cesty.</p>
      <h3>
        <a href="https://www.expres.cz/svet/greta-thunberg-bbc.A191125_110305_dx-svet_peve/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/112/org/STE7f57bf_untitledcollage7.jpg"/>
        </figure>
        <figure>
          <img src="https://1gr.cz/fotky/bulvar/19/112/org/PEV7f532c_Grta2.jpg"/>
        </figure>
        <figure>
          <img src="https://1gr.cz/fotky/bulvar/19/112/org/PEV7f5329_Grta.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_510377099551_1033385243710163342_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_514728985470_8868165367273565331_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_514306082503_3131099061664498019_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_512391331830_7027065894502435543_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_500019805979_6996125210628661121_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/STE7f41ae_503292558803_4546738725568118784_n.jpg"/>
        </figure>
        <figure>
          <img src="https://1gr.cz/fotky/bulvar/19/093/org/STE7e3ef0_profimedia_0472614119.jpg"/>
        </figure>
        <figure>
          <img src="https://1gr.cz/fotky/bulvar/19/093/org/STE7e3ef0_profimedia_0472612662.jpg"/>
        </figure>
        <figure>
          <img src="https://1gr.cz/fotky/bulvar/19/111/org/PEV7f25c8_profimedia_0438339127.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/greta-thunberg-jachta-katamaran.A191113_115012_dx-zpravy_stes"/>
        <a href="https://www.expres.cz/zpravy/greta-thunberg.A191109_135914_dx-zpravy_stes"/>
        <a href="https://www.expres.cz/svet/greta-thunberg-vaclav-klaus-mladsi.A191112_154236_dx-svet_peve"/>
        <a href="https://www.example.com/"/>
        <a href="https://www.expres.cz/zpravy/greta-thunberg-klima-dicaprio-schwarzenegger.A191104_145248_dx-zpravy_peve"/>
      </related>
    </article>
  </body>
</html>