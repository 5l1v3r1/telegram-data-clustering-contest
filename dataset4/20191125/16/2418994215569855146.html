<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/politiki/article/minuma-mitsotaki-gia-tin-imera-eksaleipsis-tis-bias-kata-twn-gunaikwn"/>
    <meta property="og:site_name" content="The TOC"/>
    <meta property="article:published_time" content="2019-11-25T16:41:31+00:00"/>
    <meta property="og:title" content="Μήνυμα Μητσοτάκη για την ημ'ερα Εξάλειψης της Βίας Κατά των Γυναικών"/>
    <meta property="og:description" content="Ανάρτησή του στα μέσα κοινωνικής δικτύωσης."/>
  </head>
  <body>
    <article>
      <h1>Μήνυμα Μητσοτάκη για την ημ'ερα Εξάλειψης της Βίας Κατά των Γυναικών</h1>
      <h2>Ανάρτησή του στα μέσα κοινωνικής δικτύωσης.</h2>
      <address>
        <time datetime="2019-11-25T16:41:31+00:00">25 Nov 2019, 16:41</time>
      </address>
      <p>Με ανάρτησή του στα μέσα κοινωνικής δικτύωσης ο πρωθυπουργός Κυριάκος Μητσοτάκης και με αφορμή την Παγκόσμια Ημέρα Εξάλειψης της Βίας Κατά των Γυναικών παρουσιάζει τα μέτρα που λαμβάνει το κράτος ζητώντας παράλληλα τη συμμετοχή του πολίτη.</p>
      <p>«Στόχος μας είναι η εξάλειψη της βίας κατά των γυναικών, ώστε να μην χρειάζεται πια να υπάρχει και η Παγκόσμια Ημέρα καταδίκης της» δηλώνει ο πρωθυπουργός χαρακτηρίζοντας ανησυχητικά τα τελευταία στοιχεία καθώς όπως λέει, σήμερα μία στις τρεις γυναίκες και μικρά κορίτσια πέφτουν θύματα φυσικής ή σεξουαλικής βίας -συχνά από τον ίδιο τους τον σύντροφό.</p>
      <p>«Ο κίνδυνος δεν είναι μακριά, αλλά γύρω μας. Μπορεί τα θύματα να σιωπούν γιατί συχνά φοβούνται. Όμως, το δράμα τους είναι εκκωφαντικό. Και ζητά λύση» τονίζει προσθέτοντας πως η Ελληνική Αστυνομία ενεργοποίησε 73 Ειδικές Υπηρεσίες Αντιμετώπισης Ενδοοικογενειακής Βίας που θα απλωθούν, τώρα, σε όλους τους νομούς και τις περιφέρειες της χώρας. Παράλληλα, επισημαίνει πως το Υπουργείο ΠΡΟ.ΠΟ συγκροτεί Διεύθυνση Πρόληψης προσανατολισμένη στην ενδοοικογενειακή και έμφυλη βία, ενώ πρωτοβουλίες αναλαμβάνει και το Υπουργείο Εργασίας και Κοινωνικών Υποθέσεων αλλά και οι Δήμοι, που διαθέτουν ξενώνες φιλοξενίας για κακοποιημένες γυναίκες.</p>
      <p>«Η κυβέρνηση θα τους προσφέρει κάθε βοήθεια. Τίποτα, ωστόσο, δεν θα πετύχουμε χωρίς την συμμετοχή του πολίτη, που είναι και ο μόνος αποτελεσματικός φραγμός στη βία. Από την άποψη αυτή, η ενημερωτική καμπάνια που ξεκίνησε αποκτά ξεχωριστή σημασία. Και θα πρέπει να μετατραπεί σε διαρκείας. Ώστε όλο και περισσότερες γυναίκες να βρίσκουν το κουράγιο να καταγγέλλουν όσα υφίστανται. Όλο και πιο πολλοί ένοχοι να τιμωρούνται. Αλλά και η ίδια η κοινωνία σταδιακά να θεραπεύει όλο και πιο πολλές πληγές στο σώμα της. Μέχρι τότε, αγκαλιάζουμε κάθε γυναίκα που έχει υποστεί βία, με τρεις λέξεις γεμάτες αποφασιστικότητα: «Είμαστε Δίπλα Σου» τονίζει ο πρωθυπουργός.</p>
      <figure>
        <iframe data-src="https://twitter.com/PrimeministerGR/status/1198983441997606913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>