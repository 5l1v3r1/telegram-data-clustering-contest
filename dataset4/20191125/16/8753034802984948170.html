<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/1n0MxM/flertall-roede-krf-ere-fortsatt-med-i-partiet"/>
    <meta property="og:site_name" content="Aftenbladet"/>
    <meta property="article:published_time" content="2019-11-25T16:56:49+00:00"/>
    <meta property="og:title" content="Flertall «røde» KrF-ere fortsatt med i partiet"/>
    <meta property="og:description" content="Et flertall av delegatene som ønsket Hareide-seier på skjebnelandsmøtet for ett år siden, er fortsatt aktive i KrF, men en femdel står uten medlemskap i KrF."/>
  </head>
  <body>
    <article>
      <h1>Flertall «røde» KrF-ere fortsatt med i partiet</h1>
      <h2>Et flertall av delegatene som ønsket Hareide-seier på skjebnelandsmøtet for ett år siden, er fortsatt aktive i KrF, men en femdel står uten medlemskap i KrF.</h2>
      <address><time datetime="2019-11-25T16:56:49+00:00">25 Nov 2019, 16:56</time> by <a rel="author">NTB</a></address>
      <p>Vårt Land har kartlagt hvor delegatene nå befinner seg politisk etter den interne striden i partiet.</p>
      <p>Et massivt flertall av dem har fortsatt å drive KrF-arbeid, svært mange som listekandidater ved lokalvalget i høst. Men av de 67 antatt røde delegatene fra fylkeslag og sideorganisasjoner har 13 aktivt meldt seg ut av partiet. I tillegg har ett sentralstyremedlem meldt seg ut, ifølge avisen.</p>
      <p>De fleste av de 13 de tidligere rutinerte lokalpolitikere, noen av dem unge ansikter som var på vei opp i partiet, skriver avisen. En tidligere stortingsrepresentant og en tidligere vara på Stortinget er også blant de utmeldte.</p>
      <p>– KrFs veivalg har ikke en hendelse å sammenlignes med, men dette må jo betegnes som en avskalling fra KrF. Striden var opprivende – og den har fått sine konsekvenser, sier valgforsker Johannes Bergh ved Institutt for samfunnsforskning til Vårt Land.</p>
      <p>På denne tiden i fjor mente tidligere partileder Knut Arild Hareide at KrF burde søke mot venstre og Arbeiderpartiet for framtidig samarbeid, men han fikk ikke flertall i partiet. I stedet gikk Kjell Ingolf Ropstad og Olaug Bollestad, som søkte mot høyre og inn i regjering, seirende ut av den interne striden.</p>
      <h3>Mer og Hareide og rød og blå KrF:</h3>
      <aside>
        <a href="https://www.aftenbladet.no/article/sa-e8RalO.html">Hareide om å gi seg i politikken: – Det er en vemodig beslutning</a>
      </aside>
      <aside>
        <a href="https://www.aftenbladet.no/article/sa-K3XpW7.html">Hareides tidligere rådgiver beskylder blå rivaler for svik</a>
      </aside>
      <aside>
        <a href="https://www.aftenbladet.no/article/sa-y3Gekg.html">Kulturkrigen på KrF-grasrota</a>
      </aside>
      <aside>
        <a href="https://www.aftenbladet.no/article/sa-707x9W.html">Ropstad: – Mest krevende halvår for KrF noensinne</a>
      </aside>
      <aside>
        <a href="https://www.aftenbladet.no/article/sa-G1WpA9.html">Slik skal KrF forsones og vinne velgere igjen</a>
      </aside>
    </article>
  </body>
</html>