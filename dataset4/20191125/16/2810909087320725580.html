<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359621"/>
    <meta property="og:site_name" content="СРБИЈА - РТРС"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="Стефановић-Годфри: Одлична сарадња српске полиције и америчких агенција"/>
    <meta property="og:description" content="Министар унутрашњих послова Србије Небојша Стефановић и амбасадор САД у Београду Ентони Годфри изразили су задовољство сарадњом МУП-а Србије и америчких агенција за спровођење закона, посебно у области борбе против организованог криминала, трговине људима, тероризма и кријумчарења наркотика."/>
  </head>
  <body>
    <article>
      <h1>Стефановић-Годфри: Одлична сарадња српске полиције и америчких агенција</h1>
      <address>
        <time datetime="2019-11-25T16:10:00+00:00">25 Nov 2019, 16:10</time>
      </address>
      <p>
        <i>Министар унутрашњих послова Србије Небојша Стефановић и амбасадор САД у Београду Ентони Годфри изразили су задовољство сарадњом МУП-а Србије и америчких агенција за спровођење закона, посебно у области борбе против организованог криминала, трговине људима, тероризма и кријумчарења наркотика.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1520/152050.jpg"/>
        <figcaption>Стефановић и Годфри (Фото:MUP Srbije)</figcaption>
      </figure>
      <p>Они су изразили наду да ће ова сарадња бити настављена и у будућности.</p>
      <p>На састанку је било ријечи о досадашњој сарадњи двије земље и унапређењу односа у области унутрашњих послова, саопштено је из МУП-а Србије.</p>
      <p>Стефановић је захвалио за подршку коју САД пружају МУП-у Србије кроз програме које финансира америчка Влада, а посебно у области управљања границом.</p>
      <p>Годфри је говорио о сарадњи у борби против трговине дрогом која, како је рекао, даје конкретне резултате, те похвалио активности српске полиције на сузбијању ове трговине и у пљенидби наркотика.</p>
    </article>
  </body>
</html>