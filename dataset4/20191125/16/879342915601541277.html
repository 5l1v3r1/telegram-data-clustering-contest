<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/suspilstvo/sud-prodovzhyv-slidstvo-vidnosno-zatrymanoho-nabu-shaxraya"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T16:40:01+00:00"/>
    <meta property="og:title" content="Суд продовжив слідство відносно затриманого НАБУ шахрая"/>
    <meta property="og:description" content="Антикорупційний суд задовольнив клопотання детектива і прокурора про продовження строку досудового розслідування до чотирьох місяців."/>
  </head>
  <body>
    <article>
      <h1>Суд продовжив слідство відносно затриманого НАБУ шахрая</h1>
      <address>
        <time datetime="2019-11-25T16:40:01+00:00">25 Nov 2019, 16:40</time>
      </address>
      <p>
        <b>Суд продовжив до 23 грудня строки досудового слідства за підозрою невідомого, якого НАБУ і САП підозрюють у шахрайському заволодінні коштами обвинуваченого.</b>
      </p>
      <p>Таке рішення 19 листопада ухвалив Вищий антикорупційний суд, повідомляє «Слово і Діло».</p>
      <p>За версією слідства, підозрюваний з метою шахрайського заволодіння коштами підбурив обвинуваченого у хуліганських діях з використанням пристрою для відстрілу гумових куль Володимира Юревича до дачі хабара суддям Тульчинського районного суду Вінницької області. Він повідомив Юревичу, що нібито попередньо обговорив з головою цього суду про його справу і той повідомив підозрюваному, що за 10000 доларів суддя може винести такий вирок обвинуваченому, який би не був пов'язаний із позбавленням волі. Водночас, якщо Юревич відмовиться від вказаної пропозиції, то суддею буде вжито всі заходи, щоб обвинуваченому було винесено вирок з призначенням покарання у вигляді позбавлення волі.</p>
      <p>Після чого, Юревич погодився на цю вимогу і сказав, що йому потрібен час для зібрання такої суми. Своєю чергою підозрюваний йому повідомив, що йому необхідно заплатити ще 3000 доларів, щоб дати їх потерпілому. Через деякий час контактів між двома особами підозрюваний нарешті отримав від Юревича частину з 13 тисяч доларів, а саме 3000 доларів, якими він заволодів і нікому не передавав як нібито неправомірну вигоду. Пізніше <a href="https://www.slovoidilo.ua/2019/09/26/novyna/suspilstvo/nabu-zatrymalo-shaxraya-yakyj-zavolodiv-koshtamy-obvynuvachenoho">підозрюваному повідомили про підозру</a> у вчиненні правопорушення, передбаченого ч. 3 ст. 190 ККУ (шахрайство), а також у ч. 3 ст. 369 ККУ (пропозиція, обіцянка або надання неправомірної вигоди службовій особі).</p>
      <p>Нагадаємо, <a href="https://www.slovoidilo.ua/2019/11/21/novyna/polityka/sap-oholosyla-pro-pidozru-zlovzhyvanni-vladoyu-sadovomu">САП повідомила про підозру меру Львова Андрію Садовому</a>. Раніше колишньому нардепу <a href="https://www.slovoidilo.ua/2019/11/19/novyna/polityka/eksnardepu-povidomyly-pro-pidozru-nedeklaruvanni-statkiv">Денису Дзензерському повідомили про підозру у недекларуванні статків</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/22/novyna/polityka/prokuratura-oholosyla-pidozru-chotyrom-chynovnykam-xarkivskoyi-meriyi"/>
        <a href="https://www.slovoidilo.ua/2019/11/21/infografika/pravo/spravy-bankiriv-koho-pidozryuyut-pravooxoronczi"/>
        <a href="https://www.slovoidilo.ua/2019/11/20/novyna/polityka/ryaboshapka-prokomentuvav-vruchennya-pidozry-zlochevskomu"/>
      </related>
    </article>
  </body>
</html>