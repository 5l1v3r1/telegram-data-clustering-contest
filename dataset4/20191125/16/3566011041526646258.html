<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549981.html/%D8%A7%D9%81%D8%B2%D8%A7%DB%8C%D8%B4-15%D8%AF%D8%B1%D8%B5%D8%AF%DB%8C-%D8%A7%D8%B9%D8%B2%D8%A7%D9%85-%D9%86%DB%8C%D8%B1%D9%88%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D8%A8%D9%87-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-1000-%D8%B3%D8%B1%DB%8C-%D8%AC%D9%87%DB%8C%D8%B2%DB%8C%D9%87-%D8%AF%D8%B1-%D8%B3%D8%A7%D9%84-99-%D8%AA%D9%88%D8%B2%DB%8C%D8%B9-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:22:00+00:00"/>
    <meta property="og:title" content="افزایش 15درصدی اعزام نیروهای جهادی به مناطق محروم استان سمنان/1000 سری جهیزیه در سال 99 توزیع خواهد شد"/>
    <meta property="og:description" content="مسئول بسیج سازندگی استان سمنان از افزایش 15 درصدی اعزام نیروهای جهادی خبر داد و گفت: 25 هزار نفر نیروی بسیجی درسال 98  به مناطق محروم جهت ارائه خدمات اعزام شدند."/>
  </head>
  <body>
    <article>
      <h1>افزایش 15درصدی اعزام نیروهای جهادی به مناطق محروم استان سمنان/1000 سری جهیزیه در سال 99 توزیع خواهد شد</h1>
      <h2>در هفته بسیج صورت می‌گیرد؛</h2>
      <address>
        <time datetime="2019-11-25T16:22:00+00:00">25 Nov 2019, 16:22</time>
      </address>
      <p>مسئول بسیج سازندگی استان سمنان از افزایش 15 درصدی اعزام نیروهای جهادی خبر داد و گفت: 25 هزار نفر نیروی بسیجی درسال 98 به مناطق محروم جهت ارائه خدمات اعزام شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛جبار دوست محمدی مسئول بسیج سازندگی سپاه قائم آل محمد(عج) استان  سمنان در گفتگو با خبرنگار <a href="http://meraatnews.com/">مرآت</a> با اشاره به برنامه­ های بسیج سازندگی گفت: 120مورد از پروژه های عمرانی درقالب ساخت مساجد، آبرسانی، کشاورزی، ترمیم و مرمت خانه های روستایی، ساخت منازل مددجویان بهزیستی خانه عالم و.... طی سال جاری  افتتاح  شد.</p>
      <p>مسئول بسیج سازندگی استان از افتتاح  40پروژه عمرانی در دست اقدام طی هفته بسیج خبر داد وافزود: بررسی مشکلات هشت خانواده نیازمند ومرتفع کردن مشکلات آبررسانی در نقاط محروم از برنامه­ هایی در دست اجرا است.</p>
      <p>وی همچنین تصریح کرد: همایش طلاییه داران اقتصاد مقاومتی اردوهای جهادی  درهفته بسیج برگزار می­شود که در این همایش از افرادی که  در این مدت خدمت رسانی کردند، تجلیل خواهد شد. وغرفه های اقتصاد مقاومتی در این هفته برقرار است.</p>
      <p> دوست محمدی درخصوص آموزش نیروهای جهادی اظهار کرد: 90 درصد نیروهای جهادی آموزش های لازم را دیده اند ومشکل خاصی ندارند.</p>
      <p>مسئول بسیج سازندگی از افزایش 15 درصدی اعزام نیروهای جهادی خبر داد و گفت: 25هزار نفر نیروی بسیجی درسال 98  به مناطق محروم جهت ارائه خدمات اعزام شدند که این نیروها منطقه مورد نظر را به نام خودشان ثبت و شروع به خدمات رسانی می­کنند.</p>
      <p>وی با اشاره به اینکه  نیازهای آموزشی و فرهنگی مناطق محروم شناسایی می­شود، بیان کرد: درمرحله دوم اعزام، هماهنگیهای لازم صورت گرفته تا کارشناس های ما در منطقه حاضر واقدامات لازم را انجام ­دهند.</p>
      <p>وی با بیان اینکه طی سال 97 و 98   در بخش اشتغال زایی 297 نفر به صورت مستقیم وغیر مستقیم به کار مشغول شدند گفت: 30 میلیارد ریال تسهیلات از طرف بسیج سازندگی در اختیار این افراد قرارداده شد.</p>
      <p>دوست محمدی اظهار کرد: از 340  مورد واحد مسکونی در بخش تعمیرات و مرمت، 140 مورد داخل استانی و 200 مورد در پلدختر بازسازی شد.</p>
      <p>دوست محمدی تصریح کرد: بسیجیان خواهر در بخش غرفه­ های نمایشگاهی واقتصاد مقاومتی وقسمت هایی از برنامه­ های اردوی جهادی در طی سال نقش ایفا می­کنند.</p>
      <p>مسئول بسیج سازندگی استان سمنان از افتتاح 64 واحد درحال ساخت منازل مسکونی  پلدختر لرستان تا پایان آذر ماه خبر داد.</p>
      <p>وی افزود: در بخش عمرانی تقریبا 400 طرح عمرانی برای برنامه های آینده در دست اجرا خواهد بود.</p>
      <p>وی با اشاره به اینکه تاکنون 700جهزیه در استان توزیع شده است، که در هفته بسیج هم ادامه خواهد داشت، بیان کرد: 1000 مورد جهیزیه نیز در سال 99 توزیع خواهد شد.</p>
      <p>دوست محمدی از استاندار که رییس دستگاه اردوهای جهادی کل استان می­باشد خواستارشد  که دستگاههای دولتی و بخش­های اجرایی استان، بخشداری ها و دهیاری ها حمایت و کمک بیشتری داشته باشند .</p>
      <p>انتهای پیام/</p>
    </article>
  </body>
</html>