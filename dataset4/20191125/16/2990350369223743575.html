<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/ukrayinska-krva-durna-prybyralnytsia-polsku-studentku-vidstoron/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T16:28:00+00:00"/>
    <meta property="og:title" content="«Українська к*рва, дурна прибиральниця»: польську студентку відсторонили від занять за приниження українки"/>
    <meta property="og:description" content="Вармінсько-Мазурський університет в Польщі відсторонив від занять студентку, яка виклала у мережі відео з ксенофобською тирадою на адресу українки, що була її сусідкою в потязі. Відео також розглядає прокуратура."/>
  </head>
  <body>
    <article>
      <h1>«Українська к*рва, дурна прибиральниця»: польську студентку відсторонили від занять за приниження українки</h1>
      <address>
        <time datetime="2019-11-25T16:28:00+00:00">25 Nov 2019, 16:28</time>
      </address>
      <p>Вармінсько-Мазурський університет в Польщі відсторонив від занять студентку, яка виклала у мережі відео з ксенофобською тирадою на адресу українки, що була її сусідкою в потязі. Відео також розглядає прокуратура.<br/><br/>Про це з посиланням на місцеве видання Wprost повідомляє <a href="https://tsn.ua/svit/y-bana-pribiralnicya-u-polschi-universitet-vidstoroniv-studentku-yaka-na-kameru-prinizila-ukrayinku-1448736.html">«ТСН».</a><br/><br/>Так, на відео студентка-медик з лайкою скаржилась на українку, яка зіпсувала їй поїздку, бо «зайняла місце в потягу».<br/><br/>«Вчора українська к*рва, так звана *бана прибиральниця, зайняла моє місце в потягу, і взагалі, за*бала увесь, к*рва, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити... Досить того, що вона була гладкою, але ще в неї була велика валіза, і вона нічого не розуміла», – скаржилась дівчина на відео.<br/><br/>Образливий ролик набрав майже 60 тисяч переглядів.</p>
      <figure>
        <iframe src="https://www.youtube.com/embed/77QfwnnRtpA" width="689" height="420" data-service="Youtube" scrolling="no"/>
      </figure>
      <p>«Я мала б піти до кондуктора, але я добра до тварин. Тільки не до таких, тому наступного разу не буду. *бати тих українських ст*рв, ненавиджу їх!... Ця жінка – дурна прибиральниця, так що ієрархії треба дотримуватись», – сказала дівчина.<br/><br/>Відео студентки стало вірусним і дійшло до керівництва її університету. Там її вирішили негайно відсторонити, а крім того, скерувати в прокуратуру повідомлення про можливе скоєння злочину.<br/><br/>«В університеті немає і ніколи не буде місця для виявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених», – сказано в заяві навчального закладу.<br/><br/>Після скандалу дівчина записала ще одне відео – у ньому спробувала запевнити, що не підтримує дискримінацію, та назвала інцидент «жартом».<br/><br/>«Вибачте, я не думала, я просто дурепа», – сказала вона. Реклама</p>
    </article>
  </body>
</html>