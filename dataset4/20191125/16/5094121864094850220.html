<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/spindleruv-mlyn-studene-koleno-ustvany-mrtvy-jelen-pad-zed-pes-zabiti251119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T16:06:00+00:00"/>
    <meta property="og:title" content="Pes pronásledoval jelena. Ten spadl z opěrné zdi a zabil se"/>
    <meta property="og:description" content="Smutný příběh se odehrál v pátek nad Studeným kolenem pod Špindlerovým Mlýnem v Krkonoších. Volně pobíhající pes štval jelena, který následně spadnul ze čtyřmetrové opětné zdi na silnici a na místě se zabil. Podle očitých svědků se jednalo o huskyho s postrojem. Jeho majitel nebyl nikde v dosahu."/>
  </head>
  <body>
    <article>
      <h1>Pes pronásledoval jelena. Ten spadl z opěrné zdi a zabil se</h1>
      <address><time datetime="2019-11-25T16:06:00+00:00">25 Nov 2019, 16:06</time> by <a rel="author">Jana Mudrová</a></address>
      <p>Správci národního parku upozorňují, že na polské straně Krkonoš pes musí být přímo na vodítku. Na české straně hor není vodítko nutné, pes ale musí být pod jednoznačnou kontrolou svého pána. "To ovšem znamená, že musí být v dosahu svého pána, kdykoli odvolatelný zpět. V tomto případě majitel psa evidentně zanedbal své povinnosti a v důsledku této nedbalosti vznikla škoda převyšující 70 000 korun," uvedl mluvčí Správy KRNAP Radek Drahný. Zároveň dodal, že událost opět rozvířila diskusi nad volným pobíháním psů po horách.</p>
      <p>"V průběhu roku registrujeme řadu konfliktů mezi majiteli psů a ostatními turisty, případně s divokými i hospodářskými zvířaty v Krkonoších. Stejně tak zvěř je volným pobíháním psů značně stresována. Prosíme majitele psů, aby si uvědomili, že i v případě domácího psa se stále jedná o šelmu a odpovědnost za jeho chování nese jeho majitel," uzavřel Radek Drahný.</p>
      <figure>
        <img src="https://g.denik.cz/23/91/krk-alberice-nehoda1119_denik-150-3x2.jpg"/>
      </figure>
      <aside>
        <a href="https://krkonossky.denik.cz/nehody/o-vikendu-se-zasahovalo-u-nehod-i-pozaru-20191125.html">O víkendu se zasahovalo u nehod i požárů Přečíst článek ›</a>
      </aside>
    </article>
  </body>
</html>