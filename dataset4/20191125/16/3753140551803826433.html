<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/na_pryvatyzaciyu_pogodyly_415_obyektiv_fond_derzhmayna"/>
    <meta property="og:site_name" content="espreso.tv"/>
    <meta property="article:published_time" content="2019-11-25T16:38:00+00:00"/>
    <meta property="og:title" content="На приватизацію погодили 415 об'єктів - Фонд держмайна"/>
    <meta property="og:description" content="Фонд державного майна спільно з міністерствами та відомствами погодив на приватизацію 415 об'єктів"/>
  </head>
  <body>
    <article>
      <h1>На приватизацію погодили 415 об'єктів - Фонд держмайна</h1>
      <address>
        <time datetime="2019-11-25T16:38:00+00:00">25 Nov 2019, 16:38</time>
      </address>
      <p>Фонд державного майна спільно з міністерствами та відомствами погодив на приватизацію 415 об'єктів</p>
      <p>Про це повідомив голова фонду Дмитро Сенниченко, <a href="http://www.spfu.gov.ua/ua/news/golova-fondu-derzhavnogo-majna-dmitro-sennichenko-na-privatizaciu-vzhe-pogodzheno-415-ob%E2%80%98ektiv-6070.html">передає</a> пресслужба.</p>
      <p>"Фонд додатково прийняв на приватизацію ще 76 позицій  від 6 міністерств та відомств, що включають державні підприємства, єдині майнові комплекси та пакети акцій, а минулого тижня Мінекономіки розпочато передачу 339 підприємств в управління ФДМУ та подальшої приватизації. Разом уже 415 об‘єктів", – повідомив керівник Фонду. </p>
      <p>За його словами, найбільшу кількість об’єктів передали Мінекономіки, Мінекоенерго, а також Мінінфраструктури.</p>
      <p>Серед переданих об’єктів є "Скадовський морський торговельний порт", "Морський торговельний порт "Усть-Дунайськ", "Інститут титану" та "Львівський державний ювелірний завод". </p>
      <p>Сенниченко додав, що після опрацювання документів та підготовки максимально відкритої інформації про ці об’єкти планують виставити їх на аукціони ProZorro.Продажі.</p>
      <p>Він уточнив, що спільно з проектним офісом Міністерства розвитку економіки торгівлі та сільського господарства та за дорученням прем‘єр-міністра Олексія Гончарука вже проаналізовано 1400 державних підприємств. </p>
      <ul>
        <li>Нагадаємо, раніше Міністерство розвитку економіки, торгівлі та сільського господарства України ініціювало <a href="https://espreso.tv/news/2019/11/20/uryad_peredav_na_pryvatyzaciyu_339_derzhpidpryyemstv_goncharuk">передачу 339 підприємств на приватизацію</a>.</li>
      </ul>
    </article>
  </body>
</html>