<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-rozpoviv-pro-shcho-govoritime-z-putinim-u-parizhi-video-novini-ukrajini-50055590.html"/>
    <meta property="og:site_name" content="НВ"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="«Треба закінчувати цю війну». Зеленський розповів, про що говоритиме з Путіним у Парижі - відео"/>
    <meta property="og:description" content="Президент України Володимр Зеленський заявив, що під час зустрічі в нормандському форматі він поставить питання про припинення вогню на Донбасі."/>
  </head>
  <body>
    <article>
      <h1>«Треба закінчувати цю війну». Зеленський розповів, про що говоритиме з Путіним у Парижі - відео</h1>
      <h2>Президент України Володимр Зеленський заявив, що під час зустрічі в нормандському форматі він поставить питання про припинення вогню на Донбасі.</h2>
      <address>
        <time datetime="2019-11-25T16:10:00+00:00">25 Nov 2019, 16:10</time>
      </address>
      <p>У своєму відеозверненні Зеленський зазначив, що дата проведення нормандського саміту вже підтверджена, зустріч відбудеться 9 грудня у Парижі.</p>
      <p>За словами президента, Україна «дотисла» зустріч у нормандському форматі, яка розблокує розмову про повернення українського суверенітету над окупованими територіями.</p>
      <p>«Чесно кажучи, ми готові (до саміту — Ред.), але ще треба трішечки попрацювати… на жаль, ми продовжуємо втрачати наших людей, і тому ми повинні поговорити про припинення вогню на Донбасі, чим раніше, тим краще… Треба закінчувати цю війну», — зазначив Зеленський.</p>
      <p>У понеділок, 9 грудня, у Парижі запланована зустріч лідерів країн нормандської четвірки (Україна, Німеччина, Франція і РФ).</p>
      <p>Усі сторони перемовин вже підтвердили свою участь у зустрічі.</p>
      <p>Читайте також:<br/><a href="https://nv.ua/ukr/ukraine/politics/poroshenko-dav-poradu-zelenskomu-pered-normandskim-samitom-ye-dvi-chervoni-liniji-video-novini-ukrajini-50055099.html">&amp;nbspПорошенко дав пораду учасникам нормандського саміту: Є дві червоні лінії, які неприпустимо перетинати</a></p>
      <p>Очільник МЗС України Вадим <a href="https://nv.ua/ukr/ukraine/politics/ukrajina-mozhe-viyti-z-minskih-ugod-novini-ukrajini-50053453.html">Пристайко не виключив, що в разі провалу переговорів Київ вийде з Мінських угод.</a></p>
    </article>
  </body>
</html>