<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/synantisi_barbitsioti_me_ton_yfypourgo_esoterikon_tis_germanias_stephan_mauer-589530/"/>
    <meta property="og:site_name" content="Real.gr"/>
    <meta property="article:published_time" content="2019-11-25T16:20:00+00:00"/>
    <meta property="og:title" content="Αντιπαράθεση για την Αναθεώρηση - Μητσοτάκης: Απέρριψε τις προτάσεις σας ο λαός - Τσίπρας: Κινείστε χωρίς πυξίδα και σχέδιο"/>
    <meta property="og:description" content="Συνάντηση με τον υφυπουργό Εσωτερικών της Γερμανίας, Stephan Mayer, είχε τη Δευτέρα ο Αναπληρωτής υπουργός Εξωτερικών, Μιλτιάδης Βαρβιτσιώτης."/>
  </head>
  <body>
    <article>
      <h1>
        <a href="https://www.real.gr/politiki/arthro/antiparathesi_gia_tin_anatheorisi_mitsotakis_aperripse_tis_protaseis_sas_o_laos_tsipras_kineiste_xoris_pyksida_kai_sxedio-589496/">Αντιπαράθεση για την Αναθεώρηση - Μητσοτάκης: Απέρριψε τις προτάσεις σας ο λαός - Τσίπρας: Κινείστε χωρίς πυξίδα και σχέδιο</a>
      </h1>
      <address><time datetime="2019-11-25T16:20:00+00:00">25 Nov 2019, 16:20</time> by <a rel="author">Real.gr</a></address>
      <figure>
        <img src="https://media.real.gr/filesystem/images/20191125/low/varvitsiotis-stephan-mayer_252863_180611.JPG"/>
      </figure>
      <p>
        <b>Συνάντηση με τον υφυπουργό Εσωτερικών της Γερμανίας, Stephan Mayer, είχε τη Δευτέρα ο Αναπληρωτής υπουργός Εξωτερικών, Μιλτιάδης Βαρβιτσιώτης.</b>
      </p>
      <p>Ο αναπληρωτής υπουργός Εξωτερικών έστειλε το μήνυμα πως «δεν πρέπει να επιτρέψουμε στην Τουρκία να εκβιάζει την Ευρωπαϊκή Ένωση με τις μεταναστευτικές ροές», ενώ υπογράμμισε τη σημασία της συνεργασίας της Ελλάδας με τη Γερμανία, καθώς η τελευταία αποτελεί τον κορυφαίο σύμμαχο της χώρας για το μεταναστευτικό στην ΕΕ.</p>
      <p>Επιπρόσθετα, ο κ. Βαρβιτσιώτης σημείωσε πως είναι αναγκαία η ενίσχυση της αλληλεγγύης μεταξύ των κρατών- μελών της ΕΕ και η υιοθέτηση μιας νέας κοινής ευρωπαϊκής πολιτικής ασύλου, σύμφωνα με την οποία δεν θα επιβαρύνονται υπέρμετρα τα κράτη πρώτης υποδοχής, όπως η Ελλάδα.</p>
      <p>Επανέλαβε, δε, πως η χώρα μας πλέον επιδεικνύει μηδενική ανοχή στην παραβίαση των συνόρων από τους διακινητές.</p>
      <p>Από την πλευρά του, ο κ. Mayer, που έχει οριστεί ως πολιτικό σημείο επαφής (political contact person) για τη μετανάστευση στο γερμανικό Υπουργείο Εσωτερικών, συνεχάρη την ελληνική κυβέρνηση για την πρόσφατη νομοθετική πρωτοβουλία σχετικά με το μεταναστευτικό, την οποία χαρακτήρισε μεγάλη πρόοδο και επιτυχία.</p>
      <p>Τέλος, σημείωσε πως, επειδή οι δύο χώρες έχουν κοινά συμφέροντα - καθώς η Ελλάδα είναι η πιο σημαντική χώρα υποδοχής και η Γερμανία είναι η πιο σημαντική χώρα προορισμού των μεταναστευτικών ροών - γι’ αυτό κρίνεται σκόπιμο όπως ενισχυθεί η περαιτέρω διμερής συνεργασία στον τομέα αυτό.</p>
    </article>
  </body>
</html>