<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/acliktan-duvarkagidi-yemisler-216225h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T16:05:56+00:00"/>
    <meta property="og:title" content="Açlıktan duvar kağıdı yemişler"/>
    <meta property="og:description" content="Ukrayna'nın Dnipro kentinde, ailelerinin ilgisizliği nedeniyle, duvar kağıdı ve strafor yemek zorunda kaldıkları belirtilen iki kız çocuk polis tarafından kurtarıldı. "/>
  </head>
  <body>
    <article>
      <h1>Açlıktan duvar kağıdı yemişler</h1>
      <h2>Ukrayna'nın Dnipro kentinde, ailelerinin ilgisizliği nedeniyle, duvar kağıdı ve strafor yemek zorunda kaldıkları belirtilen iki kız çocuk polis tarafından kurtarıldı. </h2>
      <address>
        <time datetime="2019-11-25T16:05:56+00:00">25 Nov 2019, 16:05</time>
      </address>
      <p>Beş yaşındaki Diana ve bir yaşındaki Anya, bir komşunun ihbarı üzerine eve gelen polis tarafından ailelerinden alındı. Adı açıklanmayan 25 yaşındaki annenin çocuklarını beslemediği, çocukların dışkısından saç, duvar kağıdı ve strafor çıktığı belirtildi. Apartmanda yaşayan bir kadın ise “Evde anne ve annenin erkek arkadaşıyla yaşıyorlardı; sürekli kavga edip çocuklara bağırıyorlardı. Evden sürekli kötü bir koku geliyordu” dedi. Diana ve Anya, 21 Kasım'da polislerin aldığı ihbar sonucu kurtarıldı. Tuvalet çalışmadığı için onun yerine küveti kullandıkları, küvetin ise kurt dolu olduğu belirtildi.  Yerel basına konuşan bir polis, “Çocuklar kirli yatakta yatmaya, yıkanmamış bulaşıklardan yemek yemeye ve pis yerde oyun oynamaya alışmışlar. Evdeki koku o kadar kötüydü ki, nefes almakta zorlandık” ifadelerini kullandı.</p>
    </article>
  </body>
</html>