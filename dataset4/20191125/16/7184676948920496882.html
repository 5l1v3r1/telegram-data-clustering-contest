<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/eks-zastupnyk-ministra-ekonomiky-zaplatyv-pivmiljona-i-vyjshov-z-sizo/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T16:14:04+00:00"/>
    <meta property="og:title" content="Екс-заступник міністра економіки вийшов з СІЗО: у справі стався неочікуваний поворот"/>
    <meta property="og:description" content="Суд призначав майже 3,5 мільйона гривень застави, але потім істотно знизив суму до півмільйона гривень."/>
  </head>
  <body>
    <article>
      <h1>Екс-заступник міністра економіки вийшов з СІЗО: у справі стався неочікуваний поворот</h1>
      <h2>Суд призначав майже 3,5 мільйона гривень застави, але потім істотно знизив суму до півмільйона гривень.</h2>
      <address>
        <time datetime="2019-11-25T16:14:04+00:00">25 Nov 2019, 16:14</time>
      </address>
      <p>Затриманий раніше колишній топ-чиновник Юрій Бровченко вийшов зі слідчого ізолятора, заплативши заставу в більш ніж півмільйона гривень.</p>
      <p>Про це розповів «<a href="https://www.pravda.com.ua/rus/news/2019/11/25/7232943/">Українській правді</a>» його адвокат Сергій Стретович.</p>
      <p>Loading...</p>
      <p><i>«Внесли заставу. Заставу зменшено внаслідок рішення Київського апеляційного суду від 11 листопада з 3,4 мільйона гривень до 576 тисяч 300 гривень. Бровченко фактично вийшов з СІЗО 20 листопада»,</i> – сказав адвокат підозрюваного.</p>
      <p>Як відомо, Юрій Бровченко був заступником міністра економіки з липня 2016 року по вересень 2019 року і відповідав за оборонну сферу. Він був затриманий 22 жовтня в аеропорту «Бориспіль».</p>
      <p>Екс-чиновника підозрюють у держзраді за нанесення наймасштабнішої шкоди обороноздатності країни. Слідчі встановили, що Бровченко разом з посадовцями держпідприємства «Український центр «Безпека» та державної акціонерної холдингової компанії «Артем» уклали з іноземцями завідомо збитковий контракт на виготовлення і поставку лінії по виробництву артилерійських снарядів на загальну суму понад 16,5 мільйона доларів.</p>
      <p>Нагадаємо, раніше ми писали про те, що народного депутата України від групи «За майбутнє» Ярослава Дубневича, незважаючи на внесення <a href="https://narodna-pravda.ua/ru/2019/11/08/nardepa-dubnevycha-etapyrovaly-v-syzo-nesmotrya-na-zalog/">застави в розмірі 100 млн гривень </a>, етапували в СІЗО.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>