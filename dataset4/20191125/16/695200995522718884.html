<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/sala-mesto-odovzda-do-uzivania-vyse-100-novych-najomnych-bytov"/>
    <meta property="og:site_name" content="Paraméter"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="Šaľa: Mesto odovzdá do užívania vyše 100 nových nájomných bytov "/>
    <meta property="og:description" content="Mesto Šaľa bude už o niekoľko dní odovzdávať do užívania vyše 100 nových nájomných bytov na Kráľovskej ulici. V prvej etape bolo v tej istej lokalite ešte minulý rok odovzdaných 34 bytov."/>
  </head>
  <body>
    <article>
      <h1>Šaľa: Mesto odovzdá do užívania vyše 100 nových nájomných bytov </h1>
      <h2>Mesto Šaľa bude už o niekoľko dní odovzdávať do užívania vyše 100 nových nájomných bytov na Kráľovskej ulici. V prvej etape bolo v tej istej lokalite ešte minulý rok odovzdaných 34 bytov.</h2>
      <address>
        <time datetime="2019-11-25T16:45:00+00:00">25 Nov 2019, 16:45</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/sala_0.jpeg?itok=eCGF42yV"/>
      </figure>
      <p>Foto: TASR – Henrich Mišovič</p>
      <p>Zoznam úspešných žiadateľov schválili ešte začiatkom novembra členovia komisie pre sociálne, zdravotné a bytové otázky. </p>
      <blockquote>„Následne sa 21. novembra konalo žrebovanie konkrétnych čísiel mestských bytov. To znamená, že každý jeden nájomník už vie, v ktorom vchode, na ktorom poschodí a v ktorých číslach dverí bude bývať”</blockquote>
      <p>– uviedla Dajana Hanesová z mestského úradu. Ako pripomenula, slávnostné odovzdanie bytov do užívania sa bude konať v piatok (29. 11.). </p>
      <p>Celková výška investície do výstavby nových nájomných bytov bola približne 6,5 milióna eur. Podporu na projekt získalo mesto zo Štátneho fondu rozvoja bývania, dotáciu poskytlo aj Ministerstvo dopravy a výstavby SR.</p>
      <p>TASR</p>
    </article>
  </body>
</html>