<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549886.html/%D8%AA%D8%A8%D9%84%D9%88%D8%B1-%D8%A8%D8%B3%DB%8C%D8%AC-%D8%AF%D8%B1-%D9%81%D8%B1%D8%A7%D8%B3%D9%88%DB%8C-%D9%85%D8%B1%D8%B2%D9%87%D8%A7%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:43:00+00:00"/>
    <meta property="og:title" content="تبلور بسیج در فراسوی مرزهای ایران"/>
    <meta property="og:description" content="امروز بسیج تنها منحصر به ایران اسلامی نیست، در فراسوی مرزهای ایران و در جغرافیایی مقاومت اسلامی و ضد صهیونیستی و مقابله با تروریسم، و فتنه ها تبلور معناداری یافته است"/>
  </head>
  <body>
    <article>
      <h1>تبلور بسیج در فراسوی مرزهای ایران</h1>
      <h2>یادداشت؛</h2>
      <address>
        <time datetime="2019-11-25T16:43:00+00:00">25 Nov 2019, 16:43</time>
      </address>
      <p>امروز بسیج تنها منحصر به ایران اسلامی نیست، در فراسوی مرزهای ایران و در جغرافیایی مقاومت اسلامی و ضد صهیونیستی و مقابله با تروریسم، و فتنه ها تبلور معناداری یافته است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.sobhtoos.ir/">صبح توس</a>؛ با عنایت خداوند متعال و توجهات ولی عصر عج الله تعالی فرجه الشریف و به برکت رهبری حکیمانه امام خامنه ای(مدظله العالی) امروز بسیج تنها منحصر به ایران اسلامی نیست، در فراسوی مرزهای ایران و در جغرافیایی مقاومت اسلامی و ضد صهیونیستی و مقابله با تروریسم، و فتنه ها تبلور معناداری یافته است</p>
      <p>بسیج مردمی کشورهای اسلامی پوزه دشمنان قسم خورده اسلام ناب محمدی (صلی الله) را به خاک مذلت مالیده‌است، امروز به مدد و فضل الهی سازمان بسیج مستضعفین در ایران اسلامی (ام القرای جهان اسلام)، بسیج مردمی عراق یا حشد الشعبی، زینبیون پاکستان، حزب‌الله لبنان، انصارالله یمن، حزب‌الله سوریه، گردان های فاطمیون افغانستان بسیج جهان اسلام را تشکیل داده اند.</p>
      <p>هفته بسیج یاد آور یکی از رخدادهای شگرف و مبارکی است که با فرمان بنیانگذار کبیر انقلاب اسلامی امام خمینی (ره) رقم خورد، بی تردید تشکیل شجره طیبه انقلاب از معجزات نظام اسلامی و اقدامی هوشمندانه و حکیمانه برای پاسخ به نیازهای حیاتی کشور و بلکه امت اسلامی به شمار می‌رود.</p>
      <p>ظهور تفکر و فرهنگ ایثار و شهادت و مدیریت جهادی و الگوی نبرد علوی و عاشورایی بسیجیان بود که با نقش آفرینی‌، بیداری و بصیرت امواج طوفان‌های فتنه‌ها و توطئه‌های مختلف امریکا و عوامل مزدور داخلی و جنگ تحمیلی را درهم شکست و انشاء الله در عرصه نبرد اقتصادی نیز با عنایت خداوند متعال و توجیهات ولی عصر عج الله تعالی فرجه الشریف و به برکت مجاهدت و بصیرت ملت بسیجی ایران پیروزی از آن بندگان صالح خدا خواهد بود.</p>
      <p>بسیج آیینه مجسم هوشمندی بصیرت، و نماد قله‌های عظمت، فرهنگی، ورزشی ملت ایران در روند تکاملی انقلاب اسلامی و پیشرفت و تعالی کشور است.</p>
      <p>نگاه منصفانه و به دور از حب و بغض سیاست زدگی موید این حقیقت است که بسیج با تمسک به ولایت فقیه و به مدد بصیرت برای ایفای نقش های مثبت برای خدمت به مردم و یاری بخشی در هنگامه‌ سخت بلایای طبیعی و زدودن غبار محرومیت از صفحه زندگی شرافتمندانه و حضور موثر در عرصه های مختلف جهاد فرهنگی، اقتصادی، سیاسی و نظامی همگام و همراه ملت ایران و امت اسلام بوده است.</p>
      <p>بسیج همچنان رهنمودهای مقام معظم رهبری را نقشه راه و قطب‌ نمای حرکت خود در عرصه‌های مختلف می داند.</p>
      <p>بخشی از رهنمود های علمدار معرفت و بصیرت انقلاب اسلامی که باید در برنامه ریزی ها و رویه سازی های بسیج مورد توجه جدی قرار گیرند، یادآوری می شود.</p>
      <p>ارتقای حضور سازمان یافته تر مردم(بویژه جوانان عزیز) و اعتلای بسیج در عرصه های مورد نیاز انقلاب اسلامی(مثل علم، فرهنگ، دفاع و خدمات رسانی)، ایجاد و ساماندهی مجموعه های اندیشه ورز و رصدگر در تمام سطوح به خصوص در ستاد بسیج برای راهبردنگاری و رصد فعالیت ها و جلوگیری از نفوذ دشمن، ایجاد سازوکار قطعی برای تقویت هم افزایی اقشار و همکاری و هماهنگی با دستگاههای ذیربط، مورد انتظار است. (۱۷ آذر ماه ۱۳۹۵)</p>
      <p>روحیه بسیجی یعنی خدا را همواره در کنار و همراه خود دیدن، و دچار ناامیدی و افسردگی، و بن بست نشدن؛ بنابراین در پاسخ افراد ضعیف النفس که دچار ترس از دشمن و روحیه «نمی توانیم» شده اند، می گوییم با اتکاء به قدرت الهی و باور قدرت حضور مردم، می‌توان بر همه مشکلات فائق آمد و از هیچ قدرتی هم نهراسید.</p>
      <p>*ابوالقاسم خسروی سهل آبادی</p>
      <p>انتهای پیام/</p>
      <p> </p>
    </article>
  </body>
</html>