<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905182/wilmots-weerlegt-geruchten-over-gedwongen-ontslag-op-geen-enkele-manier-correct-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T16:04:00+00:00"/>
    <meta property="og:title" content="Wilmots reageert op zogezegd ontslag: 'Onaanvaardbare situatie voor staf en mij'"/>
    <meta property="og:description" content="Marc Wilmots is nog steeds bondscoach van Iran. Dat is alvast wat hij zelf beweert via Twitter. Dit weekend viel in de Iraanse pers te lezen"/>
  </head>
  <body>
    <article>
      <h1>Wilmots reageert op zogezegd ontslag: 'Onaanvaardbare situatie voor staf en mij'</h1>
      <address>
        <time datetime="2019-11-25T16:04:00+00:00">25 Nov 2019, 16:04</time>
      </address>
      <p>
        <b>Marc Wilmots is nog steeds bondscoach van Iran. Dat is alvast wat hij zelf beweert via Twitter. Dit weekend viel in de Iraanse pers te lezen <a href="https://www.voetbalprimeur.be/nieuws/904988/nederlaag-tegen-irak-kost-wilmots-de-kop-overeenkomst-met-iran-over-ontslag-.html?utm_source=doorlink&amp;utm_medium=doorlink&amp;utm_campaign=%2F">dat Wilmots en de Iraanse voetbalbond een akkoord zouden gevonden hebben over een ontslag</a>, maar dat is flauwekul, aldus de ex-bondscoach van de Rode Duivels.</b>
      </p>
      <p>Via zijn Twitter-profiel reageert Wilmots op de aantijgingen vanuit Iran. De voormalige aanvaller zit behoorlijk verveeld met de zaak, zo blijkt. 'Ik heb akte genomen van de geruchten die verspreid zijn door de Iraanse pers', klinkt het bij Wilmots. 'Die zijn op geen enkele manier correct. De waarheid is dat er een onaanvaardbare situatie ontstaan is voor mijn staf en mij.'</p>
      <p>'Die zijn ontstaan vanwege ernstige contractbreuken door de Iraanse bond', legt Wilmots de schuld bij zijn werkgever. 'Het dossier is nu in handen van mijn advocaten en ik wens geen verdere commentaar te geven op dat onderwerp', besluit hij. Wilmots is nog maar sinds begin deze zomer aan de slag bij Iran. Zijn opdracht is om het WK 2022 te halen, maar <a href="https://www.voetbalprimeur.be/nieuws/903773/wilmots-iran-krijgt-flinke-opdoffer-in-kwalificatie-voor-wk-2022.html?utm_source=doorlink&amp;utm_medium=doorlink&amp;utm_campaign=%2F">na een nederlaag tegen rivaal Irak</a> lijkt dat een zware dobber te zullen worden.</p>
      <figure>
        <iframe data-src="https://twitter.com/WilmotsMarc/status/1198978881312698369?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WilmotsMarc/status/1198978912161849345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/videos/904115/wow-verlies-van-wilmots-met-iran-zorgt-voor-volksfeest-in-irak.html?itm_source=www.voetbalprimeur.be&amp;itm_medium=highlighted-content">Wilmots verliest met Iran van Irak, volksfeest in straten van Irak</a></aside>
    </article>
  </body>
</html>