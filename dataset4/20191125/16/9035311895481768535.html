<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/iran-kirmizi-cizgiler-asilirsa-abd-israil-ve-suudi-arabistani-yok-ederiz"/>
    <meta property="og:site_name" content="euronews"/>
    <meta property="article:published_time" content="2019-11-25T16:27:59+00:00"/>
    <meta property="og:title" content="İran: Kırmızı çizgilerimiz aşılırsa düşmanlarımızı yok ederiz"/>
    <meta property="og:description" content="İran Devrim Muhafızları Başkomutanı Hüseyin Selami, Tahran’ın kırmızı çizgilerinin aşılması durumunda Amerika Birleşik Devletleri, İsrail ve Suudi Arabistan’ı yok edeceklerini söyledi."/>
  </head>
  <body>
    <article>
      <h1>İran: Kırmızı çizgilerimiz aşılırsa düşmanlarımızı yok ederiz</h1>
      <address><time datetime="2019-11-25T16:27:59+00:00">25 Nov 2019, 16:27</time> by <a rel="author">Burak Ortahamamcilar</a></address>
      <p>İran Devrim Muhafızları Başkomutanı Hüseyin Selami, Tahran’ın kırmızı çizgilerinin aşılması durumunda Amerika Birleşik Devletleri (ABD), İsrail ve Suudi Arabistan’ı yok edeceklerini söyledi.</p>
      <p>Devrim Muhafızları'nın Başkomutanı Hüseyin Selami, pazartesi günü yayınlanan bir konuşmasında "ABD'ye, siyonist rejime ve Suudi Arabistan'a karşı sabır gösterdik. Ancak kırmızı çizgilerimizi aşarlarsa onları yok ederiz" ifadesinde bulundu.</p>
      <p>İran yönetimi, ülkede 15 Kasım'da benzin fiyatlarına en az yüzde 50 oranında yapılan zamlar sonrası başlayan ve son on yılın en büyük gerginliğine yol açan protestoların arkasında başta ABD, İsrail ve Suudi Arabistan olmak üzere "dış güçlerin" olduğunu <a href="https://tr.euronews.com/2019/11/24/iran-devrim-muhaf-zlar-komutan-protestolara-kat-lan-paral-askerlere-en-sert-cezalar-verilm">iddia ediyor.</a></p>
      <p>İran ordusu 22 Kasım'da Basra Körfezi ve Hürmüz Boğazı hava sahasının kullanılacağı geniş çaplı hava savunma tatbikatı başlattığını <a href="https://tr.euronews.com/2019/11/22/iran-dan-basra-korfezi-ve-hurmuz-bogaz-uzerinde-hava-savunma-tatbikat">duyurmuştu</a>. Tatbikatın, Tahran ile Washington arasındaki gerginliğin sürdüğü bir dönemde ve ABD'nin Basra Körfezi'ne 6 ay aradan sonra yeniden uçak gemisi göndermesinin ardından yapılması dikkat çekmişti.</p>
      <p>İran haziran ayında Hürmüz Boğazı üzerinde hava sahasını ihlal ettiği gerekçesiyle ABD'ye ait RQ-4 Global Hawk tipi bir insansız hava aracını düşürmüştü.</p>
      <ul>
        <li>
          <a href="https://tr.euronews.com/2019/11/25/iran-da-internet-engeli-kalkt-yeni-protesto-goruntuleri-ortaya-c-kt">İran'da internet engeli kalktı, yeni protesto görüntüleri ortaya çıktı</a>
        </li>
        <li>
          <a href="https://tr.euronews.com/2019/11/22/iran-dan-basra-korfezi-ve-hurmuz-bogaz-uzerinde-hava-savunma-tatbikat">İran'dan Basra Körfezi ve Hürmüz Boğazı üzerinde hava savunma tatbikatı</a>
        </li>
        <li>
          <a href="https://tr.euronews.com/2019/11/20/israil-ordusu-suriye-deki-iran-hedefleri-vuruldu">İsrail Ordusu: Suriye'deki İran hedefleri vuruldu</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>