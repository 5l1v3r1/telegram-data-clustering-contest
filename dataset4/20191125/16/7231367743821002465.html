<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/prada-e-adidas-insieme-per-una-collezione-di-lusso-in-vendita-da-dicembre/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T16:01:02+00:00"/>
    <meta property="og:title" content="Prada e Adidas: insieme per una collezione di lusso in vendita da dicembre"/>
    <meta property="og:description" content="Le due note aziende di moda si sono unite per una collezione che prevede anche le nuove scarpe da ginnastica total white."/>
  </head>
  <body>
    <article>
      <h1>Prada e Adidas: insieme per una collezione di lusso in vendita da dicembre</h1>
      <h2>Le due note aziende di moda si sono unite per una collezione che prevede anche le nuove scarpe da ginnastica total white.</h2>
      <address><time datetime="2019-11-25T16:01:02+00:00">25 Nov 2019, 16:01</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p><b>Prada e Adidas</b> insieme per una collaborazione fruttuosa che ha per protagoniste due icone dei due noti brand. La prima è la versione grande della <b>borsa bowling di Prada</b> in versione bianca ma con il logo di Adidas sulla parte frontale che mescola lo charme del brand italiano alla funzionalità di Adidas.<br/> </p>
      <p>Oltre alla borsa, sono state presentate delle <b>scarpe da ginnastica Superstar</b> in versione bianca che però saranno proposte in edizione limitata di 700 paia.La borsa e le sneakers saranno disponibili nei negozi selezionati e online dal prossimo 4 dicembre. </p>
      <h3>Collezione in vendita da dicembre</h3>
      <p>La nuova collaborazione è stata annunciata tramite una nota:  “Nati per lo sport, ripensati per lo street style, e ora trasformati in articoli di lusso, i classici di entrambi i marchi, ricontestualizzati e rivisitati, debutteranno a livello mondiale a dicembre 2019, a testimonianza di una nuova ed esclusiva collaborazione in cui creatività e manifattura si uniscono dando vita a modelli per uomo e donna in edizione limitata, interamente realizzati da Prada in Italia”.</p>
      <p>La notizia di una collaborazione tra le due grandi aziende di moda era emersa qualche giorno fa, quando su <a href="https://www.instagram.com/p/B4jvSTdDWw5/">Instagram</a> le due società avevano postato delle foto delle sneakers con lo scopo di rilanciare una capsule dedicata, il tutto accompagnato dagli hashtag #Pradaforadidas. </p>
      <h3>Finanziamento legato alla sostenibilità</h3>
      <p>Le novità per il noto marchio di moda italiano, però, non finiscono qui. Prada è la prima azienda del settore lusso che ha sottoscritto un finanziamento legato alla sostenibilità con <b>Crédit Agricole Group</b>. Si tratta di un prestito di 5 anni del valore di 50 milioni di euro il cui tasso di interesse potrà essere ridotto in base a alcuni obiettivi come l’utilizzo di materiale sostenibile, il numero di punti vendita con certificazioni LEED Gold o Platinum etc. Di recente, poi, Prada aveva rilevato Fratelli Prada per 66 milioni di euro. Va ricordato che Fratelli Prada possedeva 4 store a Milano, tutti situati in centro tra via della Spiga e via Montenapoleone.</p>
      <p>Leggi anche: <a href="https://www.investireoggi.it/economia/louis-vuitton-vuole-comprare-tiffany-145-miliardi-per-le-nozze-con-lvmh/">Louis Vuitton vuole comprare Tiffany: 14,5 miliardi per le nozze con LVMH</a></p>
      <p>Per rettifiche, informazioni o comunicati stampa scrivete a chiara.<br/>lanari@investireoggi.it</p>
    </article>
  </body>
</html>