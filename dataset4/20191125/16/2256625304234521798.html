<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159420_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="Божидар Андреев с поредна победа в Бундеслигата"/>
    <meta property="og:description" content="Топ щангистът ни продължава триумфалния си поход тази година"/>
  </head>
  <body>
    <article>
      <h1>Божидар Андреев с поредна победа в Бундеслигата</h1>
      <address><time datetime="2019-11-25T16:33:00+00:00">25 Nov 2019, 16:33</time> by <a rel="author">Пламен Димитров</a></address>
      <p> Топ щангистът ни Божидар Андреев продължава триумфалния си поход тази година. През уикенда той бе с най-съществен точков принос за победата на неговия отбор КСВ „Дурлах“ над „Родинг“ в първа германска Бундеслига. С лично тегло 79 кг Андреев изхвърли 155 кг и изтласка 191 кг. Крайният резултат от двубоя между двата клуба е 823,7:811,1 точки в полза на „Дурлах“, който вече е шести в класирането на немската Бундеслига. Лидер е „Германия“ (Обригхайм).</p>
      <p> <br/>Това е поредният успех на Божидар Андреев, който през тази година стана европейски шампион за мъже с 3 европейски рекорда в Батуми в кат. 73 кг през април. Стана европейски шампион и до 23 г. с 3 европейски рекорда за младежи в Букурещ в кат. 81 кг през октомври. През септември спечели бронз на световното първенство за мъже с 3 европейски рекорда в Патая (Тайланд) в кат. 73 кг. Наскоро грабна златото на олимпийския квалификационен турнир в памет на Наим Сюлейманоглу в Газиантеп в кат. 81 кг.<br/> </p>
    </article>
  </body>
</html>