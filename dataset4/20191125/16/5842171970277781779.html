<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359962-rigas-satiksmes-valdes-atlases-otrajai-kartai-izvirziti-69-kandidati"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T16:25:00+00:00"/>
    <meta property="og:title" content="“Rīgas satiksmes” valdes atlases otrajai kārtai izvirzīti 69 kandidāti"/>
    <meta property="og:description" content="“Rīgas satiksmes” jaunās valdes atlases otrajai kārtai no 176 kandidātiem izvirzīti 69 pretendenti. Plānots, ka otrās kārtas atlase varētu ilgt līdz 10. decembrim. Kandidātu vērtēšanu otrajā kārtā veiks personāla atlases kompānija SIA “Human Source” un valdes atlases nominācijas komisija."/>
  </head>
  <body>
    <article>
      <h1>“Rīgas satiksmes” valdes atlases otrajai kārtai izvirzīti 69 kandidāti</h1>
      <address><time datetime="2019-11-25T16:25:00+00:00">25 Nov 2019, 16:25</time> by <a rel="author">Sadarbībā ar Rīgas pašvaldību</a></address>
      <p>
        <b>“Rīgas satiksmes” jaunās valdes atlases otrajai kārtai no 176 kandidātiem izvirzīti 69 pretendenti. Plānots, ka otrās kārtas atlase varētu ilgt līdz 10. decembrim. Kandidātu vērtēšanu otrajā kārtā veiks personāla atlases kompānija SIA “Human Source” un valdes atlases nominācijas komisija.</b>
      </p>
      <p>Izveidotajā valdes atlases nominācijas komisijā iekļauti trīs “Rīgas satiksmes” padomes locekļi, Rīgas domes Īpašuma departamenta Komercdarbības nodrošinājuma pārvaldes priekšniece, Rīgas domes Satiksmes departamenta direktors, Rīgas domes Satiksmes departamenta direktora biroja vadītājs – direktora vietnieks un Latvijas pasažieru pārvadātāju asociācijas deleģētais pārstāvis.</p>
      <p>Kā jau iepriekš ziņots, laika posmā no 24. oktobra līdz 7. novembrim izsludinātajam konkursam uz „Rīgas satiksmes” piecu valdes locekļu amatiem tika saņemti 176 kandidātu pieteikumi.</p>
      <p>Plānots, ka “Rīgas satiksmes” jaunās valdes piecu locekļu atlase varētu notikt līdz 2019. gada 31. decembrim.</p>
    </article>
  </body>
</html>