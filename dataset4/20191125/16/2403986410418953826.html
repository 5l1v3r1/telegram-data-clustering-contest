<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/viktoriya_bekhem_prodemonstruvala_prigolomshlivu_roztyazhku_u_pryamomu_efiri_foto_n1239154"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="Вікторія Бекхем продемонструвала приголомшливу розтяжку у прямому ефірі: фото"/>
    <meta property="og:description" content="45-річна модельєрка стала гостею вечірнього шоу Еллен Дедженерес. Разом з телеведучою вона показала гнучкість свого тіла, піднявши ногу догори над головою. Так вона нагадала свій дивовижний трюк 2017 року."/>
  </head>
  <body>
    <article>
      <h1>Вікторія Бекхем продемонструвала приголомшливу розтяжку у прямому ефірі: фото</h1>
      <address><time datetime="2019-11-25T16:45:00+00:00">25 Nov 2019, 16:45</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>45-річна модельєрка стала гостею вечірнього шоу Еллен Дедженерес. Разом з телеведучою вона показала гнучкість свого тіла, піднявши ногу догори над головою. Так вона нагадала свій дивовижний трюк 2017 року.</b>
      </p>
      <p>Вчора Вікторія Бекхем завітала до проєкту американської комедіантки The Ellen Show. У випуску жінки обговорили те, чому зірка вирішила не брати участь в турі об'єднаного гурту Spice Girls. Також вона поділилася думками про новий статус свого старшого 20-річного сина Брукліна. Журнал People визнав хлопця найсексуальнішим чоловіком, що живе зараз. </p>
      <blockquote>
        <a href="https://24tv.ua/lifestyle/viktoriya_bekhem_stantsyuvala_z_sinom_pid_pisnyu_spice_girls_zapalne_video_n1236804">Вікторія Бекхем станцювала з сином під пісню Spice Girls: запальне відео</a>
      </blockquote>
      <p>Поміж іншим Еллен Дедженерес не оминула увагою гімнастичні вміння Вікторії Бекхем. Разом із телеведучою дизайнерка у прямому ефірі ще раз довела свою гнучкість. Вона була одягнена у витончений білий костюм, що не обмежував її рухів. </p>
      <figure>
        <embed-post data-src="https://www.instagram.com/p/B5R18ZYJWpt" data-service="Instagram"/>
      </figure>
      <p>Нещодавно на своїй сторінці в інстаграмі зірка опублікувала відео, на якому повторила легендарний трюк ногою в одному з нью-йоркських ресторанів. Вона обгрунтувала гімнастичний рух своєю причетністю до відомого американського танцювального колективу. Такий жартівливий вчинок не залишився поза увагою її прихильників та колег-знаменитостей. </p>
      <aside>Залишаю Нью-Йорк і відчуваю себе як на прослуховуванні до Rockettes, пальці схрещені,<cite>– з гумором прокоментувала допис Вікторія Бекхем. </cite></aside>
      <figure>
        <embed-post data-src="https://www.instagram.com/p/B3xwp32JLXS" data-service="Instagram"/>
      </figure>
      <p>Кілька років тому фото Вікторії Бекхем викликало шквал обговорення. Демонструючи нову пару взуття на шпильках, модельєрка лягла на диван та закинула ногу над головою. Така світлина спрацювала потужніше, ніж будь-яка рекламна кампанія. Фірмовий рух намагалися повторити не лише фанати співачки, а й зірки. </p>
      <figure>
        <embed-post data-src="https://www.instagram.com/p/BDoXobLliLp" data-service="Instagram"/>
      </figure>
      <p> </p>
    </article>
  </body>
</html>