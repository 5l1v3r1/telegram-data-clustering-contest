<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348193.html"/>
    <meta property="og:site_name" content="נשיא ברשה: מה קורה עם באלוטלי? הוא שחור"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="נשיא ברשה: מה קורה עם באלוטלי? הוא שחור"/>
    <meta property="og:description" content="בדיחה רעה או גזענות? מאסימו סלינו, נשיא קבוצתו של החלוץ האיטלקי ששוב נקלע לבלאגן ונשאר מחוץ לסגל, בהתבטאות מוזרה: &quot;יש לו הרבה קשיים&quot;"/>
  </head>
  <body>
    <article>
      <h1>נשיא ברשה: מה קורה עם באלוטלי? הוא שחור</h1>
      <h2>בדיחה רעה או גזענות? מאסימו סלינו, נשיא קבוצתו של החלוץ האיטלקי ששוב נקלע לבלאגן ונשאר מחוץ לסגל, בהתבטאות מוזרה: "יש לו הרבה קשיים" </h2>
      <address><time datetime="2019-11-25T16:44:00+00:00">25 Nov 2019, 16:44</time> by <a rel="author">מאת מערכת ONE</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1438380.jpg"/>
        <figcaption>מריו באלוטלי לפני מרצלו ברוזוביץ' (רויטרס)</figcaption>
      </figure>
      <p>הכדורגל האיטלקי מנסה להתמודד בשנים האחרונות עם בעיית הגזענות הקשה במגרשים ובקרב הקהל, אבל היום (שני), הבעלים של ברשה סיפק התבטאות לא ראויה ובעייתית, כשנשאל על מצבו של מריו באלוטלי.</p>
      <p>כזכור, החלוץ, שכבש שני שערים בלבד העונה, שוב הסתבך כשמאמנו פאביו גרוסו לא היה מרוצה ביום חמישי האחרון מהאופן בו החלוץ התאמן ובהתאם לכך זרק אותו מן האימון. באולטלי חזר להתאמן יום למחרת, אך זה לא הפריע למגן העבר של נבחרת איטליה ומאמן ברשה בהווה להותיר אותו מחוץ לרשימת השחקנים שטסו לרומא. </p>
      <p>אך כשהבעלים של ברשה, <b>מאסימו סלינו, </b>נשאל על המצב של החלוץ, הוא אמר: “מה אני יכול להגיד עליו? הוא שחור. הוא עובד על לנקות את השם שלו ויש לו הרבה קשיים. צירפתי אותו בתחילת העונה כי חשבתי שיהיה לו ערך מוסף. הוא צריך להתרכז בנעשה על הדשא ולתת את התשובות שם, לא ברשתות החברתיות”.</p>
    </article>
  </body>
</html>