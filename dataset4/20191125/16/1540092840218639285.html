<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/psyxagogia/story/198562/maikl-tzakson-etoimazetai-tainia-me-thema-tin-zoi-toy-apo-ton-paragogo-toy-bohemian-rhapsody"/>
    <meta property="og:site_name" content="CNN.gr"/>
    <meta property="article:published_time" content="2019-11-25T16:48:59+00:00"/>
    <meta property="og:title" content="Μάικλ Τζάκσον: Ετοιμάζεται ταινία με θέμα την ζωή του – Από τον παραγωγό του Bohemian Rhapsody"/>
    <meta property="og:description" content="Ο παραγωγός της ταινίας Bohemian Rhapsody και ο σεναριογράφος Τζον Λόγκαν ετοιμάζονται να φέρουν στη μεγάλη οθόνη την αμφιλεγόμενη ζωή του βασιλιά της ποπ, Μάικ"/>
  </head>
  <body>
    <article>
      <h1>Μάικλ Τζάκσον: Ετοιμάζεται ταινία με θέμα την ζωή του – Από τον παραγωγό του Bohemian Rhapsody</h1>
      <h2>Ο παραγωγός της ταινίας Bohemian Rhapsody και ο σεναριογράφος Τζον Λόγκαν ετοιμάζονται να φέρουν στη μεγάλη οθόνη την αμφιλεγόμενη ζωή του βασιλιά της ποπ, Μάικλ Τζάκσον.</h2>
      <slideshow>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19052203149151.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» H Neverland είχε αρκετά μέρη όπου πήγαινε τα θύματά του ο Τζάκσον. Ο Safechuck περιγράφει με λεπτομέρειες τα δωμάτια στο ράντσο όπου πήγαιναν για να είναι μόνοι τους. Ανάμεσα σε αυτά ένα δωμάτιο στη σοφίτα, το σινεμά του Τζάκσον αλλά και χώροι γεμάτοι με παιχνίδια. Μάλιστα, όπως περιέγραψε το χολ που οδηγούσε στην κρεβατοκάμαρα του Τζάκσον είχε διάφορα κουδουνάκια στις πόρτες ώστε να ακουστεί εάν κάποιος πλησίαζε. - Πηγή: (Photo by Danny Moloshok/Invision/AP)</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19025725359647.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» Ο Τζάκσον κορόιδευε και τις οικογένειες των θυμάτων. Τόσο η Joy Robson όσο και η Stephanie Safechuck ισχυρίζονται και οι δύο πως για πολύ καιρό αισθάνονταν τον τραγουδιστή ως παιδί τους. Ο Τζάκσον επισκεπτόταν τα σπίτια τους, καθόταν στο τραπέζι τους, τούς καλούσε στο σπίτι του ενώ τον ακολουθούσαν και σε περιοδείες. Η αδελφή του Robson θυμάται πως πήγαινε σε καταστήματα με τον Τζάκσον και αυτός της έδινε το ελεύθερο να αγοράσει ό,τι ήθελε. - Πηγή: (Photo by Danny Moloshok/Invision/AP)</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19025630146223.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» Ο Τζάκσον «παντρεύτηκε» τον Safechuck. Ο Safechuck ισχυρίστηκε, επίσης, ότι ο Τζάκσον χρησιμοποιούσε τα παιδικά του ενδιαφέροντα εναντίον του. Θυμάται ότι αγαπούσε πολύ τα κοσμήματα και λέει πως ο τραγουδιστής το εκμεταλλεύτηκε αυτό. Μάλιστα, κάποια στιγμή του αγόρασε και δαχτυλίδι αρραβώνων. «Ήμασταν σαν παντρεμένο ζευγάρι. Και λέω παντρεμένο γιατί κάναμε και μια ψεύτικη τελετή γάμου. Αυτό έγινε στο δωμάτιό του». (Στη φωτογραφία ο Safechuck) - Πηγή: (Photo by Danny Moloshok/Invision/AP)</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19025627433172.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» Ο Τζάκσον και η ομάδα του κρατούσαν μακριά τους γονείς των παιδιών. Στα διάφορα ταξίδια, τα δωμάτια των γονιών ήταν μακριά από αυτά των παιδιών τους. Μάλιστα, ορισμένες φορές δεν ήταν καν στον ίδιο όροφο του ξενοδοχείου. (Στη φωτογραφία ο Wade Robson) - Πηγή: (Photo by Danny Moloshok/Invision/AP)</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19025225085382.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» Ο Τζάκσον ανάγκαζε τα παιδιά να κάνουν «ασκήσεις», όπως θα έκαναν για να ξέρουν πώς να αντιδράσουν σε μια πυρκαγιά ή έναν σεισμό, για να προετοιμαστούν για το ενδεχόμενο να τους πιάσει κάποιος επ’ αυτοφώρω. «Ήταν μεγάλο μυστικό και έλεγε πως εάν το μάθαινε ποτέ κανείς θα τελείωνε και η δική του ζωή και η δική μου». (Στη φωτογραφία από αριστερά: ο Wade Robson, ο σκηνοθέτης Dan Reed και ο James Safechuck) - Πηγή: (Photo by Taylor Jewell/Invision/AP)</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/03/05/13571/photos/full/AP_19025640934422.jpg"/>
          <figcaption>Μάικλ Τζάκσον: Οι έξι πιο σοκαριστικές αποκαλύψεις του ντοκιμαντέρ «Leaving Neverland» «Εμείς και αυτοί»: Ο Τζάκσον καλλιεργούσε τη δυναμική «εμείς και αυτοί» με τα παιδιά για να τα απομακρύνει από τις οικογένειές τους. Μάλιστα, ο Safechuck είπε πως άκουγε τα τηλεφωνήματα μεταξύ των γονιών του με τον Τζάκσον όταν το ζευγάρι είχε προβλήματα στον γάμο του. Μετά, ο τραγουδιστής χρησιμοποιούσε όσα άκουγε για να τον πείσει ότι οι γυναίκες είναι κακές. «Κάποια στιγμή αρχίζεις και πιστεύεις ότι οι γονείς σου είναι κακοί και ο Μάικλ καλός» ανέφερε ο ίδιος. - Πηγή: (Photo by Danny Moloshok/Invision/AP)</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:48 , 25 November 2019</p>
      <p>Μετά το πολυβραβευμένο Bohemian Rhapsody, που είχε ως θέμα τη ζωή του <b>Φρέντι Μέρκιουρι</b>, και το φετινό <b>Rocketman</b>, για τον <b>Έλτον Τζον</b>, ετοιμάζεται άλλη μια ταινία η οποία θα βασίζεται στην <b>πολυτάραχη</b> <b>ζωή</b> ενός ακόμα μεγάλου μουσικού, του Μάικλ Τζάκσον.</p>
      <p>Η ταινία βρίσκεται ήδη στα<b> πρώτα στάδια της παραγωγής της</b>, με τον παραγωγό της ταινίας Bohemian Rhapsody, <b>Γκρέιχαμ Κίνγκ</b> να την έχει αναλάβει. Το <b>σενάριο</b> έχει αναλάβει να γράψει ο <b>Τζον Λόγκαν</b>, o δημιουργός του Penny Dreadful και σεναριογράφος του <b>Skyfall,</b> πράγμα που σημαίνει αν μη τι άλλο ότι η ταινία θα έχει μια<b> δυνατή ιστορία</b>.</p>
      <p>Πέρα του ότι ήταν <b>αδιαμφισβήτητα ένας σπουδαίος καλλιτέχνης</b>, η ζωή και η φήμη του Τζάκσον <b>αμαυρώθηκαν</b> όταν ξέσπασε το σκάνδαλο <b>παιδεραστίας</b> σε βάρος του. Το Deadline, το οποίο έβγαλε και πρώτο την <b>είδηση</b>, αναφέρει ότι «η ταινία δεν θα έχει ως σκοπό να <b>αποκαταστήσει</b> την φήμη του Τζάκσον. «Η πολύπλοκη ζωή του είναι αρκετά γνωστή στον κόσμο και δεν θα αγνοηθεί στην ταινία, η οποία θα καλύπτει ολόκληρη την ζωή του μέχρι και τον <b>τραγικό του θάνατο</b> τον Ιούνιο του 2009 σε ηλικία <b>50 ετών</b>», γράφει το site.</p>
      <p>To μόνο βέβαιο είναι ότι η ταινία θα <b>προκαλέσει</b> αρκετές συζητήσεις, όπως<b> οτιδήποτε αφορά τον Τζάκσον</b>. Αξίζει, πάντως, να αναφερθεί ότι οι παραγωγοί πήραν την <b>έγκριση</b> του ιδρύματος του Τζάκσον και της οικογένειάς του για να κάνουν την ταινία. Αρχικά αυτό ήταν απαραίτητο προκειμένου να πάρουν τα <b>δικαιώματα</b> των τραγουδιών που θα χρησιμοποιηθούν, αλλά είναι σχεδόν σίγουρο ότι οι άνθρωποι του τραγουδιστή θα έχουν τον <b>τελευταίο λόγο</b> για το σενάριο και για το πως απεικονίζεται ο Τζάκσον μέσα από αυτό. Το ίδρυμα Τζάκσον ήταν εκείνο το οποίο <b>μήνυσε το HBO</b> για 100 εκατομμύρια δολάρια μετά και την προβολή του ντοκιμαντέρ «Leaving Neverland» και θα ήθελε πολύ να <b>ειπωθεί η ιστορία και από την άλλη πλευρά</b>.</p>
      <p>Τώρα το μόνο που μένει είναι να δούμε <b>ποιος θα πρωταγωνιστήσει</b>, στο ρόλο του Μάικλ Τζάκσον, αλλά και το ποιος θα αναλάβει να <b>σκηνοθετήσει</b> μια ταινία η οποία θα προκαλέσει πολλές συζητήσεις και ενδιαφέρον.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/psyxagogia/story/198518/o-tont-filips-pire-ena-terastio-prosopiko-risko-me-to-joker-kai-antameifthike-ploysioparoxa">O Τοντ Φίλιπς πήρε ένα τεράστιο προσωπικό ρίσκο με το Joker – Και ανταμείφθηκε πλουσιοπάροχα</a>
        </li>
        <li>
          <a href="https://www.cnn.gr/style/psyxagogia/story/197938/traymatismos-gia-tin-xali-mperi-sta-gyrismata-tis-tainias-bruised">Τραυματισμός για την Χάλι Μπέρι στα γυρίσματα της ταινίας «Bruised»</a>
        </li>
        <li>
          <a href="https://www.cnn.gr/style/psyxagogia/story/197864/joker-o-tont-filips-vgazei-sti-dimosiotita-anekdotes-fotografies-apo-ta-gyrismata-pics">«Joker»: Ο Τοντ Φίλιπς βγάζει στη δημοσιότητα ανέκδοτες φωτογραφίες από τα γυρίσματα (pics)</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/51388/bohemian-rhapsody">BOHEMIAN RHAPSODY</a>
        </li>
        <li>
          <a href="https://www.cnn.gr/eidhseis/tag/3476/maikl-tzakson">ΜΑΙΚΛ ΤΖΑΚΣΟΝ</a>
        </li>
        <li>
          <a href="https://www.cnn.gr/eidhseis/tag/3854/tainia">ΤΑΙΝΙΑ</a>
        </li>
        <li>
          <a href="https://www.cnn.gr/eidhseis/tag/22560/moysikos">ΜΟΥΣΙΚΟΣ</a>
        </li>
        <li>
          <a href="https://www.cnn.gr/eidhseis/tag/13126/tragoydistis">ΤΡΑΓΟΥΔΙΣΤΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/26/198616/snapshot/seismos-lekkas.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198595/snapshot/050e19298f3fe1c905f1ed1410e24144.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198550/snapshot/2767478.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198597/snapshot/2768087.jpg"/>
      </figure>
    </article>
  </body>
</html>