<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/traficanti-prinsi-cannabis-bucuresti-327564.html"/>
    <meta property="og:site_name" content="Observator"/>
    <meta property="article:published_time" content="2019-11-25T16:25:00+00:00"/>
    <meta property="og:title" content="Traficanţi prinşi când se pregăteau să livreze 30 de kilograme de cannabis, în Bucureşti"/>
    <meta property="og:description" content="Cinci traficanţi de droguri din Bucureşti au fost prinşi în weekend când se pregăteau să livreze circa 30 de kilograme de cannabis."/>
  </head>
  <body>
    <article>
      <h1>Traficanţi prinşi când se pregăteau să livreze 30 de kilograme de cannabis, în Bucureşti</h1>
      <address><time datetime="2019-11-25T16:25:00+00:00">25 Nov 2019, 16:25</time> by <a rel="author">Cristi Ioniţă</a></address>
      <p>
        <b>
          <b>Cinci traficanţi de droguri din Bucureşti au fost prinşi în weekend când se pregăteau să livreze circa 30 de kilograme de cannabis.</b>
        </b>
      </p>
      <p>Cei cinci au fost prinşi după o acţiune prelungită a oamenilor legii care au supravegheat reţeaua timp de aproximativ cinci luni.</p>
      <h3>Sume consistente de bani au fost ridicate de la traficanţi</h3>
      <p>Procurorii au urmărit modul în care acţionau traficanţii, iar la sfârşitul săptămânii trecute au decapitat reţeaua.</p>
      <p>S-au efectuat trei prinderi în flagrant şi o percheziţie domiciliară.</p>
      <p>Au fost confiscate kilogramele de cannabis, împachetate în 54 de pungi, dar şi 40.150 de lei, 12.220 de euro, şase telefoane mobile şi şase cartele SIM.</p>
      <p>Şapte membri ai grupării au fost audiaţi. În cele din urmă, cinci dintre ei au ajuns după gratii, fiind arestaţi preventiv pentru 30 de zile.</p>
    </article>
  </body>
</html>