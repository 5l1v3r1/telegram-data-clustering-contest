<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kultura-i-sport/sportsmen-z-vinnichichni-stav-bronzovim-prizerom-chempionatu-svitu-iz-boyovogo-sambo-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T16:02:12+00:00"/>
    <meta property="og:title" content="Спортсмен з Вінничични став бронзовим призером чемпіонату світу із бойового самбо (Фото)"/>
    <meta property="og:description" content="23-річний з Вінниччини Петро Давиденко піднявся на п'єдестал чемпіонату світу із бойового самбо у Південній Кореї. Спортсмен став бронзовим призером."/>
  </head>
  <body>
    <article>
      <h1>Спортсмен з Вінничични став бронзовим призером чемпіонату світу із бойового самбо (Фото)</h1>
      <address>
        <time datetime="2019-11-25T16:02:12+00:00">25 Nov 2019, 16:02</time>
      </address>
      <p>
        <b>23-річний з Вінниччини Петро Давиденко піднявся на п'єдестал чемпіонату світу із бойового самбо у Південній Кореї. Спортсмен став бронзовим призером.</b>
      </p>
      <p>Про це повідомляє відділення Національного олімпійського комітету Вінницької області.</p>
      <p><i>– Петро Давиденко виступав у ваговій категорії до 90 кг. Перший бій виграв за явною перевагою у мароканця. Другий поєдинок, проти хорвата, відбувався за схожим сценарієм. В сутичці за вихід до фіналу вінничанин сперечався із росіянином Магомедом Магомедовим, чемпіоном світу. На жаль, наш спортсмен програв по очках. Таким чином Петро отримав бронзову нагороду, а його переможець в підсумку захистив чемпіонський титул, –</i> прокоментував тренер переможця Іван Нагорняк.</p>
      <p>Петро Давиденко раніше був срібним призером чемпіонату Європи в Іспанії, а також виграв Кубок Європи в Чехії. Вінничанин вперше виступав на світовому чемпіонаті. За підсумком змагань у Кореї він виконав норматив майстра спорту міжнародного класу!</p>
      <p>В складі збірної України із бойового самбо у Сеулі Петро Давиденко посів друге місце. Попереду – лише засновники самбо, росіяни.</p>
      <figure>
        <img src="https://vinbazar.com/sites/default/files/newfiles/2019-11/77160271_734053850427919_6870767811724050432_n.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/78239605_734053833761254_7997719916834717696_n.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>