<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/zaatakowal-nozem-rodzine-18-latek-uslyszal-zarzuty/"/>
    <meta property="og:site_name" content="Polsat News"/>
    <meta property="article:published_time" content="2019-11-25T16:43:00+00:00"/>
    <meta property="og:title" content="Zaatakował nożem rodzinę. 18-latek usłyszał zarzuty"/>
    <meta property="og:description" content="- Zarzuty usiłowania zabójstwa trzech osób postawiła w poniedziałek Prokuratura Rejonowa w Jaworznie (woj. śląskie) 18-latkowi, który w sobotę zaatakował nożem rodzinę - poinformował prokurator rejonowy Jacek Nowicki. Decyzją sądu mody mężczyzna pozostanie w areszcie przez najbliższe 3 miesiące."/>
  </head>
  <body>
    <article>
      <h1>Zaatakował nożem rodzinę. 18-latek usłyszał zarzuty</h1>
      <address>
        <time datetime="2019-11-25T16:43:00+00:00">25 Nov 2019, 16:43</time>
      </address>
      <p>
        <b>- Zarzuty usiłowania zabójstwa trzech osób postawiła w poniedziałek Prokuratura Rejonowa w Jaworznie (woj. śląskie) 18-latkowi, który w sobotę zaatakował nożem rodzinę - poinformował prokurator rejonowy Jacek Nowicki. Decyzją sądu mody mężczyzna pozostanie w areszcie przez najbliższe 3 miesiące.</b>
      </p>
      <related>
        <a href="https://www.polsatnews.pl/wiadomosc/2019-11-23/18-latek-z-jaworzna-ranil-nozem-matke-babcie-i-12-letniego-brata/"/>
      </related>
      <p>- 18-latek nie potrafił ustosunkować się do tego zarzutu, nie pamięta przebiegu soboty - powiedział prok. Nowicki.</p>
      <p>Według dotychczasowych ustaleń śledztwa, w domu podejrzanego nie doszło w sobotę do żadnej awantury. 18-latek miał znienacka zaatakować nożem kuchennym najpierw matkę i 12-letniego brata, a następnie zejść piętro niżej i ugodzić również babcię. Wszyscy troje trafili do szpitala, ale zostali już wypisani. Obrażenia nie zagrażają ich życiu.</p>
      <p>Wiadomo, że 18-latek w chwili zajścia był pijany - miał w wydychanym powietrzu ponad promil alkoholu. Pobrano mu krew do badań na obecność substancji psychoaktywnych, planowane są także badania psychiatryczne.</p>
      <p>
        <a href="https://www.polsatnews.pl/wiadomosc/2019-11-24/nowe-fakty-ws-18-latka-ktory-zaatakowal-nozem-swoja-rodzine/">
          <b>ZOBACZ: Nowe fakty ws. 18-latka, który zaatakował nożem swoją rodzinę [WIDEO]</b>
        </a>
      </p>
      <p>W poniedziałek sąd zdecydował o aresztowaniu nastolatka na 3 miesiące - poinformował po południu prokurator rejonowy w Jaworznie Jacek Nowicki.</p>
      <p><b>Pięć lat temu nożownik zabił</b><br/><br/>11 lutego 2015 roku w Jaworznie 31-letni mężczyzna wszedł do mieszkania i zranił nożem dwóch mężczyzn. 53-latka uratowano, 37-latek zmarł zanim przyjechało pogotowie. Policja ustaliła, że wszystkie osoby przebywające w lokalu były pijane.</p>
      <p>
        <a href="https://www.polsatnews.pl/wideo/strazacy-w-ostatniej-chwili-uratowali-z-plomieni-9-letniego-oskara-wyniesli-go-przez-okno-wideo_6760275/">WIDEO - Strażacy w ostatniej chwili uratowali z płomieni 9-letniego Oskara. Wynieśli go przez okno [WIDEO]</a>
      </p>
      <figure>
        <img src="https://r.dcs.redcdn.pl/http/o2/redefine/cp/yf/yfefpzag29p8yc3ojg3viph3ikrbpzko.jpg"/>
      </figure>
    </article>
  </body>
</html>