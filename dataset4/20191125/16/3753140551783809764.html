<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/minsoc_zminyt_pryncyp_finansuvannya_socposlug_v_ukrayini_z_2020_roku"/>
    <meta property="og:site_name" content="espreso.tv"/>
    <meta property="article:published_time" content="2019-11-25T16:09:00+00:00"/>
    <meta property="og:title" content="Мінсоц змінить принцип фінансування соцпослуг в Україні з 2020 року"/>
    <meta property="og:description" content="У 2020 році в Україні змінять принцип фінансування процесу надання соціальних послуг: держава з бюджету фінансуватиме не державні установи, а самі послуги"/>
  </head>
  <body>
    <article>
      <h1>Мінсоц змінить принцип фінансування соцпослуг в Україні з 2020 року</h1>
      <address>
        <time datetime="2019-11-25T16:09:00+00:00">25 Nov 2019, 16:09</time>
      </address>
      <p>У 2020 році в Україні змінять принцип фінансування процесу надання соціальних послуг: держава з бюджету фінансуватиме не державні установи, а самі послуги</p>
      <p>Про це <a href="https://www.kmu.gov.ua/news/u-2020-roci-minsocpolitiki-zaprovadit-novu-model-socialnih-servisiv-v-regionah">повідомила</a> міністерка соціальної політики України Юлія Соколовська, передає пресслужба міністерства.</p>
      <p>Зазначається, що за надання соціальних послуг держава платитиме за принципом замовлення, замовляючи їх у місцевих громад.</p>
      <p>“З наступного бюджетного року ми передбачили 150 млн грн на те, щоб надавати зручні та доступні сервіси людям у громаді. Ми відкриємо фронт-офіси на місцях і будемо оплачувати кожен прийом документів. Функція фронт-офісів буде передана ЦНАПам, банкам чи приватним провайдерам”, — повідомила Соколовська.</p>
      <p>За її словами, подібна практика діє у низці європейських країн. В уряді сподіваються, що запровадження нової моделі фінансування підвищить ефективність витрат держави на соціальні послуги.</p>
      <p> </p>
    </article>
  </body>
</html>