<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2825117-genstab-stvorit-upravlinna-strategicnih-komunikacij-homcak.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="Генштаб створить управління Стратегічних комунікацій – Хомчак"/>
    <meta property="og:description" content="Генеральний штаб ЗСУ має намір створити власне управління Стратегічних комунікацій, яке, зокрема, реагуватиме на інформаційні виклики, що несе гібридна російська агресія."/>
  </head>
  <body>
    <article>
      <h1>Генштаб створить управління Стратегічних комунікацій – Хомчак</h1>
      <h2>Генеральний штаб ЗСУ має намір створити власне управління Стратегічних комунікацій, яке, зокрема, реагуватиме на інформаційні виклики, що несе гібридна російська агресія.</h2>
      <address>
        <time datetime="2019-11-25T16:11:00+00:00">25 Nov 2019, 16:11</time>
      </address>
      <p>Про це<a href="https://www.ukrinform.ua/rubric-ato/2824697-ruslan-homcak-nacalnik-genstabu-golovnokomanduvac-zsu.html"> в інтерв’ю Укрінформу</a> заявив начальник Генерального штабу – головнокомандувач ЗСУ генерал-лейтенант Руслан Хомчак.</p>
      <p>«Зараз відбувається трансформація всієї системи управління стратегічного та оперативного рівня. 5 листопада підписана Директива міністром оборони щодо такої практичної трансформації, і ми розпочали практичну складову. До лютого ми вже маємо трансформуватися й набирати спроможності за тими стандартами і принципами, які є у наших партнерів. У <a href="https://www.ukrinform.ua/tag-armia">Генеральному штабі </a>буде Управління стратегічних комунікацій. В Міністерстві оборони буде своє, своє буде і в Генеральному штабі», - повідомив Хомчак.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2824408-speckomisia-minoboroni-provela-dodatkovu-perevirku-broneziletiv-korsar.html">Спецкомісія Міноборони провела додаткову перевірку бронежилетів "Корсар"</a>
      </blockquote>
      <p>Він зауважив, що під час нещодавнього візиту до Брюсселя та участі у засіданні Військового комітету ЄС обговорював це питання з партнерами.</p>
      <p>«У мене вже є домовленість із нашими партнерами – з начальником Генерального штабу Литви, в них дуже якісно працює цей напрямок. Ми маємо намір відправити у Литву тих, хто працюватиме у цій сфері, щоб вони вивчили цей досвід, подивилися, як це відбувається в інших країнах. Нам потрібен результат. Думаю, 20-й рік буде тим переломним роком, коли все це вже буде працювати», - зауважив він.</p>
    </article>
  </body>
</html>