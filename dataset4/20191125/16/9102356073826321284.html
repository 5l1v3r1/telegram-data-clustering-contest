<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/25/signataru-namuose-bus-pristatyta-monografija-apie-vlada-natkeviciu/"/>
    <meta property="og:site_name" content="alkas.lt"/>
    <meta property="article:published_time" content="2019-11-25T16:19:00+00:00"/>
    <meta property="og:title" content="Signatarų namuose bus pristatyta monografija apie Vladą Natkevičių"/>
    <meta property="og:description" content="Lapkričio 27 d., 17 val., Signatarų namų salėje, vyks Joanos Vigos Čiplytės knygos „Dr. doc. Vladas (Ladas) Natkevičius (1893–1945)“ pristatymas."/>
  </head>
  <body>
    <article>
      <h1>Signatarų namuose bus pristatyta monografija apie Vladą Natkevičių</h1>
      <address>
        <time datetime="2019-11-25T16:19:00+00:00">25 Nov 2019, 16:19</time>
      </address>
      <p>Lapkričio 27 d., 17 val., Signatarų namų salėje, vyks Joanos Vigos Čiplytės knygos „Dr. doc. Vladas (Ladas) Natkevičius (1893–1945)“ pristatymas.</p>
      <p>Vladas Natkevičius – Steigiamojo, Pirmojo ir Antrojo Seimo narys, savanorių raitelių šimtinės „Geležinis Vilkas“ steigėjas, diplomatas, nepaprastasis pasiuntinys ir įgaliotasis ministras Maskvoje. Dokumentinė monografija skirta jo 125-osioms gimimo metinėms paminėti.</p>
      <p>Tai pirmoji tokio turinio knyga, kurioje, remiantis gausia archyvine medžiaga bei spauda, pasakojama apie V. Natkevičiaus gyvenimą, diplomatinį darbą ir visuomeninę veiklą, kūrybą.</p>
      <p>Knyga sudaryta iš dviejų dalių. Pirmoje dalyje pateikiama biografija, antroje – recenzijos, straipsniai, politiniai pranešimai etc.</p>
      <p>Apie knygą ir V. Natkevičių pasakos autorė Joana Viga Čiplytė.</p>
      <related>
        <h4>Susiję straipsniai:</h4>
        <a href="http://alkas.lt/2019/10/07/knygos-pristatyme-galimybe-susipazinti-su-lietuvos-diplomatijos-istorija/"/>
        <a href="http://alkas.lt/2012/09/10/signataru-namuose-vyks-v-landsbergio-knygos-rezistencijos-pradzia-1941-uju-birzelis-dokumentai-apie-sesiu-savaiciu-laikinaja-lietuvos-vyriausybe-pristatymas/"/>
        <a href="http://alkas.lt/2019/10/22/signataru-namuose-vyks-b-genzelio-monografijos-lietuvos-kulturos-istorija-pristatymas/"/>
        <a href="http://alkas.lt/2016/10/17/bus-pristatyta-trecioji-akademiko-e-jovaisos-monografija-apie-aiscius/"/>
        <a href="http://alkas.lt/2013/12/29/signataru-namuose-bus-pristatyta-nauja-algirdo-patacko-knyga-litua/"/>
      </related>
    </article>
  </body>
</html>