<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/almanya-da-binlerce-degerli-eserin-bulundugu-muzeye-hirsiz-girdi-890435"/>
    <meta property="og:site_name" content="Onedio"/>
    <meta property="article:published_time" content="2019-11-25T16:21:54+00:00"/>
    <meta property="og:title" content="Almanya'da Binlerce Değerli Eserin Bulunduğu Müzeye Hırsız Girdi"/>
    <meta property="og:description" content="Almanya'nın Dresden şehrinde, Avrupanın en büyük ve en eski hazinelerinden birine ev sahipliği yapan Grünes Gewölbe Müzesi'ne hırsız girdi."/>
  </head>
  <body>
    <article>
      <h1>Almanya'da Binlerce Değerli Eserin Bulunduğu Müzeye Hırsız Girdi</h1>
      <address><time datetime="2019-11-25T16:21:54+00:00">25 Nov 2019, 16:21</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/almanya/50270c27cc161f8ec1342327">Almanya</a>'nın Dresden şehrinde, Avrupanın en büyük ve en eski hazinelerinden birine ev sahipliği yapan Grünes Gewölbe Müzesi'ne hırsız girdi. </h4>
      <h3>Hırsızlar tarihi bölümü hedef almış</h3>
      <figure>
        <img src="https://img-s1.onedio.com/id-5ddbfa2be13060303c0767d4/rev-0/w-500/s-b367025e1c3c78a547f2250e79e0d630b55b0e37.jpg"/>
        <figcaption><a href="https://www.dw.com/tr/dresdendaki-hazineyle-dolu-m%C3%BCzeye-h%C4%B1rs%C4%B1z-girdi/a-51398994"><b>DW Türkçe'nin haberine göre</b></a>, <a href="https://onedio.com/etiket/almanya/50270c27cc161f8ec1342327">Almanya</a>'nın en önemli müzelerinden birisi olan Grünes Gewölbe'ye, bu sabah hırsız girdi. <br/><a href="https://onedio.com/etiket/polis/578bf06ee4ad23697ca1a0b3">Polis</a>, çalınan eserlerle ilgili bilgi vermezken, hırsızların müzenin tarihi bölümünü hedef aldığını açıkladı.</figcaption>
      </figure>
      <h3>Hırsızların müzenin elektriğini sabote ettiği iddia edildi</h3>
      <figure>
        <img src="https://img-s2.onedio.com/id-5ddbfa83fc4b6b0e407307e3/rev-0/w-500/s-1a18515878d45a96b2ed8f12da86a397b21c9771.jpg"/>
        <figcaption>Bild gazetesi, hırsızların müzeye girmeden önce bir yangın çıkararak elektriği sabote ettiği iddiasını paylaştı. İddia, elektrik şirketi tarafından doğrulanırken iki <a href="https://onedio.com/etiket/olay/57ceb76ded62790c040afa50">olay</a> arasında bir ilişki olup olmadığının henüz değerlendirildiği ifade edildi.<br/>Gazete ayrıca, hırsızların küçük bir pencereden girdiğini ve özellikle mücevherleri çaldığını aktardı.</figcaption>
      </figure>
      <h3>Olayı Twitter'dan duyuran polis, olay mahalinde inceleme yaptığını paylaştı.</h3>
      <figure>
        <img src="https://img-s2.onedio.com/id-5ddbfb953a70ac58402aefbf/rev-0/w-500/s-30776b668d88a7b981e1e7e89c55334881c827cc.jpg"/>
        <figcaption>Saksonya Eyaleti Başbakanı Michael Kretschmer <a href="https://onedio.com/etiket/olay/57ceb76ded62790c040afa50">olay</a> mahaline yaptığı ziyarette "Sadece eyalet sanat koleksiyonu değil, Saksonyalılar soyulmuştur" dedi ve Grünes Gewölbe'deki hazinelerin Saksonya eyaleti halkının yüzyıllar boyunca elde ettiği kazanımların sonucu olduğunu kaydetti.</figcaption>
      </figure>
      <h3>Müzede 3 bin civarında eser sergileniyor</h3>
      <figure>
        <img src="https://img-s1.onedio.com/id-5ddbfd7b95f3b2cd3c637130/rev-0/w-500/s-e3e31a1394763b5fd4aad41dc990ddb06d0943da.jpg"/>
        <figcaption>Müzedeki eserler 1723-1730 yılları arasında toplanmıştı. Müzenin en değerli parçalarından olan 41 karatlık bir yeşil pırlanta ise halihazırda New York'taki Metropolitan Sanat Müzesi'nde sergileniyor.<br/>Müzedeki 10 salonda  mücevher ve <a href="https://onedio.com/etiket/altin/5044975f0228f609176018ac">altın</a>, gümüş, değerli taşlar ve diğer değerli materyallerden yapılmış 3 bin civarında eser sergileniyordu.</figcaption>
      </figure>
    </article>
  </body>
</html>