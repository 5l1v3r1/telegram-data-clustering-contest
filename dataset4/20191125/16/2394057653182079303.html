<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/stalker-zew-prypeci-nieoficjalny-remake-wyladowal-w-sieci.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T16:31:00+00:00"/>
    <meta property="og:title" content="STALKER: Zew Prypeci – nieoficjalny remake wylądował w sieci"/>
    <meta property="og:description" content="Modder postanowił podciągnąć niemal wszystkie elementy oprawy wizualnej do współczesnych standardów, ale zachował unikalny klimat i wrażenia z rozgrywki."/>
  </head>
  <body>
    <article>
      <h1>STALKER: Zew Prypeci – nieoficjalny remake wylądował w sieci</h1>
      <h2>Modder postanowił podciągnąć niemal wszystkie elementy oprawy wizualnej do współczesnych standardów, ale zachował unikalny klimat i wrażenia z rozgrywki.</h2>
      <address><time datetime="2019-11-25T16:31:00+00:00">25 Nov 2019, 16:31</time> by <a rel="author">LM</a></address>
      <figure>
        <img src="https://img6.gram.pl/vlcl20191125163148827qzxy.jpg"/>
      </figure>
      <p>Jeśli należycie do grona fanów serii STALKER, to zapewne zdążyliście już zauważyć, że deweloperzy ze studia CSC Game World raczej nie spieszą się z prezentowaniem nam kolejnych postępów w pracach nad grą STALKER 2. Tym samym pewne jest, że na jej premierę przyjdzie nam jeszcze długo czekać, ale mamy coś, co pozwoli umilić czas oczekiwania. <b>Modder znany jako Dante opublikował w sieci kolejną wielką paczkę poprawek w ramach projektu STALKER: Call of Pripyat Remake</b>.</p>
      <p>Ten wprowadza do leciwego już tytułu <b>wysokiej jakości tekstury, dźwięk i elementy interfejsu, a do tego poprawie modele bohaterów, przeciwników, uzbrojenia, dłoni protagonisty i wszelkiego wyposażenia</b>. Obok tego miłośnicy STALKER: Call of Pripyat mogą liczyć także na ulepszone elementy pogodowe, naturę, budynki, a także masę poprawek w cieniowaniu, elementach cząsteczkowych czy efektach postprocesowych. Słowem: <b>Dante wycisnął z wydanej w 2009 roku wszystko, co się dało. Całość jest doprawdy warta uwagi</b>, co przyznacie sami, gdy zdecydujecie się porównać opublikowane na stronie moda grafiki z dowolnymi screenami z gry.<br/><br/>Modyfikację <b>Remake 3</b> do <b>STALKER: Call of Pripyat</b> na PC znajdziecie <a href="https://www.moddb.com/mods/remake/downloads">pod tym adresem</a>.</p>
      <figure>
        <img src="https://img6.gram.pl/pqbm20191125163204989rahg.jpg"/>
      </figure>
      <hr/>
      <p>Jeśli modowanie, to tylko na PC – <a href="https://www.sferis.pl/gry-pc-2046">bogata oferta pecetowych tytułów w ofercie Sferis.pl</a>.</p>
    </article>
  </body>
</html>