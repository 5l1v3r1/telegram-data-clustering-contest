<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/uz-zadny-vystrih-arichteva-po-stardance-celila-dotazum-ohledne-tehotenstvi"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T16:16:00+00:00"/>
    <meta property="og:title" content="Už žádný výstřih! Arichteva po StarDance čelila dotazům ohledně těhotenství"/>
    <meta property="og:description" content="Herečku Veroniku Arichtevu (33) jsme měli možnost vidět po roce na tanečním parketu. Pomohla dobré věci a zatančila ve speciálním díle StarDance pro Paraple. Již počtvrté tak soutěžící zatančili s vozíčkáři a letos poprvé si mohli na pomoc přivolat účastníky z minulých kol. Po skončení přenosu se na sociálních sítích rozpoutala vášnivá debata o tom, jestli není Veronika náhodou v jiném stavu. Tu množství dotazů rozlítilo natolik, že rázně vysvětlila, proč se jí drala ňadra ven z šatů a mnohým se tak mohlo zdát, že je těhotná."/>
  </head>
  <body>
    <article>
      <h6 class="kicker">diskuze</h6>
      <h1>Už žádný výstřih! Arichteva po StarDance čelila dotazům ohledně těhotenství</h1>
      <address><time datetime="2019-11-25T16:16:00+00:00">25 Nov 2019, 16:16</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/9b/9f/9b9f6c9-247725-arichtevka-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Veronika po roce zazářila ve StarDance.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/ff/cc/ffccc54-247374-a-2560x0-shrink.png"/>
          <figcaption>S Veronikou Kubařovou a Dominikem Vodičkou zatančila pro Centrum Paraple.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/a0/e8/a0e8267-247728-verca-2560x0-shrink.png"/>
          <figcaption>StarDance pro Paraple.<cite>facebook</cite></figcaption>
        </figure>
        <figure>
          <img src="https://www.extra.cz/images/thumbs/67/36/6736916-199315-img-1284-2560x0-shrink.jpg"/>
          <figcaption>Veronice v loňském roce uteklo finále jen o vlásek.<cite>extra.cz/ Fričová Nikola</cite></figcaption>
        </figure>
        <figcaption>
          <a href="https://www.extra.cz/uz-zadny-vystrih-arichteva-po-stardance-celila-dotazum-ohledne-tehotenstvi/galerie/4">+ Dalších 10 fotografií</a>
        </figcaption>
      </slideshow>
      <p>
        <b>Herečku Veroniku Arichtevu (33) jsme měli možnost vidět po roce na tanečním parketu. Pomohla dobré věci a zatančila ve speciálním díle StarDance pro Paraple. Již počtvrté tak soutěžící zatančili s vozíčkáři a letos poprvé si mohli na pomoc přivolat účastníky z minulých kol. Po skončení přenosu se na sociálních sítích rozpoutala vášnivá debata o tom, jestli není Veronika náhodou v jiném stavu. Tu množství dotazů rozlítilo natolik, že rázně vysvětlila, proč se jí drala ňadra ven z šatů a mnohým se tak mohlo zdát, že je těhotná.</b>
      </p>
      <p><a href="https://www.extra.cz/tema/veronika-arichteva">Veronika</a> v sobotu večer doplnila trojici ve složení <a href="https://www.extra.cz/tema/veronika-kubarova">Veronika Khek Kubařová</a>, <a href="https://www.extra.cz/tema/dominik-vodicka">Dominik Vodička</a> a vozíčkářka Petra. Za vystoupení tato čtyřka sklidila velký úspěch i u poroty.</p>
      <h3>Těhotenství?</h3>
      <p>Při tanci si ale nešlo nevšimnout, že se Veronika Arichteva pyšní o dost bujnějším poprsím, než jsme u ní byli zvyklí loni. Anebo to bylo nesprávným výběrem šatů? Veronice to samozřejmě slušelo jako vždy, jen si někteří diváci a posléze komentující na sociální síti neodpustili poznámku, zda Veronika nečeká miminko.</p>
      <p>To se dotklo nejen herečky, ale i jejích kolegyň, které se jí na Instagramu zastaly. Dotazů na těhotenství totiž nebylo vůbec málo a především bezdětné ženy určitě pochopí, že tyto dotazy, navíc od cizích lidí, nejsou vůbec příjemné.</p>
      <h3>Kolegyně vědí své</h3>
      <p><b>„Co to je dopr***e za debilní trend se ptát jestli někdo je nebo neni těhotnej? Mám pochopení pro spoustu věcí, dokonce i pro míchání vína a sprajtu (!!!) ale tohle tvl…,“</b> napsala nevybíravě pod Veroničin příspěvek kamarádka a kolegyně z 3v1 <a href="https://www.extra.cz/tema/nikol-stibrova">Nikol Štíbrová</a> (33).</p>
      <p>Veroniky se zastala i <a href="https://www.extra.cz/tema/marie-dolezalova">Marie Doležalová</a>, která v minulosti ve <a href="https://www.extra.cz/tema/stardance-2019">StarDance</a> také soutěžila a na vlastní kůži si vyzkoušela, co je to za neuvěřitelnou dřinu. <b>„Prosím vás, uvědomte si, že když vidíte člověka ve StarDance v pátém, šestém kole, tak to je člověk, kterej maká a my herečky jsme obecně dost líný…,“</b> spustila Maruška. Herečka na mateřské narážela na to, že je úplně normální přibrat po StarDance i 10 kilogramů.</p>
      <h3>Už žádný výstřih</h3>
      <p>To se zřejmě stalo i Veronice, která sama přiznala, že kolem 10 kilogramů od loňského roku, co zářila na parketě, přibrala. Také prozradila, že šaty zdědila po tanečnici Lence Návorkové, a proto jí nemusely tolik sedět. Herečka ale ve finále na celou situaci zareagovala s nadhledem a hned druhý den se „dala do hubnutí“.</p>
      <p><b>„Nevím proč, ale ráno jsem se vzbudila s pocitem, že jsem tlustá! Takže jsem konečně vybalila mixér a udělala si smoothiebowl,“</b> napsala sympatická herečka a dodala, že si ještě dlouho neobleče hluboký výstřih.</p>
    </article>
  </body>
</html>