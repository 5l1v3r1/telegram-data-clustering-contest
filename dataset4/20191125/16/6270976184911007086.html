<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/zelenskyj-pyshayetsya-vyklyuchennyamy-z-fraktsiy-sluga-narodu/"/>
    <meta property="og:site_name" content="Рубрика"/>
    <meta property="article:published_time" content="2019-11-25T16:43:42+00:00"/>
    <meta property="og:title" content="Зеленський пишається виключеннями з фракції &quot;Слуга народу&quot;"/>
    <meta property="og:description" content="Президент Володимир Зеленський розповів, у якому випадку продовжиться виключення народних депутатів із парламентської фракції “Слуга народу”. Про це він розповів у своєму відеоблозі “Відверто з президентом”. Він підкреслив, що пишається виключеннями. “Третього депутата по кількості було виключено з партії “Слуга народу”, і ми цим пишаємося, тому що у нас продовжується очищення. Набрали людей з народу […]"/>
  </head>
  <body>
    <article>
      <h1>Зеленський пишається виключеннями з фракції "Слуга народу"</h1>
      <address><time datetime="2019-11-25T16:43:42+00:00">25 Nov 2019, 16:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/cefae16b78af238b99c318fc4ce8e283_1574183771_wysiwyg-860x580-c-1.jpeg"/>
      </figure>
      <p>Фото ОП<br/><b><b>Президент Володимир Зеленський розповів, у якому випадку продовжиться виключення народних депутатів із парламентської фракції “Слуга народу”.</b></b></p>
      <p>Про це він <a href="https://youtu.be/d0CIAj9tlZ0">розповів</a> у своєму відеоблозі “Відверто з президентом”.</p>
      <p>Він підкреслив, що пишається виключеннями.</p>
      <related>
        <h4>Читайте також</h4>
        <a href="https://rubryka.com/2019/11/25/zelenskyj-prokomentuvav/"/>
      </related>
      <p>“Третього депутата по кількості було виключено з партії “Слуга народу”, і ми цим пишаємося, тому що у нас продовжується очищення. Набрали людей з народу і завжди казали, що якщо будемо знаходити щось кримінальне – будемо виключати, тому що у нас монобільшість. Найголовніше – це не кількість депутатів, головне, щоб це були чесні професійні люди”, – сказав глава держави.</p>
      <p>Крім того, <a href="https://rubryka.com/2019/11/25/zelenskyj-zapysav-pershyj-shhotyzhnevyj-videozvit/">Зеленський записав перший щотижневий відеозвіт.</a> Це – новий формат, у якому  він розповідатиме про робочі успіхи, перемоги, плани й невдачі.</p>
      <p>Раніше повідомлялося, що з фракції “<a href="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/">Слуга народу” виключили народних депутатів Анну Скороход та Антона Полякова.</a></p>
      <p>Скороход <a href="https://rubryka.com/2019/11/23/polyakov-i-skorohod-anonsuvaly-stvorennya-deputatskoyi-grupy-sluga-narodu-2/">заявила, що вони з ще одним виключеним «слугою» Антоном Поляковим створять власну депутатську групу.</a></p>
    </article>
  </body>
</html>