<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sardi-nel-mondo/notizie/2019/11/25/food-beverage-awards-2019-premiato-il-sardo-giacomo-puntel-43-956966.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T16:10:11+00:00"/>
    <meta property="og:title" content="Food &amp; Beverage Awards 2019, premiato il sardo Giacomo Puntel"/>
    <meta property="og:description" content="I Sardi Nel Mondo - Approfondisci su L'Unione Sarda.it"/>
  </head>
  <body>
    <article>
      <h6 class="kicker">emirati arabi</h6>
      <h1>Food &amp; Beverage Awards 2019, premiato il sardo Giacomo Puntel</h1>
      <h2>Il riconoscimento come direttore dell'anno per il Medio Oriente</h2>
      <address>
        <time datetime="2019-11-25T16:10:11+00:00">25 Nov 2019, 16:10</time>
      </address>
      <p>È il sardo <a href="https://www.unionesarda.it/articolo/i_sardi_nel_mondo/2018/02/04/da_cagliari_a_dubai_lasciare_la_sardegna_per_lavorare_a_testa_bas-43-694084.html">Giacomo Puntel</a> il vincitore dell'ambito premio internazionale come direttore dell'anno nel campo degli hotel per il Medio Oriente.</p>
      <p>Cagliaritano, è il responsabile del settore Food&amp;Beverage di uno dei resort più lussuosi di Dubai, l'Anantara The Palm, che si trova proprio sulla Palma Jumeirah. A lui è andato il primo posto per i Food &amp; Beverage Awards 2019 nella sua categoria.</p>
      <p>Alla cerimonia, al Sofitel Dubai The Palm, Puntel è salito sul palco per ritirare il riconoscimento.</p>
      <p>"È un grande onore - ha detto - e anche un grande attestato per il mio team. Siamo sempre al top e spingiamo continuamente per cercare di essere i migliori nel campo della ristorazione. Crederci e continuare la ricerca per un servizio e un prodotto al top è il segreto per avere questo premio".</p>
      <p>Puntel, seppure poco più che 40enne, ha alle spalle una lunga carriera. Nel suo curriculum, tra le tante esperienze, spunta quella nel ristorante di Gordon Ramsey a Londra, che ha diretto per cinque anni. Era stata proprio la capitale britannica la sua prima destinazione quando ha lasciato la Sardegna, che gli stava "un po' stretta", per proiettarsi poi verso ruoli sempre più di responsabilità fino a quello attuale negli Emirati Arabi Uniti.</p>
      <p>
        <b>Sabrina Schiesaro</b>
      </p>
      <p>(Unioneonline)</p>
      <p>***</p>
      <p>
        <a href="https://www.unionesarda.it/sardi-nel-mondo">h</a>
        <a href="https://www.unionesarda.it/sardi-nel-mondo">ttps://www.uni</a>
        <a href="https://www.unionesarda.it/sardi-nel-mondo">onesa</a>
        <a href="https://www.unionesarda.it/sardi-nel-mondo">rda.it/sa</a>
        <a href="https://www.unionesarda.it/sardi-nel-mondo">rdi-nel-mon</a>
        <a href="https://www.unionesarda.it/sardi-nel-mondo">do</a>
      </p>
      <p>Potete inviare le vostre lettere, foto, video e notizie a isardinelmondo@unionesarda.it</p>
    </article>
  </body>
</html>