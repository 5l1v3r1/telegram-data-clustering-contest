<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/hukumlulere-hibe-destegi-hibe-sartlari-ve-son-basvuru-tarihi-1287031-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T16:53:00+00:00"/>
    <meta property="og:title" content="Hükümlülere hibe desteği: Hibe şartları ve son başvuru tarihi"/>
    <meta property="og:description" content="Manisa Çalışma ve İş Kurumu İl Müdürü V. Eşref Aslan, İŞKUR tarafından kendi işini kurmak isteyen eski hükümlülere, 50 bin TL değerinde hibe verileceğini söyledi. İşte İŞKUR tarafından eski hükümlülere verilecek hibenin detayları..."/>
  </head>
  <body>
    <article>
      <h1>Hükümlülere hibe desteği: Hibe şartları ve son başvuru tarihi</h1>
      <h2>Manisa Çalışma ve İş Kurumu İl Müdürü V. Eşref Aslan, İŞKUR tarafından kendi işini kurmak isteyen eski hükümlülere, 50 bin TL değerinde hibe verileceğini söyledi. Detaylar haberimizde...</h2>
      <address>
        <time datetime="2019-11-25T16:53:00+00:00">25 Nov 2019, 16:53</time>
      </address>
      <p>Manisa Çalışma ve İş Kurumu İl Müdürü V. Eşref Aslan, <a href="http://www.gazetevatan.com/arama/?Keyword=%C4%B0%C5%9EKUR">İŞKUR</a> tarafından kendi işini kurmak isteyen eski hükümlülere, 50 bin TL değerinde hibe verileceğini söyledi. İşte İŞKUR tarafından eski hükümlülere verilecek hibe desteği detayları...</p>
      <p>
        <b>İŞKUR eski hükümlülere ne kadar hibe desteği verecek?</b>
      </p>
      <p>Kendi işinin patronu olmak isteyen engellilere yönelik hibe desteği hakkında ayrıntılı bilgi veren Aslan, Engelli ve Eski Hükümlü Çalıştırmayan İşverenlerden Tahsil Edilen İdari Para Cezalarını Kullanmaya Yetkili Komisyonca, kendi işini kurmak isteyen kişilere, 3 bin TL Kuruluş İşlemler Desteği, 11 bin TL İşletme Gider Desteği (su, elektrik, ısıtma ve iletişim giderler), 36 bin TL kuruluş desteği olmak üzere toplam 50 bin TL destek verileceğini belirtti.</p>
      <p>
        <b>Hibe desteği başvuru için son tarih!</b>
      </p>
      <p>Aslan yaptığı açıklamalarda şunları söyledi: Hükümlüler, Adalet Bakanlığı’nın ilgili birimler tarafından yapılan başvuru sonrasında bütçe imkanları doğrultusunda kaynak tahsis edilmesi uygun görülen projelere vergiler dahil en fazla brüt asgari ücretin 15 katına kadar kurulacak işyeri için gerekli olan giderleri kapsayan ‘kuruluş desteği’ verilecektir. </p>
      <p>Eski hükümlü kendi işini kurma hibe Proje teklifleri, 18 Aralık 2019 tarh mesai saat sona erene kadar Türkiye İş Kurumunun her ilde kurulu bulunan Çalışma ve İş Kurumu İl Müdürlüklerine veya Hizmet Merkezlerine bir (1) asıl ve bir (1) kopya olarak elden verilecek veya posta ile gönderilecektir.</p>
      <p>İl Müdürlüğü tarafından yapılacak şekil incelemesinde eksikliği olan projelere 18 Aralık 2019 tarihine kadar süre verilerek tamamlaması istenilecektir.</p>
      <p>Bu tarihten sonra eksikliklerin hiçbir şekilde tamamlanması mümkün değildir.” </p>
      <p>
        <b>''Kendi işinin patronları oldular''</b>
      </p>
      <p>Aslan, Genel Müdürlüğün 2019 yılı 2. Komisyon kararları kapsamında <a href="http://www.gazetevatan.com/arama/?Keyword=Manisa">Manisa</a>’da kendi işin kurmak isteyen eski hükümlü vatandaşlardan 5, engelli vatandaşlardan 1 kişinin projesinin onaylanması sonucu kurumdan aldığı destekle kendi işinin patronu olduğunu kaydetti.</p>
    </article>
  </body>
</html>