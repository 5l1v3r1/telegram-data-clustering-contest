<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837717-u-polskomu-universiteti-vidstoronili-studentku-cherez-ksenofobiyu-schodo-ukrayinki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:14:00+00:00"/>
    <meta property="og:title" content="У польському університеті відсторонили студентку через ксенофобію щодо українки"/>
    <meta property="og:description" content="КИЇВ. 25 листопада. УНН. У Вармінсько-Мазурському університеті польського міста Ольштин від навчання відсторонили студентку, яка записала відео з …"/>
  </head>
  <body>
    <article>
      <h1>У польському університеті відсторонили студентку через ксенофобію щодо українки</h1>
      <address><time datetime="2019-11-25T16:14:00+00:00">25 Nov 2019, 16:14</time> by <a rel="author">Олексій Супрун</a></address>
      <p><b>КИЇВ. 25 листопада. УНН.</b> У Вармінсько-Мазурському університеті польського міста Ольштин від навчання відсторонили студентку, яка записала відео з ксенофобськими образами на адресу українки, яка їхала з нею в потязі, передає <b>УНН</b> з <a href="https://www.wprost.pl/zycie/10274065/zawieszono-studentke-medycyny-ktora-obrazala-ukrainke-po-prostu-jestem-glupia.html">посиланням на регіональне видання Wprost</a>.</p>
      <p>В університеті прийняли таке рішення після публікації відео, яке студентка медичного напрямку розмістила в інтернеті на минулому тижні. На камеру вона скаржилась на українку, яка зіпсувала їй поїздку в потязі, бо зайняла місце поруч з нею.</p>
      <p>Виражаючись здебільшого нецензурно в сторону українки, вона сказала, що та ніби-то “прибиральниця”, зайняла занадто багато місця у вагоні. “Вона купила тільки одне місце, а я заплатила за два, щоб було місце для ніг, тому що я можу собі це дозволити... Досить того, що вона була товстою, але ще в неї була велика валіза, і вона нічого не розуміла”, — заявила студентка.</p>
      <p>Також вона, продовжуючи свою думку, сказала: “Я мала б піти до кондуктора, але я добра до тварин. Тільки не до таких, тому наступного разу не буду... Ця жінка — дурна прибиральниця, тож ієрархії треба дотримуватись”.</p>
      <p>В університеті повідомили, після того як заявили про рішення негайно відсторонити студентку після після заяви на адресу українців, що: “У прокуратуру також було направлено повідомлення про можливе скоєння злочину, і в університеті розпочали дисциплінарне провадження”.</p>
      <p>У виші також додали, що: “В університеті немає і ніколи не буде місця для проявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених”.</p>
      <p>Згодом, польська студентка пояснила свої дії тим, що вона “не думала, я просто дурепа”.</p>
      <p>Як писав <b>УНН</b>, звинувачених у замаху на вбивство українського студента в польському місті Краків двох українців <a href="https://www.unn.com.ua/uk/news/1837710-napad-z-nozhem-na-ukrayinskogo-studenta-u-krakovi-dvokh-cholovikiv-areshtuvali">взяли під арешт</a>.</p>
    </article>
  </body>
</html>