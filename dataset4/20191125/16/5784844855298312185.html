<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/mustang-mach-e-5-stvari-ki-jih-morate-vedeti-o-fordovem-prvem-elektricnem-terencu.html?RSS79a35c585c0c75319dfb7ea5bf56f813"/>
    <meta property="og:site_name" content="Računalniške novice"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="Mustang Mach-E: 5 stvari, ki jih morate vedeti o Fordovem prvem električnem terencu"/>
    <meta property="og:description" content="Eden največjih proizvajalcev avtomobilov na svetu, Ford Motor, je v nedeljo, 17. novembra, predstavil novega Mustang Mach-E. Fordov prvi, v celoti električen, športni terenec, ki n"/>
  </head>
  <body>
    <article>
      <h1>Mustang Mach-E: 5 stvari, ki jih morate vedeti o Fordovem prvem električnem terencu</h1>
      <address>
        <time datetime="2019-11-25T16:44:00+00:00">25 Nov 2019, 16:44</time>
      </address>
      <p>Eden največjih proizvajalcev avtomobilov na svetu, <a href="https://www.cnbc.com/quotes/?symbol=F">Ford Motor</a>, je v nedeljo, 17. novembra, predstavil novega Mustang Mach-E. Fordov prvi, v celoti električen, športni terenec, ki naj bi v prodajo stopil leta 2021. Pri Fordu novega Mustanga predstavljajo kot prelomnico, kakršno je prinesel ford T in pozneje, pred 55 leti prvi Mustang v obliki mišičnjaka. Tega bo Ford ohranil v ponudbi. Mustang Mach-E pa je kot njena dopolnitev, z njim bo do konca leta oblikoval ponudbo kar 14 električnih avtomobilov.</p>
      <p>Tukaj je pet pomembnih stvari, ki jih moramo vedeti o novem vozilu:</p>
      <p>
        <b>Bo profitabilen</b>
      </p>
      <p>Po letih rdečih številk na področju električnih vozil, je glavni izvršni direktor Forda, Jim Hackett povedal, da bo Mach-E profitabilen. »Že s prvim prodanim avtomobilom bomo zaslužili«, je povedal Hackett. Po njegovem mnenju bodo z novo SUV zasnovo pritegnili precejšnje število kupcev. Sergio Marchionne, nekdanji glavni izvršni direktor podjetja <a href="https://www.cnbc.com/quotes/?symbol=FCA-IT">Fiat Chrysler</a>, je zloglasno nagovarjal ljudi, naj ne kupujejo Fordovih »all-electric« modelov Fiat 500e, ker je podjetje na model izgubilo okrog 13.000 evrov.</p>
      <p>
        <b>Nova tehnologija</b>
      </p>
      <p>Mach-E je opremljen z zanimivo novo tehnologijo, med katero posebej izstopa vertikalni centralni ekran z vrtljivim gumbom, vgrajenim v dno zaslona, ki obogati voznikovo izkušnjo poleg informacijskega, digitalnega kazalnika merilnikov. Informacijsko-zabavni sistem predstavlja Fordovo prvo izdajo SYNC sistem, ki vključuje personalizirano območje, ki se nauči voznikovih preferenc in nato ponuja temu primerne predloge. Na tak način lahko vsak voznik, če jih je seveda več, takoj nastavi svoje najljubše vozne nastavitve.</p>
      <p>»To je začetek umetne inteligence v naših vozilih. Vozili postopoma spoznava voznika in se uči njegovih preferenc. S tem voznik lažje nadzoruje vozilo, uporabniška izkušnja pa se dvigne na višji nivo«, je povedal Hackett. Govoril je tudi o novem prostoročnem načinu vozniške asistence, ki bi naj konkurirala Teslinemu avtopilotu in Cadillacovemu »Super Cruise« sistemu. Ford načrtuje aktivacijo dotičnega asistenčnega sistema preko »over-the-air« posodobitve. Informacij o tem, kdaj bo ta lastnost na voljo, še nimamo.</p>
      <p>
        <b>Učinkovitost delovanja</b>
      </p>
      <p>Srce novega Mustanga Mach-E je električni motor s 190 kilovati (258 konjskimi močmi), ki poganja le zadnji kolesi. Poleg tega bo na voljo tudi Mach-E z dvema elektromotorjema, s štirikolesnim pogonom in skupno močjo 248 kilovatov (338 konjskih moči). Pozneje pa še Mach-E GT in GT Performance Edition z močjo 342 kilovatov (465 konjskih moči) in 830 newtonmetri navora. Zadnji bo do stotice skočil v manj kot štirih sekundah.</p>
      <p>Predsednik Forda, Bill Ford, je povedal: »Odločili smo se, da avtomobil, ki nosi konjička, ne more zgolj zgledati kot Mustang«. Poleg tega so poskrbeli, da se bo avtomobil tudi vozil kot Mustang, dajal občutek in imel celotno dušo modela. »Sam sem ga že preizkusil in občutek je, kot bi vozil vesoljsko ladjo«, je svojo izkušnjo opisal Ford.</p>
      <p>Mach-E bo opremljen z litij-ionsko baterijo dveh velikosti. Skromnejši bo imel 75 kilovatov in doseg 336 kilometrov po ciklu WLTP, zmogljivejši pa 99 kilovatov in 480 kilometrov dosega po WLTP ciklu.</p>
      <p>
        <b>Cena</b>
      </p>
      <p>Cena osnovne različice z zadnjim pogonom bo manj kot 50 tisoč evrov. »Mislim, da je svet pripravljen na »performance« električna vozila, katerih cena je ustrezna«, pravi Hackett. »Ravno to bi lahko bila naša konkurenčna prednost, razmerje med ceno in kvaliteto«, je še dodal.</p>
      <p>
        <b>Mustang</b>
      </p>
      <p>Model Mach-E skorajda ne bi bil Mustang. Odločitev o tem kateri model bo »okronan« z tem imenom, je morala najprej biti sprejeta s strani Fordovega top menedžmenta, predvsem s strani Forda samega. »Težava je do danes bila v tem, da če si želel učinkovitost in »performance« avtomobil, si se moral odreči »zelenim aspektom«. Če pa si želel »zeleno«, si se po drugi strani moral odreči prvemu«, je dejal Ford. Z razvojem tehnologije smo prišli tako daleč, da lahko imamo oboje.</p>
      <p>V Evropi bo mustang mach E na voljo konec leta 2020. Ford pa bo v podporo kupcem do takrat zagotovil dostop do 125 tisoč polnilnic v 21 državah.</p>
      <footer>Povezave: <a href="https://www.cnbc.com/2019/11/19/mustang-mach-e-five-things-to-know-about-fords-first-all-electric-suv.html">CNBC</a></footer>
    </article>
  </body>
</html>