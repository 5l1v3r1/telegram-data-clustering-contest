<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rosja/191129599-Zmiana-prawa-w-Rosji-Symbole-nazizmu-dozwolone-w-sztuce.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T16:04:18+00:00"/>
    <meta property="og:title" content="Zmiana prawa w Rosji. Symbole nazizmu dozwolone w sztuce"/>
    <meta property="og:description" content="Zgodnie z nowym prawem w Rosji publiczne prezentowanie symboli nazistowskich w dziełach nauki, literatury i sztuki nie będzie uznawane za przejaw ekstremizmu."/>
  </head>
  <body>
    <article>
      <h1>Zmiana prawa w Rosji. Symbole nazizmu dozwolone w sztuce</h1>
      <address><time datetime="2019-11-25T16:04:18+00:00">25 Nov 2019, 16:04</time> by <a rel="author">p.mal</a></address>
      <p>
        <b>Zgodnie z nowym prawem w Rosji publiczne prezentowanie symboli nazistowskich w dziełach nauki, literatury i sztuki nie będzie uznawane za przejaw ekstremizmu.</b>
      </p>
      <p>Rosyjska Rada Federacji (wyższa izba parlamentu) zatwierdziła projekt ustawy zezwalającej na używanie symboli nazistowskich w dziełach nauki, literatury i sztuki. Warunkiem jest potępienie nazizmu.</p>
      <p>Przegłosowano dziś zmiany art. 6 ustawy o uwiecznieniu zwycięstwa narodu sowieckiego w Wielkiej Wojnie Ojczyźnianej 1941-1945 oraz art. 1 ustawy o przeciwdziałaniu działalności ekstremistycznej.</p>
      <p>Zgodnie z nowym prawem publiczne prezentowanie symboli nazistowskich w dziełach nauki, literatury i sztuki, a także w celach edukacyjnych i informacyjnych nie będzie uznawane za ekstremizm pod warunkiem potępienia nazizmu i ekstremizmu. Dodatkowo dzieła te nie mogą zawierać elementów propagandy lub legitymizacji tych ideologii.</p>
    </article>
  </body>
</html>