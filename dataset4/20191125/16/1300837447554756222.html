<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/25/parigi-da-battaglia-ad-amazon_925e843b-b084-4805-a908-360d6d1d368c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T16:18:34+00:00"/>
    <meta property="og:title" content="Parigi dà battaglia ad Amazon"/>
    <meta property="og:description" content="Non si ferma la lotta di Parigi per inquadrare le attività dei colossi del nuovo mondo nati dalla rivoluzione del web. (ANSA)"/>
  </head>
  <body>
    <article>
      <h1>Parigi dà battaglia ad Amazon</h1>
      <h2>'Genera precarietà e inquinamento. Chi inquina paghi'</h2>
      <address><time datetime="2019-11-25T16:18:34+00:00">25 Nov 2019, 16:18</time> by <a rel="author">Redazione ANSA</a></address>
      <p>Non si ferma la lotta di Parigi per inquadrare le attività dei colossi del nuovo mondo nati dalla rivoluzione del web. Dopo le battaglie su Uber o Airbnb, la sindaca della capitale di Francia, Anne Hidalgo, ha proposto due misure per controllare e tassare le consegne di Amazon. L'attuale giunta a trazione socialista ritiene infatti che il boom delle consegne on-line siano un "fattore di precarizzazione, fonte di congestione e di inquinamento" della capitale, si legge in un intervento pubblicato dall'assessore all'urbanistica, Jean-Louis Missika insieme ad altri responsabili parigini. "La legge - si prosegue nel testo - deve autorizzare le collettività ad introdurre un eco-canone da imporre sulle consegne a domicilio", secondo il principio: "Chi inquina, paga". Amazon sarebbe il primo obiettivo di una tale disposizione, ma nella dichiarazione vengono menzionate anche altre piattaforme come Uber Eats. I firmatari desiderano inoltre "limitare" il numero di consegne a domicilio.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>