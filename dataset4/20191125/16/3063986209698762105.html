<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/25/843375"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="চীনে শক্তিশালী ভূমিকম্প, নিহত ১"/>
    <meta property="og:description" content="চীনের গুয়াংঝি ঝুয়াং অঞ্চলের দক্ষিণের নগরী জিংঝিতে শক্তিশালী ভূমিকম্প আঘাত হেনেছে। এই ঘটনায় অন্তত এক জন নিহত হয়েছেন। আহত হয়েছেন আরো চার জন। আজ সোমবার স্থানীয় সময় সকাল ৯টা ১৮ মিনিটে এই ভূমিকম্প আঘাত হানে। এর রিখটার স্কেলে মাত্রা ছিল পাঁচ দশমিক দুই। চীনের ভূমিকম্প নেটওয়ার্ক সেন্টার জানায়, ভূমিকম্পটির উৎপত্তিস্থল ছিল ২২ দশমিক ৮৯ ডিগ্রি উত্তর অক্ষাংশ ও ১০৬ দশমিক ৬৫ ডিগ্রি পূর্ব দ্রাঘিমাংশে ভূপৃষ্ঠের মাত্র ১০ কিলোমিটার গভীরে। আন্তর্জাতিক সংবাদমাধ্যম সূত্রে জানা যায়, ভূমিকম্পের উৎপত্তিস্থল ডক্সিন কাউন্টিতে এ হতাহতের ঘটনা ঘটে। কাউন্টি কর্তৃপক্ষ সেখানের পরিস্থিতি মূল্যায়নে উদ্ধার কর্মী পাঠিয়েছে। এ ভূমিকম্পে কিছু এলাকায় ভূমিধস হয়েছে এবং অনেক বাড়ির দেয়ালে ফাটল ধরেছে। সূত্র: খালিজ টাইমস।"/>
  </head>
  <body>
    <article>
      <h1>চীনে শক্তিশালী ভূমিকম্প, নিহত ১</h1>
      <address><time datetime="2019-11-25T16:11:00+00:00">25 Nov 2019, 16:11</time> by <a rel="author">কালের কণ্ঠ অনলাইন</a></address>
      <p>চীনের গুয়াংঝি ঝুয়াং অঞ্চলের দক্ষিণের নগরী জিংঝিতে শক্তিশালী ভূমিকম্প আঘাত হেনেছে। এই ঘটনায় অন্তত এক জন নিহত হয়েছেন। আহত হয়েছেন আরো চার জন। আজ সোমবার স্থানীয় সময় সকাল ৯টা ১৮ মিনিটে এই ভূমিকম্প আঘাত হানে। এর রিখটার স্কেলে মাত্রা ছিল পাঁচ দশমিক দুই।</p>
      <p>চীনের ভূমিকম্প নেটওয়ার্ক সেন্টার জানায়, ভূমিকম্পটির উৎপত্তিস্থল ছিল ২২ দশমিক ৮৯ ডিগ্রি উত্তর অক্ষাংশ ও ১০৬ দশমিক ৬৫ ডিগ্রি পূর্ব দ্রাঘিমাংশে ভূপৃষ্ঠের মাত্র ১০ কিলোমিটার গভীরে।</p>
      <p>আন্তর্জাতিক সংবাদমাধ্যম সূত্রে জানা যায়, ভূমিকম্পের উৎপত্তিস্থল ডক্সিন কাউন্টিতে এ হতাহতের ঘটনা ঘটে। কাউন্টি কর্তৃপক্ষ সেখানের পরিস্থিতি মূল্যায়নে উদ্ধার কর্মী পাঠিয়েছে। এ ভূমিকম্পে কিছু এলাকায় ভূমিধস হয়েছে এবং অনেক বাড়ির দেয়ালে ফাটল ধরেছে।</p>
      <p>সূত্র: খালিজ টাইমস।</p>
    </article>
  </body>
</html>