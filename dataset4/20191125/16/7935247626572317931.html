<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ankara-istanbul-arasi-4-saat-olacak-216222h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T16:03:19+00:00"/>
    <meta property="og:title" content="Ankara-İstanbul arası 4 saat olacak"/>
    <meta property="og:description" content="Ulaştırma ve Altyapı Bakanı Cahit Turhan, yüksek hızlı tren (YHT) işletmeciliğiyle başlatılan kombine taşımacılık sayesinde 13 il ve Türkiye nüfusunun yüzde 42'sinin konforlu ve hızlı ulaşımdan faydalandığını belirtti."/>
  </head>
  <body>
    <article>
      <h1>Ankara-İstanbul arası 4 saat olacak</h1>
      <h2>Ulaştırma ve Altyapı Bakanı Cahit Turhan, yüksek hızlı tren (YHT) işletmeciliğiyle başlatılan kombine taşımacılık sayesinde 13 il ve Türkiye nüfusunun yüzde 42'sinin konforlu ve hızlı ulaşımdan faydalandığını belirtti.</h2>
      <address>
        <time datetime="2019-11-25T16:03:19+00:00">25 Nov 2019, 16:03</time>
      </address>
      <p>Bugüne kadar 52 milyonu aşkın yolcuyu ağırlayan söz konusu trenlerle seyahat eden yolcularda memnuniyet oranının yüzde 98 olduğunu ifade eden Turhan, YHT işletmeciliğinin toplam bin 213 kilometrelik ağda, günde 22 bin ile 25 bin arasında değişen yolcuya hizmet verdiğini kaydetti. Ankara-İstanbul YHT Projesi kapsamında Sakarya'nın Sapanca-Geyve hattında inşa çalışmaları devam eden Doğançay ripajında yapım çalışmalarının sürdüğünü dile getiren Turhan, ‘'YHT ile Ankara-İstanbul hattındaki ulaşımı yaklaşık 30 dakika kısaltacak Doğançay ripajı 3 aşamadan oluşuyor. Uzunluğu 14 kilometre olan ripajın ilk aşamasının 2020 sonunda bitirilerek işletmeye alınması planlanıyor. Böylece Ankara ile İstanbul arasındaki seyahat süresinin, 10 dakika kısalması hedefleniyor. Tünelin tüm aşamaları hizmete girdiğinde iki şehir arasında YHT ile seyahat süresi 4,5 saatten 4 saate düşecek'' dedi.</p>
    </article>
  </body>
</html>