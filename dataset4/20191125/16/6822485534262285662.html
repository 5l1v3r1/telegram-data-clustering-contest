<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904115.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T16:16:00+00:00"/>
    <meta property="og:title" content="ربیعی: دولت و ملت کنار هم هستند"/>
    <meta property="og:description" content="علی ربیعی سخنگوی دولت در حاشیه مراسم راهپیمایی 4 آذر مردم تهران در گفت‌وگو با فارس، در پاسخ به این پرسش مبنی بر اینکه وظیفه دولت در برابر حضور مردم اظهار داشت: دولت و ملت متفاوت از یکدیگر نیستند، بلکه یک مجموعه است و آنچه که مسلم بوده اساس انقلاب اسلامی است. "/>
  </head>
  <body>
    <article>
      <h1>ربیعی: دولت و ملت کنار هم هستند</h1>
      <address>
        <time datetime="2019-11-25T16:16:00+00:00">25 Nov 2019, 16:16</time>
      </address>
      <p>سخنگوی دولت گفت: فراز و نشیب‌های بسیاری پیش‌روست، اما دولت و ملت کنار هم هستند تا بتوانند انقلاب و جامعه را بهبود بخشند.</p>
      <p>علی ربیعی سخنگوی دولت در حاشیه مراسم راهپیمایی 4 آذر مردم تهران در گفت‌وگو با فارس، در پاسخ به این پرسش مبنی بر اینکه وظیفه دولت در برابر حضور مردم اظهار داشت: دولت و ملت متفاوت از یکدیگر نیستند، بلکه یک مجموعه است و آنچه که مسلم بوده اساس انقلاب اسلامی است. </p>
      <p>وی ادامه داد: دولت‌ها می‌آیند و می‌روند، اما این مردم هستند و انقلابی که پابرجاست. ما وظیفه داریم که دست به دست دهیم تا انقلاب را حفظ کنیم و ان‌شاءالله بتوانیم انقلاب و جامعه را بهبود بخشیم. </p>
      <p>سخنگوی دولت تصریح کرد: فراز و نشیب‌های بسیاری پیش روست، اما به اهداف انقلاب دست خواهیم یافت و دشمن به آرزوی خود نخواهد رسید. </p>
      <p>وی بیان کرد: دشمن از نارضایتی‌های مردم سوءاستفاده کرده و موج‌سواری می‌کند، وگرنه مردم ما اهل خشونت نیستند و به طورکلی ذات جامعه ما خشونت نیست. ما و مردم کنار هم هستیم تا به حفظ انقلاب بپردازیم و از اهداف آن دفاع کنیم. </p>
    </article>
  </body>
</html>