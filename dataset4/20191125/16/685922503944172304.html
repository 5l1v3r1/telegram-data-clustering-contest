<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474741"/>
    <meta property="og:site_name" content="طرفداری"/>
    <meta property="article:published_time" content="2019-11-25T16:56:18+00:00"/>
    <meta property="og:title" content="انتقاد هواداران آرسنال از کرونکه بابت رهبری بی رحمانه باشگاه"/>
    <meta property="og:description" content="طرفداری -  گروه های هواداری آرسنال باهم متحد شدند و با صدور بیانیه ای، استن کرونکه مالک آرسنال را به رهبری بی رحمانه باشگاه متهم کردند."/>
  </head>
  <body>
    <article>
      <h1>انتقاد هواداران آرسنال از کرونکه بابت رهبری بی رحمانه باشگاه</h1>
      <h2>اتحاد هواداران آرسنال علیه مدیریت باشگاه</h2>
      <address><time datetime="2019-11-25T16:56:18+00:00">25 Nov 2019, 16:56</time> by <a rel="author" href="https://www.tarafdari.com/%D8%A7%D9%82%D8%A7-%D8%AC%D9%88%D8%A7%D8%AF/259193" target="_blank">جواد محمدپور</a></address>
      <pre>هواداران آرسنال شدیداً از مالک و مدیریت باشگاه عصبانی هستند و نسبت به وضعیت تیم نگران هستند.</pre>
      <p><a href="http://www.tarafdari.com/">طرفداری</a> - گروه های هواداری آرسنال باهم متحد شدند و با صدور بیانیه ای، استن کرونکه مالک آرسنال را به رهبری بی رحمانه باشگاه متهم کردند.</p>
      <p>به گزارش <a href="https://www.skysports.com/football/news/11670/11869686/arsenal-fans-criticise-owner-stan-kroenke-for-rudderless-leadership-of-club">اسکای</a>، کمپینی در ماه جولای توسط هواداران آرسنال تحت عنوان<b> #WeCareDoYou</b> راه اندازی شد تا به هیئت مدیره باشگاه یادآوری کنند که مراقب کارهای آنها هستند. بیش از صد هزار هوادار آرسنال عضو این کمپین شدند، هوادارانی که احساس می‌کنند ارتباطشان با باشگاه قطع شده است.</p>
      <p>آرسنال در 5 بازی اخیر خود در لیگ برتر 2 بار شکست خورده است و 3 بار هم کار را با تساوی به پایان رساند و در مجموع تمام مسابقات هم پس از پیروزی برابر ویتوریا گیمارش در لیگ اروپا، 6 بازی متوالی است که پیروز از زمین خارج نشده اند. <a href="https://www.tarafdari.com/node/1473473">تساوی 2-2 آرسنال با ساوتهمپتون</a> آن هم در خانه و به لطف گل دقیقه 96، طرفداران ناراضی این تیم را عصبانی تر کرد. این در حالیست که امری سرمربی تیم اصرار دارد که می‌تواند شرایط را بهتر کند و <a href="https://www.tarafdari.com/node/1473812">بازیکنان تیمش در نا امیدی هواداران شریک هستند</a>. امری اگرچه توسط باشگاه مورد حمایت قرار گرفته است اما فشار زیادی بر روی وی برای بهبود عملکرد تیم قرار دارد.</p>
      <p>در بیانیه هواداران هیچ اشاره مستقیمی به امری نشده است اما آنها نسبت به اتفاقات داخل و خارج از زمین نا امید هستند که به حرکتی فوری نیاز دارد. در متن این بیانیه آمده است:</p>
      <blockquote>به ما گفته شده است که از تیم حمایت کنید و هیجان زده شوید، ما هردوی آنها را انجام دادیم. بسیاری از موضوعات در بیانیه اول ما وجود دارد که از سوی باشگاه بدون فشار باقی مانده است در حالیکه این مسائل از بین نرفته اند. این بطور کلی یک اخطار و یک ابراز نا امیدی از اتفاقاتی است که در داخل و خارج از زمین رخ می‌دهند که نیاز به حرکتی فوری و در اولویت قرار دادن نگرانی های ما دارد. زمانی که باشگاه و مخصوصاً مدیریت ارشد از نظر سازمانی بطور کارآمد عمل کند و بطور موثر و جاه طلب باشند، پس از آن مشکلات کمی می‌تواند باقی بماند یا با رضایت حل شوند. خوش بینی های اولیه تابستان، اطراف آنچه به نظر می‌رسید تجارتی خوب و امضاهایی مثبت است راهی برای تجدید نگرانی ها در مورد جهت کلی باشگاه و رهبری مالک باشگاه فراهم کرده است. این احساسات اینطور است که باشگاه بی رحم و مانند شناوری بی هدف است که از مقصد خود مطمئن نیست.</blockquote>
      <p>آرسنال در حال حاضر با کسب 18 امتیاز از 13 مسابقه در رده هشتم جدول قرار دارد و با تیم چهارم جدول یعنی چلسی 8 امتیاز اختلاف دارد و کارش برای گرفتن کسب سهمیه لیگ قهرمانان اروپا بسیار دشوار به نظر می‌رسد.</p>
    </article>
  </body>
</html>