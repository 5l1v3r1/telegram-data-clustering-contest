<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/minors-wandering-the-path-reaching-their-loved-ones-with-the-help-of-khaki-263414"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T16:01:11+00:00"/>
    <meta property="og:title" content="खाकी के सहारे अपनों तक पहुंच रहे राह भटके नाबालिग"/>
    <meta property="og:description" content="वैसे तो आजकल देशभर में सोशल मीडिया पर पुलिस की लापरवाही के वीडियो वायरल होना आम बात हो गई है जोकि लगातार विभाग का नाम खराब होने का कारण भी बन रहे हैं। लेकिन इसी बीच हिमाचल प्रदेश के जिला चम्बा की पुलिस ने अपनी कर्मठता और कार्यकुशलता से एक अलग ही पहचान बनाई है। चम्बा पुलिस न केवल नशे के सौदागरों की धरपकड़ हेतु सक्रिय है अपितु राह से भटक रहे नाबालिगों को भी खोजकर सकुशल उनकी घर वापसी करवाने में अहम भूमिका निभा रही है। चालू इस वर्ष में अब तक पुलिस द्वारा 15 उन नाबालिगों को तलाश कर सकुशल घर पहुंचाया है जोकि घर छोड़कर चले गए थे अथवा अगवा कर लिए गए थे।"/>
  </head>
  <body>
    <article>
      <h1>खाकी के सहारे अपनों तक पहुंच रहे राह भटके नाबालिग</h1>
      <address><time datetime="2019-11-25T16:01:11+00:00">25 Nov 2019, 16:01</time> by <a rel="author">jaswal</a></address>
      <p>वैसे तो आजकल देशभर में सोशल मीडिया पर पुलिस की लापरवाही के वीडियो वायरल होना आम बात हो गई है जोकि लगातार विभाग का नाम खराब होने का कारण भी बन रहे हैं। लेकिन इसी बीच हिमाचल प्रदेश के जिला चम्बा की पुलिस ने अपनी कर्मठता और कार्यकुशलता से एक अलग ही पहचान बनाई है। चम्बा पुलिस न केवल नशे के सौदागरों की धरपकड़ हेतु सक्रिय है अपितु राह से भटक रहे नाबालिगों को भी खोजकर सकुशल उनकी घर वापसी करवाने में अहम भूमिका निभा रही है। चालू इस वर्ष में अब तक पुलिस द्वारा 15 उन नाबालिगों को तलाश कर सकुशल घर पहुंचाया है जोकि घर छोड़कर चले गए थे अथवा अगवा कर लिए गए थे।</p>
      <p>पुलिस के अथक प्रयासों से इन नाबालिगों को गुजरात के राजकोट, राजस्थान के किशनगढ़, गंगानगर, उत्तर प्रदेश के सहारनपुर, जम्मू-कश्मीर के कठुआ, पंजाब राज्य के तरनतारन, फगवाड़ा, भठिंडा, आनंदपुर साहिब आदि क्षेत्रों से सकुशल उनके घर पहुंचाया गया है। जैसे ही पुलिस के मामला पहुंचता है तो पुलिस दल समय न गंवाते हुए सक्रियता से कार्य को अंजाम देकर उन्हें खोजने के कार्य में लग जाता है। यही कारण है कि पुलिस ने ऐसे सभी मामलों को सुलझाने में कामयाबी हासिल की है। बहरहाल, खाकी की बदौलत राह से भटके नाबालिग अपनों तक पहुंच रहे हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Minors wandering the path reaching their loved ones with the help of Khaki</p>
    </article>
  </body>
</html>