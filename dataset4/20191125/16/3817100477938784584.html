<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/suspilstvo/komunalni-slujbi-vinnitsii-cherguvatimut-vsyu-nich-shchob-podolati-ojeleditsiyu"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T16:52:34+00:00"/>
    <meta property="og:title" content="Комунальні служби Вінниці чергуватимуть всю ніч, щоб подолати ожеледицю"/>
    <meta property="og:description" content="Сьогодні, 25 листопада, у Вінниці від ранку утворилася ожеледиця. Дороги та тротуари вкрило шаром криги. Комунальні служби міста продовжують боротися з негодою. "/>
  </head>
  <body>
    <article>
      <h1>Комунальні служби Вінниці чергуватимуть всю ніч, щоб подолати ожеледицю</h1>
      <address>
        <time datetime="2019-11-25T16:52:34+00:00">25 Nov 2019, 16:52</time>
      </address>
      <p>
        <b>Сьогодні, 25 листопада, у Вінниці від ранку утворилася ожеледиця. Дороги та тротуари вкрило шаром криги. Комунальні служби міста продовжують боротися з негодою. </b>
      </p>
      <p>За словами міського голови Вінниці <b>Сергія Моргунова</b>,<b> </b>на вулиці спецтехніка вийшла з третьої години ночі. Працювало 24 машини. Більше 95 тонн протиожеледних матеріалів використали для посипки доріг та тротуарів. Всього протягом дня задіяли 700 чоловік.</p>
      <p><i>"Хоча негода не застала місто зненацька, одномоментно обробити усю територію міста неможливо. Разом з тим, не всюди комунальні служби якісно впорались із завданням. Зробимо висновки"</i>, - зазначив мер.</p>
      <p>За даними Українського  гідрометеорологічного центру, вночі та вранці 26 листопада по Вінниці та області знову очікується  туман, видимість 200-500 м. Також утвориться ожеледь.</p>
      <p>Через це у Вінницькій міській раді обіцяють, що комунальні служби чергуватимуть протягом всієї ночі. За потреби збільшать кількість техніки та персоналу.</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>