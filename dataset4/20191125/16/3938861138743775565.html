<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pochalosya-visunennya-kandidativ-na-miscevi-vibori-zgolosilisya-22-partiyi/939841"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T16:50:00+00:00"/>
    <meta property="og:title" content="Почалося висунення кандидатів на місцеві вибори. Зголосилися 22 партії"/>
    <meta property="og:description" content="25 листопада розпочався процес висування кандидатів на місцевих виборах 29 грудня цього року. Про це повідомили у Центральній виборчій комісії. Подання документів до територіальних виборчих комісій для реєстрації кандидатів у депутати, кандидатів на посаду сільського, селищного, ..."/>
  </head>
  <body>
    <article>
      <h1>Почалося висунення кандидатів на місцеві вибори. Зголосилися 22 партії</h1>
      <address><time datetime="2019-11-25T16:50:00+00:00">25 Nov 2019, 16:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939841_w_300.jpg?v=0"/>
        <figcaption>Вибори відбудуться у чотирьох областях.</figcaption>
      </figure>
      <p>25 листопада розпочався процес висування кандидатів на місцевих виборах 29 грудня цього року.</p>
      <p>Про це повідомили у Центральній виборчій комісії.</p>
      <p>Подання документів до територіальних виборчих комісій для реєстрації кандидатів у депутати, кандидатів на посаду сільського, селищного, міського голови триватиме до 4 грудня включно.</p>
      <p>До 5 грудня включно ТВК ухвалюватимуть рішення про реєстрацію.</p>
      <p>Близько 22 політичних партій подали до ЦВК копії рішення вищого керівного органу партії про участь їхніх місцевих організацій у виборах.</p>
      <p>Перелік партій оприлюднять згодом.</p>
      <p>Перші вибори депутатів сільських, селищної, міських рад обʼєднаних територіальних громад і відповідних сільських, селищного, міських голів відбудуться у 6 об'єднаних територіальних громадах у 4 областях - Дніпропетровській, Львівській, Сумській, Чернівецькій.</p>
      <p>За попередніми підрахунками, у виборах зможуть взяти участь близько 55,5 тис. виборців.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pivroku-roboti-prezidenta-zelenskogo-ocinki-i-prognozi/939112"/>
      </related>
      <blockquote>8 жовтня Верховна Рада за 44 хв. затвердила новий склад ЦВК на чолі з Олегом Діденком.<br/>"Члени ЦВК незалежні. Мають виконувати вимоги закону, мати позапартійну позицію. У мене прохання — не навішувати членам комісії ярлики, а дивитися на рішення", - <a href="https://gazeta.ua/articles/politics-newspaper/_centralnu-viborchu-komisiyu-zatverdili-za-44-hvilini/931750">заявляв очільник комісії</a>.<br/>10 листопада партія "Слуга народу" <a href="https://gazeta.ua/articles/politics/_akscho-vtratimo-bilshist-dovedetsya-domovlyatisya-z-inshimi-a-u-nih-umovi-chortyachi-yak-sluga-narodu-zyizd-provodila/937510">провела з'їзд</a>, на якому вирішила йти на місцеві вибори.</blockquote>
    </article>
  </body>
</html>