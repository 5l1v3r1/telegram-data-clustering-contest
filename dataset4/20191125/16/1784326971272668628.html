<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/25/eva-longoria-nagyon-lefogyott/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="Eva Longoria nagyon lefogyott"/>
    <meta property="og:description" content="Legfrissebb fotóin komoly változást lehet látni."/>
  </head>
  <body>
    <article>
      <h1>Eva Longoria nagyon lefogyott</h1>
      <h2>Legfrissebb fotóin komoly változást lehet látni.</h2>
      <address><time datetime="2019-11-25T16:11:00+00:00">25 Nov 2019, 16:11</time> by <a rel="author">Cosmopolitan.hu</a></address>
      <p>A Született feleségek gyönyörű színésznője<b> sosem volt duci</b>, de kisfia, Santiago születése után <b>ő is küzdött egy darabig azzal a néhány kiló plusszal</b>. Mostanra azonban <b>teljesen visszanyerte korábbi alakját</b>, egyáltalán nem látszik, hogy alig másfél évvel ezelőtt adott életet első gyermekének. Eva a hétvégén egy jótékonysági estélyre volt hivatalos Kaliforniában, Beverly Hills-ben, <b>itt mutatta meg, mennyire csinos</b>.</p>
      <figure>
        <embed-post data-src="https://www.instagram.com/p/B5PBXlGniP2" data-service="Instagram"/>
      </figure>
      <figure>
        <embed-post data-src="https://www.instagram.com/p/B5Q0vjcHLnb" data-service="Instagram"/>
      </figure>
      <p>Egy <b>extra mini fekete ruhát</b> választott az eseményre, amelyhez egy szintén fekete tűsarkú szandált viselt. A 44 éves sztár egyértelműen az este egyik legszebbje volt és ebben a szerelésben <b>még jobban látszott, mennyit fogyott az utóbbi pár hónapban</b>. A szetthez amúgy egy erősen füstös sminket készítettek neki, illetve összefogott frizurát kapott.</p>
      <p>A kisfia nem volt vele, <b>feltehetően csak azért, mert nagyon késő volt már</b>. A színésznő amúgy <b>igyekszik mindenhova magával vinni Santit</b>, nem akar lemaradni egyetlen közös pillanatról sem. Szeptember végén például <a href="https://cosmopolitan.hu/sztarhirek/2019/09/26/eva-longoria-fia-santi-baby-baston-paris-fashion-week/">együtt érkeztek a párizsi divathétre</a>, ahol a cuki gyerkőc mindenkit levett a lábáról. Azelőtt pedig, alig egyévesen <a href="https://cosmopolitan.hu/sztarhirek/2019/05/16/eva-longoria-kisfiarol-beszel-ma-mindenki/">a Cannes-i filmfesztiválon mutatkozott be</a> a világnak.</p>
    </article>
  </body>
</html>