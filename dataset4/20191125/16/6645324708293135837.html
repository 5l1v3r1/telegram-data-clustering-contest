<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/germanija-njamame-sblysyk-s-francija-zaradi-nato-news_1409598.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T16:31:00+00:00"/>
    <meta property="og:title" content="Германия: Нямаме сблъсък с Франция заради НАТО"/>
    <meta property="og:description" content="Берлин в понеделник отрече твърденията, че между германския канцлер Ангела Меркел и президента на Франция Еманюел Макрон е имало сблъсък по време на вечерята, след като френският лидер постави на НАТО диагнозата мозъчна смърт ."/>
  </head>
  <body>
    <article>
      <h1>Германия: Нямаме сблъсък с Франция заради НАТО</h1>
      <address><time datetime="2019-11-25T16:31:00+00:00">25 Nov 2019, 16:31</time> by <a rel="author" href="https://www.actualno.com/editors/uid/184" target="_blank">Спасиана Кирилова</a></address>
      <p>Берлин в понеделник отрече твърденията, че между германския канцлер Ангела Меркел и президента на Франция Еманюел Макрон е имало сблъсък по време на вечерята, след като френският лидер <a href="https://www.actualno.com/europe/emanuel-makron-nato-prejivjava-mozychna-smyrt-news_1403933.html">постави на НАТО диагнозата "мозъчна смърт"</a>. <br/><br/><br/>Двамата европейски лидери се срещнаха на 10 ноември, ден след като Германия отбеляза 30-годишнината от падането на Берлинската стена.</p>
      <related>
        <a href="https://www.actualno.com/europe/die-welt-francija-s-predlojenie-za-namaljavane-na-zavisimostta-na-es-ot-nato-news_1408313.html"/>
      </related>
      <p>Тяхната вечеря дойде само няколко дни, след като Макрон стресна НАТО със своите забележки и подтикна Меркел да отклони онова, което тя нарече <a href="https://www.actualno.com/europe/francija-i-germanija-chertajat-planove-za-reformiraneto-na-nato-news_1408162.html">"обмислени решения", които не са необходими</a>. The New York Times съобщи в неделя за сблъсък между двамата политици по време на вечерята, като Меркел казала на Макрон, че разбира "желанието му за разрушителна политика, но че "й е писнало да събира парчетата от счупеното“ след него. <br/>Говорителят на Меркел Щефан Зайберт не потвърди размяната на остри фрази, като заяви, че става дума за "поверителна" информация. Но той добави, че "в това, което канцлерът си спомня за тази вечер, няма нито оплаквания, нито гняв, нито спор".</p>
      <related>
        <a href="https://www.actualno.com/europe/francija-i-germanija-chertajat-planove-za-reformiraneto-na-nato-news_1408162.html"/>
      </related>
      <p><a href="https://www.actualno.com/europe/die-welt-francija-s-predlojenie-za-namaljavane-na-zavisimostta-na-es-ot-nato-news_1408313.html">Освен дискусии за края на Студената война</a> преди 30 години, разговорите били „за често различните политически подходи на Германия и Франция за справяне с проблеми или предизвикателства и за факта, че ние винаги търсим и намираме решения“. <br/><br/>В интервюто си пред „Икономист“ Макрон порица липсата на координация между Европа и САЩ и оплака скорошните едностранни действия в Сирия от страна на Турция, ключов член на 70-годишния военен съюз. "Няма координация относно стратегическото вземане на решения между Съединените щати и техните съюзници по НАТО. Няма", каза той.</p>
    </article>
  </body>
</html>