<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549982.html/---%D9%84%DB%8C%D8%AF%D8%B1-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:19:00+00:00"/>
    <meta property="og:title" content="۱۷ لیدر اغتشاشات اخیر در لرستان دستگیر شدند"/>
    <meta property="og:description" content="معاون فرمانده انتظامی استان لرستان گفت: 17 لیدر آشوب‌های اخیر استان لرستان دستگیر شدند."/>
  </head>
  <body>
    <article>
      <h1>۱۷ لیدر اغتشاشات اخیر در لرستان دستگیر شدند</h1>
      <h2>معاون فرمانده انتظامی لرستان:</h2>
      <address>
        <time datetime="2019-11-25T16:19:00+00:00">25 Nov 2019, 16:19</time>
      </address>
      <p>معاون فرمانده انتظامی استان لرستان گفت: 17 لیدر آشوب‌های اخیر استان لرستان دستگیر شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ رضا شیراوژن در گفت‌وگو با خبرنگار <a href="http://safiraflak.ir/?p=2109">سفیرافلاک</a> اظهارداشت: ۱۷ نفر از عوامل اصلی و لیدرهای آشوب های اخیر لرستان دستگیر و تحویل مراجع قضایی شدند.</p>
      <p>وی با بیان اینکه دشمنان قسم خورده ملت ایران سعی کردند با ایجاد نگرانی و عدم رضایت مردم نسبت به افزایش قیمت بنزین، موج سواری کنند و با سوءاستفاده از مطالبات به حق مردم دست به شرارت بزنند افزود: دشمنان با اتخاد پسماندهای جریان جنایت و نفاق و با همراهی وابستگان رژیم منقرض پهلوی و تطمیع اراذل و اوباش قصد برهم زدن نظم و امنیت عمومی را داشتند.</p>
      <p>معاون اجتماعی فرمانده نیروی انتظامی لرستان با بیان اینکه آشوبگران خسارت‌های جانی به بار آورده و خسارت های مالی زیادی زدند عنوان کرد: این افراد آشوبگر سعی کردند در جامعه رعب و ایجاد کنند.</p>
      <p>وی با بیان اینکه فرماندهی نیروی انتظامی لرستان با همکاری سایر دستگاه های امنیتی و اطلاعاتی به ویژه بسیجیان این آتش فتنه را خاموش کرد بیان کرد: این توطئه از پیش طراحی شده دشمنان، مقتدرانه و با هوشیاری مردم در مدت زمان کوتاهی خنثی شد.</p>
      <p>سرهنگ شیراوژن با اشاره به بکارگیری راهبردهایی انتظامی و عملیاتی با مدیریت جو هیجانی در آشوبهای اخیر اظهارداشت: مهمترین بخش این ماموریت بزرگ جدا سازی صف مردم از اشرار در کنار مدیریت بحران و اقدامات بازدارنده، شناسایی عناصر اصلی و میدان دار آشوب، دستگیری گروه هایی از عوامل، عناصر آشوبگر و تحویل آنها به مقامات قضایی بود.</p>
      <p>انتهای پیام/</p>
    </article>
  </body>
</html>