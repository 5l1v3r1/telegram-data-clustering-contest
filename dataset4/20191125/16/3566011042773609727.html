<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550016.html/%D9%85%D8%B1%D8%AF%D9%85-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86%DB%8C-%DA%A9%D9%87-%D8%A7%D8%B2-%D8%A2%D9%85%D8%B1%DB%8C%DA%A9%D8%A7-%D8%AE%D8%B7-%D9%85%DB%8C-%DA%AF%DB%8C%D8%B1%D9%86%D8%AF-%D8%B3%DA%A9%D9%88%D8%AA-%D9%86%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="مردم در برابر اغتشاشگرانی که از آمریکا خط می‌گیرند سکوت نمی‌کنند"/>
    <meta property="og:description" content="فرمانده ارتش گفت: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور می شوند و امنیت را خدشه دار می کنند سکوت نمی کنند و با احساس ملی، انقلابی و دینی وارد میدان می شوند و تنفر خود را از ناامنی و ناامن کنندگان نشان می دهند."/>
  </head>
  <body>
    <article>
      <h1>مردم در برابر اغتشاشگرانی که از آمریکا خط می‌گیرند سکوت نمی‌کنند</h1>
      <h2>فرمانده ارتش:</h2>
      <address>
        <time datetime="2019-11-25T16:33:00+00:00">25 Nov 2019, 16:33</time>
      </address>
      <p>فرمانده ارتش گفت: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور می شوند و امنیت را خدشه دار می کنند سکوت نمی کنند و با احساس ملی، انقلابی و دینی وارد میدان می شوند و تنفر خود را از ناامنی و ناامن کنندگان نشان می دهند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از تهران پرس، امیر سرلشکر سید عبدالرحیم موسوی فرمانده کل ارتش در خصوص حضور پرشور مردم در راهپیمایی حمایت از امنیت و محکومیت اقدامات اخیر آشوب‌گران اظهار داشت: ملت ما این احساس و باور را دارند که باید مقابل ناامنی بایستند.</p>
      <p>وی افزود: ملت بزرگ ایران در این سالها که از پیروزی انقلاب گذشته تاکنون نشان داده اند که راه اصلی و اهداف و ارزشهای اصلی انقلاب را به خوبی تشخیص می دهند و با وجود اینکه مشکلاتی دارند هنگامی که آرمان‌های انقلاب اسلامی در خطر باشد، برای پاسداری با تمام وجود به میدان می آیند و توطئه آمریکا و رژیم صهیونیستی و ایادی آنان و منافقان را خنثی می کنند.</p>
      <p>سرلشکر موسوی ادامه داد: مردم در برابر اغتشاشگرانی که از آمریکا خط می گیرند و به جان، اموال و ناموس ملت بزرگ ایران حمله ور می شوند و امنیت را خدشه دار می کنند سکوت نمی کنند و با احساس ملی، انقلابی و دینی وارد میدان می شوند و تنفر خود را از ناامنی و ناامن کنندگان نشان می دهند.</p>
      <p>وی تصریح کرد: این حضور بیانگر اعلام درک صحیح مردم از امنیت و تنفر از ناامنی و ناامن کنندگان است.</p>
      <p>انتهای پیام/</p>
    </article>
  </body>
</html>