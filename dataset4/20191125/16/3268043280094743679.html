<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/imprenditrici-vittime-disuguaglianza/"/>
    <meta property="og:site_name" content="Trend Online"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Imprenditrici: anche loro vittime di disuguaglianza di genere"/>
    <meta property="og:description" content="Secondo una nuova ricerca a livello globale di HSBC, risulta che il 35% delle donne che fanno impresa vive episodi di disuguaglianza di genere."/>
  </head>
  <body>
    <article>
      <h1>Imprenditrici: anche loro vittime di disuguaglianza di genere</h1>
      <h2>Secondo una nuova ricerca a livello globale di HSBC, risulta che il 35% delle donne che fanno impresa vive episodi di disuguaglianza di genere nelle fasi di raccolta di capitale.</h2>
      <address><time datetime="2019-11-25T16:00:00+00:00">25 Nov 2019, 16:00</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Da una nuova ricerca pubblicata da <a href="https://www.hsbc.com/">HSBC</a> emerge che più di un terzo delle donne imprenditrici deve affrontare pregiudizi di genere durante le fase di raccolta di capitali per le proprie attività. <b>Il pregiudizio diventa evidente durante il processo di valutazione dell’investimento, quando vengono poste domande sulla loro situazione familiare, sulla loro credibilità come imprenditrici e sulla loss prevention.</b> La ricerca ha rilevato grandi differenze tra i mercati, con livelli più elevati di disparità di genere in mercati quali Regno Unito e degli Stati Uniti (rispettivamente 54% e 46%), mentre quelle della Cina continentale presentano i livelli più bassi (17%).</p>
      <p>Inoltre, nel processo di pitching per nuovi finanziamenti, quasi due terzi (61%) delle imprenditrici si trova di fronte team di valutazione quasi esclusivamente composti da investitori uomini.</p>
      <p>HSBC ha commissionato il report “<b>She's the Business</b>” per comprendere al meglio quali sono le sfide che le donne che fanno impresa devono affrontare quando sono alla ricerca di investimenti. La ricerca, alla quale hanno preso parte oltre1.200 imprenditori in Europa, Asia, Medio Oriente e Stati Uniti, è parte del costante lavoro che HSBC svolge per superare le barriere al fare impresa, soprattutto nei confronti delle donne e degli ostacoli che queste incontrano sul loro percorso durante il processo di raccolta di finanziamenti.</p>
      <p>Inoltre, dalla ricerca si evince che, a livello globale, a parità di altre condizioni in media le imprenditrici raccolgono il 5% di capitali in meno rispetto ai colleghi uomini. Le differenze maggiori si vedono negli Stati Uniti (8%), in Francia (7%) e nel Regno Unito (6%).</p>
      <footer>
        <a href="https://www.trend-online.com/prp/imprenditrici-vittime-disuguaglianza/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>