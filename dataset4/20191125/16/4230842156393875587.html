<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-zelenskyj-rozpoviv-pro-shho-govorytyme-z-putinym-u-paryzhi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T16:55:23+00:00"/>
    <meta property="og:title" content="Зеленський розповів, про що говоритиме з Путіним у Парижі"/>
    <meta property="og:description" content="Президент України Володимир Зеленський розповів про що говоритиме з Володимиром Путіним під час нормандської зустрічі."/>
  </head>
  <body>
    <article>
      <h1>Зеленський розповів, про що говоритиме з Путіним у Парижі</h1>
      <address>
        <time datetime="2019-11-25T16:55:23+00:00">25 Nov 2019, 16:55</time>
      </address>
      <p>Президент України Володимир Зеленський розповів про що говоритиме з Володимиром Путіним під час нормандської зустрічі.</p>
      <p>Володимир Зеленський вважає, що нормандська зустріч 9 грудня у Парижі, на яку погодилися всі чотири сторони (Україна, Росія, Німеччина, Франція, – <b>Ред.</b>) розблокує можливість відновлення суверенітету України над окупованим Донбасом.</p>
      <blockquote>– Дотиснули! Дуже важливо розблокувати цю можливість говорити про повернення наших територій і наших людей, відновлення українського суверенітету і територіальної цілісності. Зустріч була підтверджена, 9 грудня відбудеться, починаємо готуватися. Готові, але треба ще трохи попрацювати, – зазначив президент.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191125-pograbovani-korabli-ta-deshevyj-gaz-yak-putin-gotuyetsya-do-zustrichi-z-zelenskym/">Пограбовані кораблі та дешевий газ: як Путін готується до зустрічі з Зеленським</a>
      </p>
      <p>Голова держави впевненний, що чим швидше сторони зможуть домовитися про припинення вогню, тим менше постраждає українських військових.</p>
      <blockquote>– Також минулого тижня загинув наш герой, полковник Євген Коростельов. Мої співчуття. Кожен день такі трагічні новини, вони виснажують кожного, виснажують Україну, тому треба закінчувати цю війну, – згадав Зеленський.</blockquote>
      <figure>
        <iframe src="https://www.youtube.com/embed/d0CIAj9tlZ0" width="560" height="315" data-service="Youtube" scrolling="no"/>
      </figure>
      <p>Нагадаємо, що Факти ICTV публікували <a href="https://fakty.com.ua/ua/ukraine/20191125-vidverto-z-prezydentom-zelenskyj-rozpoviv-pro-zakony-gaz-ta-zustrich-z-putinym/">основні тези з відеозвернення Володимира Зеленського</a>, яке він опубліковав увечері 25 листопада.</p>
    </article>
  </body>
</html>