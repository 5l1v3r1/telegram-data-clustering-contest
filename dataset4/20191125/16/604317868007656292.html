<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.samacharjagat.com/news/sports/performances-against-top-teams-will-show-preparations-for-olympics-manpreet-241634"/>
    <meta property="og:site_name" content="SamacharJagat"/>
    <meta property="article:published_time" content="2019-11-25T16:21:24+00:00"/>
    <meta property="og:title" content="शीर्ष टीमों के खिलाफ प्रदर्शन से ओलंपिक की तैयारियों का पता चलेगा: मनप्रीत"/>
    <meta property="og:description" content="हाकी टीम के कप्तान मनप्रीत सिंह ने कहा कि आगामी प्रो लीग में आस्ट्रेलिया और अर्जेंटीना जैसी शीर्ष टीमों के खिलाफ भारत के प्रदर्शन से तोक्यो ओलंपिक 2020 की तैयारियों का आकलन होगा। भारतीय टीम 18 जनवरी से शुरू होने वाली एफआईएच प्रो लीग में भाग लेगी। पांच महीने तक चलने वाली इस लीग में भारत के अलावा आठ अन्य शीर्ष टीमें भाग लेगी।"/>
  </head>
  <body>
    <article>
      <h1>शीर्ष टीमों के खिलाफ प्रदर्शन से ओलंपिक की तैयारियों का पता चलेगा: मनप्रीत</h1>
      <address><time datetime="2019-11-25T16:21:24+00:00">25 Nov 2019, 16:21</time> by <a rel="author" href="http://samacharjagat.com/" target="_blank">Samachar Jagat</a></address>
      <p><b>बेंगलुरु। </b>हाकी टीम के कप्तान मनप्रीत सिंह ने कहा कि आगामी प्रो लीग में आस्ट्रेलिया और अर्जेंटीना जैसी शीर्ष टीमों के खिलाफ भारत के प्रदर्शन से तोक्यो ओलंपिक 2020 की तैयारियों का आकलन होगा। भारतीय टीम 18 जनवरी से शुरू होने वाली एफआईएच प्रो लीग में भाग लेगी। पांच महीने तक चलने वाली इस लीग में भारत के अलावा आठ अन्य शीर्ष टीमें भाग लेगी।</p>
      <p>loading...</p>
      <p>मनप्रीत ने कहा, ‘‘ टीम का लक्ष्य अपने पूल (ओलंपिक) में शीर्ष दो टीमों में रहने का है। अगले साल प्रो लीग में हमें आस्ट्रेलिया और अर्जेंटीना जैसी शीर्ष टीमों के खिलाफ खेलना है। इन दोनों टीम के खिलाफ हमारा प्रदर्शन यह तय करेगा कि ओलंपिक में जाने से पहले टीम की स्थिति कैसी है। इसके बाद हमें उसके मुताबिक तैयारी करनी होगी।</p>
      <p>भारतीय पुरुष टीम को मौजूदा चैंपियन अर्जेंटीना और दुनिया की नंबर एक टीम ऑस्ट्रेलिया के साथ पूल ए में रखा गया है। इनके अलावा भारत के पूल में स्पेन, न्यूजीलैंड और मेजबान जापान भी शामिल हैं। मनप्रीत ने कहा, ‘‘ओलंपिक में कोई ग्रुप आसान नहीं होता है। रैंङ्क्षकग के मामले में हम अपने पूल में आस्ट्रेलिया और अर्जेंटीना के बाद तीसरी सर्वश्रेष्ठ टीम हैं जिससे हमारा पूल थोड़ा आसान लग रहा है। पूल बी में बेल्जियम, नीदरलैंड, जर्मनी, ग्रेट ब्रिटेन, कनाडा और दक्षिण अफ्रीका की टीमें हैं।</p>
      <p>भारतीय कप्तान ने कहा, ‘‘ ओलंपिक में रैंङ्क्षकग का कोई ज्यादा असर नहीं होता। किसी भी टीम को हल्के में नहीं लिया जा सकता है हमें अपने पूल के सभी मैचों में अपना सर्वश्रेष्ठ खेल दिखाना होगा जिससे यह पता चलेगा कि क्वार्टर फाइनल में कौन सी टीमें भिड़ेगी। हमें अब भी याद है कि रियो (2016) में कनाडा (2-2) के खिलाफ क्या हुआ था।</p>
      <p>भारतीय महिला टीम को पूल बी में रखा गया है जहंा विश्व चैम्पियन नीदरलैंड, जर्मनी, ग्रेट ब्रिटेन, आयरलैंड और दक्षिण अफ्रीका शामिल हैं। टीम को मुश्किल ड्रा मिलने के बाद भी कप्तान रानी रामपाल टीम के सेमीफाइनल में पहुंचने को लेकर आश्वस्त हैं। उन्होंने कहा, ‘‘ इसमें कोई शक नहीं कि क्वार्टर फाइनल में पहुंचने के लिए हमें पूल के हर मुकाबले में अपना सर्वश्रेष्ठ करना होगा।</p>
      <p>इस बार टीम को सेमीफाइनल में पहुंचने का विश्वास है। उन्होंने कहा पिछले साल हमने आयरलैंड और ग्रेट ब्रिटेन के खिलाफ खेला है और हमें पता है कि उनके खिलाफ किस स्तर का खेल दिखाना है। नीदरलैंड की टीम के खिलाफ हम हमेशा अच्छा प्रदर्शन करना चाहते हैं लेकिन उनके खिलाफ ज्यादा खेलने का मौका नहीं मिला है। हमें उनके खिलाफ खेलने का इंतजार है। -(एजेंसी)</p>
      <p>loading...</p>
    </article>
  </body>
</html>