<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549989.html/%D8%AA%D9%88%D8%A7%D9%86%D9%85%D9%86%D8%AF%DB%8C-%D8%B2%D9%86%D8%A7%D9%86-%D8%AF%D8%B1-%D8%A8%D8%AE%D8%B4-%D8%A7%D9%82%D8%AA%D8%B5%D8%A7%D8%AF%DB%8C-%D8%A8%D8%A7%D8%B9%D8%AB-%DA%A9%D8%A7%D9%87%D8%B4-%D8%A2%D8%B3%DB%8C%D8%A8-%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D9%85%DB%8C-%D8%B4%D9%88%D8%AF--%D8%B3%D9%87%D9%85-%D8%A8%D8%A7%D9%86%D9%88%D8%A7%D9%86-%D8%AF%D8%B1-%D8%AD%D9%88%D8%B2%D9%87-%D9%85%D8%AF%DB%8C%D8%B1%DB%8C%D8%AA-%D8%AE%D9%84%DB%8C%D9%84-%D8%A2%D8%A8%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:36:00+00:00"/>
    <meta property="og:title" content="توانمندی زنان در بخش اقتصادی باعث کاهش آسیب‌های اجتماعی می‌شود/ سهم بانوان در حوزه مدیریت خلیل‌آباد"/>
    <meta property="og:description" content="فرماندار خلیل‌آباد با بیان اینکه یکی از بخش‌های که توانمندی‌ها می‌تواند باعث کاهش آسیب‌ها شود بخش اقتصادی است، گفت: در حال حاضر چند پست مدیریتی شهرستان در اختیار بانوان است که باید کارگروه زنان و خانواده سهم بانوان را در حوزه مدیریت شهرستان تقویت کند."/>
  </head>
  <body>
    <article>
      <h1>توانمندی زنان در بخش اقتصادی باعث کاهش آسیب‌های اجتماعی می‌شود/ سهم بانوان در حوزه مدیریت خلیل‌آباد</h1>
      <h2>فرماندار خلیل‌آباد:</h2>
      <address>
        <time datetime="2019-11-25T16:36:00+00:00">25 Nov 2019, 16:36</time>
      </address>
      <p>فرماندار خلیل‌آباد با بیان اینکه یکی از بخش‌های که توانمندی‌ها می‌تواند باعث کاهش آسیب‌ها شود بخش اقتصادی است، گفت: در حال حاضر چند پست مدیریتی شهرستان در اختیار بانوان است که باید کارگروه زنان و خانواده سهم بانوان را در حوزه مدیریت شهرستان تقویت کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ ابراهیم قاسم پور فرماندار خلیل‌آباد پیش از ظهر امروز در نشست کارگروه زنان و خانواده شهرستان اظهار داشت: تعامل، هم‌افزایی و همراهی بسیار خوبی بین مدیران در سطح شهرستان وجود دارد که باید از این تعامل و همراهی در حوزه زنان و خانواده استفاده کرد.</p>
      <p>وی با بیان اینکه همه اداراتی که در کارگروه زنان و خانواده نماینده دارند باید مشاور امور بانوان در فرمانداری را حمایت و کمک داشته باشند، خاطرنشان کرد: برنامه‌های کارگروه زنان و خانواده در سال 98 باید با سرعت بیشتری پیگیری شود و مدیران باید مسئول امور بانوان دستگاه اداری خود را معرفی کنند.</p>
      <p>فرماندار خلیل‌آباد با تأکید بر اینکه سهم بانوان در حوزه مدیریت شهرستان باید تقویت کند، تصریح کرد: در حال حاضر چند پست مدیریتی شهرستان در اختیار بانوان است که باید کارگروه زنان و خانواده سهم بانوان را در حوزه مدیریت شهرستان تقویت کند.</p>
      <p>وی با اشاره به اینکه انتخابات را در پیش داریم و بخش بزرگی از انتخابات بر عهده بانوان است، اذعان کرد: حتماً باید بخش توسعه سیاسی در نگاه حوزه بانوان با حساسیت بیشتری پیگیری شود و مشارکت حداکثری و بستر آن را بانوان بتوانند در شهرستان خلیل‌آباد فراهم کنند و سهم خود را در این مشارکت سیاسی با حضور حداکثری در انتخابات انجام دهند.</p>
      <p>قاسم پور با بیان اینکه کمیته بندی بخش‌های مختلف شهرستان باید مدنظر مشاور امور بانوان باشد، عنوان کرد: نباید تنها به آسیب‌های حوزه زنان پرداخته شود بلکه باید توانمندی‌های این حوزه نیز شناسایی شود، بخشی از توانمندی‌ها و ارتقاء و تقویت توانمندی‌ها می‌تواند آسیب‌ها را کاهش دهد.</p>
      <p>وی با تأکید بر اینکه یکی از بخش‌های که توانمندی‌ها می‌تواند باعث کاهش آسیب‌ها شود بخش اقتصادی است، تشریح کرد: اگر کارگروه زنان و خانواده با شناسایی توانمندی‌ها بتوانند سهم زنان را در مشارکت اقتصادی شهرستان به دست بیاورد می‌توان برنامه‌ریزی‌ها و طراحی‌های بهتری در این حوزه انجام شود.</p>
      <p>فرماندار خلیل‌آباد با اشاره به اینکه نقش زنان باید در اقتصاد عملیاتی شود و از گفتار به رفتار و از شعار به عمل وارد کند، بیان کرد: در راستای تبیین طرح مثلث توسعه اقتصادی نباید از نقش زنان غفلت کرد و این بخش باید با درایت پیش رود.</p>
      <p>انتهای پیام/</p>
    </article>
  </body>
</html>