<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53217/sniper-ghost-warrior-contracts-launch-trailer-es-pontok"/>
    <meta property="og:site_name" content="PlayDome"/>
    <meta property="article:published_time" content="2019-11-25T16:02:00+00:00"/>
    <meta property="og:title" content="Sniper Ghost Warrior Contracts launch trailer és pontok"/>
    <meta property="og:description" content="Negyedjére megszületett az áttörés vagy ez is csak egy középszerű FPS lett?"/>
  </head>
  <body>
    <article>
      <h1>Sniper Ghost Warrior Contracts launch trailer és pontok</h1>
      <h2>Negyedjére megszületett az áttörés vagy ez is csak egy középszerű FPS lett?</h2>
      <address><time datetime="2019-11-25T16:02:00+00:00">25 Nov 2019, 16:02</time> by <a rel="author">GeryG</a></address>
      <p>A <i>CI Games</i> eddig háromszor futott neki, hogy készítsen egy modern mesterlövész játékot, de a <a href="https://www.playdome.hu/kereses/?k=sniper+ghost+warrior">Sniper Ghost Warrior</a> első három része nem tudta maradéktalanul beváltani a hozzá fűzött reményeket. A hétvégén viszont megérkezett a negyedik felvonás, a <b>Sniper Ghost Warrior Contracts</b>. Ebbe a készítők nagyjából mindent belepakoltak, amitől az elmúlt években jónak tűntek más játékok: vannak drónok, van bulletcam, valósághű fizika és ballisztika, karakterfejlődés és fejleszthető felszerelés, illetve szabadon bejárható hatalmas játéktér is korrekt grafikai tálalásban.</p>
      <p>Papíron tehát minden adott, amitől sikeres lehet a játék. Ennek fényében mit mutatnak a pontok? Ezt:</p>
      <ul>
        <li><a href="https://it.ign.com/sniper-ghost-warrior-contracts-pc/163206/review/sniper-ghost-warrior-contracts-la-recensione">IGN Italia</a> - 8,2/10</li>
        <li><a href="https://multiplayer.it/recensioni/sniper-ghost-warrior-contracts-recensione.html">Multiplayer.it</a> - 7,8/10</li>
        <li><a href="https://www.criticalhit.net/review/sniper-ghost-warrior-contracts-review-ghost-recon-future-soldier/">Critical Hit</a> - 7,5/10</li>
        <li><a href="https://www.gamegrin.com/reviews/sniper-ghost-warrior-contracts-review/">GameGrin</a> - 7,5/10</li>
        <li><a href="https://www.ign.com/articles/2019/11/21/sniper-ghost-warrior-contracts-review">IGN</a> - 7,3/10</li>
        <li><a href="https://www.eurogamer.it/articles/2019-11-21-sniper-ghost-warrior-contracts-recensione">Eurogamer Italy</a> - 7/10</li>
        <li><a href="https://www.gamersky.com/review/201911/1241237.shtml">Gamersky</a> - 7/10</li>
        <li><a href="https://www.gamespew.com/2019/11/sniper-ghost-warrior-contracts-review/">GameSpew</a> - 7/10</li>
        <li><a href="https://www.hobbyconsolas.com/reviews/analisis-sniper-ghost-warrior-contracts-ps4-xbox-one-pc-533021">Hobby Consolas</a> - 70/100</li>
        <li><a href="https://www.pcinvasion.com/sniper-ghost-warrior-contracts-review-metal-gear-lite-with-a-solid-outing/">PC Invasion</a> - 7/10</li>
        <li><a href="https://es.ign.com/sniper-ghost-warrior-contracts-ps4/157925/review/analisis-de-sniper-ghost-warrior-contracts-para-ps4-xbox-one-y-pc">IGN Spain</a> - 6,8/10</li>
        <li><a href="https://www.everyeye.it/articoli/recensione-sniper-ghost-warrior-contracts-cecchino-46288.html">Everyeye.it</a> - 6,5/10</li>
        <li><a href="https://attackofthefanboy.com/reviews/sniper-ghost-warrior-contracts-review/">Attack of the Fanboy</a> - 3/5</li>
        <li><a href="https://vandal.elespanol.com/analisis/ps4/sniper-ghost-warrior-contracts/64377#p-73">Vandal</a> - 5/10</li>
      </ul>
      <p>Meglehetősen vegyesen alakultak az első értékelések, akad köztük elégedett, és jóval kritikusabb hang is. A legtöbb kritika a mesterséges intelligenciát éri, illetve azt, hogy hiába zsúfolták tele a játékot egyébként jó ötletekkel, ha közben legalább ennyi helyen gyengén teljesít. Ugyanakkor azt is meg kell említeni, hogy a sorozat eddigi legösszeszedettebb epizódjához van szerencsénk.</p>
      <figure>
        <iframe src="https://www.youtube.com/embed/mJqG-bgdXj4" width="640" height="360" data-service="Youtube" scrolling="no"/>
      </figure>
      <p>A Sniper Ghost Warrior Contracts PC-re, PlayStation 4-re és Xbox One-ra jelent meg november 22-én. A premier alkalmából a launch trailer sem maradt el. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7302/sniper-ghost-warrior-contracts">Sniper Ghost Warrior Contracts</a>
      </p>
    </article>
  </body>
</html>