<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549985.html/%D8%B1%D8%B3%D8%A7%D9%86%D9%87-%D9%87%D8%A7-%D8%A8%D8%B1%D8%A7%DB%8C-%D8%AA%D9%85%D8%AF%D9%86-%D9%86%D9%88%DB%8C%D9%86-%D8%A7%D8%B3%D9%84%D8%A7%D9%85%DB%8C-%D8%B2%D9%85%DB%8C%D9%86%D9%87-%D8%B3%D8%A7%D8%B2%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:21:00+00:00"/>
    <meta property="og:title" content="رسانه‌ها برای تمدن نوین اسلامی زمینه‌سازی کنند"/>
    <meta property="og:description" content="یکی از فرماندهان دوران دفاع مقدس با بیان اینکه رسانه بسیجی باید به احیای تمدن اسلامی بپردازد، گفت: نه تنها باید به احیای تمدن از دست رفته بپردازیم باید برای تمدن نوین اسلامی زمینه‌سازی کنیم."/>
  </head>
  <body>
    <article>
      <h1>رسانه‌ها برای تمدن نوین اسلامی زمینه‌سازی کنند</h1>
      <h2>یادگار دوران دفاع مقدس:</h2>
      <address>
        <time datetime="2019-11-25T16:21:00+00:00">25 Nov 2019, 16:21</time>
      </address>
      <p>یکی از فرماندهان دوران دفاع مقدس با بیان اینکه رسانه بسیجی باید به احیای تمدن اسلامی بپردازد، گفت: نه تنها باید به احیای تمدن از دست رفته بپردازیم باید برای تمدن نوین اسلامی زمینه‌سازی کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار علیجان میرشکار عصر امروز در نشست خبرنگاران و فعالان رسانه ای با اشاره به اینکه رسانه باید افکار عمومی را بسازد اظهار کرد: رسانه بسیجی باید افکار عمومی را با توجه به باورهای دینی اسلامی شکل دهد، همانطور که رهبر معظم انقلاب در بیانیه گام دوم عنوان کردند که محاصره فرهنگی استکبار را، جوانان باید بشکنند.<br/><br/>وی با بیان اینکه رسانه بسیجی باید به احیای تمدن اسلامی بپردازد، بیان کرد: واپس‌گرایی‌مان باعث شده است که تمدن اسلامی زیر غبار محو شود، نه تنها باید به احیای تمدن از دست رفته بپردازیم باید برای تمدن نوین اسلامی زمینه سازی کنیم.<br/><br/>یادگار هشت سال دفاع مقدس تصریح کرد: در هزاره اول مبحث سنت بود، در هزاره دوم صنعت و امروز که در هزاره سوم، مسله دانایی مطرح است.<br/><br/>وی به فلسفه شکل گیری بسیج اشاره کرد و گفت: بسیج بعد از تسخیر لانه جاسوسی شکل گرفت، اما آنقدر در دفاع مقدس خوش درخشید و در مقابل استکبار ایستاد که نام هشت سال دفاع مقدس در اذهان عمومی تداعی کننده بسیج است.<br/><br/>میرشکار  اوج حرکت بسیج را در دفاع مقدس خواند و تاکید کرد:  حضرت امام خمینی(ره) بعد از جنگ بسیج طلاب را شکل داد و جنگ سخت را به جنگ نرم تبدیل کرد، این تدبیر امام راحل بیانگر این است که باید در همه عرصه ها فعال باشیم.<br/><br/>وی گفت: باید در همه عرصه ها نه فقط نظامی، بلکه سیاسی، اقتصادی، فرهنگی و... ورود پیدا کرد و در هر زمینه از انقلاب اسلامی دفاع کنیم.<br/><br/>انتهای پیام/</p>
    </article>
  </body>
</html>