<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77714-Dnes-zacina-popularna-syrova-sezona-v-McDonalds-Kolko-minut-musis-behat-aby-si-spalil-kalorie-Swiss-Kingu-a-Cheese-Kingu"/>
    <meta property="og:site_name" content="REFRESHER"/>
    <meta property="article:published_time" content="2019-11-25T16:12:00+00:00"/>
    <meta property="og:title" content="Dnes začína populárna syrová sezóna v McDonald's. Koľko minút musíš behať, aby si spálil kalórie Swiss Kingu a Cheese Kingu?"/>
    <meta property="og:description" content="Niet obľúbenejších a kalorickejších burgrov, ako sú práve tie, ktoré prichádzajú so sýrovou sezónou."/>
  </head>
  <body>
    <article>
      <h1>Dnes začína populárna syrová sezóna v McDonald's. Koľko minút musíš behať, aby si spálil kalórie Swiss Kingu a Cheese Kingu?</h1>
      <address><time datetime="2019-11-25T16:12:00+00:00">25 Nov 2019, 16:12</time> by <a rel="author">Viktor Kniš</a></address>
      <p>
        <b>Niet obľúbenejších a kalorickejších burgrov, ako sú práve tie, ktoré prichádzajú so sýrovou sezónou.</b>
      </p>
      <p>Pre fanúšikov sietí rýchleho občerstvenia <b>McDonald's</b> je už niekoľko rokov symbolom Vianoc aj syrová sezóna, s ktorou prichádzajú pravdepodobne najkalorickejšie burgre spomedzi všetkých sezónnych ponúk.</p>
      <related>
        <a href="https://refresher.sk/76134-Muz-na-Islande-nazivo-streamuje-zaber-na-10rocne-menu-z-McDonalds-Aj-po-dekade-sa-stale-podoba-na-cerstve-jedlo"/>
      </related>
      <p>Od dnešného dňa môžeš na každej prevádzke ochutnať Cheese King s grilovaným hermelínom, Cheese King s veľkým kusom smaženého eidamu, Swiss King s ementálom a zemiakovou plackou alebo rovnakú verziu s kuracím mäsom namiesto hovädzieho. V každom jednom z burgrov nájdeš aj špeciálnu syrovú omáčku, ktorá sa mimo zimného sviatočného obdobia nepoužíva. No a aby toho nebolo málo, syrovú trojicu ešte dopĺňajú „bites“ v podobe kúskov vyprážaného hermelínu.</p>
      <figure>
        <embed-post data-src="https://www.instagram.com/p/BrkIPRvF4c3" data-service="Instagram"/>
      </figure>
      <p>Už na prvý pohľad je jasné, že nádielka nových burgrov dá zabrať každému, kto si kontroluje svoj kalorický príjem, pripravili sme preto aj prehľadnú tabuľku, vďaka ktorej sa dozvieš, koľko fyzickej aktivity (behu) musíš vyvinúť, aby si bol „na nule,“ keď si dáš niektorý z burgrov. </p>
      <p>Čas potrebný na spálenie kalórii v tabuľke nižšie sa dá jednoducho vypočítať na základe online kalkulačky, v našom prípade sme použili <a href="http://www.healthassist.net/calories/">Health Assist</a>, pričom sme uvažovali váhu človeka <b>75 kg.</b> Čím je váha vyššia, tým menej času je potrebného na spálenie konkrétneho počtu kalórii. </p>
      <p>Predpokladáme, že si dáš len burger bez hranolčekov a sladeného nápoja. V prípade, že si dáš veľké menu, budeš si musieť pripočítať ešte viac ako <b>34 minút behu za prílohu</b> (veľké hranolky) a viac ako <b>16 minút za nápoj</b> (veľká Coca-cola).</p>
      <table bordered="">
        <tr>
          <td>
            <b>Burger</b>
          </td>
          <td>
            <b>Kcal</b>
          </td>
          <td>
            <b>Minúty behu (8 km/h) potrebné na spálenie kalórii z burgrov pre  pre 75 kg človeka</b>
          </td>
        </tr>
        <tr>
          <td>Cheese King s grilovaným hermelínom</td>
          <td>896 kcal</td>
          <td align="center">1:11:27</td>
        </tr>
        <tr>
          <td>Cheese King so smaženým eidamom</td>
          <td>912 kcal</td>
          <td align="center">1:12:44</td>
        </tr>
        <tr>
          <td>Swiss King s hovädzím mäsom</td>
          <td>887 kcal</td>
          <td align="center">1:10:44</td>
        </tr>
        <tr>
          <td>Swiss King s kuracím mäsom</td>
          <td>720 kcal</td>
          <td align="center">57:25</td>
        </tr>
      </table>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55358-McDonalds-prestane-v-Spojenom-kralovstve-a-Irsku-ponukat-plastove-slamky-Od-septembra-ich-nahradi-papierovou-alternativou"/>
        <a href="https://refresher.sk/63981-McDonalds-zacal-ponukat-veganske-nugetky-namiesto-masa-v-nich-najdes-mrkvu-ci-kukuricu"/>
        <a href="https://refresher.sk/62812-McDonalds-na-Slovensko-konecne-privezie-samoobsluzne-kiosky-na-objednavanie-jedla"/>
        <a href="https://refresher.sk/60882-Big-Mac-ma-vlastnu-modnu-kolekciu-Burger-z-McDonalds-je-uz-aj-na-trickach-od-slovenskych-a-ceskych-navrharov"/>
        <a href="https://refresher.sk/57115-Mas-sancu-vyhrat-myticku-zlatu-kartu-do-McDonalds-vdaka-ktorej-budes-mat-jedlo-zadarmo-do-konca-zivota"/>
        <a href="https://refresher.sk/64192-Otestovali-sme-novu-ponuku-McDonalds-Budu-ti-chutit-syrove-hranolky-s-hromadou-slaniny"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>