<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/oi-mikroi-panaitolikoy-deichnoyn-ton-dromo/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T16:05:52+00:00"/>
    <meta property="og:title" content="Οι «μικροί» του Παναιτωλικού δείχνουν τον… δρόμο"/>
    <meta property="og:description" content="Την ίδια στιγμή όμως στην εξίσωσή του μπήκαν οι Γιώργος Λιάβας και Αγγελος Τσιγγάρας. Οχι γιατί έπαιξαν και ήταν καλοί. Από πέρσι είχαν καταθέσει τα"/>
  </head>
  <body>
    <article>
      <h1>Οι «μικροί» του Παναιτωλικού δείχνουν τον… δρόμο</h1>
      <address><time datetime="2019-11-25T16:05:52+00:00">25 Nov 2019, 16:05</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Οι Λιάβας, Τσιγγάρας βγήκαν μπροστά και με εικόνα όπως η χθεσινή, μπορούν να αποτελέσουν τους νέους ηγέτες των «κυανοκίτρινων»</b>
        </i>
      </p>
      <p>Ακόμη μία απόδειξη πως η βαθμολογική θέση του <b>Παναιτωλικού</b> δεν αντιστοιχεί με την εικόνα του μέσα στο γήπεδο ήταν το χθεσινό ματς με τον <b>Παναθηναϊκό</b>, αλλά τι να το… κάνεις; Το 0-0 δεν ισοδυναμεί με νίκη και τα «καναρίνια» συνεχίζουν με ρεκόρ 0-4-7. Ομως  το ποτήρι δεν είναι μισοάδειο, αλλά και μισογεμάτο και αυτό επειδή τα «καναρίνια» κέρδισαν πολλά από τη συγκεκριμένη αναμέτρηση. Τον κόσμο τους που έφυγε από το γήπεδο «γεμάτος» και ήδη «ζεσταίνεται» ξανά, αλλά και αυτοπεποίθηση.</p>
      <p>Την ίδια στιγμή όμως στην εξίσωσή του μπήκαν οι <b>Γιώργος Λιάβας και Αγγελος Τσιγγάρας.</b> Οχι γιατί έπαιξαν και ήταν καλοί. Από πέρσι είχαν καταθέσει τα διαπιστευτήριά τους, αλλά πλέον η μπάλα… καίει. Είναι πολύ σημαντικό αυτό και κάνει τη διαφορά. Πόσο μάλλον όταν μιλάμε για παιδιά 18 και 20 ετών αντίστοιχα, που… γίνονται άνδρες. Να μην φοβούνται σε αγώνες «φωτιά».</p>
      <p>Ο πρώτος ξεκίνησε ζέσταμα με το σκεπτικό-πλάνο πως θα ξεκινήσει στον άξονα, όμως ο τραυματισμός του Μαρσιάλ τον έφερε στα στόπερ, στο πλευρό του <b>Γιοβάνοβιτς</b>. Τον ξέρουμε δεξί μπακ, «6αρο-8αρι» και κατά συνθήκη κεντρικό αμυντικό. Πλέον και εκεί δείχνει λίρα εκατό. Ελάχιστα λάθη, σωστές τοποθετήσεις και το κοντέρ έγραψε 4 κλεψίματα.</p>
      <p>Ο δεύτερος στην κλασική του θέση, μπροστά από το «6αρι», ίσως βρίσκεται ακόμη στο γήπεδο και… τρέχει. Πολλά πνευμόνια, υπέπεσε μόλις σε 1 λάθος και ζήτημα αν ο Παναιτωλικός απειλήθηκε 2-3 φορές από κάθετο παιχνίδι του αντιπάλου του. Εκλεψε μπάλες και πρέσαρε σωστά.</p>
      <p>Αυτόματα οι δύο μικροί δείχνουν σε θέση να … βγουν μπροστά κα σε κρίσιμα παιχνίδια να ηγηθούν και να βοηθήσουν ώστε να βγουν τα «καναρίνια» από τη δύσκολη θέση που βρίσκονται.</p>
      <p>gazzetta.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/parapempetai-o-eyaggeloy-kanena-penalti-se-agrinio-toympa/"/>
        <a href="http://sinidisi.gr/isopalia-to-mesologgi-2008-sta-giannena-se-mats-gkran-gkiniol/"/>
        <a href="http://sinidisi.gr/itta-ta-koritsia-trikoypi-sta-ioannina/"/>
        <a href="http://sinidisi.gr/paraitisi-pagkaki-to-d-s-tis-eps-aitoloakarnanias/"/>
        <a href="http://sinidisi.gr/agnoithike-katafanes-penalti-ston-arigimpi-para-ti-chrisi-var/"/>
        <a href="http://sinidisi.gr/to-cheirokrotima-tis-exedras/"/>
      </related>
    </article>
  </body>
</html>