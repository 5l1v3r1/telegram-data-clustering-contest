<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-fidesz-nyilvanvalova-valt-hogy-soros-gyorgy-szemelyesen-all-a-magyar-biztos-elleni-tamadasok-mogott/"/>
    <meta property="og:site_name" content="lokál"/>
    <meta property="article:published_time" content="2019-11-25T16:54:14+00:00"/>
    <meta property="og:title" content="Fidesz: Nyilvánvalóvá vált, hogy Soros György áll a magyar biztos elleni támadások mögött"/>
    <meta property="og:description" content="Nyilvánvalóvá vált, hogy a bevándorláspárti milliárdos, Soros György személyesen áll a magyar biztos elleni támadások mögött - jelentette ki Böröcz László, a Fidesz frakcióvezető-helyettese hétfőn sajtótájékoztatón, Budapesten."/>
  </head>
  <body>
    <article>
      <h1>Fidesz: Nyilvánvalóvá vált, hogy Soros György áll a magyar biztos elleni támadások mögött</h1>
      <address><time datetime="2019-11-25T16:54:14+00:00">25 Nov 2019, 16:54</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/03/K_EPA20080916100-e1522220693475-1280x900.jpg"/>
      </figure>
      <p>
        <b>Nyilvánvalóvá vált, hogy a bevándorláspárti milliárdos, Soros György személyesen áll a magyar biztos elleni támadások mögött – jelentette ki Böröcz László, a Fidesz frakcióvezető-helyettese hétfőn sajtótájékoztatón, Budapesten.</b>
      </p>
      <p>A kormánypárti politikus szerint Soros György az általa finanszírozott szervezeteken, médiumokon keresztül próbál nyomást gyakorolni a döntéshozókra.</p>
      <p>Mindezt azért teszi, mert a magyar emberek nemet mondtak a bevándorlásra – fűzte hozzá.</p>
      <p>Nyilvánvaló, hogy a tengeri útvonalakon kívül a balkáni szárazföldi útvonalon érkezik a legtöbb bevándorló az Európai Unió (EU) területére – mondta Böröcz László.</p>
      <p>Ebben a helyzetben pedig – folytatta – Soros György számára nem mindegy, hogy bevándorláspárti vagy bevándorlásellenes kormány által jelölt uniós biztos tárgyal a nyugat-balkáni országok vezetőivel az EU bővítéséről.</p>
      <p>A fideszes politikus megjegyezte, ha a balkáni országok együttműködnek a bevándorlás megállításában, képesek teljesen lezárni a balkáni útvonalat.</p>
      <p>Böröcz László jelezte, a Fidesz a teljes nyilvánosság híve, s arra kérik a kormányt: adjon tájékoztatást a nemzetbiztonsági bizottságban Soros György Magyarország ellen folytatott tevékenységéről.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-soros-angela-merkeltol-varta-a-segitseget/">Soros György Angela Merkeltől várta a segítséget</a>
        </li>
        <li>
          <a href="https://www.lokal.hu/2019-11-tobb-mint-tizezer-migrans-van-bosznia-hercegovinaban/">Több mint tízezer migráns van Bosznia-Hercegovinában</a>
        </li>
        <li>
          <a href="https://www.lokal.hu/2019-11-illegalis-bevandorlas-a-kormanynak-folytatnia-kell-a-kuzdelmet/">Illegális bevándorlás: A kormánynak folytatnia kell a küzdelmet </a>
        </li>
        <li>
          <a href="https://www.lokal.hu/2019-11-magyarorszag-a-bevandorlas-kerdeseben-nem-fog-engedni/">Magyarország a bevándorlás kérdésében nem fog engedni!</a>
        </li>
        <li>
          <a href="https://www.lokal.hu/2019-11-embercsempesz-bandara-csaptak-le-olaszorszagban/">Embercsempész bandára csaptak le Olaszországban</a>
        </li>
      </ul>
    </article>
  </body>
</html>