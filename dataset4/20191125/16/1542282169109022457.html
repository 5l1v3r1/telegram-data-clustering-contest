<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/25/space-chronicles-with-luca-parmitano-ep-14"/>
    <meta property="og:site_name" content="euronews"/>
    <meta property="article:published_time" content="2019-11-25T16:26:31+00:00"/>
    <meta property="og:title" content="Επισκευάζοντας το Άλφα Μαγνητικό Φασματόμετρο"/>
    <meta property="og:description" content="Τα νέα από τον Διεθνή Διαστημικό Σταθμό"/>
  </head>
  <body>
    <article>
      <h1>Επισκευάζοντας το Άλφα Μαγνητικό Φασματόμετρο</h1>
      <address><time datetime="2019-11-25T16:26:31+00:00">25 Nov 2019, 16:26</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/58/78/1280x720_cmsv2_77cd44b7-137d-5bcb-bd83-2bdac9bbb0d3-4315878.jpg"/>
      </figure>
      <p>
        <b>Λούκα Παρμιτάνο, Αστροναύτης Ευρωπαϊκού Οργανισμού Διαστήματος:</b>
      </p>
      <p>Καλώς ήλθατε στον Διεθνή Διαστημικό Σταθμό. Είμαι ο ευρωπαίος αστροναύτης Λούκα Παρμιτάνο από τον Ευρωπαϊκό Οργανισμό Διαστήματος. Είμαι εδώ στο χώρο σφραγίσματος του αέρα με τον αστροναύτη Άντριου Μόργκαν από την NASA</p>
      <p>
        <b>Άντριου Μόργκαν, Αστροναύτης ΝΑΣΑ:</b>
      </p>
      <p>Έξω από τον διαστημικό σταθμό έχουμε τώρα ένα όργανο που αποκαλείται Άλφα Μαγνητικό Φασματόμετρο. Το σύστημα θερμικού ελέγχου στον σταθμό, το Άλφα Μαγνητικό Φασματόμετρο δεν λειτουργεί και θα βγούμε έξω να το επισκευάσουμε, σε μια σειρά από εξόδους στο διάστημα.</p>
      <p>
        <b>Λούκα Παρμιτάνο, Αστροναύτης Ευρωπαϊκού Οργανισμού Διαστήματος:</b>
      </p>
      <p>Θα ανοίξουμε το σύστημα, θα κόψουμε τους υπάρχοντες σωλήνες, όπως κάνουμε σε μια μεταμόσχευση καρδιάς. Στη συνέχεια θα βάλουμε τη νέα αντλία, τη νέα καρδιά. Θα πάρουμε τους νέους σωλήνες και θα τους εγκαταστήσουμε στη θέση των παλιών. Έτσι θα αρχίσει να λειτουργεί το σύστημα ψύξης, που φέραμε στο διάστημα. Μοιάζει λοιπόν με εγχείριση ανοιχτής καρδιάς στο διάστημα, σε ένα ιδιαίτερα πολύπλοκο σύστημα. Τα μαγνητικά φασματόμετρα είναι δύσκολο να φτιαχτούν στη Γη. Θα είναι πολύ ενδιαφέρον να το κάνουμε στο διάστημα, με αυτές τις στολές.</p>
      <p>
        <b>Άντριου Μόργκαν, Αστροναύτης ΝΑΣΑ:</b>
      </p>
      <p>Έτσι είναι. Κάθε έξοδος στο διάστημα είναι μια πρόκληση με τους περιορισμούς που μας θέτει η στολή και τη συμπίεση που έχει. Η συγκεκριμένη διαστημική έξοδος θα είναι πολύ ενδιαφέρουσα, γιατί έπρεπε να αναπτύξουμε μια σειρά από νέα εργαλεία. Είναι λίγα, αλλά θα έχουμε μαζί μας 4-5 τσάντες αυτού του μεγέθους, γεμάτες με εργαλεία όπως αυτά εδώ. Λούκα, όπως ανέφερες, μοιάζει πολύ με εγχείριση ανοικτής καρδιάς. Δεν είμαι καρδιολόγος. Είμαι φυσικός. Υπάρχουν πολλές ενδιαφέρουσες αναλογίες εδώ. Ένας από τους ρόλους μου θα είναι η χρήση όλων αυτών των εργαλείων, όσο εσύ κόβεις και επισκευάζεις.</p>
      <p>
        <b>
          <i>Σε συνεργασία με τον Ευρωπαϊκό Οργανισμό Διαστήματος</i>
        </b>
      </p>
    </article>
  </body>
</html>