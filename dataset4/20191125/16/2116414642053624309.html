<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/ponta-se-ofer-s-reformeze-st-nga-dup-e-ecul-r-sun-tor-al-psd-condi-iile-puse-de-pro-rom-nia-social-democra-ilor-1323124"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-25T16:24:00+00:00"/>
    <meta property="og:title" content="Ponta se oferă să reformeze stânga după eșecul răsunător al PSD. Condițiile puse de Pro România social-democraților"/>
    <meta property="og:description" content="Pro România susține că este dispusă „să colaboreze cu forțele politice social-democrate pentru consolidarea unei opoziții constructive&quot;, în condițiile în care „pe fondul unor grave erori și a unei strategii falimentare a conducerii PSD avem o dominație in"/>
  </head>
  <body>
    <article>
      <h1>Ponta se oferă să reformeze stânga după eșecul răsunător al PSD. Condițiile puse de Pro România social-democraților</h1>
      <address><time datetime="2019-11-25T16:24:00+00:00">25 Nov 2019, 16:24</time> by <a rel="author">ZIUA NEWS</a></address>
      <p>
        <b>Pro România susține că este dispusă „să colaboreze cu forțele politice social-democrate pentru consolidarea unei opoziții constructive", în condițiile în care „pe fondul unor grave erori și a unei strategii falimentare a conducerii PSD avem o dominație incontestabilă a forțelor politice de dreapta", se arată într-un comunicat de presă al formațiunii conduse de Victor Ponta.</b>
      </p>
      <p>„La fel ca în 2010, România se pregătește de o gravă criză economică și socială, iar guvernul de dreapta nu este capabil să ofere soluțiile competente și profesioniste necesare. Prețul va fi plătit, din nou, de oamenii care trăiesc în România și de firmele românești. Avem nevoie de o reformă profundă și fără compromisuri a stângii, care să îi dea șansa de a se reafirma ca opoziție și alternativa serioasă, capabilă să îi apere pe oamenii obișnuiți de efectele crizei și ale proastei guvernări. PRO România își propune să fie promotorul reformei și unității stângii moderne și pro-europene în perioada 2020-2024", precizează sursa citată.</p>
      <p>Pro România susține că între condițiile pe care cei care vor reformarea stângii sunt asumarea greșelilor strategice, ieșirea din scenă a liderilor care au dus la „dezastrul de azi", adaptarea la schimbările din societate, inclusiv din diaspora, și reforma internă.</p>
    </article>
  </body>
</html>