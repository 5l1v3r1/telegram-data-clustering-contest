<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cand-se-aprind-luminitele-de-craciun-in-bucuresti-18615559"/>
    <meta property="og:site_name" content="Gândul"/>
    <meta property="article:published_time" content="2019-11-25T16:30:19+00:00"/>
    <meta property="og:title" content="Când se aprind luminiţele de Crăciun în Bucureşti"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Când se aprind luminiţele de Crăciun în Bucureşti</h1>
      <h2>Luna decembrie se apropie cu paşi repezi şi, implicit, pregătirile de Crăciun sunt în toi. Însă în mai multe oraşe din ţară tradiţionalele târguri de Crăciun au fost deja inaugurate. Târgul de Crăciun din Bucureşti îşi va deschide porţile mai devreme decât în anul precedent, pe 28 noiembrie.</h2>
      <address><time datetime="2019-11-25T16:30:19+00:00">25 Nov 2019, 16:30</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>
        <b>Când se aprind luminiţele de Crăciun în Bucureşti</b>
      </p>
      <p><a href="https://www.facebook.com/events/730075364127436/">Târgul de Crăciun din <b>Bucureşti</b></a> îşi va deschide portile pe 28 noiembrie, ci nu pe 1 decembrie aşa cum ne-am obişnuit. Tot pe această dată Bucureştiul va fi iluminat de sărbătoare, astfel bucureştenii şi cei care tranzitează oraşul se vor bucura încă de la sfârşitul lunii noiembrie de atmosfera de sărbătoare.</p>
      <p>„Târgul de Crăciun Bucureşti reprezintă o destinaţie de neratat pentru toţi cei care vor să experimenteze un Crăciun tradiţional, fiind un eveniment dedicat întregii familii, care transformă centrul oraşului într-un spaţiu de sărbătoare.</p>
      <p>🌟 Vizitatorii se pot bucura de concerte şi spectacole, de un târg tradiţional format din peste 100 de căsuţe, precum şi de o zonă gastronomică cu preparate calde de sezon.</p>
      <p>🎅 Casa magică a lui Moş Crăciun este destinaţia favorită a copiilor, fiind un loc de poveste, unde Moşul şi elfii săi îi aşteaptă pe cei mici să-şi exprime dorinţele de Crăciun.</p>
      <p>🎄 Atracţiile includ ateliere de creaţie, un carusel pentru copii, un patinoar în aer liber pentru întreaga familie, o iesle care redă scena naşterii lui Iisus şi un spectaculos brad de Crăciun, înalt de 30 de metri”, potrivit anunţului făcut de organizatori pe pagina oficială de Facebook a Târgului de Crăciun Bucureşti 2019.</p>
      <p>Pregătiri pentru Târgul de Crăciun din Bucureşti - FOTO</p>
      <ul>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/1/tg-5.jpg"/>
          </figure>
        </li>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/2/tg-4.jpg"/>
          </figure>
        </li>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/3/tg-3.jpg"/>
          </figure>
        </li>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/4/tg-2.jpg"/>
          </figure>
        </li>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/5/tg-1.jpg"/>
          </figure>
        </li>
        <li>
          <figure>
            <img src="http://storage0.dms.mpinteractiv.ro/media/1/186/3927/18615600/6/tg-bucu.jpg"/>
          </figure>
        </li>
      </ul>
      <p>
        <b>Când se aprind luminiţele de Crăciun în alte oraşe</b>
      </p>
      <p>În <b>Cluj-Napoca</b>, luminiţele de Crăciun s-au aprins de vineri, 22 noiembrie, când a fost dat startul şi <a href="https://www.facebook.com/TarguldeCraciunClujNapoca/">Târgului de Crăciun</a> amplasat în Piaţa Unirii.</p>
      <p>„Familionul, familionul, hai la joc,</p>
      <p>Să ne fie, să ne fie cu noroc.</p>
      <p>Şi de vă place a juca, staţi niţel de-ţi asculta!</p>
      <p>De sărbători, mai ales de Crăciun, gândurile noastre merg spre familie, spre cei dragi, de aproape sau de mai departe. Cu mic, cu mare, bunici, părinţi, copii, căţei şi pisici, cu toţii aşteaptă să primească daruri, să guste din bunătăţile tradiţionale şi… bineînţeles, să se distreze. De ce să nu afirmăm că ceea ce noi numim «Sărbători de iarnă» sunt şi un prilej de joc şi joacă, nu doar de jucării?</p>
      <p>În perioada 22 noiembrie - 31 decembrie, familionul se va strânge în jurul bradului la Târgul de Crăciun Cluj-Napoca sub îndemnul «Familionul, familionul, hai la joc»!”, au scris organizatorii Târgului de Crăciun Cluj-Napoca.</p>
      <p>Şi <b>Aradul</b> a îmbrăcat haina de sărbătoare prin deschiderea Târgului de Iarnă organizat în Parcul Mihai Eminescu, din centrul oraşului, vineri, pe 22 noiembrie.</p>
      <p>Organizatorii au anunţat că arădenii se pot bucura de concerte zilnice, începând cu ora 18, dar şi de „atracţii pentru copii, produse tradiţionale specifice sărbătorilor şi multă distracţie”.</p>
      <p>Târgul de Iarnă din Arad este unul dintre cele mai lungi târguri din ţară întrucât a început pe 22 noiembrie şi îşi va închide porţile abia pe 11 ianuarie 2020.</p>
      <p><b>Timişoara</b> va intra în spiritul Sărbătorilor pe 1 decembrie, când va fi deschis Târgul de Crăciun ce va dura până pe 3 ianuarie.</p>
      <p>„Pe 1 Decembrie deschidem porţile Târgului de Crăciun cu</p>
      <p>Holograf, Mira, Dragoş Moldovan, Ansamblul Timişul şi soliştii Olguţa Berbec, Robert Târnăveanu, Stana Stepanescu, Petrică Miulescu Irimică, Doriana Talpeş şi Dumitru Stoicănescu, Ansamblul Ghiocelul şi interpreţii Mona-Lisa Şufan, Mariana Zota, Bogdan Firu şi Loredana Sur.</p>
      <p>Ne vedem în Piata Victoriei, pe 1 decembrie începând cu ora 16.00”, au anunţat organizatorii.</p>
      <p>
        <b>Sibiu, primul oraş din România, decorat de Crăciun</b>
      </p>
      <p>Sibiul a dat startul târgurilor de Crăciun din ţară încă de pe 15 noiembrie iar potrivit organizatorilor „te aşteaptă cea mai frumoasă poveste de Crăciun!</p>
      <p>În această perioadă a anului Sibiul prinde viaţă. În centrul oraşului mare se află un oraş mai mic - <a href="https://www.facebook.com/targuldecraciun/">Târgul de Crăciun</a>.</p>
      <p>Atmosfera şi cadourile de poveste, decoraţiunile şi luminiţele admirate an de an se întorc în inima Sibiului!</p>
      <p>Te aşteptăm să vii împreună cu cei dragi!”.</p>
      <p>Aproximativ 15.000 de oameni s-au adunat pentru a fi martorii momentului în care au fost aprinse luminiţele, potrivit digi24.ro.</p>
      <p>
        <i>Foto: Bucharest Christmas Market / Facebook</i>
      </p>
      <related>
        <h4>Citeşte şi</h4>
        <a href="https://www.gandul.info/stiri/carambol-cu-10-masini-pe-calea-grivitei-din-capitala-soferului-i-s-a-facut-rau-in-timp-ce-se-afla-in-trafic-18615521?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/mama-unui-copil-cu-pneumonie-la-spitalul-onesti-frig-iar-afara-ningea-ciorba-cu-gust-de-apa-chioara-18615467?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/politistii-locali-din-targu-jiu-vor-fi-dotati-cu-camere-video-care-vor-inregistra-interventiile-18614798?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>