<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/focsani/foto-video-violenta-domestica-fenomen-mai-des-intalnit-adolescentii-focsani-iesit-strada-traga-semnal-alarma-1_5ddc00285163ec42716852fa/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T16:40:37+00:00"/>
    <meta property="og:title" content="FOTO VIDEO Violenţa domestică, un fenomen tot mai des întâlnit. Adolescenţii din Focşani au ieşit în stradă să tragă un semnal de alarmă"/>
    <meta property="og:description" content="Poliţiştii din cadrul Inspectoratului de Poliţie Judeţean Vrancea au desfăşurat o activitate în Piaţa Unirii din municipiul Focşani care a avut ca principal scop marcarea „Zilei Internaţionale pentru  Eliminarea Violenţei asupra Femeilor”."/>
  </head>
  <body>
    <article>
      <h1>FOTO VIDEO Violenţa domestică, un fenomen tot mai des întâlnit. Adolescenţii din Focşani au ieşit în stradă să tragă un semnal de alarmă</h1>
      <address><time datetime="2019-11-25T16:40:37+00:00">25 Nov 2019, 16:40</time> by <a rel="author">Borcea Stefan</a></address>
      <h4>Poliţiştii din cadrul Inspectoratului de Poliţie Judeţean Vrancea au desfăşurat o activitate în Piaţa Unirii din municipiul Focşani care a avut ca principal scop marcarea „Zilei Internaţionale pentru  Eliminarea Violenţei asupra Femeilor”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/vaslui/batute-umilite-terorizate-miloase-agresorii-ajung-victimele-violentei-domestice-traiasca-alaturi-batausi-1_5dc7eff35163ec4271dd605b/index.html"/>
      </related>
      <p>Peste 600 de persoane, respectiv elevi din cadrul liceelor de pe raza municipiului Focşani şi de la toate şcolile postliceale sanitare din municipiu, precum şi Aurora Martin, reprezentanta Agenţiei Naţionale pentru Egalitate de Şanse între Femei şi Bărbaţi, reprezentanţi ai Inspectoratului Şcolar Judeţean Vrancea, Direcţiei de Sport şi Tineret Vrancea, Centrului Şcolar pentru Educaţie Incluzivă ”Elena Doamna”, Direcţiei Generale pentru Asistenţă Socială Vrancea, Asociaţia GOR pentru viitor au participat luni la o acţiune de prevenire a infracţiunilor de violenţă domestică. </p>
      <p>Potrivit IPJ Vrancea, acest segment reprezintă unul dintre domeniile prioritare de acţiune preventivă ale Poliţiei Române şi ale Inspectoratului de Poliţie Judeţean Vrancea  pentru anul 2019.<br/><br/>"Am dorit pe această cale să tragem un semnal de alarmă asupra faptului că violenţa este prezentă în toate domeniile vieţii individuale şi sociale, fie că vorbim de violenţă verbală, comportamentală sau fizică.  Şi pentru că NE PASĂ de suferinţa victimelor şi vrem să le determinăm să ia atitudine şi să se adreseze instituţiilor care le pot oferi sprijin, am organizat această activitate", potrivit IPJ Vrancea.</p>
      <figure>
        <iframe src="https://www.youtube.com/embed/t3Z_Q9OIh2U" width="640" height="480" data-service="Youtube" scrolling="no"/>
      </figure>
      <p>Astfel, persoanele aflate astăzi în Piaţa Unirii din municipiul Focşani au dat ”mână cu mână” pentru a forma mai multe lanţuri umane în jurul victimelor (tinere machiate simbolic în acest sens) şi pentru a transmite mesajul că există unitate împotriva violenţei. </p>
      <p>Cei prezenţi la activitate au adus mesaje sugestive, pentru a evidenţia compasiunea faţă de victimele violenţei domestice. Aceştia au primit din partea poliţiştilor diplome şi bomboane cu mesajul Spune NU violenţei domestice! Viaţa poate fi ”dulce”!</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01c55163ec4271685de4/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01b55163ec4271685d8b/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01b35163ec4271685d88/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01b15163ec4271685d74/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01955163ec4271685cdd/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01945163ec4271685cd8/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/25/5ddc01935163ec4271685cd3/627x0.jpg"/>
        </figure>
        <figcaption>
          <a href="https://adevarul.ro/locale/focsani/violenta-domestica-fenomen-romania-7_5ddc01f25163ec4271685fff/index.html">Violenţa domestică, un fenomen în România</a>
        </figcaption>
      </slideshow>
      <hr/>
    </article>
  </body>
</html>