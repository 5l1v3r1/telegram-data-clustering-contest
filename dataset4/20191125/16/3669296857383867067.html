<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/istanbulda-soke-eden-olay-iki-kisi-besinci-kattan-asagiya-atildi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T16:31:56+00:00"/>
    <meta property="og:title" content="İstanbul'da şoke eden olay... İki kişi beşinci kattan aşağıya atıldı"/>
    <meta property="og:description" content="İstanbul Küçükçekmece'de pencereden atıldığı iddia..."/>
  </head>
  <body>
    <article>
      <h1>İstanbul'da şoke eden olay... İki kişi beşinci kattan aşağıya atıldı</h1>
      <h2>İstanbul Küçükçekmece'de pencereden atıldığı iddia edilen 2 kişi hayatını kaybetti.</h2>
      <address><time datetime="2019-11-25T16:31:56+00:00">25 Nov 2019, 16:31</time> by <a rel="author">DHA</a></address>
      <p>Olay Atatürk Mahallesi'nde saat 15.00 sıralarında meydana geldi. Çevre sakinleri, bir kadın ile bir erkeğin binanın 5. katındaki daireden aşağıya atıldığı iddiasıyla ihbarda bulundu. Olay yerine polis ve <a href="https://www.cnnturk.com/haberleri/saglik">sağlık</a> ekipleri sevk edildi. Olay yerine gelen ekipler,</p>
      <p>Zeynep K. (24)'nin öldüğünü yanındaki Aykut D. (30)'nin ise ağır yaralı olduğunu tespit etti. Ağır yaralı kişi de hastaneye öldü.</p>
      <p>Kadının yakınları olay yerinde sinir krizleri geçirdi. Polis olayla ilgili evde bulunan Zeynep K.'nin kocası Hüseyin K.'yi gözaltına aldı.</p>
      <p>
        <b>Kadının kocası: Balkondan atladılar</b>
      </p>
      <p>Hüseyin K.'nın ilk ifadesinde eve geldiğinde eşinin kapıyı hemen açmadığını, açtığında ise sigara almak için mutfağa geçtiğini bu sırada da Aykut D.'nin montunu gördüğünü söylediği öğrenildi. Hüseyin K.'nın Aykut D. ile kavga ettiğini daha sonra Zeynep K. ve Aykut D.'yi odaya kilitleyerek akrabalarına <a href="https://www.cnnturk.com/haberleri/haber">haber</a> verdiğini belirttiği öğrenildi. Hüseyin K.'nın ifadesinde, balkona çıkan Zeynep K. ve Aykut D.'nin aşağıya atladığını öne sürdüğü kaydedildi. Polisin olayla ilgili incelemesi sürüyor.</p>
      <figure>
        <img src="https://i2.cnnturk.com/i/cnnturk/75/700x0/5ddbe4b9bf21442360200d2b"/>
      </figure>
      <related>
        <h4>ilgili haberler</h4>
        <a href="https://www.cnnturk.com/video/turkiye/ali-emir-bebegin-supheli-olumu"/>
        <a href="https://www.cnnturk.com/video/turkiye/degnekcilik-nasil-cozulecek"/>
        <a href="https://www.cnnturk.com/video/turkiye/tarim-alani-moloz-coplugune-dondu"/>
      </related>
    </article>
  </body>
</html>