<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508274"/>
    <meta property="og:site_name" content="0404"/>
    <meta property="article:published_time" content="2019-11-25T16:21:41+00:00"/>
    <meta property="og:title" content="דרעי דורש מנתניהו: מנה שרים נוספים מסיעת ש״ס"/>
    <meta property="og:description" content="במכתב ששלח אתמול (ראשון) יו״ר ש״ס השר אריה דרעי, לראש הממשלה בנימין נתניהו, דרש ממנו השר למנות שרים נוספים מסיעתו. כך כתב: ״בימים האחרונים מתפרסמות ידיעות"/>
  </head>
  <body>
    <article>
      <h1>דרעי דורש מנתניהו: מנה שרים נוספים מסיעת ש״ס</h1>
      <address><time datetime="2019-11-25T16:21:41+00:00">25 Nov 2019, 16:21</time> by <a rel="author">חדשות 0404</a></address>
      <p>במכתב ששלח אתמול (ראשון) יו״ר ש״ס השר אריה דרעי, לראש הממשלה בנימין נתניהו, דרש ממנו השר למנות שרים נוספים מסיעתו.</p>
      <p>כך כתב: ״בימים האחרונים מתפרסמות ידיעות בתקשורת על כוונתך למנות שרים נוספים מטעם הליכוד. מפתח המנדטים שעל פיהם הנך ממנה שרים, יוצר עיוות כלפי שס, שהיא השותפה הגדולה ביותר של הליכוד וגם הנאמנה ביותר.</p>
      <p>להלן הדוגמאות: לליכוד 32 מנדטים ויש לו 16 שרים כולל ראש הממשלה. שר לכל שני מנדטים. לאיחוד מפלגות הימין יש 7 מנדטים והם קיבלו את תיק הביטחון הבכיר, תיק החינוך וכן את תיק התחבורה, שלושה משרדים גדולים מאד.</p>
      <p>בנוסף לתיקים הגדולים המדד לתפקיד שר במפלגות הימין הוא שר ל-2.3 ח״כים.</p>
      <p>לשס 9 מנדטים, המפלגה השניה הגדולה בקואליציה, ולנו יש את משרד הפנים, ואת משרד הדתות. המשרד לפיתוח הפריפריה, הנגב והגליל ניתן לשס כפיצוי על כך שבשנת 2015 הוחלט לדלל את משרד הפנים ולהעביר את מנהל התכנון מהפנים למשרד האוצר.</p>
      <p>כלומר, לשס יש שני משרדים בינוניים, והמדד הוא שר ל-4.5 ח״כים. לפיכך, ולאור העבודה כי שס סבלה מייצוג נמוך בממשלה ביחס לגודלה עד עתה, אני מבקש מראש הממשלה למנות מטעם שס את שרי העבודה והרווחה והחקלאות.</p>
      <p>זה צעד הוגן, מתבקש ונותן מענה לייצוג חסר של שס בכל השנים האחרונות״.</p>
    </article>
  </body>
</html>