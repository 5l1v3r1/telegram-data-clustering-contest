<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/oroscopo-giorno/oroscopo-toro-26-novembre-2019-caterina-galloni-i-rami-secchi-3121386/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T16:30:01+00:00"/>
    <meta property="og:title" content="Oroscopo Toro 26 novembre 2019. Caterina Galloni: i rami secchi"/>
    <meta property="og:description" content="Oroscopo del 26 novembre 2019 per i nati sotto il segno del Toro (22 aprile-20 maggio): i rami secchi. Il Novilunio odierno rappresenta un’opportunità per avviare quel cambiamento per cui vi sentite probabilmente pronti. Affinché possiate dare il via a un nuovo inizio esaltante è indispensabile eliminare tutto ciò che ha fatto il suo tempo, eliminare i rami secchi o, più semplicemente, una cattiva abitudine. In due parole, dovete liberarvi delle zavorre, mettere ordine nella vostra vita e andare avanti. Amore: in coppia, siete pieni di piccole attenzioni nei confronti del partner che ricambierà con tanta tenerezza. Soli: attrazione irresistibile per una persona, fate il primo passo.Oroscopo Gemelli 26 novembre 2019. Caterina Galloni: seguire l’istintoOroscopo Cancro 26 novembre 2019. Caterina Galloni: stimati nel lavoro Per previsioni personalizzate potete entrare in contatto diretto con Caterina Galloni, scrivendo a: caterinagalloni11@gmail.com   Il Toro nel 2019 “IO prima degli altri”: le energie planetarie…"/>
  </head>
  <body>
    <article>
      <h1>Oroscopo Toro 26 novembre 2019. Caterina Galloni: i rami secchi</h1>
      <address>
        <time datetime="2019-11-25T16:30:01+00:00">25 Nov 2019, 16:30</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/07/oroscopo-toro-blitz.jpg"/>
        <figcaption>Oroscopo segno del Toro (22 aprile-20 maggio)</figcaption>
      </figure>
      <p>Oroscopo del 26 novembre 2019 per i nati sotto il segno del Toro (22 aprile-20 maggio): i rami secchi.</p>
      <p>Il Novilunio odierno rappresenta un’opportunità per avviare quel cambiamento per cui vi sentite probabilmente pronti. Affinché possiate dare il via a un nuovo inizio esaltante è indispensabile eliminare tutto ciò che ha fatto il suo tempo, eliminare i rami secchi o, più semplicemente, una cattiva abitudine. In due parole, dovete liberarvi delle zavorre, mettere ordine nella vostra vita e andare avanti. <b>Amore</b>: in coppia, siete pieni di piccole attenzioni nei confronti del partner che ricambierà con tanta tenerezza. Soli: attrazione irresistibile per una persona, fate il primo passo.</p>
      <figure>
        <a href="https://www.blitzquotidiano.it/oroscopo-giorno/oroscopo-gemelli-26-novembre-2019-caterina-galloni-seguire-listinto-3121383/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-gemelli-26-novembre-2019-caterina-galloni-seguire-listinto-3121383/">
          <img src="https://static.blitzquotidiano.it/wp/wp-content/uploads/2019/07/oroscopo-gemelli-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-gemelli-26-novembre-2019-caterina-galloni-seguire-listinto-3121383/">Oroscopo Gemelli 26 novembre 2019. Caterina Galloni: seguire l’istinto</a>
      </h3>
      <figure>
        <a href="https://www.blitzquotidiano.it/oroscopo-giorno/oroscopo-cancro-26-novembre-2019-caterina-galloni-stimati-nel-lavoro-3121380/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-cancro-26-novembre-2019-caterina-galloni-stimati-nel-lavoro-3121380/">
          <img src="https://static.blitzquotidiano.it/wp/wp-content/uploads/2019/07/oroscopo-cancro-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-cancro-26-novembre-2019-caterina-galloni-stimati-nel-lavoro-3121380/">Oroscopo Cancro 26 novembre 2019. Caterina Galloni: stimati nel lavoro</a>
      </h3>
      <p>Per previsioni personalizzate potete entrare in contatto diretto con Caterina Galloni, scrivendo a: <a href="mailto:caterinagalloni11@gmail.com">caterinagalloni11@gmail.com</a></p>
      <p> </p>
      <h3>Il <a href="https://www.blitzquotidiano.it/oroscopo-anno/oroscopo-2019-toro-2966842/">Toro</a> nel 2019</h3>
      <p>“IO prima degli altri”: le energie planetarie del 2019 vi spingeranno a pensare a voi stessi, eliminare un po’ di responsabilità ed essere un po’ più egoisti. Tre aspetti tra Giove e Nettuno che si ripetono a gennaio, giugno e settembre mettono in evidenza situazioni in cui avete dato a piene mani ma il vostro tempo né le risorse che avete impegnato, sono stati apprezzati o ricambiati e potrebbe anche trattarsi di familiari che si approfittano della vostra disponibilità. Per cui avrete ragione a mettere al primo posto i vostri interessi ma ciò non toglie che dovrete affrontare i problemi che inevitabilmente si creeranno.</p>
      <p>Per fortuna, quando Urano entrerà nel vostro segno – primi giorni di marzo – saranno proprio queste difficoltà a permettere di imboccare un nuovo percorso, a reinventarvi. L’attenzione sarà totalmente concentrata sul lavoro e per ottenere la riuscita darete il meglio di voi stessi E l’inverno sarà la vostra stagione: Giove entra in Capricorno ai primi di dicembre, ed è prevista una fase di espansione: vi sentirete liberi di viaggiare, conoscere, evolvere nel modo che avreste sempre voluto. Un bel trigono Giove-Urano a metà dicembre sarà la vostra occasione per entusiasmanti opportunità, non ultimo sentirvi finalmente liberi, avere nuove prospettive di vita. A patto che siate disposti al cambiamento: è noto quanto li detestiate…</p>
      <p><b>Amore</b>: il 2019, se siete soli, è l’anno giusto per voltare pagina e in particolare in autunno, l’amore con la A maiuscola potrebbe entrare nella vostra vita; in coppia avrete voglia di dare nuovo slancio al rapporto e sarete pronti a uscite e viaggetti romantici. Chi ha da poco chiuso una relazione, un nuovo incontro scombussolerà, in positivo, i vostri programmi da neo-single e cederete ai sentimenti.</p>
      <p><b>Lavoro</b>: è un anno ottimo per acquisire nuove conoscenze ma non solo, avrete l’occasione di vivere belle sfide e dire un bel “sì” al cambiamento poiché sarà in ogni caso soltanto positivo! Arriveranno opportunità a pioggia ma otterrete i meritati frutti solo grazie al vostro impegno costante, coraggio, energie. Per evitare lo stress, evitare di sentirvi sotto pressione, dovrete fare una selezione e puntare a quei progetti che garantiscono soddisfazione.</p>
      <p><b>Denaro</b>: su questo fronte non avrete problemi, come sempre gestirete al meglio le finanze e alcuni Toro faranno inoltre dei buoni investimenti. Non solo: cercherete di ottenere un aumento di stipendio, ottenendolo, o nuove strade per aumentare le entrate.</p>
      <p><b>Salute</b>: nulla da segnalare ma come detto sopra in alcuni momenti lo stress sarà in agguato e non sempre riuscirete a mantenere i nervi calmi.</p>
    </article>
  </body>
</html>