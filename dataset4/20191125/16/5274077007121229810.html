<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419211"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T16:51:00+00:00"/>
    <meta property="og:title" content="השמאל נגד בנט: מינה 'בוזז קרקעות'"/>
    <meta property="og:description" content="פעיל השמאל הקיצוני, עודד אטקס, תקף את שר הביטחון בעקבות מינוי יועץ משפטי חדש לענייני התיישבות."/>
  </head>
  <body>
    <article>
      <h1>השמאל נגד בנט: מינה 'בוזז קרקעות'</h1>
      <address><time datetime="2019-11-25T16:51:00+00:00">25 Nov 2019, 16:51</time> by <a rel="author">ערוץ 7</a></address>
      <p>עודד אטקס, פעיל שמאל הקיצוני, תקף היום (שני) את שר הביטחון נפתלי בנט על מינויו של עו״ד משה פרוכט ליועץ המשפטי לענייני התיישבות במשרד הביטחון.</p>
      <p>בחשבון הטוויטר שלו כתב אטקס, "קראנו היום ששר הביטחון הזמני  שמונה לפני כשבועיים על ידי ראש ממשלת המעבר החשוד בשוחד, מרמה והפרת אמונים, מינה את משה פרוכט כ'יועץ משפטי לענייני התיישבות'. בדקנו וגילנו שמשה פרוכט הוא 'חוקר במחלקה המשפטית של מכון קהלת'. עוד קצת גירוד העלה שלפני כן הוא היה רכז הקרקעות של המועצה האזורית גוש עציון".</p>
      <p>אטקס תוקף את פרוכט וטוען, "רכז הקרקעות במועצות האזוריות הוא האדם שאחראי על ביזת קרקעות. ביזה רשמית שנעשית באופן רשמי וכמובן גם ביזה לא רשמית ההמתנחלים יוזמים".</p>
      <p>גם מקום מגוריו של עורך הדין מטריד את פעיל השמאל. "מר פרוכט הוא תושב המאחז הבלתי חוקי עד לא מכבר 'איבי הנחל', שנמצא כ-10 קמ' דרום מזרחית לבית לחם, מה שככל הנראה היה הגורם המכריע במינויו לתפקיד הנכבד".</p>
      <p>"איבי הנחל הוקם כק"מ צפון מזרחית להתנחלות החרדית מעלה עמוס שהוקמה בראשית שנות ה-80. רשמית מדובר בכלל 'בשכונה' של מעלה עמוס, רק שכמו הרבה 'שכונות' אחרות שהוקמו בשטחים, גם השכונה הזו הוקמה בלא תוכניות מתאר ובלא אישורים. המאחז הוכשר סופית באוגוסט 2019, אך עוה"ד פרוכט היועמ"ש החדש של בנט, גר במאחז לפחות כשנתיים לפני הכשרתו", טען אטקס.</p>
    </article>
  </body>
</html>