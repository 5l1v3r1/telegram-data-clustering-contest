<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/callers-choice/georgia-4-0-imerida-stis-13-dekemvrioy-me-thema-agrotis-amp-technologia-e-nonontai-sto-zappeio/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T16:13:35+00:00"/>
    <meta property="og:title" content="Γεωργία 4.0: Ημερίδα στις 13 Δεκεμβρίου με θέμα «Αγρότης &amp; Τεχνολογία e-νώνονται» στο Ζάππειο"/>
    <meta property="og:description" content="H Πανελλήνια Ομοσπονδία Αγροτικών Συνεταιρισμών &amp; Ενώσεων Συνεργασίας Αγροτικών Συνεταιρισμών (ΝΕΑ ΠΑΣΕΓΕΣ)1, o Σύνδεσμος Επιχειρήσεων Πληροφορικής"/>
  </head>
  <body>
    <article>
      <h1>Γεωργία 4.0: Ημερίδα στις 13 Δεκεμβρίου με θέμα «Αγρότης &amp; Τεχνολογία e-νώνονται» στο Ζάππειο</h1>
      <address>
        <time datetime="2019-11-25T16:13:35+00:00">25 Nov 2019, 16:13</time>
      </address>
      <p>
        <b>Γεωργία 4.0 Αγρότης &amp; Τεχνολογία e-νώνονται</b>
        <br/>
        <b>Παρασκευή, 13 Δεκεμβρίου 2019, στο Ζάππειο Μέγαρο, στην Αθήνα.</b>
      </p>
      <p>Η Ημερίδα υλοποιείται με την εκτελεστική διαχείριση της Boussias Communications και του Ελληνικού Ινστιτούτου Επιχειρηματικότητας &amp; Αειφόρου Ανάπτυξης (ΙΕΑ). Πραγματεύεται τον τρόπο με τον οποίο η 4η Βιομηχανική Επανάσταση, η έρευνα, η καινοτομία, οι νέες τεχνολογίες και οι σχεδιαζόμενες υποδομές θα πλαισιώσουν ενισχυτικά το νέο μοντέλο της Αγροτικής Παραγωγής.</p>
      <p>Είναι μια πρωτοβουλία που έχει στόχο να αναδείξει τα οφέλη και αποτελέσματα της συνεργασίας τριών σημαντικών κλάδων, απαραίτητων για την υλοποίηση της σύγχρονης Αγροτικής Ανάπτυξης, των Αγροτών &amp;amp; Κτηνοτρόφων, των Επιστημόνων Γεωτεχνικών και των Επιστημόνων και εταιρειών Πληροφορικής και Επικοινωνίας.</p>
      <p>Η διοργάνωση αποτελεί για τους τρεις χώρους, σημαντικό εφαλτήριο αλληλεπίδρασης και ανταλλαγής γνώσης, καταγραφής αναγκών και αιτημάτων.</p>
      <p>Στο ίδιο τραπέζι, με κοινό στόχο, θα κληθούν οι Υπουργοί και μέλη της Κυβέρνησης από τα συναρμόδια Υπουργεία, ο Υπουργός Αγροτικής Ανάπτυξης, ο Υπουργός Επικρατείας &amp; Ψηφιακής Διακυβέρνησης, ο Υπουργός Ανάπτυξης &amp; Επενδύσεων, ο Υπουργός Περιβάλλοντος &amp; Ενέργειας.</p>
      <p>Επίσης εκπρόσωποι των Ενώσεων Βιομηχανιών και Επιμελητηρίων, αρμόδια στελέχη Τραπεζών και επενδυτές διεθνούς κύρους, Εταιρείες Εισροών και άλλων συναφών κλάδων. Η σημασία και το περιεχόμενο της Ημερίδας Ο σύγχρονος κόσμος απαιτεί την κατανόηση σύνθετων σχέσεων και αλληλεξαρτήσεων του γεωργικού τομέα και της αγροτικής ανάπτυξης με όλους τους τομείς ερευνητικής δραστηριότητας, για μια «νέα Αποδοτικότητα» με εφαρμογή στην Γεωργία και στην Κτηνοτροφία.</p>
      <p>Η «νέα Αποδοτικότητα» απαρτίζεται από πλήθος διαφορετικών υποσυστημάτων με δυναμικά αγώγιμη διασύνδεση, κυρίως του Γεωργικού και του Κτηνοτροφικού Τομέα με το υποσύστημα της Περιφερειακής Οικονομίας, εξελισσόμενο εντός του ευρύτερου πλαισίου της παγκόσμιας τεχνολογικής ανάπτυξης, κάνοντας χρήση όλων των ψηφιακών, καινοτόμων μέσων και εργαλείων. Στη νέα αυτή πραγματικότητα χρειαζόμαστε περισσότερους και καλύτερα καταρτισμένους αγρότες και κτηνοτρόφους, ενισχύοντάς τους με τη δημιουργία και αξιοποίηση νέων εργαλείων προς βελτίωση της ποιότητας του παραγόμενου προϊόντος και ανταγωνιστική τοποθέτηση της ελληνικής παραγωγής στο διεθνή χάρτη.</p>
      <p>Η 4η Βιομηχανική Επανάσταση βασίζεται στους αλγόριθμους, στο Διαδίκτυο, στον τεράστιο όγκο δεδομένων με την ανάλυσή τους σε πραγματικό χρόνο και συνενώνει όλες τις τεχνολογίες όπως τεχνητή νοημοσύνη, γενετική, βιοτεχνολογία, μοριακή βιολογία, ρομποτική, νανοτεχνολογία κ.α.</p>
      <p>Στην Ελλάδα, η Πρωτογενής Παραγωγή αποτελεί πυλώνα ανάπτυξης της Οικονομίας και η διασύνδεση καινοτομίας και αλυσίδας αξίας θα αποτελέσει τον καθοριστικό παράγοντα δημιουργίας νέων συνθηκών παραγωγής ποιοτικών τροφίμων, αξιοποίησης των εισροών, προστασίας του περιβάλλοντος, αύξησης του τζίρου και τελικά της<br/>ευμάρειας με την επίτευξη υψηλού βιοτικού επιπέδου για τον παραγωγό.</p>
      <p>
        <b>Η θεματολογία της Ημερίδας Εργασίας πραγματεύεται:</b>
      </p>
      <p>-Τον ρόλο του ψηφιακού μετασχηματισμού των Παραγωγών, των Συνεταιρισμών και των Ιδιωτικών Επιχειρήσεων στη διαμόρφωση ενός ισχυρού πλαισίου ανάπτυξης.</p>
      <p>-Τις επενδύσεις και τις προτάσεις σε υποδομές και νέες τεχνολογίες στην υπηρεσία του<br/>παραγόμενου τροφίμου.</p>
      <p>-Την εκπαίδευση ως προτεραιότητα της ενδυνάμωσης των μελών του Αγροκτηνοτροφικού Τομέα σε συνεργασία με τους Έλληνες Γεωτεχνικούς.</p>
      <p>-Την ανάπτυξη του Αγροδιατροφικού Τομέα και της Βιομηχανίας του κλάδου, με εφαρμογές σε όλη την αλυσίδα παραγωγής έως τον τελικό καταναλωτή.</p>
      <p>-Τη διασύνδεση έρευνας, καινοτομίας και παραγωγής με εφαρμογή στη μείωση του κόστους, στην αύξηση της ανταγωνιστικότητας των Ελληνικών προϊόντων, με παράλληλη αξιοποίηση των πλεονεκτημάτων της κυκλικής Οικονομίας.</p>
      <p>-Την ορθολογιστική αξιοποίηση των γαιών και του υδάτινου πλούτου καθώς και την καταπολέμηση των επιπτώσεων της κλιματικής αλλαγής.</p>
      <p>-Τη σημασία και χρησιμότητα των ήπιων μορφών ενέργειας και των “καθαρών"καυσίμων (ηλεκτρική ενέργεια, φυσικό αέριο-CNG κ.α.) ως καταλύτες για τη μείωση του κόστους αγροτικής παραγωγής, ως παράλληλης επένδυσης (συνεταιριστικά αιολικά &amp; φωτοβολταϊκά, πάρκα, χρήση βιομάζας κ.α.) και προστασίας του περιβάλλοντος.</p>
      <p>-Την Τραπεζική, την εναλλακτική χρηματοδότηση μέσω Ευρωπαϊκών προγραμμάτων, το funding, τη συμβολαιακή Γεωργία και το χρηματιστήριο εμπορευμάτων με την δημιουργία νέων χρηματοοικονομικών και ασφαλιστικών υπηρεσιών.</p>
      <p>-Το νέο τηλεπικοινωνιακό χάρτη της χώρας, τη χρήση της τηλεματικής και των νέων τεχνολογιών σε όλη την αλυσίδα αξίας της αγροτικής παραγωγής και μεταποίησης έως τον τελικό καταναλωτή.</p>
      <p>-Τις εξελίξεις στη βιομηχανία βαρέων Γεωργικών οχημάτων και μηχανημάτων αγροτικών εφαρμογών.</p>
      <p>Ο Ψηφιακός Μετασχηματισμός θα οδηγήσει σε εκσυγχρονισμό και σε αειφορικό μοντέλο λειτουργίας της φυτικής και ζωικής παραγωγής, ενσωματώνοντας μέσω της εκπαίδευσης τις βέλτιστες πρακτικές, αύξησης της στρεμματικής απόδοσης, της παραγωγής και της αξίας των προϊόντων σε όλο τη μήκος της αλυσίδας αξίας, με προσδοκώμενο αποτέλεσμα την βελτίωση των οικονομικών απολαβών του κλάδου, καθιστώντας ελκυστική την προσέλκυση νέων αγροτών.</p>
      <p>Κατά τη διοργάνωση της κεντρικής Ημερίδας Εργασίας θα συνεργαστούν μέλη/καλεσμένοι των προαναφερόμενων συνδιοργανωτών σε 3 session συζήτησης και round tables.</p>
      <p>Παράλληλα θα πραγματοποιηθεί δράση πεδίου (εργαστήριο), όπου θα λάβουν χώρα workshops συνεργασίας εκπροσώπων των Αγροτών-Κτηνοτρόφων και του φυτωρίου- εταιρειών Πληροφορικής &amp;amp; Τεχνολογίας, όπου θα καταγραφούν ανάγκες, εφαρμοστικά πρότυπα, best practices και παρουσίαση αποτελεσμάτων υπαρχόντων ερευνών -<br/>προτάσεων - λύσεων.</p>
      <p>Η εκδήλωση ολοκληρώνεται με light lunch προς τιμήν των εκπροσώπων της Κυβέρνησης και των πολιτικών χώρων, των εκπροσώπων των αγροτών, των χορηγών, των ομιλητών και των εκλεκτών προσκεκλημένων.</p>
      <p>Η Ημερίδα υλοποιείται βάσει των πιστοποιημένων προτύπων ποιότητας και βιώσιμης διαχείρισης εκδηλώσεων, ISO 9001, ISO 14001 και ISO 20121.</p>
      <p>Το<b> ΓΕΩΡΓΙΑ 4.0 LAB</b> θα υλοποιηθεί στο πλαίσιο της Ημερίδας Εργασίας που συνδιοργανώνουν οι φορείς Πανελλήνια Ομοσπονδία Αγροτικών Συνεταιρισμών και Ενώσεων Συνεργασίας Αγροτικών Συνεταιρισμών (ΝΕΑ ΠΑΣΕΓΕΣ), Σύνδεσμος Επιχειρήσεων Πληροφορικής &amp; Επικοινωνιών Ελλάδας (ΣΕΠΕ), Γεωτεχνικό Επιμελητήριο Ελλάδας (ΓΕΩΤΕΕ) και Σύνδεσμος Εταιρειών Κινητών Εφαρμογών Ελλάδος (ΣΕΚΕΕ) την Παρασκευή, 13 Δεκεμβρίου 2019, στο Ζάππειο Μέγαρο, στην Αθήνα.</p>
      <p>Η Ημερίδα Εργασίας είναι μια πρωτοβουλία που έχει στόχο να αναδείξει τα οφέλη και αποτελέσματα της συνεργασίας τριών σημαντικών κλάδων, απαραίτητων για την υλοποίηση της σύγχρονης Αγροτικής Ανάπτυξης, των Αγροτών &amp; Κτηνοτρόφων, των Επιστημόνων Γεωτεχνικών και των Επιστημόνων και εταιρειών Πληροφορικής και Επικοινωνίας.</p>
      <p>Για την ενδυνάμωση της Ημερίδας με τους πραγματικούς πρωταγωνιστές του πεδίου, Αγρότες και Επιστήμονες Τεχνολογίας, θα πραγματοποιηθεί δράση πεδίου (εργαστήριο), όπου θα λάβει χώρα μια δυναμική συνεύρεση εκπροσώπων των Αγροτών-Κτηνοτρόφων και του φυτωρίου- εταιρειών Πληροφορικής &amp;amp; Τεχνολογίας, με στόχους: να καταγραφούν πραγματικές ανάγκες των Αγροτών - Κτηνοτρόφων να παρουσιαστούν πρότυπα εφαρμοστικά εκ μέρους των επιστημόνων να αναδειχθούν best practices και αποτελέσματα υπαρχόντων εργαλείων, να παραχθεί μια πρώτη αναφορά προτάσεων - λύσεων για το άμεσο μέλλον</p>
      <p>Στο εργαστήριο ΓΕΩΡΓΙΑ 4.0 LAB θα πάρουν μέρος 20-30 προεπιλεγμένοι αγρότες και κτηνοτρόφοι με καταγεγραμμένα θέματα και προβληματισμούς προς επεξεργασία και 15-20 επιστήμονες του κλάδου της Τεχνολογίας, που θα αναπτύξουν σκεπτικό και ιδέες πάνω στην θεματολογία αυτή. Από τις 10.00 έως τις 15.00 θα πραγματοποιηθούν ολιγόλεπτες πρόσωπο με πρόσωπο συναντήσεις εργασίας (rotation) μεταξύ των δύο ομάδων.</p>
      <p>Το ΓΕΩΡΓΙΑ 4.0 LAB θα συντονίσει ομάδα εργασίας των 4 συνδιοργανωτών ενώ τη διεργασία και την παρουσίαση των αποτελεσμάτων θα παρακολουθήσει και παρουσιάσει η δημοσιογράφος Ελενα Παπαδημητρίου.</p>
    </article>
  </body>
</html>