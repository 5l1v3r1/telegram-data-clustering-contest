<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/vasile-dincu-viorica-dancila-se-va-retrage-le-am-aratat-sondajele-si-au-decis-sa-mearga-mai-departe-desi-nu-stateau-bine-307414.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T16:13:40+00:00"/>
    <meta property="og:title" content="Vasile Dîncu: ”Viorica Dăncilă se va retrage. Le-am arătat sondajele și au decis să meargă mai departe, deși nu stăteau bine”"/>
    <meta property="og:description" content="Vasile Dîncu, fost lider PSD și actual director al Institutului Român pentru Evaluare și Strategie (IRES), susține că Viorica Dăncilă va face un pas în spate după eșecul de la prezidențiale, deși nu ea ar fi..."/>
  </head>
  <body>
    <article>
      <h1>Vasile Dîncu: ”Viorica Dăncilă se va retrage. Le-am arătat sondajele și au decis să meargă mai departe, deși nu stăteau bine”</h1>
      <address><time datetime="2019-11-25T16:13:40+00:00">25 Nov 2019, 16:13</time> by <a rel="author">Redacția B1.ro</a></address>
      <p>Vasile Dîncu, fost lider PSD și actual director al Institutului Român pentru Evaluare și Strategie (IRES), susține că Viorica Dăncilă va face un pas în spate după eșecul de la prezidențiale, deși nu ea ar fi vinovată pentru înfrângerea în fața lui Klaus Iohannis. </p>
      <p>Sociologul a precizat și că deși cifrele din sondaje prevesteau eșecul răsunător de la scrutinul prezidențial, PSD a decis să meargă în continuare pe mâna Vioricăi Dăncilă. </p>
      <p>”Le-am arătat sondajele și au decis să meargă mai departe, deși nu stăteau bine. Nu e vina ei, a făcut tot ce a putut. A nimerit în mijlocul unei campanii anti-PSD cum nu a mai fost vreodată, când era Liviu Dragnea. Și-a sacrificat doi ani din viață. Dânsa e o persoană onestă, va găsi soluția corectă, nu un război intern. E nevoie de oameni noi și de energii proaspete, sper că dumneaei înțelege asta”, a declarat Vasile Dîncu, la România TV.</p>
    </article>
  </body>
</html>