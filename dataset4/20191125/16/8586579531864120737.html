<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/irandan-4-ulkeye-yok-ederiz-257884h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="İran'dan 4 ülkeye: Yok ederiz!"/>
    <meta property="og:description" content="İran Devrim Muhafızları Ordusu Genel Komutanı Selami, Tahran yönetiminin kırmızı çizgilerini geçerse, ABD, İngiltere, İsrail ve Suudi Arabistan'ın yok edileceğini dile getirdi."/>
  </head>
  <body>
    <article>
      <h1>İran'dan 4 ülkeye: Yok ederiz!</h1>
      <address><time datetime="2019-11-25T16:10:00+00:00">25 Nov 2019, 16:10</time> by <a rel="author">Yeni Çağ Gazetesi</a></address>
      <p>
        <b>İran Devrim Muhafızları Ordusu Genel Komutanı Selami, Tahran yönetiminin kırmızı çizgilerini geçerse, ABD, İngiltere, İsrail ve Suudi Arabistan'ın yok edileceğini dile getirdi.</b>
      </p>
      <p>İran Devrim Muhafızları Ordusu Genel Komutanı Selami, ülkede devam eden protestolara ilişkin ABD, İngiltere, Suudi Arabistan ve İsrail'e sert tepki gösterdi.</p>
      <p>Selami, ülkedeki hükümet karşıtı protestoların sona ermesi gerektiğini ifade ederek 4 ülke için "Kırmızı çizgileri aşarsanız sizi yok ederiz. Bundan sonraki hamlelerinizi karşılıksız bırakmayacağız" ifadelerini kullandı. </p>
      <p>ABD Başkanı Donald Trump, Mayıs 2018'de, 2015'te İran'la imzalanan nükleer anlaşmadan İran'ın balistik füze ve bölgesel faaliyetlerini de kapsayan yeni bir anlaşmaya varabilmek için ülkesini çekmişti. </p>
      <p>Sonrasında Tahran yönetiminin petrol ihracatını hedef alan yaptırımları uygulamaya koyan ABD, nisan ayında İran Devrim Muhafızları Ordusunu "yabancı terör örgütleri" listesine almıştı.</p>
      <p>Buna rağmen İran ile ön koşulsuz görüşmelere hazır olduğunu açıklayan Trump'a karşılık İran Cumhurbaşkanı Hasan Ruhani, yaptırımlar kaldırılmadan ABD ile görüşmeyeceklerini açıklamıştı.</p>
      <related>
        <a href="https://www.yenicaggazetesi.com.tr/ruhani-duyurdu-yeni-petrol-sahasi-bulundu-255735h.htm"/>
      </related>
    </article>
  </body>
</html>