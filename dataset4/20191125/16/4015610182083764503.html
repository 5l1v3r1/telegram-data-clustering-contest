<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816118"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T16:50:00+00:00"/>
    <meta property="og:title" content="Поредни загуби за Алипиев и Лойола на Бахамите"/>
    <meta property="og:description" content="Иван Алипиев и останалите баскетболисти на Лойола Меримаунт записаха две загуби във финалните си два мача от турнира на Бахамите. След като в първата ..."/>
  </head>
  <body>
    <article>
      <h1>Поредни загуби за Алипиев и Лойола на Бахамите</h1>
      <address><time datetime="2019-11-25T16:50:00+00:00">25 Nov 2019, 16:50</time> by <a rel="author">SPORTAL.BG</a></address>
      <p>Иван Алипиев и останалите баскетболисти на Лойола Меримаунт записаха две загуби във финалните си два мача от турнира на Бахамите. След като в първата си среща българското крило и съотборниците му от калифорнийския университет се справиха с Еър Форс, последваха загуби от Индиана Стейт и Дюкейн. <br/><br/>Алипиев бе най-резултатен при поражението с 60:72 от Индиана Стейт. Софиянецът вкара 13 точки за 30 минути игра, а освен това овладя 3 борби, отне 1 топка и даде 1 асистенция. Илай Скот добави 11 точки и 10 борби за Лойола, а Кели Леуапепе вкара 10 точки. <br/><br/>Загубата от Дюкейн бе доста по-тежка - 50:71, а този път Алипиев успя да вкара скромните две точки. Българинът нямаше ден в стрелбата (1/6), но компенсира с 5 борби и 2 асистенции за 27 минути игра. <br/><br/>От началото на сезона средните показатели на Алипиев са 13.7 точки, 5.0 борби и 1.0 асистенции при 35.1% успеавемост от тройката.</p>
    </article>
  </body>
</html>