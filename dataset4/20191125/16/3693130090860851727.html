<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yanan-evlerini-boyle-izledi-1211911.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T16:42:00+00:00"/>
    <meta property="og:title" content="Yanan evlerini böyle izledi"/>
    <meta property="og:description" content="Kocaeli'nin Kartepe ilçesinde bir evin odunluğunda çıkan ve eve sıçrayan yangın itfaiye ekipleri tarafından söndürüldü. Yanan evlerini seyreden küçük çocuk ise gözyaşlarına boğuldu."/>
  </head>
  <body>
    <article>
      <h1>Yanan evlerini böyle izledi</h1>
      <h2>Kocaeli'nin Kartepe ilçesinde bir evin odunluğunda çıkan ve eve sıçrayan yangın itfaiye ekipleri tarafından söndürüldü. Yanan evlerini seyreden küçük çocuk ise gözyaşlarına boğuldu.</h2>
      <address>
        <time datetime="2019-11-25T16:42:00+00:00">25 Nov 2019, 16:42</time>
      </address>
      <p>Olay, <b>Kartepe ilçesi Hacı Halim Mahallesi Atar Sokak</b>'ta meydana geldi.</p>
      <figure>
        <img src="https://images.bursadabugun.com/editor/haber/25112019/aw865007-03-5ddbf62a886c1.jpg"/>
      </figure>
      <p>Edinilen bilgilere göre,<b> Metin Uzun</b>'a ait evin yanında bulunan odunlukta bilinmeyen bir nedenle yangın çıktı. Kısa sürede büyüyen yangını gören vatandaşlar durumu <b>112</b>'ye bildirdi. Olay yerine sağlık, itfaiye ve polis ekipleri sevk edilirken, vatandaşlar evin garajında bulunan bir otomobili yanmaktan son anda kurtardı.</p>
      <figure>
        <img src="https://images.bursadabugun.com/editor/haber/25112019/aw865007-05-5ddbf61d6bbee.jpg"/>
      </figure>
      <p>Otomobilin camını kırarak içine giren vatandaşlar, aracı iterek garajdan çıkarttı. Kısa süre sonra olay yerine gelen itfaiye ekipleri, eve de sıçrayan yangını kısa sürede kontrol altına aldı. Evinin yandığını gören çocuk ise gözyaşlarına boğuldu. Annesi küçük çocuğu sarılarak teselli etmeye çalıştı.<br/>Evde büyük çaplı hasar oluşurken, polis yangının sebebinin belirlenmesi için inceleme başlattı.<br/> </p>
    </article>
  </body>
</html>