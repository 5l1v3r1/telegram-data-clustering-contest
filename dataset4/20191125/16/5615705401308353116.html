<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204876-koncentraciya-parnikovih-gaziv-v-atmosferi-v-2018-roci-pobila-istorichnij-rekord"/>
    <meta property="og:site_name" content="Mind UA"/>
    <meta property="article:published_time" content="2019-11-25T16:32:00+00:00"/>
    <meta property="og:title" content="Концентрація парникових газів в атмосфері в 2018 році побила історичний рекорд"/>
    <meta property="og:description" content="Планета стрімко нагрівається, незважаючи на вимоги Паризької кліматичної угоди"/>
  </head>
  <body>
    <article>
      <h1>Концентрація парникових газів в атмосфері в 2018 році побила історичний рекорд</h1>
      <h2>Планета стрімко нагрівається, незважаючи на вимоги Паризької кліматичної угоди</h2>
      <address>
        <time datetime="2019-11-25T16:32:00+00:00">25 Nov 2019, 16:32</time>
      </address>
      <p>Концентрація основних парникових газів в атмосфері Землі в 2018 році побила новий рекорд. Ніяких ознак покращення не спостерігається, незважаючи на зобов'язання країн в рамках Паризької угоди по клімату. Про це йдеться в щорічному бюлетені Всесвітньої метеорологічної організації, на який посилається <a href="http://ru.rfi.fr/%D0%B2-%D0%BC%D0%B8%D1%80%D0%B5/20191125-%D0%BA%D0%BE%D0%BD%D1%86%D0%B5%D0%BD%D1%82%D1%80%D0%B0%D1%86%D0%B8%D1%8F-%D0%BF%D0%B0%D1%80%D0%BD%D0%B8%D0%BA%D0%BE%D0%B2%D1%8B%D1%85-%D0%B3%D0%B0%D0%B7%D0%BE%D0%B2-%D0%B2-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B5-%D0%B2-2018-%D0%BF%D0%BE%D0%B1%D0%B8%D0%BB%D0%B0-%D1%80%D0%B5%D0%BA%D0%BE%D1%80%D0%B4">RFI</a>.</p>
      <p>У звіті зазначається, що зростання концентрації CO2 з 2017 по 2018 рік стало найшвидшим за 10 років спостережень. Рівень концентрації вуглекислого газу досяг 407,8 частин на мільйон. Це на 147% більше за показники доіндустріальної епохи, з 1750 року.</p>
      <p>Вуглекислий газ – основний парниковий газ, пов'язаний з людською діяльністю і винний в глобальному потеплінні. Він залишається в атмосфері століттями, ще довше – в океанах.</p>
      <p>Фахівці зафіксували і швидке зростання концентрації метану і закису азоту – наступних за значимістю парникових газів. Викиди цих газів теж пов'язані з діяльністю людини. Метан виділяється в результаті тваринництва, вирощування рису, а також через гниття органіки на сміттєзвалищах.</p>
      <p>40% викидів закису азоту теж пов'язані з людською діяльністю. Цей газ – один з головних винуватців руйнування озонового шару, який захищає від ультрафіолетових променів.</p>
      <p>Всесвітня метеорологічна організація зазначає, що останній раз така концентрація CO2 спостерігалася 3-5 млн років тому. Тоді на Землі було в середньому на 2-3 градуси тепліше, а рівень моря – на 10-20 метрів вищим.</p>
      <p>Ці тенденції свідчать про те, що планеті загрожують зміни клімату, зростання температури, більш екстремальні погодні умови, підвищення рівня моря, нестача води і руйнування екосистем, – попереджають експерти.</p>
      <p>Як зазначається, Китай, США, Євросоюз та Індія відповідальні за викид 56% парникових газів. При цьому <a href="https://mind.ua/news/20204072-spolucheni-shtati-pochali-proces-vihodu-z-parizkoyi-klimatichnoyi-ugodi">Сполучені Штати вирішили вийти</a> з Паризької угоди по клімату.</p>
      <p>Нагадаємо, <a href="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku">в ООН підрахували</a>, що попри всі зусилля видобуток нафти й газу в 2030 році буде на 50% вищим за допустиму норму.</p>
      <related>
        <h4>Також читайте</h4>
        <a href="https://mind.ua/news/20204836-garvard-i-el-ne-zmogli-provesti-match-cherez-protest-studentiv-proti-naftovih-kompanij"/>
        <a href="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
        <a href="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku"/>
      </related>
    </article>
  </body>
</html>