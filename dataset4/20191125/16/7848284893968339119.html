<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/fcin-kucka-inter-le-voci-sono-infondate-per-il-parma-e-incedibile-e-lui-vuole-essere-ancora-protagonista-324008"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T16:20:06+00:00"/>
    <meta property="og:title" content="FcIN - Kucka-Inter, le voci sono infondate: per il Parma è incedibile e lui vuole essere ancora protagonista"/>
    <meta property="og:description" content="Tante volte in questi anni le strade di Juraj Kucka e dell'Inter si sono incrociate. Per un periodo addirittura i nerazzurri hanno detenuto la comproprietà del cartellino del centrocampista..."/>
  </head>
  <body>
    <article>
      <h1>FcIN - Kucka-Inter, le voci sono infondate: per il Parma è incedibile e lui vuole essere ancora protagonista</h1>
      <address><time datetime="2019-11-25T16:20:06+00:00">25 Nov 2019, 16:20</time> by <a rel="author">Redazione FcInterNews.it</a></address>
      <p>Tante volte in questi anni le strade di <b>Juraj Kucka</b> e dell'Inter si sono incrociate. Per un periodo addirittura i nerazzurri hanno detenuto la comproprietà del cartellino del centrocampista slovacco. Era l'Inter post <i>Triplete</i>, ma l'ex Genoa non avrebbe mai  indossato la maglia della <i>Beneamata</i>. Ecco perché le voci di mercato circolate in queste ore in merito al possibile passaggio del calciatore del Parma a Milano hanno avuto un effetto degno di un <i>dejà-vù</i>. In realtà dal club emiliano filtra come il calciatore classe 1987 sia assolutamente incedibile (ha un contratto fino al 2022 da 1,3 milioni netti a stagione).</p>
      <p>Inoltre lo stesso <i>Kuco </i>per il finale di carriera preferisce recitare un ruolo da protagonista assoluto in provincia piuttosto che quello di rincalzo di lusso in una big. Ecco perché in estate non si è materializzato neppure il ritorno al Milan (c'era stato un sondaggio da parte di <b>Zvonimir Boban</b>) che poi ha virato su <b>Rade Krunic</b>. L'Inter in mezzo al campo ha altre idee e Kucka a oggi non rientra nei piani nerazzurri.</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>