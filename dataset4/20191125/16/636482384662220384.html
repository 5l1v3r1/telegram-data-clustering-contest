<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/o-grupare-de-romani-e-banuita-ca-a-furat-o-statuie-din-bronz-de-5-tone-din-bruges-20099222"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T16:19:11+00:00"/>
    <meta property="og:title" content="O grupare de români e bănuită că a furat o statuie din bronz de 5 tone, din Bruges"/>
    <meta property="og:description" content="Mai mulți români care alcătuiesc o bandă în Belgia sunt suspecții principali în cazul dispariției unei statui din centrul orașului Bruges, arată Brussels"/>
  </head>
  <body>
    <article>
      <h1>O grupare de români e bănuită că a furat o statuie din bronz de 5 tone, din Bruges</h1>
      <address><time datetime="2019-11-25T16:19:11+00:00">25 Nov 2019, 16:19</time> by <a rel="author">A.N.</a></address>
      <p>
        <b>Mai mulți români care alcătuiesc o bandă în Belgia sunt suspecții principali în cazul dispariției unei statui din centrul orașului Bruges, arată Brussels Times.</b>
      </p>
      <p>Poliția ar avea indicii că românii au sustras o statuie care era amplasată lângă o fântână din piața Zand, din centrul orașului Bruges.</p>
      <p>Grupul ar fi vinovat de mai multe furturi de metal în Belgia. Anchetatorii îi bănuiesc pe români că au furat statuia care cântărește cinci tone, în luna iunie 2018. Potrivit poliției, monumentul era în acel moment pe un teren neamenajat, urmând să fie mutat în parcul King Albert I, tocmai renovat. Polițiștii spun că românii au acționat în peste 10 ocazii în perioada mai, 2018- martie, 2019. Patru dintre furturile pe care le-au comis au avut loc în imediata apropiere a locului din care a dispărut statuia.</p>
      <p>Pe 1 aprilie, trei dintre cei 31 de membri ai bandei au fost prinși în flagrant delict și au fost arestați la Antwerp și Bruxelles, arată publicația De Standaard.</p>
      <p>Investigația arată că românii s-ar putea să fi sustras și statuia masivă. Monumentul ar fi fost transportat și vândut la un depozit de fier vechi din Olanda. Statuile nu a mai fost găsite, oamenii legii bănuind că, la scurt timp după furt, scultpurile ar fi fost topite.</p>
    </article>
  </body>
</html>