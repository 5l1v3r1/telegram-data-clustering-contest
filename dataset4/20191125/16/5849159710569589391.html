<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/4-23-kg-narcotic-drugs-seized-in-hyderabad-1-1-10610580.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T16:54:00+00:00"/>
    <meta property="og:title" content="భారీగా మత్తుపదార్థాలు పట్టివేత"/>
    <meta property="og:description" content="హైదరాబాద్: నగరంలో భారీగా మత్తుపదార్థాలు పట్టుబడ్డాయి. 4.23 కిలోల నార్కోటిక్ డ్రగ్స్ స్వాధీనం చేసుకున్నట్లు నగర పోలీస్ కమిషనర్ అంజనీకుమార్ తెలిపారు. నిందితులు ఓల"/>
  </head>
  <body>
    <article>
      <h1>భారీగా మత్తుపదార్థాలు పట్టివేత</h1>
      <address>
        <time datetime="2019-11-25T16:54:00+00:00">25 Nov 2019, 16:54</time>
      </address>
      <p>హైదరాబాద్: నగరంలో భారీగా మత్తుపదార్థాలు పట్టుబడ్డాయి. 4.23 కిలోల నార్కోటిక్ డ్రగ్స్ స్వాధీనం చేసుకున్నట్లు నగర పోలీస్ కమిషనర్ అంజనీకుమార్ తెలిపారు. నిందితులు ఓల్డ్ బోయిన్‌పల్లి, మల్కాజ్‌గిరిలో పనిచేస్తున్నారు. నిందితుడు గంగారామ్(36) ఇతని స్వస్థలం రాజస్థాన్ పట్టుబడగా, మరో నిందితుడు బికారామ్ విష్ణోయ్(35), రాణివాడ తాలూక్ రాజస్థాన్ చెందిన వ్యక్తి పరారీలో ఉన్నాడు. 11 సంవత్సరాల క్రితం నిందితులు హైదరాబాద్‌కు వచ్చారు. <br/><br/>బస్ ద్వారా రాజస్థాన్ నుంచి ఓపీఎంను హైదరాబాద్‌కు తీసుకువస్తున్నారు. టాస్క్‌ఫోర్స్ సిబ్బందికి అందిన సమాచారం మేరకు ఈ రోజు దాడులు నిర్వహించారు. వారి నుంచి హోండా బైక్, సెల్‌ఫోన్, వెయింగ్ మిషిన్ స్వాధీనం చేసుకున్నారు. దేశ సరిహద్దు కాబట్టి నిందితులకు పాకిస్తాన్‌తో సంబంధాలు ఉండొచ్చు. చుట్టు పక్కల ఎవరైనా అనుమానితులు కనిపిస్తే పోలీసులకు సమాచారం ఇవ్వాలని కమిషనర్ విజ్ఞప్తి చేశారు. .</p>
    </article>
  </body>
</html>