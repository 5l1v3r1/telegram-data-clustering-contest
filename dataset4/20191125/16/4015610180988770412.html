<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816114"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T16:36:00+00:00"/>
    <meta property="og:title" content="Бивш треньор на Григор ще работи с Плишкова"/>
    <meta property="og:description" content="Бившият личен треньор на Григор Димитров - Дани Валверду, е новият личен треньор на втората в световната ранглиста по тенис при жените Каролина ..."/>
  </head>
  <body>
    <article>
      <h1>Бивш треньор на Григор ще работи с Плишкова</h1>
      <address><time datetime="2019-11-25T16:36:00+00:00">25 Nov 2019, 16:36</time> by <a rel="author">SPORTAL.BG</a></address>
      <p>Бившият личен треньор на Григор Димитров - Дани Валверду, е новият личен треньор на втората в световната ранглиста по тенис при жените Каролина Плишкова от Чехия. Венецуелският спец заменя испанката Кончита Мартинес в щаба на 27-годишната Плишкова. Чехкинята завърши добър сезон 2019 с четири спечелени титли, но реши да прекрати взимоотношенията си с Мартинес, след като отпадна на полуфиналите на Шампионата на WTA в началото на месеца.</p>
      <figure>
        <iframe data-src="https://twitter.com/dido404/status/1198964408946434049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Валверду се раздели с Григор Димитров през май след почти три години съвместна работа с най-добрия български тенисист. В последствие преди сезона на трева той се присъедини към щаба на швейцареца Стан Вавринка. В кариерата си южноамериканецът също така е работил с Хуан Мартин Дел Потро (Аржентина), Анди Мъри (Великобритания) и Томаш Бердих (Чехия).</p>
    </article>
  </body>
</html>