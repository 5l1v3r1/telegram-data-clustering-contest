<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/hukuk-fakultelerinde-ilahiyatci-hocalar-257888h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="&quot;Hukuk fakültelerinde ilahiyatçı hocalar!&quot;"/>
    <meta property="og:description" content="Adalet Bakanlığı bütçesinin görüşüldüğü komisyonda konuşan İYİ Parti Antalya Milletvekili Feridun Bahşi, hukuk fakültelerinde hukuk eğitimi almamış, özellikle, ilahiyat fakültesi hocalarının yaygın bir şekilde ders verdiğini dile getirdi."/>
  </head>
  <body>
    <article>
      <h1>"Hukuk fakültelerinde ilahiyatçı hocalar!"</h1>
      <address><time datetime="2019-11-25T16:44:00+00:00">25 Nov 2019, 16:44</time> by <a rel="author">Yeni Çağ Gazetesi</a></address>
      <p>
        <b>Adalet Bakanlığı bütçesinin görüşüldüğü komisyonda konuşan İYİ Parti Antalya Milletvekili Feridun Bahşi, hukuk fakültelerinde hukuk eğitimi almamış, özellikle, ilahiyat fakültesi hocalarının yaygın bir şekilde ders verdiğini dile getirdi.</b>
      </p>
      <p>
        <b>Erdem AVŞAR / YENİÇAĞ</b>
      </p>
      <p>TBMM Plan ve Bütçe Komisyonu Başkanı ve AKP Mersin Milletvekili Lütfi Elvan başkanlığında toplanan komisyonda, Adalet Bakanlığı, Ceza ve İnfaz Kurumları ile Tutukevleri İş Yurtları Kurumu, Türkiye Adalet Akademisi Başkanlığı, Anayasa Mahkemesi, Yargıtay, Danıştay, Hâkimler ve Savcılar Kurulu, Türkiye İnsan Hakları ve Eşitlik Kurumu, Kişisel Verileri Koruma Kurumu bütçeleri ele alınıyor.</p>
      <p>
        <b>"HUKUK FAKÜLTELERİNDE İLAHİYATÇI HOCALAR!"</b>
      </p>
      <p>Komisyonda konuşan İYİ Parti Antalya Milletvekili Feridun Bahşi, bugün hukuk fakültelerinde hukuk eğitimi almamış, özellikle, ilahiyat fakültesi hocalarının yaygın bir şekilde ders verdiğini ifade ederek, "Bundan daha vahimi ise hukuk fakültesi dekanlarının 20'sinin hukukçu olmamasıdır. Hatta bazı hukuk fakültelerinde veterinerlerin bile dekanlık yaptığı bilinmektedir" dedi.<br/><br/>Ortada ciddi bir sorun olduğunu ifade eden Bahşi, "Hukukçu olmayan dekanların kendi içinde en büyük bölümünü ise toplam dört hukuk fakültesi ile ilahiyatçılar oluşturmaktadır" diye konuştu.<br/><br/>Türkiye'nin adeta bir hukukçusuz hukuk fakültesi cenneti olduğunu söyleyen Bahşi, "Türkiye'de hukuk fakültelerinin özerkliğini sağlamadıkça hukuk eğitiminin kalitesini artıramazsınız" değerlendirmesinde bulundu.</p>
      <related>
        <a href="https://www.yenicaggazetesi.com.tr/eski-disisleri-bakani-olarak-bilinen-mumtaz-soysal-kimdir-256331h.htm"/>
        <a href="https://www.yenicaggazetesi.com.tr/tarim-ilaclari-meclis-gundeminde-256297h.htm"/>
        <a href="https://www.yenicaggazetesi.com.tr/baku-tiflis-kars-demiryolu-meclise-tasindi-255211h.htm"/>
        <a href="https://www.yenicaggazetesi.com.tr/iyi-partiden-milli-egitim-bakanina-soru-onergesi-253691h.htm"/>
      </related>
    </article>
  </body>
</html>