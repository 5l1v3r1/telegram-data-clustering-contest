<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-forro-autoban-hagyta-ket-kislanyat-egy-no-mindketten-meghaltak.html"/>
    <meta property="og:site_name" content="Origo"/>
    <meta property="article:published_time" content="2019-11-25T16:37:00+00:00"/>
    <meta property="og:title" content="Forró autóban hagyta két kislányát egy nő, mindketten meghaltak"/>
    <meta property="og:description" content="A mentők megpróbálták újraéleszteni az 1 és 2 éves gyereket, de már késő volt."/>
  </head>
  <body>
    <article>
      <h1>Forró autóban hagyta két kislányát egy nő, mindketten meghaltak</h1>
      <address><time datetime="2019-11-25T16:37:00+00:00">25 Nov 2019, 16:37</time> by <a rel="author">Origo</a></address>
      <p>
        <b>Gyilkossággal vádolnak egy édesanyát Ausztráliában, aki a forró autójában hagyta két kislányát. A mentők megpróbálták újraéleszteni a gyerekeket, de már nem lehetett megmenteni az életüket.</b>
      </p>
      <p>Eszméletlenül találtak rá az 1 és 2 éves kislányra a kocsiban Queenslandben, szombaton. Nem tudni, mennyi ideje lehettek ott, ahogy azt sem, hova ment az édesanyjuk.</p>
      <p>A mentők a rendőrökkel együtt érkeztek a helyszínre. Megpróbálták újraéleszteni a gyerekeket, de már késő volt, mindketten meghaltak a helyszínen. A rendőrség szerint</p>
      <aside>a két kislány extrém hőségnek volt kitéve az autóban, amiben 31 fok volt.</aside>
      <figure>
        <iframe src="https://www.youtube.com/embed/08sp_5uTnLk" width="560" height="315" data-service="Youtube" scrolling="no"/>
      </figure>
      <p>Az édesanyjuk, a 27 éves Kerri-Ann Conley az első, akit gyilkossággal vádolnak azóta, hogy Queensland állam kibővítette a gyilkosság fogalmát, ami így már</p>
      <aside>magába foglalja az emberi életet hanyagul és közömbösséggel kezelő magatartást is.</aside>
      <p>A nőt emellett kábítószer-birtoklással is vádolják - írja a <a href="https://www.bbc.com/news/world-australia-50543223">BBC</a>.</p>
      <p>Annastacia Palaszczuk, Queensland miniszterelnöke tragédiának nevezte a történteket, és azt mondta, az esetet a Gyerekvédelmi Minisztérium vizsgálja, ahol a gyerekek már korábban is ismertek voltak.</p>
    </article>
  </body>
</html>