<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zniknennya-rechey-na-korablyah-zayava-zelenskogo-video-novini-ukrajini-50055596.html"/>
    <meta property="og:site_name" content="НВ"/>
    <meta property="article:published_time" content="2019-11-25T16:06:00+00:00"/>
    <meta property="og:title" content="Зеленський про зникнення майна з захоплених кораблів: Звернемося до РФ — вона нам все поверне"/>
    <meta property="og:description" content="Президент України Володимир Зеленський переконаний, що Росія поверне вкрадене обладнання з військових кораблів ВМС України Бердянськ, Нікополь та Яни Капу."/>
  </head>
  <body>
    <article>
      <h1>Зеленський про зникнення майна з захоплених кораблів: Звернемося до РФ — вона нам все поверне</h1>
      <h2>Президент України Володимир Зеленський переконаний, що Росія поверне вкрадене обладнання з військових кораблів ВМС України Бердянськ, Нікополь та Яни Капу.</h2>
      <address>
        <time datetime="2019-11-25T16:06:00+00:00">25 Nov 2019, 16:06</time>
      </address>
      <p>У спеціальному відео, записаному в стилі stories, він заявив, що російській стороні буде передано список обладнання, якого недорахувались на повернутих кораблях.</p>
      <p>«Не все там гаразд. Деякого обладнання там немає, але, як я і обіцяв, зараз з’являться списки чого немає… Ми звернемося до Росії і вона нам це поверне», — сказав Зеленський.</p>
      <p>Президент також пообіцяв, що за три місяці військові катери Бердянськ та Нікополь буде відремонтовано.</p>
      <p>20 листопада <a href="https://nv.ua/ukr/ukraine/events/v-ukrajinu-povernulisya-zahopleni-rosiyeyu-korabli-foto-i-video-novini-50054695.html">малі броньовані артилерійські катери Нікополь і Бердянськ і буксир Яни Капу прибули в Очаків Миколаївської області.</a></p>
      <p>Командувач ВМС України <a href="https://nv.ua/ukr/ukraine/events/ukrajinski-korabli-rosiyani-jih-ugrobili-igor-voronchenko-50054585.html">Ігор Воронченко заявив, що росіяни угробили захоплені українські кораблі.</a></p>
      <p>У свою чергу колишній військовий прокурор Анатолій Матіос <a href="https://nv.ua/ukr/ukraine/events/shcho-rosiyani-vkrali-z-ukrajinskih-korabliv-spisok-50054837.html">опублікував перелік пошкодженого і відсутнього майна на українських кораблях</a>.</p>
      <p>Окрім військового обладнання, на борту кораблів не знайшли особисті речі моряків, у тому числі спідню білизну.</p>
      <p>Адвокат українських моряків Микола Полозов заявив, що <a href="https://nv.ua/ukr/ukraine/events/zniknennya-rechey-na-zahoplenih-sudnah-komentar-rf-novini-ukrajini-50055370.html">російська сторона пояснила зникнення особистих речей моряків</a> тим, що вони «згнили через вологість».</p>
    </article>
  </body>
</html>