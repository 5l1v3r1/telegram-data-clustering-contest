<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780985/%D8%A7%D8%B3%D8%AA%D9%82%D9%84%D8%A7%D9%84-%DB%B9%DB%B0%D8%AF%D9%82%DB%8C%D9%82%D9%87-%D8%AA%D8%AD%D8%AA-%D9%81%D8%B4%D8%A7%D8%B1-%D9%86%D8%B3%D8%A7%D8%AC%DB%8C-%D8%A8%D9%88%D8%AF-%D9%85%D8%B4%DA%A9%D9%84-%DA%AF%D9%84-%D9%86%D8%B2%D8%AF%D9%86-%D8%B1%D8%A7-%D8%AD%D9%84-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T16:28:38+00:00"/>
    <meta property="og:title" content="مربی تیم نساجی: استقلال ۹۰دقیقه تحت فشار نساجی بود/ مشکل گل نزدن را حل می کنیم"/>
    <meta property="og:description" content="قائمشهر- مربی تیم فوتبال نساجی مازندران، گفت: در روزی که نساجی بازی را کاملا در طول۹۰ دقیقه در اختیار داشت و مستحق پیروزی بود."/>
  </head>
  <body>
    <article>
      <h1>مربی تیم نساجی: استقلال ۹۰دقیقه تحت فشار نساجی بود/ مشکل گل نزدن را حل می کنیم</h1>
      <address>
        <time datetime="2019-11-25T16:28:38+00:00">25 Nov 2019, 16:28</time>
      </address>
      <p>به گزارش <a href="https://www.mehrnews.com/">خبرنگار مهر</a>، «حسن بادامکی» پس از شکست ۲بریک تیمش نساجی مازندران برابر میهمانش استقلال تهران در نشست خبری گفت: همه در ورزشگاه دیدند که نساجی بازی را در اختیار خود داشت و بدون ترس از نام استقلال، سه موقعیت ۱۰۰درصد گل را بازیکنان ما  به هدر دادند.</p>
      <p>وی افزود: بازیکنان ما در این بازی تا دقیقه ۹۰ استقلال را تحت فشار قرار دادند و متاسفانه برخلاف جریان و روند مسابقه دو گل از این تیم دریافت کردیم.</p>
      <p>مربی تیم فوتبال نساجی مازندران، دلیل شکست تیمش برابر استقلال را کم دقتی در زدن ضربه آخر دانست و گفت: فرق ما با استقلال تنها همین نکته بوده و اگر توپ های ما در نیمه اول به گل تبدیل می شد، اکنون باید پیروز بازی نساجی و خوشحالی از آن هواداران قائمشهری باشد.</p>
      <p>بادامکی، ادامه داد: بازیکنان ما تلاش زیادی در این مسابقه داشتند، استقلال در مسیر صعود خود قرار داشت، اما با همه احترامی که برای استقلال قائل هستم، نساجی در این دیدار باید پیروز می شد، حتی مستحق مساوی هم نبودیم.</p>
      <p>وی، افزود: بابد وضعیت گل نزدن تیم ما تحت هر شرایطی برطرف شود، بازی امروز بک بازی ویژه بود، هرچند آقای مهاجری را به علت بیماری و اجازه ندادن پزشکان همراه خود نداشتیم ، اما امیدواریم هرچه سریعتر شرایط او بهتر شود و به تیم برگردد.</p>
      <p>بادامکی در عین حال بابت شکست تیمش برابر استقلال از هواداران عذرخواهی کرد و یادآورشد: به طور حتم این وضعیت و مشکل گل نزدن تیم نساجی با اضافه شدن قاضی در بازی های آینده برطرف خوهد شد.</p>
      <p>تیم نساجی مازندران در چارچوب هفته یازدهم رقابتهای لیگ برتر  فوتبال باشگاه های کشور عصر دوشنبه در ورزشگاه شهید وطنی قائمشهر میزبان تیم استقلال تهران بود که در نهایت با نتیجه ۲بریک مغلوب میهمان رده سومی خود شد.</p>
    </article>
  </body>
</html>