<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/filmklub/20191125-uj-magyar-film-erkezik-a-tevebe-a-fogyatekos-emberek-vilagnapjan.html"/>
    <meta property="og:site_name" content="Origo"/>
    <meta property="article:published_time" content="2019-11-25T16:04:00+00:00"/>
    <meta property="og:title" content="Gera Marina új filmje a Fogyatékos emberek világnapján érkezik a tévébe - videó"/>
    <meta property="og:description" content="A színésznőt Nemzetközi Emmy-díjra jelölték, a díjátadó helyi idő szerint hétfőn este lesz."/>
  </head>
  <body>
    <article>
      <h1>Gera Marina új filmje a Fogyatékos emberek világnapján érkezik a tévébe - videó</h1>
      <address><time datetime="2019-11-25T16:04:00+00:00">25 Nov 2019, 16:04</time> by <a rel="author">Origo</a></address>
      <p><b>2019. december 3-án, a Fogyatékos emberek világnapján 22:20-kor a DUNA TV csatornáján mutatják be a <i>Nino bárkája</i> című filmet. A filmet Miklauzic Bence (<i>Parkoló</i>) rendezte, főszereplői többek között Znamenák István, Bartsch Kata, Cserna Antal és Gera Marina. Utóbbit a Nemzetközi Emmy-díjra jelölték a legjobb színésznő kategóriában, a Szász Attila rendezte <a href="https://www.origo.hu/filmklub/20180222-kobli-norbert-szasz-attila-a-tortenelem-szornyusegei-ujra-bekovetkezhetnek.html"><i>Örök tél</i></a> című film főszerepében nyújtott alakításáért. A díjátadó gála helyi idő szerint hétfőn este lesz New Yorkban.<br/></b>A hivatalos szinopszisa szerint "a szeretetről és elfogadásról" szóló film főhőse</p>
      <blockquote>a szerethető szélhámos, Jenei Nino, akinek étkezdéje felett eljárt az idő.</blockquote>
      <p>A kajája unalmas, a vendégköre szűkül. Már régen csődbe mehetett volna, csak a tulajdonos mediterrán optimizmusa tartotta életben. Az utolsó esélyt egy megváltozott munkaképességű személyek foglalkoztatására kiírt támogatás jelenti számára. Nino azonban hamarosan szembesül azzal, hogy a „fogyatékosok tényleg fogyatékosok". Súlyos testi-lelki traumákkal. Megszületik benne a „nagy ötlet": a sérült emberekkel palermói pizzériát nyit: a Pizza Gambinót. Azt hazudja, hogy a személyzet egy palermói család, különös, bizarr szokásokkal, gesztusokkal. </p>
      <figure>
        <iframe src="https://www.youtube.com/embed/DeAIzJpmn2U" width="560" height="315" data-service="Youtube" scrolling="no"/>
      </figure>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/filmklub/20191121-most-eloszor-nemzetkozi-emmydijakert-drukkolhatunk.html"/>
        <a href="https://www.origo.hu/filmklub/20191118-nemzetkozi-emmy-orok-tel-trezor.html"/>
        <a href="https://www.origo.hu/filmklub/20191117-ket-emmydijra-is-eselyesek-a-magyarok.html"/>
      </related>
    </article>
  </body>
</html>