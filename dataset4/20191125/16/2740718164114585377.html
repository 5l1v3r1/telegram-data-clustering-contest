<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/kim-kardashian-apie-balansa-tarp-karjeros-ir-buvimo-keturiu-vaiku-mama-turiu-laikytis-grieztos-dienotvarkes.5aceecac-0f7d-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Kim Kardashian apie balansą tarp karjeros ir buvimo keturių vaikų mama: „Turiu laikytis griežtos dienotvarkės“"/>
    <meta property="og:description" content="Žymioji realybės šou „Keeping už with the Kardashians“ žvaigždė, verslininkė Kim Kardashian West dažnai yra puolama komentatorių už neva per mažą dėmesio skyrimą vaikams. Tačiau, anot Kim, ji laikosi itin griežtos dienotvarkės, norėdama sėkmingai suderinti karjerą su motinyste."/>
  </head>
  <body>
    <article>
      <h1>Kim Kardashian apie balansą tarp karjeros ir buvimo keturių vaikų mama: „Turiu laikytis griežtos dienotvarkės“</h1>
      <address><time datetime="2019-11-25T16:00:00+00:00">25 Nov 2019, 16:00</time> by <a rel="author">Žmonės.lt</a></address>
      <p>
        <b>Žymioji realybės šou „Keeping už with the Kardashians“ žvaigždė, verslininkė Kim Kardashian West dažnai yra puolama komentatorių už neva per mažą dėmesio skyrimą vaikams. Tačiau, anot Kim, ji laikosi itin griežtos dienotvarkės, norėdama sėkmingai suderinti karjerą su motinyste.</b>
      </p>
      <p>„Turiu itin griežtą dienotvarkę ir tai man ne itin patinka, – naujausiame interviu sako K. Kardashian West. – Pavyzdžiui, einu miegoti tuo pačiu metu, kaip ir mano vaikai. Kone kiekvieną vakarą leidžiu namuose, nesilankau vakarėliuose. Ir, žinoma, nevartoju alkoholio. Manau, tai man padeda išlikti pakankamai gera mama.“</p>
      <figure>
        <img src="https://www.zmones.lt/photo/1ef325a9-0f7f-11ea-9fe0-aa000054c883/1200x750s/kim-kardashian-scanpix-nuotr-5ddbc8fc172ac9-53379343.jpeg"/>
        <figcaption>Kim Kardashian / „Scanpix“ nuotr.</figcaption>
      </figure>
      <p>Kim su vyru reperiu Kanye Wstu kartu augina keturias atžalas: dukras North (6), Chicago (beveik dviejų metų) bei sūnus Saint (4) ir Psalm (šešių mėnesių). Nenuostabu, kad moteris kruopščiai yra suplanavusi kiekvieną savo dieną.</p>
      <p>„Kiekviena mano diena yra suplanuota iki mažiausių smulkmenų. Kasdien nubudusi žinau, kur ir kada turiu būti ir stengiuosi nenukrypti nuo dienotvarkės. Vienintelis būdas viską suderinti yra būti organizuotai“, – tikino Kim.</p>
      <p>Prieš planuodami ketvirtąjį kūdikį, Kim su Kanye tvirtino, kad tai – paskutinė jų planuojama atžala.</p>
      <p>„Mano namuose ir širdyje šiuo metu jaučiama pilnatvė. Tačiau, ketvirtasis kūdikis būtų paskutinė mūsų šeimos grandis. Manau, kad daugiau vaikų aš nebenorėčiau. Šiuo metu neturiu itin daug laiko, o man atrodo, kad žmona turi sutuoktiniui skirti tiek pat laiko ir dėmesio, kaip ir vaikams“, – yra sakiusi K. Kardashian.</p>
    </article>
  </body>
</html>