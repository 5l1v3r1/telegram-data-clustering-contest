<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418499/mparsegkian-exetazo-ti-metagrafi-moy-stin-aek"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T16:43:16+00:00"/>
    <meta property="og:title" content="Μπαρσεγκιάν: «Εξετάζω τη μεταγραφή μου στην ΑΕΚ»"/>
    <meta property="og:description" content="Ο 26χρονος Αρμένιος εξτρέμ Τιγκράν Μπαρσεγκιάν δήλωσε πως εξετάζει πρόταση από την ΑΕΚ, κάτι πάντως που δεν επιβεβαιώνεται από το ρεπορτάζ."/>
  </head>
  <body>
    <article>
      <h1>Μπαρσεγκιάν: «Εξετάζω τη μεταγραφή μου στην ΑΕΚ»</h1>
      <h2>Ο 26χρονος Αρμένιος εξτρέμ Τιγκράν Μπαρσεγκιάν δήλωσε πως εξετάζει πρόταση από την ΑΕΚ, κάτι πάντως που δεν επιβεβαιώνεται από το ρεπορτάζ.</h2>
      <address><time datetime="2019-11-25T16:43:16+00:00">25 Nov 2019, 16:43</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η περίπτωση του 26χρονου Αρμένιου διεθνή εξτρέμ, Τιγκράν Μπαρσεγιάν είναι μία από αυτές που έχουν προταθεί στην Ένωση.</p>
      <p>Ο Μπαρσεγκιάν, ο οποίος αγωνίζεται στην Καϊσάρ του Καζακστάν και το συμβόλαιό του λήγει τον Δεκέμβριο, δήλωσε στο sports.kz ότι δεν έχει υπογράψει ακόμα κάπου, αλλά εξετάζει σοβαρά τη μεταγραφή του στην ΑΕΚ.</p>
      <p>«Δεν έχω υπογράψει ακόμα σε κάποια ομάδα, αλλά εξετάζω σοβαρά την μεταγραφή μου στην ΑΕΚ. Είναι σοβαρή. Δεν θα ήθελα να μιλήσω για άλλες επιλογές», ανέφερε ο Μπαρσεγκιάν.</p>
      <p>Πάντως η ύπαρξη πρότασης δεν επιβεβαιώνεται από το ρεπορτάζ. Ο Μπαρσεγκιάν μετράει μέσα στο 2019, 41 συμμετοχές με την Καϊσάρ, με 18 γκολ και πέντε ασίστ και μπορεί να αγωνιστεί τόσο στη δεξιά όσο και στην αριστερή πτέρυγα.</p>
      <p>Φωτογραφίες: Getty Images / Ideal Image.</p>
    </article>
  </body>
</html>