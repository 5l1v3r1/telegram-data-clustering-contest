<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/25/843302"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T09:20:00+00:00"/>
    <meta property="og:title" content="রাজধানীতে র‌্যাবের সঙ্গে ‘বন্দুকযুদ্ধে মাদক ও অস্ত্র কারবারি’ নিহত"/>
    <meta property="og:description" content="রাজধানীর খিলক্ষেত থানাধীন স্বদেশ প্রোপার্টি এলাকায় র‌্যাপিড অ্যাকশন ব্যাটালিয়নের (র‌্যাব-১) সঙ্গে বন্দুকযুদ্ধে এক ব্যক্তি নিহত হয়েছেন। নিহত মিজানুর রহমান মিন্টু ওরফে মেঘা মিন্টু (৩৪) মাদক ও অস্ত্র কারবারি বলে জানিয়েছে র‌্যাব। রবিবার দিবাগত রাত সোয়া একটায় রাজধানীর খিলক্ষেত থানাধীন স্বদেশ প্রোপার্টি এলাকায় একদল মাদক ও অস্ত্র  ব্যবসায়ীর সঙ্গে র‌্যাব ১-এর গুলিবিনিময়কালে ওই কুখ্যাত  মাদক  ও অস্ত্র ব্যবসায়ী নিহত হয়েছেন। বন্দুকযুদ্ধে একজন র‌্যাব সদস্য আহত হয়েছেন বলে দাবি করেছে র‌্যাব। র‌্যাবের লিগ্যাল অ্যান্ড মিডিয়া উইংয়ের জ্যেষ্ঠ সহকারী পরিচালক সিনিয়র এএসপি মিজানুর রহমান গণমাধ্যমকে বিষয়টি নিশ্চিত করেছেন। তিনি বলেন, 'রবিবার দিবাগত রাত ১ টা ১৫ মিনিটের দিকে খিলক্ষেতের স্বদেশ প্রোপার্টিজ এলাকায় এক দল মাদক ও অস্ত্র ব্যবসায়ীর সঙ্গে র‍্যাব-১ এর গুলি বিনিময় হয়। এ সময় গুলিবিদ্ধ হয়ে মাদক ও অস্ত্র ব্যবসায়ী মিজানুর রহমান মিন্টু ওরফে মেঘা মিন্টু নিহত হয়েছে। র‍্যাব-১ এর এক সদস্য আহত হয়েছেন।’ র‌্যাব জানিয়েছে ঘটনাস্থল থেকে একটি ওয়ান শুটার গান, দুটি শর্টগান, ১০টি কারতুজ উদ্ধার করা হয়েছে বলে জানিয়েছে র‌্যাব। এছাড়া ঘটনাস্থল থেকে প্রায়…"/>
  </head>
  <body>
    <article>
      <h1>রাজধানীতে র‌্যাবের সঙ্গে ‘বন্দুকযুদ্ধে মাদক ও অস্ত্র কারবারি’ নিহত</h1>
      <address><time datetime="2019-11-25T09:20:00+00:00">25 Nov 2019, 09:20</time> by <a rel="author">কালের কণ্ঠ অনলাইন</a></address>
      <p>রাজধানীর খিলক্ষেত থানাধীন স্বদেশ প্রোপার্টি এলাকায় র‌্যাপিড অ্যাকশন ব্যাটালিয়নের (র‌্যাব-১) সঙ্গে বন্দুকযুদ্ধে এক ব্যক্তি নিহত হয়েছেন। নিহত মিজানুর রহমান মিন্টু ওরফে মেঘা মিন্টু (৩৪) মাদক ও অস্ত্র কারবারি বলে জানিয়েছে র‌্যাব।</p>
      <p>রবিবার দিবাগত রাত সোয়া একটায় রাজধানীর খিলক্ষেত থানাধীন স্বদেশ প্রোপার্টি এলাকায় একদল মাদক ও অস্ত্র  ব্যবসায়ীর সঙ্গে র‌্যাব ১-এর গুলিবিনিময়কালে ওই কুখ্যাত  মাদক  ও অস্ত্র ব্যবসায়ী নিহত হয়েছেন।</p>
      <p>বন্দুকযুদ্ধে একজন র‌্যাব সদস্য আহত হয়েছেন বলে দাবি করেছে র‌্যাব।</p>
      <p>র‌্যাবের লিগ্যাল অ্যান্ড মিডিয়া উইংয়ের জ্যেষ্ঠ সহকারী পরিচালক সিনিয়র এএসপি মিজানুর রহমান গণমাধ্যমকে বিষয়টি নিশ্চিত করেছেন। তিনি বলেন, 'রবিবার দিবাগত রাত ১ টা ১৫ মিনিটের দিকে খিলক্ষেতের স্বদেশ প্রোপার্টিজ এলাকায় এক দল মাদক ও অস্ত্র ব্যবসায়ীর সঙ্গে র‍্যাব-১ এর গুলি বিনিময় হয়। এ সময় গুলিবিদ্ধ হয়ে মাদক ও অস্ত্র ব্যবসায়ী মিজানুর রহমান মিন্টু ওরফে মেঘা মিন্টু নিহত হয়েছে। র‍্যাব-১ এর এক সদস্য আহত হয়েছেন।’</p>
      <p>র‌্যাব জানিয়েছে ঘটনাস্থল থেকে একটি ওয়ান শুটার গান, দুটি শর্টগান, ১০টি কারতুজ উদ্ধার করা হয়েছে বলে জানিয়েছে র‌্যাব। এছাড়া ঘটনাস্থল থেকে প্রায় এক হাজার পিস ইয়াবা উদ্ধার করা হয়েছে।</p>
      <p>নিহত ব্যক্তির বিরুদ্ধে অন্তত ১৩টি মামলা রয়েছে। এর মধ্যে একটি হত্যা, দুটি অস্ত্র, ৯টি মাদক ও একটি মারামারির মামলার খোঁজ পাওয়া গেছে বলে জানিয়েছে র‌্যাব সূত্র।</p>
    </article>
  </body>
</html>