<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/i-proti-allagi-stin-ekpompi-tis-olgas-tremi"/>
    <meta property="og:site_name" content="The Pressroom"/>
    <meta property="article:published_time" content="2019-11-25T09:42:29+00:00"/>
    <meta property="og:title" content="Η πρώτη αλλαγή στην εκπομπή της Όλγας Τρέμη"/>
    <meta property="og:description" content="Την προηγούμενη Δευτέρα έκανε πρεμιέρα η εκπομπή «10» με την Όλγα Τρέμη στην παρουσίαση. Η εκπομπή πριν ακόμη βγει στον αέρα ξεσήκωσε θύελλα αντιδράσεων με το κόστος της. Η ΕΡΤ απάντησε μέσω κύκλων με την Όλγα Τρέμη να επιστρέφει στα τηλεοπτικά πράγματα 4 και πλέον χρόνια μετά την αποχώρησή της από το Mega."/>
  </head>
  <body>
    <article>
      <h1>Η πρώτη αλλαγή στην εκπομπή της Όλγας Τρέμη</h1>
      <address>
        <time datetime="2019-11-25T09:42:29+00:00">25 Nov 2019, 09:42</time>
      </address>
      <p>
        <b>Την προηγούμενη Δευτέρα έκανε πρεμιέρα η εκπομπή «10» με την <a href="https://www.thepressroom.gr/tags/olga-tremi">Όλγα Τρέμη</a> στην παρουσίαση.</b>
      </p>
      <p>Η εκπομπή πριν ακόμη βγει στον αέρα ξεσήκωσε θύελλα αντιδράσεων με το κόστος της. Η <a href="https://www.thepressroom.gr/tags/ert">ΕΡΤ</a> απάντησε μέσω κύκλων με την Όλγα Τρέμη να επιστρέφει στα τηλεοπτικά πράγματα 4 και πλέον χρόνια μετά την αποχώρησή της από το Mega.</p>
      <p>Ωστόσο όπως φάνηκε και από τις επιδόσεις της εκπομπής το τηλεοπτικό κοινό μάλλον δεν ενθουσιάστηκε. Το ποσοστό του 2% κατέγραψε η πρεμιέρα της εκπομπής ενώ το δεύτερο επεισόδιο σημείωσε 0,8% που συνιστά αρνητικό ρεκόρ.</p>
      <p>Η πρώτη αλλαγή στην εκπομπή είναι γεγονός.</p>
      <p>Όπως ενημερώνει η δημόσια τηλεόραση, η εκπομπή θα βγαίνει πλέον από νέο στούντιο. Ο εξοπλισμός του μάλιστα θα χρησιμοποιεί και από άλλες ενημερωτικές εκπομπές που θα βγουν στο μέλλον από την ΕΡΤ.</p>
      <p>
        <b>Το δελτίο τύπου αναφέρει:</b>
      </p>
      <p>Με ένα ανανεωμένο, σύγχρονο σκηνικό θα μεταδίδεται από τη Δευτέρα 25 Νοεμβρίου 2019 η εκπομπή «10» με την Όλγα Τρέμη.</p>
      <p>Στο στούντιο 3 του Ραδιομεγάρου ολοκληρώθηκαν το Σαββατοκύριακο οι εργασίες εγκατάστασης του απαραίτητου εξοπλισμού και τοποθετήθηκε μια νέα γιγαντοοθόνη Led, η οποία θα αξιοποιηθεί στο εξής και στις νέες ενημερωτικές εκπομπές που θα βγουν σύντομα στον αέρα από την ΕΡΤ.</p>
      <p>Κάθε βράδυ στις 22:00, από Δευτέρα έως Πέμπτη στην ΕΡΤ1, η Όλγα Τρέμη αναλύει σε βάθος την επικαιρότητα και φιλοξενεί όλες τις απόψεις. Μαζί της στο στούντιο είναι ο Αντώνης Δελλατόλας, ο Ηλίας Κανέλλης και η Κατερίνα Γαλανού.</p>
      <p>Πηγή:<a href="https://dailymedia.gr/tv/95239/i-proti-allagi-stin-ekpompi-tis-olgas-tremi.html"> Dailymedia </a></p>
    </article>
  </body>
</html>