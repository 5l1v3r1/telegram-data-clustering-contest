<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/ashimo-paihnidi-tis-moiras-glitose-apo-sygkroysi-me-dentro-kai-ton-skotose-dierhomeno"/>
    <meta property="og:site_name" content="The Pressroom"/>
    <meta property="article:published_time" content="2019-11-25T09:15:21+00:00"/>
    <meta property="og:title" content="Άσχημο παιχνίδι της μοίρας: Γλίτωσε από σύγκρουση με δέντρο και τον σκότωσε διερχόμενο αυτοκίνητο"/>
    <meta property="og:description" content="Άσχημο παιχνίδι επιφύλασσε η μοίρα σε έναν 33χρονο ο οποίος έχασε τη ζωή του τα ξημερώματα της Δευτέρας σε τροχαίο δυστύχημα στην ε.ο. Θηβών – Λιβαδειάς. Συγκεκριμένα λίγο μετά τις 6:00’ το πρωί, κάτω από συνθήκες που διερευνώνται, ΙΧ επιβατικό που κατευθυνόταν προς Θήβα, με οδηγό τον 33χρονο εξετράπη της πορείας του στο 10ο χλμ, με αποτέλεσμα να προσκρούσει σε δέντρο και να ακινητοποιηθεί."/>
  </head>
  <body>
    <article>
      <h1>Άσχημο παιχνίδι της μοίρας: Γλίτωσε από σύγκρουση με δέντρο και τον σκότωσε διερχόμενο αυτοκίνητο</h1>
      <address>
        <time datetime="2019-11-25T09:15:21+00:00">25 Nov 2019, 09:15</time>
      </address>
      <p>
        <b>Άσχημο παιχνίδι επιφύλασσε η μοίρα σε έναν 33χρονο ο οποίος έχασε τη ζωή του τα ξημερώματα της Δευτέρας σε <a href="https://www.thepressroom.gr/tags/trochaio">τροχαίο</a> δυστύχημα στην ε.ο. Θηβών – Λιβαδειάς.</b>
      </p>
      <p>Συγκεκριμένα λίγο μετά τις 6:00’ το πρωί, κάτω από συνθήκες που διερευνώνται, ΙΧ επιβατικό που κατευθυνόταν προς Θήβα, με οδηγό τον 33χρονο εξετράπη της πορείας του στο 10ο χλμ, <b>με αποτέλεσμα να προσκρούσει σε δέντρο και να ακινητοποιηθεί.</b></p>
      <p>Σύμφωνα με τα πρώτα στοιχεία, πιθανολογείται ότι <b>κατέβηκε να ελέγξει τη ζημιά και εκείνη τη στιγμή παρασύρθηκε από έτερο όχημα που είχε κατεύθυνση προς Λιβαδειά, με τραγικό αποτέλεσμα το θανάσιμο τραυματισμό του!</b></p>
      <p>Ασθενοφόρο του ΕΚΑΒ μετέφερε τον άτυχο άνδρα στο Νοσοκομείο Λιβαδειάς, όπου διαπιστώθηκε ο θάνατός του.</p>
      <p>Προανάκριση διενεργεί το Τμήμα Τροχαίας Λιβαδειάς.</p>
      <p>Πηγή: lamiareport</p>
    </article>
  </body>
</html>