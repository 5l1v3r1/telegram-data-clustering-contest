<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146512/%D9%BE%D8%A7%D8%B3%D8%AE-%D9%BE%D8%B2%D8%B4%DA%A9%DB%8C-%D9%82%D8%A7%D9%86%D9%88%D9%86%DB%8C-%D8%A8%D9%87-%D8%B4%D8%A7%DB%8C%D8%B9%D8%A7%D8%AA-%D9%85%D8%B7%D8%B1%D8%AD-%D8%B4%D8%AF%D9%87-%D8%AF%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T09:48:46+00:00"/>
    <meta property="og:title" content="پاسخ پزشکی قانونی به شایعات مطرح شده در فضای مجازی"/>
    <meta property="og:description" content="رئیس سازمان پزشکی قانونی کشور ادامه داد: تمام تلاش‌ها و برنامه‌ریزی‌های دشمنان در این حوادث بی‌ثمر ماند وبه همین دلیل در پی این هستند که ناکامی خود در اجرای اهداف و نقشه‌ها را با انتشار چنین شایعاتی جبران کرده ودستگاه‌های مختلف نظام را متهم کنند."/>
  </head>
  <body>
    <article>
      <h1>پاسخ پزشکی قانونی به شایعات مطرح شده در فضای مجازی</h1>
      <h2>رئیس سازمان پزشکی قانونی کشور نسبت به شایعات مطرح شده در فضای مجازی درباره این سازمان، در پی اغتشاشات اخیر پاسخ داد.</h2>
      <address>
        <time datetime="2019-11-25T09:48:46+00:00">25 Nov 2019, 09:48</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/06/10/1398061015363396818269294.jpg"/>
      </figure>
      <p>
        <a href="https://www.tasnimnews.com/fa/service/2/%D8%A7%D8%AC%D8%AA%D9%85%D8%A7%D8%B9%DB%8C">- اخبار اجتماعی -</a>
      </p>
      <p>عباس مسجدی‌آرانی در گفت‌وگو با خبرنگار حوادث باشگاه خبرنگاران پویا درباره ادعاهای مطرح شده توسط معاندان مبنی بر دریافت پولدر قبال تحویل اجساد کشته‌شدگان اغتشاشات اخیر با رد این شایعات، اظهار کرد: دشمن از موضوعات به وجود آمده قصد نهایت سوءاستفاده را دارد.</p>
      <p>رئیس سازمان پزشکی قانونی کشور ادامه داد: تمام تلاش‌ها و برنامه‌ریزی‌های دشمنان در این حوادث بی‌ثمر ماند وبه همین دلیل در پی این هستند که ناکامی خود در اجرای اهداف و نقشه‌ها را با انتشار چنین شایعاتی جبران کرده ودستگاه‌های مختلف نظام را متهم کنند.</p>
      <p>وی خاطرنشان کرد: تمام خدمات انجام شده در این زمینه توسط پزشکی قانونی رایگان بوده وهیچ مطالبه پولی وجود ندارد و دشمن به دنبال ایجاد شایعه در هر مسئله‌ای است.</p>
      <p>مسجدی آرانی متذکر شد: در اغتشاش اخیر، مسئله خاصی در سازمان پزشکی قانونی به وجود نیامد، مانند قبل و بر اساس موارد مطرح شده توسط دستگاه قضایی، کار خود را انجام دادیم.</p>
      <p>رئیس سازمان پزشکی قانونی کشور یادآور شد: در این ایام نه افزایش شیفت، نه افزایش کار و نه مطالبه مالی از متقاضیان داشتیم و هیچکدام از موارد مطرح شده صحت ندارد.</p>
      <p>
        <a href="http://tn.ai/2144945">حضور دادستان کل در زندان فشافویه و دیدار با بازداشتی‌های اغتشاشات اخیر</a>
        <a href="http://tn.ai/2144724">دادستان تهران: اختصاص بازپرسان ویژه برای بازجویی از متهمان خاص اغتشاشات اخیر</a>
        <a href="http://tn.ai/2144718">سخنگوی قوه قضائیه: دستگیری 100 نفر از لیدرها و عوامل اصلی اغتشاشات اخیر</a>
      </p>
      <p>انتهای پیام/</p>
    </article>
  </body>
</html>