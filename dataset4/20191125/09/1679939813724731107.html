<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/spania-a-cucerit-pentru-a-6-a-oara-cupa-davis_3059994.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T09:01:44+00:00"/>
    <meta property="og:title" content="Spania a cucerit pentru a 6-a oară Cupa Davis"/>
    <meta property="og:description" content="Echipa naţională de tenis masculin a Spaniei a cucerit pentru a 6-a oară Cupa Davis. În finala turneului de la Madrid, ibericii au învins reprezentativa Canadei cu scorul de 2-0. Punctul decisiv a fost obţinut de Rafael Nadal. Liderul mondial s-a impus în"/>
  </head>
  <body>
    <article>
      <h1>Spania a cucerit pentru a 6-a oară Cupa Davis</h1>
      <address><time datetime="2019-11-25T09:01:44+00:00">25 Nov 2019, 09:01</time> by <a rel="author">PUBLIKA.MD</a></address>
      <p><b>Echipa naţională de tenis masculin a Spaniei a cucerit pentru a 6-a oară Cupa Davis.</b> În finala turneului de la Madrid, ibericii au învins reprezentativa Canadei cu scorul de 2-0. <br/><br/><b>Punctul decisiv a fost obţinut de Rafael Nadal.</b> Liderul mondial s-a impus în faţa lui Denis Şapovalov, scor 6-3, 7-6. În tiebreak-ul din setul secund, nord-americanul a avut o minge de set, pe care însă a ratat-o. Rafa a revenit şi a câştigat partida. <br/><br/>"Echipa noastră este grozavă. Nu văd multe echipe la care toţi cei 5 tenismani participă la turneu. Fiecare din noi a jucat cel puţin câte o partidă. Acesta este farmecul competiţiei respective. Toţi membii echipei noastre au contribuit la victorie", a precizat Nadal.<br/><br/><b>În prima partidă a finalei, Roberto Bautista Agut a dispus de Felix Auger-Aliassime, scor 7-6, 6-3.</b> <br/><br/>În acest an, partidele Grupei Mondiale a Cupei Davis s-au desfăşurat într-un format nou. 18 echipe naţionale au participat la turneul final de la Madrid, care a durat timp de o săptămână. Formaţiile au fost împărţite în 6 grupe, iar fiecare confruntare a inclus câte două partide de simplu şi câte una de dublu.</p>
      <p>
        <b>În play-off s-au calificat câştigătoarele grupelor şi două cele mai bune clasate de pe locul secund.</b>
      </p>
      <related>
        <h4>Pe aceeaşi temă</h4>
        <a href="https://www.publika.md/turneul-atp-de-la-viena-s-a-incheiat-cu-victoria-lui-dominic-thiem_3057297.html"/>
        <a href="https://www.publika.md/ucraineanca-elina-svitolina-a-debutat-cu-o-victorie-la-turneul-campioanelor_3057383.html"/>
        <a href="https://www.publika.md/djokovic-il-vede-favorit-pe-nadal-pentru-a-incheia-anul-in-postura-de-lider-atp_3057526.html"/>
      </related>
    </article>
  </body>
</html>