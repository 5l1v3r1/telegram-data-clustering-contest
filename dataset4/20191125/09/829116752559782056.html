<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-emmi-a-magyar-kormany-elkotelezett-a-nokkel-szembeni-eroszak-elleni-kuzdelemben.html"/>
    <meta property="og:site_name" content="Origo"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="Emmi: A magyar kormány elkötelezett a nőkkel szembeni erőszak elleni küzdelemben"/>
    <meta property="og:description" content="Az idei évtől már mobiltelefonos applikációval is segítséget lehet kérni."/>
  </head>
  <body>
    <article>
      <h1>Emmi: A magyar kormány elkötelezett a nőkkel szembeni erőszak elleni küzdelemben</h1>
      <address><time datetime="2019-11-25T09:05:00+00:00">25 Nov 2019, 09:05</time> by <a rel="author">MTI</a></address>
      <p>
        <b>A magyar kormány elutasítja a bántalmazás minden formáját, és elkötelezett a nőkkel szembeni erőszak elleni küzdelemben - közölte az Emberi Erőforrások Minisztériuma (Emmi) hétfőn, a nők elleni erőszak megszüntetésének nemzetközi napján.</b>
      </p>
      <p>A közlemény szerint a 2013-ban életbe lépett új magyar Btk. <br/><mark>Európa egyik legszigorúbb büntető törvénykönyve, amely kiemelten védi a nőket, és kiemelten bünteti a nők elleni erőszakos bűncselekményeket. </mark></p>
      <p>A világnap alkalmából a magyar kormány arra hívja fel a figyelmet, hogy a kapcsolati erőszak visszaszorításában különösen fontos a probléma mielőbbi jelzése és a segítségkérés, </p>
      <aside>amelyben az idei évtől már a Kapcsolj egyből! mobiltelefonos applikáció is segít. </aside>
      <p>A kormány mindent megtesz azért, hogy megvédje Magyarországot és a magyar nőket a tömeges bevándorlástól, és az azzal együtt járó, nők elleni erőszakos bűncselekményektől, amelyeknek száma a bevándorlóországokban radikálisan megnőtt. </p>
      <p>A nők elleni erőszak leggyakoribb formája a kapcsolati erőszak, </p>
      <aside>melynek számos megnyilvánulási formája létezik a fizikai vagy szexuális bántalmazáson túl </aside>
      <p>- tették hozzá.</p>
      <figure>
        <img src="https://cdn.nwmgroups.hu/s/img/i/1703/20170302abuzus-csaladi-eroszak-minden-evben2.jpg?w=644&amp;h=429"/>
        <figcaption>Illusztráció<cite>Forrás: Thinkstock</cite></figcaption>
      </figure>
      <p>A kapcsolati erőszak elleni küzdelemhez több mint 3 milliárd forint uniós fejlesztési forrás mellett az Emmi is jelentősen hozzájárul, többek között azzal is, hogy </p>
      <aside>az Országos Kríziskezelő és Információs Telefonszolgálat (OKIT) költségvetési támogatását 150 millió forinttal emeli, valamint folyamatosan bővíti az intézményrendszert is. </aside>
      <p>A telefonszolgálat mellett húsz krízisközpont, nyolc titkos menedékház, huszonegy félutas kiléptető ház és hét kríziskezelő ambulancia áll rendelkezésére az érintetteknek.</p>
      <p>Az OKIT segélyvonal száma, a 06-80-20-55-20-as telefonszám ingyenesen hívható a nap 24 órájában - áll a közleményben.</p>
    </article>
  </body>
</html>