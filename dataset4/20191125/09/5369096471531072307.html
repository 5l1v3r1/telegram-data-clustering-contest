<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/stoixima/779080/apo-ena-gkol-diladi-1-75/"/>
    <meta property="og:site_name" content="to10.gr"/>
    <meta property="article:published_time" content="2019-11-25T09:54:17+00:00"/>
    <meta property="og:title" content="Από ένα γκολ, δηλαδή 1.75"/>
    <meta property="og:description" content="Οι προτάσεις του Λ. Λυριτζή στο mail σου από το κουπόνι της Δευτέρας."/>
  </head>
  <body>
    <article>
      <h1>Από ένα γκολ, δηλαδή 1.75</h1>
      <h2>Οι προτάσεις του Λ. Λυριτζή στο mail σου από το κουπόνι της Δευτέρας.</h2>
      <address><time datetime="2019-11-25T09:54:17+00:00">25 Nov 2019, 09:54</time> by <a rel="author">to10.gr</a></address>
      <p>Ευτυχώς η Άσκολι έκανε μεγάλη ανατροπή επί της Κοζέντσα και περιόρισε τις απώλειες σε ένα Σαββατοκύριακο που σίγουρα δεν εξελίχθηκε όπως θα ήθελα.</p>
      <p>Για την 16η αγωνιστική της Ekstraklasa η Κρακόβια Κράκοβ υποδέχεται την Ζαγκουένμπιε Λούμπιν. Η γηπεδούχος έχει συγκεντρώσει οκτώ βαθμούς περισσότερους από την φιλοξενούμενη και μάλιστα με νίκη απόψε θα σκαρφαλώσει στην δεύτερη θέση. Προέρχεται από την εκτός έδρας λευκή ισοπαλία κόντρα στην Βίσλα Πλοκ αλλά μπροστά στο κοινό της είναι αρκετά αποτελεσματική φέτος. Έχει ήδη πανηγυρίσει έξι νίκες σε πρωτάθλημα και Κύπελλο και ταυτόχρονα έχει σκοράρει και στα δέκα επίσημα εντός έδρας παιχνίδια.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Η Ζαγκουέμπιε Λούμπιν έμεινε στο 2-2 εντός έδρας με αντίπαλο την Ράκοβ Τσεστοχόβα, ένα αποτέλεσμα που σίγουρα δεν την άφησε ικανοποιημένη. Είναι ομάδα που βολεύεται στον ρόλο του αουτσάιντερ και στην τακτική των αντεπιθέσεων και μετρά τέσσερις νίκες στις πέντε πρόσφατες εκτός έδρας αναμετρήσεις σε πρωτάθλημα και Κύπελλο.</p>
      <p>Η Κρακόβια θα επιχειρήσει να ελέγξει τον ρυθμό και να δημιουργήσει προβλήματα στην ούτως ή άλλως ευάλωτη άμυνα της αντιπάλου της. Οι φιλοξενούμενοι μοιάζει να παίζουν με άγνοια κινδύνου στους περισσότερους αγώνες και εκτιμώ ότι θα βρουν ένα γκολ.</p>
      <figure>
        <img src="https://www.to10.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-263.jpg"/>
      </figure>
      <p>Πηγή: www.bet-hoven.net</p>
      <p>
        <b>
          <a href="https://www.to10.gr/stoixima/779080/apo-ena-gkol-diladi-1-75/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>