<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/5g-ecco-il-motivo-per-cui-le-tariffe-aumenteranno-nel-2020-628198"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T09:50:36+00:00"/>
    <meta property="og:title" content="5G: ecco il motivo per cui le tariffe Tim, Wind, Tre e Vodafone aumenteranno"/>
    <meta property="og:description" content="Il 5G si appresta ad arrivare sul mercato mondiale a partire da Gennaio 2020, ma sembra che non avrà costi bassi per gli utenti. Gli operatori telefonici alzeranno i prezzi delle tariffe. Scopriamo cosa si cela dietro tutto ciò."/>
  </head>
  <body>
    <article>
      <h1>5G: ecco il motivo per cui le tariffe Tim, Wind, Tre e Vodafone aumenteranno</h1>
      <address><time datetime="2019-11-25T09:50:36+00:00">25 Nov 2019, 09:50</time> by <a rel="author">Manuel De Pandis</a></address>
      <p>
        <i>Il 5G si appresta ad arrivare sul mercato mondiale a partire da Gennaio 2020, ma sembra che non avrà costi bassi per gli utenti. Gli operatori telefonici alzeranno i prezzi delle tariffe. Scopriamo cosa si cela dietro tutto ciò.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/10/Untitled-design-35.png"/>
      </figure>
      <p>Il <b>5G</b> si appresta ad arrivare in pianta stabile a partire da Gennaio 2020 e le compagnie telefoniche sono già pronte con le loro infrastrutture: manca davvero poco e potremo iniziare a navigare all’ultra velocità di cui tanto si parla.</p>
      <p>E non solo: la nuova rete permetterà anche di impiegare meglio la domotica e di sfruttare la latenza tendente allo “0” per le autovetture, per l’industria del futuro e lo sviluppo <b>dell’IoT</b> e delle <a href="https://www.economyup.it/innovazione/smart-city-cosa-sono-davvero-e-a-che-punto-siamo-in-italia/"><i><b>Smart Cities.</b></i></a>  A distanza di un anno dall’assegnazione delle frequenze della rete, oramai è tempo di parlare delle tariffe che vedranno protagonista lo standard per le telecomunicazioni del domani. Tuttavia gli utenti si pongono una domanda: quanto ci costerà questo passaggio?</p>
      <p>Quello che si sa è che gli operatori dovranno rientrare dell’ingente quantità di denaro investita per la creazione delle infrastrutture per la nuova rete. <b>Tim, Vodafone, Wind, 3 Italia, Iliad e Fastweb</b> proporranno offerte che vedranno <b>bundle di SMS</b>,<b> chiamate e dati internet.</b> Ma ciò andrà a discapito del prezzo?</p>
      <h3>5G: i prezzi saranno più elevati rispetto a quelli attuali</h3>
      <p>In molti Paesi del mondo, sappiamo che la rete del domani avrà costi quasi proibitivi. Inizialmente saranno in pochi a potersi permettere il 5G nel proprio piano tariffario. Il <b>4G</b> diventerà sempre meno utilizzato, <a href="https://www.tecnoandroid.it/2019/11/21/addio-3g-dal-prossimo-anno-verra-sostituito-dal-5g-626604"><b>le antenne del 3G potranno presto venire chiuse.</b></a> E la scusa degli operatori sembra essere la medesima: rientrare dei costi investiti per la nuova connessione, che come sappiamo, mapperà l’intero mondo, con la creazione di molte più cellule e infrastrutture più performanti e presenti sul territorio.</p>
      <p>Come contro <b>diremo addio a tutte quelle tariffe “<i>All-inclusive</i>” a soli 9,99,</b> e i consumatori dovranno anche preventivare l’acquisto di un device (così come di un modem per casa) che abbia il modulo per la nuova tecnologia.</p>
    </article>
  </body>
</html>