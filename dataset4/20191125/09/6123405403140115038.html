<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-pezzi-unici-doppia-la-caccia-e-fazio-con-carola-doppia-giletti-639052.html?ref=rss"/>
    <meta property="og:site_name" content="Affari Italiani"/>
    <meta property="article:published_time" content="2019-11-25T09:10:00+00:00"/>
    <meta property="og:title" content="Ascolti Tv: Pezzi Unici doppia La Caccia, e Fazio con Carola doppia Giletti"/>
    <meta property="og:description" content="Auditel: Domina la fiction di Rai1, cresce Che Tempo che fa su Rai2 e distacca nettamente Non è l'Arena su La7, sempre bene Le Iene"/>
  </head>
  <body>
    <article>
      <h1>Ascolti Tv: Pezzi Unici doppia La Caccia, e Fazio con Carola doppia Giletti</h1>
      <h2>Auditel: Domina la fiction di Rai1, cresce Che Tempo che fa su Rai2 e distacca nettamente Non è l'Arena su La7, sempre bene Le Iene</h2>
      <address><time datetime="2019-11-25T09:10:00+00:00">25 Nov 2019, 09:10</time> by <a rel="author">Marco Zonetti</a></address>
      <p><b>Gli ascolti Tv e i dati Auditel di ieri domenica 24 novembre 2019</b>, vedono in prima serata su Rai1 la seconda puntata della <i>fiction</i> <b><i>Pezzi Unici</i></b> diretta da <b>Cinzia TH Torrini </b>con <b>Sergio Castellitto, Irene Ferri</b> e <b>Giorgio Panariello</b> confrontarsi con la terza puntata della serie spagnola <i><b>La Caccia - Monteperdido</b></i> interpretata da <b>Megan Montaner</b> in onda su Canale 5; nonché la duplice disfida tra <i>talk show</i>, <i><b>Che tempo che fa</b></i> con <b>Fabio Fazio</b> e <b>Luciana Littizzetto</b> (fra gli ospiti <b>Tiziano Ferro </b>e - in esclusiva e per la prima volta in uno studio televisivo italiano -<b> Carola Rackete</b>) e <i>Non è L'Arena</i> di <b>Massimo Giletti</b> su La7 che ha ospitato, fra gli altri, il leader del M5s <b>Luigi Di Maio</b>. Fra gli altri programmi <i><b>Le Iene Show</b></i> su Italia 1 e uno speciale di <i><b>Amore Criminale</b></i> con <b>Veronica Pivetti</b> su Rai3 dedicato alla <b>Giornata Mondiale contro la Violenza sulle Donne.</b> </p>
      <p><b>Su Rai1 <i>Pezzi Unici</i> stravince la serata con 4.614.000 spettatori (20.2% di share)</b>, doppiando su Canale 5 <i><b>La Caccia – Monteperdido</b></i> e i suoi 2.250.000 spettatori (10.1%). Su Rai2 <i><b>Che Tempo che Fa</b></i> fa boom con 2.369.000 spettatori (9.4%) mentre <i><b>Che Tempo che Fa – Il Tavolo</b></i> conquista l’8.2% con 1.617.000 spettatori. Su Italia 1 <i><b>Le Iene Show</b></i> ha segnato 2.230.000 spettatori con il 12.5% di share. Su Rai3 <i><b>Speciale Amore Criminale</b></i> raccoglie 864.000 spettatori (3.7%), su La7 <i><b>Non è l’Arena </b></i>scende al 5.8% con 1.152.000 spettatori. </p>
      <p><b>Sette giorni fa</b>, su Rai1 <i><b>Pezzi Unici</b></i> vinceva la serata e conquistava il 20% di share con 4.621.000 spettatori, doppiando <i><b>La Caccia </b></i>(9.4% - 2.117.000), battuta anche dalle<i><b> Iene</b></i> con il 12.8% e 2.229.000 individui all'ascolto; <b>Fazio conquistava uno share pari all'8.4% e 2.118.000 spettatori con <i>Che Tempo che Fa</i></b> e il 7.8% e una media di 1.490.000 contatti con <i><b>Che Tempo che fa - il Tavolo</b></i>. Su La7 <i><b>Non è L’Arena</b></i> cresceva a 1.311.000 spettatori con il 6.6% di share.</p>
      <p> </p>
    </article>
  </body>
</html>