<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/cea-mai-mare-pensie-din-romania-suma-fabuloasa-platita-de-casa-naionala-de-pensii-publice-148893.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T09:10:00+00:00"/>
    <meta property="og:title" content="Cea mai mare pensie din România: suma fabuloasă plătită de Casa Națională de Pensii Publice"/>
    <meta property="og:description" content="Ai auzit din totdeauna de pensii speciale și sume fabuloase plătite unei mâini de pensionari, dar cea mai mare pensie plătită în România pentru luna octombrie este șocantă."/>
  </head>
  <body>
    <article>
      <h1>Cea mai mare pensie din România: suma fabuloasă plătită de Casa Națională de Pensii Publice</h1>
      <address>
        <time datetime="2019-11-25T09:10:00+00:00">25 Nov 2019, 09:10</time>
      </address>
      <p>
        <b>Ai auzit din totdeauna de pensii speciale și sume fabuloase plătite unei mâini de pensionari, dar cea mai mare pensie plătită în România pentru luna octombrie este șocantă.</b>
      </p>
      <p>Deși nu vom afla probabil niciodată persoana care primește regulat această sumă sau activitatea pe care a întreprins-o pe parcursul vieții, cel mai probabil a lucrat la o instituție de stat. Detaliile sunt însă de prisos, în momentul în care individul cu pricina a primit pentru luna octombrie 2019, în frumoasa noastră țărișoară, 33.235 de lei sau aproape 7000 de euro. Cu acea sumă, poți alege să trăiești oriunde pe planeta pământ în condiții foarte relaxate sau poți opta să-ți achiziționez un autoturism nou la fiecare câteva luni.</p>
      <p>Potrivit informaţiilor furnizate de Ministerul Muncii şi Protecţiei Sociale (MMPS), beneficiarul aparţine de una din Casele locale de Pensii din Bucureşti, scrie Agerpres. Este important de reținut că toate cele cinci persoane din topul celor mai mari pensii virate de CNPP se află în București.</p>
      <p>Chiar și așa, discrepanța dintre prima cea mai mare pensie și a doua este destul de mare. Pensie de pe locul doi în România, virată pentru luna octombrie 2019, a fost de 28.572 lei. Următoarea are un cuantum brut de 28.470 lei. Cea de a patra coboară un pic mai jos, până la 25.939 lei. Top cinci se încheie cu suma de 25862 lei în brut.</p>
      <p>În comunicatul CNPP care vizează aceste informații oficiale despre pensiile fabuloase încasate de o mână de oameni din România, nu se menționează activitatea lor. „Referitor la funcţiile exercitate (de cei 5 beneficiari, n.r.) nu putem face precizări întrucât în baza de date a instituţiei noastre nu există un criteriu de selecţie după locul de muncă, meseria sau funcţia persoanei care are calitatea de persoană asigurată. Toate aceste informaţii nu au nicio relevanţă în statisticile şi rapoartele generate, care urmăresc elementele parametrice care determină cuantumul pensiilor (vârstă, gen, stagii de cotizare, venituri asigurate, punctajul mediu anual etc)”, se menţionează în răspunsul transmis de Ministerul Muncii.</p>
      <p>În ceea ce privește recordurile de la polul opus, cea mai mică pensie este dată în Botoșani, de 1092 de lei, urmată de Giurgiu cu 1100 lei, Vrancea – 1120 și Vaslui cu 1130 lei. Locul cinci în același top ține de Satu Mare cu 1136 lei.</p>
    </article>
  </body>
</html>