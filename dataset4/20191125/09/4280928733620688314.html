<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/innovation/deras-spray-ger-en-hal-toalett-dar-inget-fastnar-6979533"/>
    <meta property="og:site_name" content="Ny Teknik"/>
    <meta property="article:published_time" content="2019-11-25T09:44:00+00:00"/>
    <meta property="og:title" content="Deras spray ger en hal toalett där inget fastnar"/>
    <meta property="og:description" content="Universitetets nya ytskikt skapar en luktfri toalettskål där avföring och bakterier inte fäster vid porslinet. Den stora miljövinsten är dock att spolningen kräver långt mindre vatten."/>
  </head>
  <body>
    <article>
      <h1>Deras spray ger en hal toalett där inget fastnar</h1>
      <address><time datetime="2019-11-25T09:44:00+00:00">25 Nov 2019, 09:44</time> by <a rel="author">John Edgren</a></address>
      <h4>Universitetets nya ytskikt skapar en luktfri toalettskål där avföring och bakterier inte fäster vid porslinet. Den stora miljövinsten är dock att spolningen kräver långt mindre vatten.</h4>
      <p>Wong Laboratory for Natural Inspired Engineering vid Pennsylvania State University har tagit fram ett material som teoretiskt skulle kunna halvera vattenanvändningen i världens toaletter.</p>
      <p>"Less coating" appliceras i två skikt. Först sprayas ett polymerlager där molekylerna bildar mycket fina strån när plasten torkar. De är cirka en miljon gånger tunnare än ett mänskligt hårstrå och det andra skiktet består av ett smörjmedel som lägger sig runt dem. Resultatet är ett superhalt underlag.</p>
      <p>– När vi lade beläggningen på en toalett i labbet och släppte på konstgjord avföring så gled den bara rakt ned utan att något fastnade i toan, säger Jing Wang, en av personerna bakom konceptet, i ett uttalande.</p>
      <related>
        <a href="https://www.nyteknik.se/innovation/gates-backar-osankbar-metall-kan-anvandas-till-flytande-stader-6978588"/>
      </related>
      <p>Utöver de uppenbara fördelarna avseende städning med toaborsten så innebär ytskiktet att man behöver långt mindre vatten för att skölja bort avföringen. En vanlig standardtoalett kan använda sex liter vid en enda spolning. Forskarna tror att den mängden kan minska radikalt.</p>
      <p>Tekniken skulle även kunna användas i de vattenlösa toaletter som är vanliga i tredje världen, och göra dem mer tilltalande för användarna. Forskarnas experiment har också visat att skikten avvisar bakterier, särskilt de som ger upphov till infektionssjukdomar, samt bakterier som bidrar till obehaglig lukt.</p>
      <p>Men även ett land som USA skulle kunna ha nytta av lösningen i de regioner som lider av vattenbrist. De två lagren kräver bara fem minuter för att härda, och i en konventionell toalett överlever det sista smörjande lagret omkring 500 spolningar innan det behöver sprayas på igen. Penn States arbete är presenterat i tidskriften Nature Sustainability.</p>
      <related>
        <h4>Relaterade artiklar</h4>
        <a href="https://www.nyteknik.se/innovation/nytt-grafenfilter-forvandlar-fororenat-havsvatten-till-dricksvatten-6900524"/>
        <a href="https://www.nyteknik.se/innovation/gates-backar-osankbar-metall-kan-anvandas-till-flytande-stader-6978588"/>
        <a href="https://www.nyteknik.se/innovation/skinn-av-kolnanoror-kan-skydda-framtidens-raketer-6978667"/>
      </related>
    </article>
  </body>
</html>