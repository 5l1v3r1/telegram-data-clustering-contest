<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905131/puzzel-voor-ten-hag-blind-is-echt-de-strateeg-en-leider-van-ajax-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T09:58:00+00:00"/>
    <meta property="og:title" content="Puzzel voor Ten Hag bij Ajax: 'Echt een gemis, een heel groot gemis'"/>
    <meta property="og:description" content="Ajax gaat het gemis van Daley Blind voelen tegen Lille OSC. Dat verwacht Hedwiges Maduro, die Edson Álvarez zou opstellen als de vervanger van Blind. &quot;Daley Blind is echt de strateeg en leider van Ajax&quot;, aldus Maduro tegen Voetbal International. &quot;Hij heeft een fantastische pass, maar ook in het neerzetten van de verdediging is hij heel belangrijk voor dit Ajax. Blind is echt een gemis, een heel groot gemis.&quot;"/>
  </head>
  <body>
    <article>
      <h1>Puzzel voor Ten Hag bij Ajax: 'Echt een gemis, een heel groot gemis'</h1>
      <address>
        <time datetime="2019-11-25T09:58:00+00:00">25 Nov 2019, 09:58</time>
      </address>
      <p>
        <b>Ajax gaat het gemis van Daley Blind voelen tegen Lille OSC. Dat verwacht Hedwiges Maduro, die Edson Álvarez zou opstellen als de vervanger van Blind.</b>
      </p>
      <p>"Daley Blind is echt de strateeg en leider van Ajax", aldus Maduro tegen <a href="https://www.vi.nl/audio/schuurs-en-alvarez-het-best-opgewassen-tegen-sterke-osimhen">Voetbal International</a>. "Hij heeft een fantastische pass, maar ook in het neerzetten van de verdediging is hij heel belangrijk voor dit Ajax. Blind is echt een gemis, een heel groot gemis."</p>
      <p>Blind ontbreekt net als Joël Veltman door een schorsing na zijn rode kaart tegen Chelsea. Maduro zou Perr Schuurs en Álvarez aanwijzen als centrale verdedigers tegen Lille. "Blind heeft ervaring, terwijl Schuurs een andere type is en Álvarez liever op het middenveld zal spelen, dus het zal wel even zoeken zijn."</p>
      <p>De oud-Ajacied ziet een belangrijke rol weggelegd voor het Ajax-middenveld. "Als dat goed staat, heeft de verdediging ook meer rust. Het middenveld ontlast vaak de verdediging, dat vergeten mensen weleens. Daarom zou ik niet te veel posities wisselen."</p>
    </article>
  </body>
</html>