<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-zvernuvsya-do-avakova-cherez-avtomat-cornovol/939711"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T09:51:00+00:00"/>
    <meta property="og:title" content="&quot;Слуга народу&quot; звернувся до Авакова через автомат Чорновол"/>
    <meta property="og:description" content="Депутат від &quot;Слуги народу&quot; Олександр Качура звернувся до міністра внутрішніх справ з проханням повідомити, чи нагороджували екс-депутатку Тетяну Чорновол автоматом. Копію його звернення опублікував &quot;Главком&quot;. Окрім факту нагородження, Качура цікавиться, що стало для цього підставою, ..."/>
  </head>
  <body>
    <article>
      <h1>"Слуга народу" звернувся до Авакова через автомат Чорновол</h1>
      <address><time datetime="2019-11-25T09:51:00+00:00">25 Nov 2019, 09:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939711_w_300.jpg?v=0"/>
        <figcaption>"У мене є, до речі, нагородний автомат", — Чорновол. ФОТО: Facebook-сторінка Тетяни Чорновол</figcaption>
      </figure>
      <p>Депутат від "Слуги народу"<b> Олександр Качура</b> звернувся до міністра внутрішніх справ з проханням повідомити, чи нагороджували екс-депутатку <b>Тетяну Чорновол</b> автоматом.</p>
      <p><a href="https://glavcom.ua/pub/pdf/78/7885/zapyt.PDF">Копію</a> його звернення <a href="https://glavcom.ua/news/sluga-narodu-zlyakavsya-avtomata-tetyani-chornovol-i-zvernuvsya-do-avakova-dokument-642107.html">опублікував</a> "Главком".</p>
      <p>Окрім факту нагородження, Качура цікавиться, що стало для цього підставою, чи відкривалася щодо Чорновол справа як особи, яка володіє зброєю, чи надавала вона меддовідку, чи має дозвіл на перевезення бойових припасів.</p>
      <p>Запит надіслав після <a href="https://www.youtube.com/watch?v=lpYJ1ktgZQc">заяви</a> Чорновол про наявність нагородного автомата в ефірі телеканалу "НАШ" 8 жовтня.</p>
      <p>"Був би Пашинський на волі, він був би з нами. А так я продовжу його справу… У мене, до речі, є нагородний автомат", — сказала політикиня, пояснюючи, що разом з добровольцями піде на позиції, які залишає українська армія на Донбасі.</p>
      <blockquote>У Верховній Раді 8-го скликання Чорновол і Пашинський були членами однієї депутатської фракції "Народний фронт".</blockquote>
    </article>
  </body>
</html>