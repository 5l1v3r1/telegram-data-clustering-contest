<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/tiffany-arnault-luis-vuitton-16-mld-3121184/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T09:37:25+00:00"/>
    <meta property="og:title" content="Tiffany cambia padrone. Il re del lusso Arnault (Luis Vuitton, Dior…) se l’aggiudica per 16 mld di dollari"/>
    <meta property="og:description" content="ROMA – La società leader mondiale nel settore dei beni di lusso LVMH ha acquistato la catena di gioiellerie americana Tiffany. Lo hanno reso noto i due gruppi in una nota congiunta, confermando le indiscrezioni dei media americani su un’intesa preliminare. E’ stato raggiunto un “accordo definitivo per l’acquisizione di Tiffany da parte di LVMH al prezzo di 135 dollari per azione. La transazione vale per Tiffany circa 14,7 miliardi di euro, ovvero 16,2 miliardi di dollari”, riferisce la nota. Un mese di trattative Dopo un mese di trattative, al secondo rilancio, il colosso francese del lusso si è aggiudicato uno dei marchi più noti della gioielleria internazionale. Reso letteralmente mitico negli anni ’60 da Audrey Hepburn e dal suo tubino nero con fili di perle. Secondo il Financial Times, il gruppo capitanato da Bernard Arnault avrebbe portato a 135 dollari ad azione l’offerta partita a fine ottobre da 120 dollari e già salita a 130 il 21 novembre.ArcelorMittal, Conte: “Rinvio processo se la produzione viene…"/>
  </head>
  <body>
    <article>
      <h1>Tiffany cambia padrone. Il re del lusso Arnault (Luis Vuitton, Dior…) se l’aggiudica per 16 mld di dollari</h1>
      <address><time datetime="2019-11-25T09:37:25+00:00">25 Nov 2019, 09:37</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/tiffany_ansa-1.jpg"/>
        <figcaption>Tiffany sulla Quinta strada a New York (Ansa)</figcaption>
      </figure>
      <p>ROMA – La società leader mondiale nel settore dei beni di lusso LVMH ha acquistato la catena di <a href="https://www.blitzquotidiano.it/cronaca-mondo/tiffany-rubedo-metal-nuovo-metallo-1164665/">gioiellerie</a> americana Tiffany. Lo hanno reso noto i due gruppi in una nota congiunta, confermando le indiscrezioni dei media americani su un’intesa preliminare. E’ stato raggiunto un “accordo definitivo per l’acquisizione di Tiffany da parte di LVMH al prezzo di 135 dollari per azione. La transazione vale per Tiffany circa 14,7 miliardi di euro, ovvero 16,2 miliardi di dollari”, riferisce la nota.</p>
      <h3>Un mese di trattative</h3>
      <p>Dopo un mese di trattative, al secondo rilancio, il colosso francese del lusso si è aggiudicato uno dei marchi più noti della gioielleria internazionale. Reso letteralmente mitico negli anni ’60 da Audrey Hepburn e dal suo tubino nero con fili di perle. Secondo il Financial Times, il gruppo capitanato da Bernard Arnault avrebbe portato a 135 dollari ad azione l’offerta partita a fine ottobre da 120 dollari e già salita a 130 il 21 novembre.</p>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/wp/wp-content/uploads/2019/11/conte_mittal-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">ArcelorMittal, Conte: “Rinvio processo se la produzione viene garantita”</a>
      </h3>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/wp/wp-content/uploads/2019/11/bonus_neomamme-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/bonus-neomamme-lavoro-esonero-3120568/">Bonus neomamme: allo studio esonero contributivo al 100% per i datori di lavoro. Ma è scontro nel governo</a>
      </h3>
      <p>La resistenza mostrata sin da subito dal consiglio di amministrazione di Tiffany ha costretto i francesi ad alzare progressivamente la posta, arrivando a valutare l’intero marchio americano ben 16,7 miliardi di dollari. Una cifra di fronte alla quale ogni dubbio si sarebbe dissipato.</p>
      <h3>Cresce l’impero Luis Vuitton</h3>
      <p>Acquistare Tiffany consentirebbe all’impero di Louis Vuitton di diversificarsi ulteriormente aumentando la sua esposizione nel comparto dei gioielli. Uno dei settori a più forte crescita sul mercato del lusso. Con i suoi 300 punti vendita a livello globale, Tiffany è uno dei maggiori gioiellieri al mondo insieme a Cartier e Bulgari, che già fanno parte dell’impero di Arnault.</p>
      <p>L’interesse di Lvmh per gli Stati Uniti è noto ormai da tempo ed è stato confermato con l’apertura in Texas di un stabilimento nel mese di ottobre, alla presenza di Donald Trump e di sua figlia Ivanka Trump. Con i suoi 4 miliardi di ricavi l’anno, Tiffany ha sofferto negli ultimi anni la concorrenza dei principali competitor, cercando un rilancio che solo di recente la società sembra essere riuscita ad intravedere.</p>
      <p>Dopo numerosi ricambi al vertice e dopo aver visto i titoli crollare fino a 60 dollari per azione (meno della metà di quanto messo ora sul piatto da Lvmh), il colosso dei gioielli sta ritrovando lustro sotto la guida del numero uno italiano Alessandro Bogoglio. Arrivato nel 2017 dopo una lunga esperienza in Bulgari e Diesel, Bogoglio ha rinnovato il look del suo flagship sulla Quinta Strada a New York. All’interno del quale ha aperto anche un ristorante, coronando il sogno di Holly Golightly di fare colazione da Tiffany. (fonte Ansa)</p>
    </article>
  </body>
</html>