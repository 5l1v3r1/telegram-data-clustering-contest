<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_za-5-rokiv-v-ukrayini-zapustyat-yedinij-portal-derzhposlug/939707"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T09:13:00+00:00"/>
    <meta property="og:title" content="За 5 років в Україні запустять єдиний портал держпослуг"/>
    <meta property="og:description" content="У Міністерстві цифрової трансформації хочуть створити єдиний портал держпослуг. За три-п'ять років всі послуги в нашій країні оцифрують і вони будуть доступні на єдиному сайті, розповів голова Мінцифри Михайло Федоров в інтерв'ю &quot;Радіо Свобода&quot;. &quot;Ми не будемо туди відразу всі ..."/>
  </head>
  <body>
    <article>
      <h1>За 5 років в Україні запустять єдиний портал держпослуг</h1>
      <address><time datetime="2019-11-25T09:13:00+00:00">25 Nov 2019, 09:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939707_w_300.jpg?v=0"/>
        <figcaption>На першому етапі планують оцифровувати всі документи. Фото:zaxid.net</figcaption>
      </figure>
      <p>У Міністерстві цифрової трансформації хочуть створити єдиний портал держпослуг.</p>
      <p>За три-п'ять років всі послуги в нашій країні оцифрують і вони будуть доступні на єдиному сайті, розповів голова Мінцифри <b>Михайло Федоров</b> в інтерв'ю <a href="https://www.radiosvoboda.org/a/30287351.html">"Радіо Свобода".</a></p>
      <p>"Ми не будемо туди відразу всі послуги, які до цього було створено, які якось криво працюють, додавати. Ми будемо тільки на портал додавати нові послуги, які ми оцифруємо, де ми змінюємо дизайн, де ми змінюємо логіку отримання послуг", – зауважив чиновник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_tilki-didzhitalizaciya-dozvolit-buti-konkurentnimi-na-rinku-developmentu-vavrish/931383"/>
      </related>
      <p>Федоров каже, що на початку буде декілька послуг, але з кожним місяцем вони додаватимуться. На першому етапі планують оцифровувати всі документи, включно з водійськими правами, техпаспортом і паспортом громадянина.</p>
      <blockquote>Найближчим часом в Україні можуть запустити елекронні нотаріальні <a href="https://gazeta.ua/articles/life/_v-ukrayini-zapustyat-elektronni-dovirenosti/937785">довіреності</a>.Відповідна послуга у нотаріуса не буде коштувати дорожче.</blockquote>
    </article>
  </body>
</html>