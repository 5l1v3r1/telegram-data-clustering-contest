<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905130/-pogba-wil-vertrekken-bij-man-utd-en-forceert-transfer-naar-real-madrid-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T09:49:00+00:00"/>
    <meta property="og:title" content="'Pogba weigert te spelen voor Manchester United en forceert megatransfer'"/>
    <meta property="og:description" content="Paul Pogba probeert een winterse transfer te forceren. Dat meldt het Spaanse COPE maandag. De sterspeler van Manchester United wil de overstap maken naar Real Madrid."/>
  </head>
  <body>
    <article>
      <h1>'Pogba weigert te spelen voor Manchester United en forceert megatransfer'</h1>
      <address>
        <time datetime="2019-11-25T09:49:00+00:00">25 Nov 2019, 09:49</time>
      </address>
      <p>
        <b>Paul Pogba probeert een winterse transfer te forceren. Dat meldt het Spaanse COPE maandag. De sterspeler van Manchester United wil de overstap maken naar Real Madrid.</b>
      </p>
      <p>Pogba speelde bijna twee maanden geleden zijn laatste wedstrijd voor United. De officiÃ«le lezing voor zijn afwezigheid is een voetblessure, maar de middenvelder zou al lang en breed fit zijn. Pogba wil naar verluidt niet meer spelen, zodat hij in de winterse transferperiode kan worden verkocht aan Real Madrid. Het Spaanse <a href="https://www.cope.es/deportes/futbol/amp/noticias/vestuario-del-united-afirman-que-pogba-juega-para-poder-irse-madrid-invierno-20191124_558749?__twitter_impression=true">COPE</a> beroept zich op 'twee directe bronnen' uit Manchester.</p>
      <p>De tactiek van Pogba schijnt te werken, want op Old Trafford zou men inmiddels serieus rekening houden met een vertrek van de Franse vedette. Manchester United hoopt een zo hoog mogelijk te bedrag af te kunnen dwingen bij Real Madrid en denkt aan een vraagprijs van 150 miljoen euro. Dat is 45 miljoen meer dan United drie jaar geleden voor Pogba betaalde aan Juventus.</p>
      <p>De liefde tussen Pogba en Real Madrid is niet nieuw. In de zomer probeerde de Spaanse grootmacht uit alle macht een akkoord te bereiken met United, terwijl de 26-jarige middenvelder openlijk uitsprak dat hij klaar was voor een nieuwe uitdaging. Een transfer kwam echter niet van de grond. Real-trainer Zinedine Zidane ziet in landgenoot Pogba het ontbrekende puzzelstukje.</p>
    </article>
  </body>
</html>