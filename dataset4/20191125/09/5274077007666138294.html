<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419142"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T09:12:00+00:00"/>
    <meta property="og:title" content="וואווי משיקה בישראל את מכשיר ה-Nova 5T"/>
    <meta property="og:description" content="המכשיר החדש הוא בעל מערך צילום אחורי בן 4 מצלמות, עם מצלמה ראשית של 48MP וטעינה מהירה שמאפשרת טעינה של עד 50% תוך 30 דקות."/>
  </head>
  <body>
    <article>
      <h1>וואווי משיקה בישראל את מכשיר ה-Nova 5T</h1>
      <address><time datetime="2019-11-25T09:12:00+00:00">25 Nov 2019, 09:12</time> by <a rel="author">יוני קמפינסקי</a></address>
      <p>חברת וואווי השיקה אתמול (ראשון) את מכשיר ה-Nova 5T, המיועד לצעירים חובבי אופנה ומדיה חברתית, המעוניינים בסמארטפון בעל ביצועים של מכשיר פרימיום במחיר אטרקטיבי ונוח לכל כיס.</p>
      <p>למכשיר מצלמה קדמית איכותית של 32MP, מערך צילום בן 4 מצלמות, כשהמצלמה הראשית בעלת 48MP, סוללה חזקה 3750mAh, מעבדKirin 980 מבית וואווי (הזהה למעבד הקיים גם בסדרת ה-P30), זיכרון פנימי 6GB ו-128GB נפח אחסון.</p>
      <p>מכשיר ה-Nova 5T שואף לספק חווית משתמש משופרת וייחודית. המכשיר מגיע עם המעבד המתקדם מבית וואווי, Kirin 980, אשר עושה שימוש בטכנולוגיה החסכונית 7 ננומטר וטכנולוגיות AI מתקדמות.</p>
      <p>רכיב המעבד הגרפי, ה-GPU Turbo 3, שודרג אף הוא לתמיכה ביותר משחקים ומאפשר ל-Nova 5T להציע ביצועי משחק טובים יותר בכל המובנים.</p>
      <p>המכשיר מגיע עם ממשק המשתמש החדש של וואווי, EMUI 9.1, המתבסס על מערכת Android Pie (גרסת אנדרואיד 9.0). ממשק זה מספק חווית שימוש משופרת עם ביצועים חזקים ושיפור ניכר במהירות המערכת.</p>
      <p>המכשיר מצויד בסוללה גדולה 3750mAh שתספק שימוש לאורך זמן ארוך, וטעינה מהירה 22.5W שמאפשרת טעינה של עד 50% תוך 30 דקות.</p>
      <p>המכשירים של וואווי היו הראשונים בעולם הסמארטפונים עם מערך צילום מרובע וכבר זמן רב הם נחשבים למשפחת הסמארטפונים המוצלחת ביותר עבור צלמים מקצועיים. מכשיר הדגל החדש, HUAWEI Nova 5T, מעוצב בקפידה ופונה לצרכנים צעירים שנהנים לצלם ולשתף את חייהם עם חברים ובני משפחה. ארבע המצלמות האחוריות תומכות בצילום ברזולוצייה גבוהה ובצילום בזווית רחבה במיוחד, משתלבות באלגוריתמי המצלמה העוצמתיים של וואווי ומאפשרות למשתמשים צילומים באיכות סטודיו ללא ציוד יקר. מערך הצילום משלב את טכנולוגיית ה-AI, וכולל את המצלמה הראשית בעלת 48MP לצילומים מרהיבים, מצלמת 16MP עם זווית צילום אולטרה רחבה, מצלמת 2MP לצילומי "בוקה" ומצלמת2MP לצילומי תקריב עד 4 ס"מ.</p>
      <p>עדשת התקריב מצטיינת בשימור הפרטים של מושאי הצילום, בעוד שעדשת הזווית הרחבה מספקת פרספקטיבה גדולה יותר. מערך הצילום המרובע של ה- Nova 5T מכסה את טווח המיקוד המלא ותומך באפקטים צילומיים שונים. העדשה הרחבה ומודול המצלמה לא רק מאפשרים למשתמשים ללכוד את העולם בבהירות חדה אלא גם ליהנות מהעדשה הרחבה לתיעוד רגעים מרגשים בחיי היומיום.</p>
      <p>המצלמה הקדמית הינה מצלמת 32MP איכותית במיוחד להפקת תצלומים ברמה גבוהה במיוחד. מערך הצילום משולב בטכנולוגיות משופרות כמו ייצוב תמונות (AIS), נעילת חשיפה אוטומטית (AEL) ומנעול פוקוס אוטומטי (AFL) בכדי להבטיח תמונות חדות ומפורטות.</p>
    </article>
  </body>
</html>