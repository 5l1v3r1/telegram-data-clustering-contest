<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-70-year-elderly-woman-died-after-bike-stumbling-during-crossing-road-2867230.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T09:28:08+00:00"/>
    <meta property="og:title" content="तेज रफ्तार बाइक की ठोकर लगने से सड़क पार कर रही 70 साल की वृद्ध महिला की मौत"/>
    <meta property="og:description" content="सुपौल के भपतियाही थाना क्षेत्र के पूर्वी कोसी तटबंध पर 30 किलोमीटर के पास स्पर के पास सड़क पार करने के क्रम में बाइक की ठोकर से भपटियाही पंचायत के 70 वर्षीय महिला की इलाज के दौरान मौत हो गया। घटना..."/>
  </head>
  <body>
    <article>
      <h1>तेज रफ्तार बाइक की ठोकर लगने से सड़क पार कर रही 70 साल की वृद्ध महिला की मौत</h1>
      <address><time datetime="2019-11-25T09:28:08+00:00">25 Nov 2019, 09:28</time> by <a rel="author">भपटियाही(सुपौल)। एक संवाददाता</a></address>
      <p>सुपौल के भपतियाही थाना क्षेत्र के पूर्वी कोसी तटबंध पर 30 किलोमीटर के पास स्पर के पास सड़क पार करने के क्रम में बाइक की ठोकर से भपटियाही पंचायत के 70 वर्षीय महिला की इलाज के दौरान मौत हो गया।</p>
      <p>घटना के संबंध में बताया जा रहा है कि भपटियाही पंचायत के वार्ड 7 की 70 वर्षीय वृद्ध महिला उमा देवी पूर्वी कोसी तटबंध के 30 किलोमीटर के पास सड़क पार कर रही थीं। इसी दौरान भपटियाही से वीरपुर की ओर तेज रफ्तार से जा रहे बाइक सवार ने वृद्ध महिला को ठोकर मार दी। बाइक की ठोकर से वृद्ध महिला बुरी तरह से जख्मी हो गयी। </p>
      <p>सूचना मिलने पर पहुंचे वृद्ध महिला के परिजनों ने जख्मी वृद्धा उमा देवी को सीएचसी में भर्ती कराया। डॉक्टर मयंक रंजन ने जख्मी वृद्ध महिला का प्राथमिक उपचार किया लेकिन इलाज के क्रम में ही वृद्ध महिला की मौत हो गया। घटना की सूचना पर भपटियाही थाना पुलिस ने सीएचसी पहुंचकर मृतक महिला उमा देवी की लाश को अपने कब्जे में कर पोस्टमार्टम में सदर अस्पताल सुपौल भेज दिया है। थाना अध्यक्ष प्रभाकर भारती ने बताया कि घटना में बाइक को जप्त कर लिया गया है। जबकि बाइक सवार फरार हो गया। थानाध्यक्ष ने बताया कि मृतक के परिजनों द्वारा लिखित आवेदन देने के बाद आवश्यक कार्रवाई की जाएगी।<br/> </p>
    </article>
  </body>
</html>