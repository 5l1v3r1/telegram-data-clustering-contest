<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/il-teletrasporto-esiste-davvero-ecco-cose-e-come-funziona-629133"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T09:50:20+00:00"/>
    <meta property="og:title" content="Il teletrasporto esiste davvero: ecco cos’è e come funziona"/>
    <meta property="og:description" content="Il teletrasporto esiste, e viene applicato per scopi sorprendenti: ecco di cosa stiamo parlando"/>
  </head>
  <body>
    <article>
      <h1>Il teletrasporto esiste davvero: ecco cos’è e come funziona</h1>
      <h2>Il teletrasporto esiste, e viene applicato per scopi sorprendenti: ecco di cosa stiamo parlando</h2>
      <address><time datetime="2019-11-25T09:50:20+00:00">25 Nov 2019, 09:50</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/teletrasporto-quantistico.jpg"/>
      </figure>
      <p>Pensate ancora si tratti di <b>fantascienza?</b> Certo, la produzione <b>letteraria</b> e <b>cinematografica</b> degli ultimi 60 anni ha certamente consentito che<b> quest’idea di “teletrasporto”</b> si radicasse nella mentalità collettiva.</p>
      <p>E se invece vi dicessimo che <b>il teletrasporto esiste davvero</b>? Molto ridimensionato rispetto a quello che siamo abituati a immaginare, ma sì, esiste davvero. Ed è anche una <b>tecnologia molto usata</b>, che si basa su fenomeni fisici scoperti all’inizio del ‘900.</p>
      <p>A onor del vero, si tratta di <b>teletrasporto quantistico</b>. L’aggettivo è d’obbligo, perché consente di individuare la <b>dimensione subatomica di cui si va a parlare</b>. La cosa più sorprendente è che il processo che ha consentito di arrivare a riprodurre tale processo artificialmente, in realtà, è <b>già presente in natura</b>. Quasi a dire “non abbiamo inventato nulla”, abbiamo soltanto applicato un meccanismo che è già contemplato dalla fisica.</p>
      <p>Stiamo parlando dell’<b>entanglement quantistico</b>, <a href="https://www.tecnoandroid.it/2019/10/17/buco-nero-studio-conferma-la-teoria-della-relativita-di-einstein-608719">un particolare fenomeno che lo stesso Einstein teorizzò</a> pur essendo momentaneamente incompatibile con alcuni dei suoi lavori.</p>
      <h3>Teletrasporto quantistico: come funziona e come viene sfruttato al giorno d’oggi</h3>
      <p>Il<b> teletrasporto quantistico</b> si fonda dunque sul fenomeno dell’entanglement. Molto brevemente, secondo questa scoperta <b>due particelle</b>, entrate<b> in contatto</b> in un momento qualsiasi della propria vita, continueranno a condizionarsi reciprocamente<b> pur dopo la separazione e pur trovandosi a distanza di milioni di chilometri</b>. Ma cosa si intende per “condizionarsi”? Significa che, pur non essendo più vicine o a diretto contatto (o legate da un legame chimico-fisico), <b>una data stimolazione effettuata su una delle due</b> andrà a<b> influenzare lo stato quantistico anche dell’altra particella.</b></p>
      <p>Il fenomeno, ad oggi, viene <b>sfruttato nei computer quantistici</b>, macchinari che hanno una potenza di calcolo superiore rispetto a qualsiasi altro “calcolatore” mai creato, che stanno<b> rivoluzionando il mondo dell’informatica.</b></p>
    </article>
  </body>
</html>