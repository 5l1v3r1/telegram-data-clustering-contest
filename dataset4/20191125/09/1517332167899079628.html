<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/esteri/lussemburgo-scultura-di-ghiaccio-crolla-nel-mercatino-di-natale-bimbo-travolto-e-ucciso/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T09:16:26+00:00"/>
    <meta property="og:title" content="Lussemburgo, scultura di ghiaccio si spacca nel mercatino di Natale: bimbo travolto e ucciso"/>
    <meta property="og:description" content="I fatti sono avvenuti ieri sera intorno alle 22 nella città di Lussemburgo, capitale dell'omonimo stato europeo. La struttura si sarebbe rotta e un frammento avrebbe colpito il piccolo di '2/3 anni', poi morto in ambulanza durante il trasporto in ospedale. Aperta un'inchiesta sulla tragedia."/>
  </head>
  <body>
    <article>
      <h1>Lussemburgo, scultura di ghiaccio si spacca nel mercatino di Natale: bimbo travolto e ucciso</h1>
      <h2>I fatti sono avvenuti ieri sera intorno alle 22 nella città di Lussemburgo, capitale dell’omonimo stato europeo. La struttura si sarebbe rotta e un frammento avrebbe colpito il piccolo di “2/3 anni”, poi morto in ambulanza durante il trasporto in ospedale. Aperta un’inchiesta sulla tragedia.</h2>
      <address><time datetime="2019-11-25T09:16:26+00:00">25 Nov 2019, 09:16</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Tragedia a <b>Lussemburgo</b>. Un bambino è rimasto ucciso ieri da una scultura di ghiaccio crollato in un <b>mercatino di Natale</b> nella capitale del piccolo Paese europeo che ne porta il nome. La polizia ha detto che la giovanissima vittima, descritto come un “infante di 2-3 anni”, è stato colpito da un frammento della struttura in Place Guillaume intorno alle 20:00 ed è morto durante il trasporto in ambulanza. Non è ancora chiaro il motivo per cui la scultura è crollata.</p>
      <p>La polizia locale ha dichiarato: "Secondo le indagini iniziali, una <b>scultura di ghiaccio</b> si è rotta e un blocco di ghiaccio purtroppo ha colpito un bambino. Il piccolo è rimasto gravemente ferito ed è morto in ambulanza". Alcuni testimoni hanno riferito ai media locali che i paramedici hanno cercato di rianimare il bambino sulla scena dell’incidente. È stata aperta un'<b>indagine</b> e il mercatino è stato isolato. Il drammatico incidente è avvenuto a pochi metri dalla pista di pattinaggio dell'annuale fiera natalizia nella capitale del Lussemburgo, che si è aperta giovedì.</p>
    </article>
  </body>
</html>