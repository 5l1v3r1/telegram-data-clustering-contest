<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rosja/191129648-Pierwsze-w-historii-wspolne-cwiczenia-okretow-Chin-Rosji-i-RPA.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T09:44:34+00:00"/>
    <meta property="og:title" content="Pierwsze w historii wspólne ćwiczenia okrętów Chin, Rosji i RPA"/>
    <meta property="og:description" content="Pierwsze w historii ćwiczenia morskie marynarek Rosji, Chin i RPA rozpoczęły się w poniedziałek u wybrzeży Republiki Południowej Afryki - informuje TASS. Ćwiczenia rozpoczęła parada marynarzy z trzech krajów na nabrzeżu w Kapsztadzie."/>
  </head>
  <body>
    <article>
      <h1>Pierwsze w historii wspólne ćwiczenia okrętów Chin, Rosji i RPA</h1>
      <address><time datetime="2019-11-25T09:44:34+00:00">25 Nov 2019, 09:44</time> by <a rel="author">arb</a></address>
      <p>
        <b>Pierwsze w historii ćwiczenia morskie marynarek Rosji, Chin i RPA rozpoczęły się w poniedziałek u wybrzeży Republiki Południowej Afryki - informuje TASS. Ćwiczenia rozpoczęła parada marynarzy z trzech krajów na nabrzeżu w Kapsztadzie.</b>
      </p>
      <p>Ze strony rosyjskiej w ćwiczeniach bierze udział grupa okrętów na czele z krążownikiem rakietowym <a href="https://www.rp.pl/article/20180831/SWIAT/180839886">"Marszałek Ustinow"</a>. W skład grupy wchodzi też tankowiec "Wiaźma" i holownik SB-406. Okręty wpłynęły do Kapsztadu w ubiegłą niedzielę.</p>
      <p>RPA oddelegowała do ćwiczeń fregatę SAS Amatola i tankowiec SAS Drakensberg.</p>
      <p>Z kolei ze strony chińskiej w ćwiczeniach bierze udział fregata rakietowa Weifang.</p>
      <p>Ćwiczenia organizowane są pod kryptonimem "Mosi" - słowo to oznacza "Dym" w jednym z języków urzędowych RPA.</p>
      <p>W ramach ćwiczeń wypracowane mają zostać strategia i taktyka współpracy okrętów z uczestniczących w nich państw. Marynarze mają brać udział także w szkoleniu lądowym - m.in. z zakresu walki wręcz.</p>
      <p>W drugiej części ćwiczeń okręty wypłyną w morze i wezmą udział we wspólnych działań w okolicach Przylądka Dobrej Nadziej. Ćwiczenia potrwają do 30 listopada.</p>
    </article>
  </body>
</html>