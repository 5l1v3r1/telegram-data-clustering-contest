<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546724/Sapic-Nije-izdaja-izlazak-na-izbore-nisam-zvao-spotiste-na-listu.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T09:29:00+00:00"/>
    <meta property="og:title" content="Šapić: Izlazak na izbore nije izdaja, za nekoliko nedelja o poznatima na listi"/>
    <meta property="og:description" content="Lider Srpskog patriotskog saveza SPAS Aleksandar Šapić izjavio je da ne zna da li je bojkot izbora dobra ili loša..."/>
  </head>
  <body>
    <article>
      <h1>Šapić: Izlazak na izbore nije izdaja, za nekoliko nedelja o poznatima na listi</h1>
      <address>
        <time datetime="2019-11-25T09:29:00+00:00">25 Nov 2019, 09:29</time>
      </address>
      <p>Lider Srpskog patriotskog saveza SPAS Aleksandar Šapić izjavio je da ne zna da li je bojkot izbora dobra ili loša opcija, ali je ta organizacija procenila da je za nju svrsishodnije da na njih izadje.</p>
      <p>"Smeta mi što oni koji nisu za izlazak na birališta govore da su ovi drugi izdajnici i obrnuto", rekao je Šapić, za današnje izdanje lista Večernje novosti, navodeći da ni u kakvim podelama neće da učestvuje.</p>
      <p>On je rekao da SPAS ide samostalno na izbore, ali su vrata i dalje otvorena za sve koji dele njihova načela.</p>
      <p>"Klasične koalicije nam nikad nisu bile interesantne. Ponudio sam Demokratskoj stranci Srbije ujedinjenje u organizaciju koju bih ja predvodio. Nije im odgovaralo, nastavili su svojim putem. Nije bilo zlih reči. Želim im sve najbolje", rekao je Šapić.</p>
      <p>On je rekao da će SPAS za nekoliko nedelja predstaviti poznate ličnosti koje će biti na listi, kao i da su to ljudi koji imaju kredibilitet.</p>
      <p>"Neće biti jednoumlja, loše bi bilo da svi mislimo identično, ali će nam osnovni princip biti isti. Nisam zvao sportiste, ne bih voleo da neko ima problem. Ako neko sam bude hteo, dobrodošao je", rekao je Šapić.</p>
    </article>
  </body>
</html>