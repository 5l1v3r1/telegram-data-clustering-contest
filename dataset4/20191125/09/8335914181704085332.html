<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/banov-za-iskanata-mu-ostavka-dyrzhavniiat-interes-e-zashtiten-6102500"/>
    <meta property="og:site_name" content="Vesti"/>
    <meta property="article:published_time" content="2019-11-25T09:09:00+00:00"/>
    <meta property="og:title" content="Банов за исканата му оставка: Държавният интерес е защитен"/>
    <meta property="og:description" content="Министърът на културата заяви, че сигналът не е повод за оставката му, и че е перманентен натиск"/>
  </head>
  <body>
    <article>
      <h1>Банов за исканата му оставка: Държавният интерес е защитен</h1>
      <h2>Министърът на културата заяви, че сигналът не е повод за оставката му, и че е перманентен натиск</h2>
      <address><time datetime="2019-11-25T09:09:00+00:00">25 Nov 2019, 09:09</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=7b4d367ed0&amp;autoplay=1">Видео</a>
      </aside>
      <p>БСП поиска оставката на министъра на културата Боил Банов, но според него това е неоснователно. Поводът е решението на Върховния касационен съд, според което ведомството не може да поиска неустойка от изпълнителите на ремонта на столичното Ларго. Оказа се, че държавата не само няма да получи обезщетение, но и дължи 73 000 лв. разноски по делото.</p>
      <p>Сигналът на БСП беше неоснователен. Един пернаменен натиск няма как да бъде повод за оставката ми. Държавният интерес е защитен. 3 години се водиха дела с фирмата, но за съжаление са изгубени. Моят екип е много сериозен и качествен. Работата ни през последните 2 години го доказва. Моята работа е, когато открия, че вътре в министерството има „гнили ябълки”, да ги отстраня”, заяви министърът на културата Боил Банов пред „Здравей, България” по <a href="https://nova.bg/news/view/2019/11/25/269647/%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BB%D0%B0%D1%80%D0%B3%D0%BE%D1%82%D0%BE-%D1%81%D0%B8%D0%B3%D0%BD%D0%B0%D0%BB%D1%8A%D1%82-%D0%BD%D0%B0-%D0%B1%D1%81%D0%BF-%D0%B1%D0%B5%D1%88%D0%B5-%D0%BD%D0%B5%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%B5%D0%BD">NOVA</a>.</p>
      <p>
        <a href="https://www.vesti.bg/bulgaria/aferata-alo-banov-sym-skandal-ili-teza-6091527">Аферата "Ало, Банов съм”: Скандал или теза</a>
      </p>
      <p>Той коментира и заканите за протести на кинодейците. Министърът подчерта, че в последните години е направено много за българското кино. „Целта сега е да се изготви нов начин на финансиране на българското кино и да се създадат по-добри условия и възможности”, каза Банов.</p>
      <p><b>Министерството на културата </b>пропусна последния срок да обжалва съдебното решение, с което бе отхвърлена претенцията му за неустойка към строителя на столичното Ларго. Това ставаше ясно от определение на ВКС, с което делото бе окончателно приключено. Това означава, че Министерството на културата не само няма да получи 753 хил. лв. неустойка, но и ще трябва да плати над 73 хил. лв. разноски по делото.</p>
      <p>Ремонтът на Ларгото бе повод за скандала, придобива известност като "Ало, Банов съм". В началото на годината Елена Йончева от БСП оповести записи, от които твърдеше, че става ясно как Банов дава инструкции да се оформят документи, за да не дължат изпълнителите неустойка. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/banov-otgovori-atakata-ne-e-sluchajna-6102097"/>
        <a href="https://www.vesti.bg/bulgaria/skandal-zaradi-operna-prima-banov-poiska-ostavka-6098977"/>
        <a href="https://www.vesti.bg/bulgaria/ministerstvoto-na-kulturata-otlaga-sybarianeto-na-tiutiunev-sklad-v-plovdiv-6098055"/>
      </related>
    </article>
  </body>
</html>