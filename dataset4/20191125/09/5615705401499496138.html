<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204846-parnas-ta-fruman-hotili-zrobiti-odnogo-z-direktoriv-naftogazu-svoeyu-lyudinoyu"/>
    <meta property="og:site_name" content="Mind UA"/>
    <meta property="article:published_time" content="2019-11-25T09:20:00+00:00"/>
    <meta property="og:title" content="Парнас та Фруман хотіли зробити одного з директорів «Нафтогазу» «своєю людиною»"/>
    <meta property="og:description" content="Мова йде про Андрія Фаворова,який розповів, що «друзі» Джуліані хотіли встановити контроль над НАК"/>
  </head>
  <body>
    <article>
      <h1>Парнас та Фруман хотіли зробити одного з директорів «Нафтогазу» «своєю людиною»</h1>
      <h2>Мова йде про Андрія Фаворова,який розповів, що «друзі» Джуліані хотіли встановити контроль над НАК</h2>
      <address>
        <time datetime="2019-11-25T09:20:00+00:00">25 Nov 2019, 09:20</time>
      </address>
      <p>Директор з інтегрованого газового бізнесу «Нафтогазу» Андрій Фаворов заявив, що два союзника особистого адвоката Дональда Трампа Руді Джуліані вихвалялись своїми зв’язками із ним та владою США, коли вони намагались реалізувати свій план із зміни керівництва «Нафтогазу» та відсторонення від посади тодішнього посла в Україні Марі Йованович. Про це повідомляє <a href="https://edition.cnn.com/2019/11/24/politics/favorov-giuliani-associates-naftogaz/index.html">CNN</a>.</p>
      <p>Фаворов сказав,що зустрівся з Левом Парнасом та Ігорем Фруманом під час енергетичної конференції в Х'юстоні в березні. Він додав, що одразу було ясно, що ці двоє прагнуть укласти угоди щодо газу в Україні,щоб просувати свої власні ділові інтереси. За словами Фаворова, вони гадали, що зв’язки із Джуліані та владою США стануть для цього у нагоді.</p>
      <p>Фаворов наголосив, що Фруман та Парнас хотіли зробити його «своєю людиною». Також він додав, що вони запропонували організувати його призначення на посаду глави «Нафтогазу», замість Андрія Коболєва. Фаворов підкреслив, що розповів про усе Коболєву і відповів на пропозицію Парнаса і Фрумана відмовою.</p>
      <p>«Я одразу відхилив цю пропозицію, – сказав Фаворов в інтерв’ю CNN. – Це був мій перший досвід, коли дві приватні особи пропонували або обговорювали питання, які мали стати частиною зовнішньої політики США».</p>
      <p>Він розповів, що не знав, чи варто сприймати Парнаса та Фрумана серйозно, поки аж через два місяця посла США в Україні Марі Йованович не зняли з посади.</p>
      <p>У свою чергу, адвокат Парнаса запевняє, що твердження Фаворова не відповідають дійсності. Адвокати Фрумана та Джуліані відмовилися від коментарів.</p>
      <p>Нагадаємо: 7 жовтня  стало відомо, що група пов'язаних з президентом США Дональдом Трампом і його особистим адвокатом Руді Джуліані, намагалася <a href="https://mind.ua/news/20202977-biznesmeni-pov-yazani-z-trampom-hotili-zminiti-kerivnictvo-naftogazu-ap">змінити керівництво</a> української паливної компанії «Нафтогаз». Цим займались троє бізнесменів: два вихідця із СРСР Лев Парнас та Ігор Фруман та нафтовий магнат Гаррі Саджиант ІІІ.</p>
      <p>Зокрема серед їхніх планів була заміна Андрія Коболєва, глави НАК, Андрієм Фаворовим.</p>
      <related>
        <h4>Також читайте</h4>
        <a href="https://mind.ua/news/20204844-kongres-ssha-otrimav-audio-video-ta-foto-vid-klienta-dzhuliani-lva-parnasa"/>
        <a href="https://mind.ua/news/20204841-pompeo-razom-z-dzhuliani-dopomagav-diskredituvati-posla-ssha-mari-jovanovich"/>
        <a href="https://mind.ua/news/20204840-kobolev-gotovij-dati-pokazannya-v-sudi-ssha-u-spravi-dzhuliani-time"/>
      </related>
    </article>
  </body>
</html>