<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/united-tribunlerinde-gecenin-fotografi-sir-alex-ferguson-ve-ed-woodward-41381950"/>
    <meta property="og:site_name" content="Hürriyet"/>
    <meta property="article:published_time" content="2019-11-25T09:47:00+00:00"/>
    <meta property="og:title" content="United tribünlerinde gecenin fotoğrafı: Sir Alex Ferguson ve Ed Woodward"/>
    <meta property="og:description" content="Sheffield United maçını tribünden izleyen Sir Alex Ferguson ve Manchester United CEO'su Ed Woodward'ın birlikte çekilen görüntüsü geceye damga vurdu."/>
  </head>
  <body>
    <article>
      <h1>United tribünlerinde gecenin fotoğrafı: Sir Alex Ferguson ve Ed Woodward</h1>
      <h2>Sheffield United maçını tribünden izleyen Sir Alex Ferguson ve Manchester United CEO'su Ed Woodward'ın birlikte çekilen görüntüsü geceye damga vurdu.</h2>
      <address>
        <time datetime="2019-11-25T09:47:00+00:00">25 Nov 2019, 09:47</time>
      </address>
      <p><b>Spor Arena Dış Haberler |</b> İngiltere Premier Lig ekiplerinden <a href="http://www.hurriyet.com.tr/haberleri/manchester-united">Manchester United</a>, Sheffield United karşısında alınan 3-3 beraberliğin ardından çalkalanıyor.</p>
      <p>Bramall Lane'de oynanan mücadeleyi tribünden izleyen Manchester United CEO'su <a href="http://www.hurriyet.com.tr/haberleri/ed-woodward">Ed Woodward</a>, karşılaşmanın son düdüğünün ardından istifaya davet edildi.</p>
      <p>Stadyumda kötü <a href="http://www.hurriyet.com.tr/sporarena/futbol/">futbol</a> için protesto edilen Ed Woodward, sosyal medyada ise kulübün ve İngiliz futbolunun efsane ismi <a href="http://www.hurriyet.com.tr/haberleri/sir-alex-ferguson">Sir Alex Ferguson</a>'la girdiği diyalog sebebiyle eleştirildi.</p>
      <p>Ferguson'la hararetli bir şekilde konuşan Ed Woodward'ın vücut dilini eleştiren Manchester United taraftarları, bunun yanlış bir üslup olduğu yönünde paylaşımda bulundu.</p>
      <p>Bir grup taraftar ise Ed Woodward'ın takımın başına geçmesi için Sir Alex Ferguson'ı ikna etmeye çalıştığı yönünde esprili paylaşımlar yaptı.</p>
      <p>İkilinin stadyumdaki yüksek ses sebebiyle bağırarak ve el kol hareketleriyle konuştuğu tahmin ediliyor.</p>
      <related>
        <a href="http://www.hurriyet.com.tr/sporarena/cenk-tosuna-yeni-hoca-41381750"/>
      </related>
    </article>
  </body>
</html>