<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/badalau-e-momentul-luam-masuri-radicale-trei-ani-incercat-peticim-lucrul-ne-a-adus-aici-1_5ddb9bc65163ec427164f139/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T09:19:28+00:00"/>
    <meta property="og:title" content="Bădălău: E momentul să luăm măsuri radicale. De trei ani tot am încercat să peticim şi lucrul ăsta ne-a adus aici"/>
    <meta property="og:description" content="Preşedintele PSD Giurgiu, Nicolae Bădălău, crede că e momentul ca în partid să fie luată măsuri radicale, să nu se mai peticească şi să se ascundă unele deficienţe deoarece acest lucru i-a adus pe social-democraţi la scorul înregistrat la alegerile prezidenţiale."/>
  </head>
  <body>
    <article>
      <h1>Bădălău: E momentul să luăm măsuri radicale. De trei ani tot am încercat să peticim şi lucrul ăsta ne-a adus aici</h1>
      <address><time datetime="2019-11-25T09:19:28+00:00">25 Nov 2019, 09:19</time> by <a rel="author">News.ro</a></address>
      <h4>Preşedintele PSD Giurgiu, Nicolae Bădălău, crede că e momentul ca în partid să fie luată măsuri radicale, să nu se mai peticească şi să se ascundă unele deficienţe deoarece acest lucru i-a adus pe social-democraţi la scorul înregistrat la alegerile prezidenţiale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/ciolacu-anunta-inceputul-revolutiei-psd-rezultatul-alegerilor-dezastruos-psd-nevoie-nou-inceput-1_5ddb88565163ec4271644994/index.html"/>
      </related>
      <p>„E momentul să luăm totuşi măsuri radicale, nu să mai peticim pentru că de trei ani de zile tot am încercat să peticim, să ascundem unele deficienţe în partid şi lucrul ăsta ne-a adus aici. E foarte clar că trebuie să ne asumăm fiecare dintre noi responsabilităţile şi să încercăm să recâştigăm încrederea românilor”, a declarat Nicolae Bădălău, luni, la Digi 24.<br/><br/>El crede că trebuie să existe analiză serioasă la nivelul partidului şi trebuie regândite toate linii în cadrul formaţiunii politice.<br/><br/>„Cu toate că PSD a luat foarte multe măsuri bune pentru ţară, că este un partid pro-european, că este un partid deschis totuşi în ultimi ani am avut probleme mari vizavi de partea umană, de caracterul oamenilor, de partea conducerii de a mobiliza, e o comunicare defectuoasă şi lucrul acesta e clar că trebuie nu pot să-i spun îmbunătăţit, reformat. Trebuie o analiză serioasă şi trebuie regândite absolut toate liniile partidului”, a mai transmis liderul PSD Giurgiu.<br/><br/>Bădălău a menţionat în intervenţia sa că cei care au condus campania electorală la prezidenţiale trebuie să îşi asume acest rezultat.<br/><br/>„Cred că PSD are capacitatea de a-şi crea anticorpi în interiorul partidului, de a lua o decizie în interiorul partidului. Cred că cei care au condus campania electorală să aibă bărbăţia să şi-o asume şi un om politic e un om care este responsabil pentru actele sale. Vreau să le mulţumesc tututor colegilor, dar în acelaşi timp să le spun că trebuie să avem curajul să decidem, nu mai putem funcţiona aşa şi pune de azi pe mâine tot felul de oameni care efectiv nu cunosc organizarea şi forţa de a face politică”, a afirmat Bădălău, precizând că PSD trebuie să aibă un nou început.</p>
      <hr/>
    </article>
  </body>
</html>