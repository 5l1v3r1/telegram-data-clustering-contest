<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/rezultate-partiale-iohannis-661-dancila-339-au-fost-centralizate-peste-98-din-voturile-din-tara-si-din-diaspora-psd-a-castigat-doar-in-cinci-judete-in-diaspora-iohannis-a-obtinut-aproape.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T09:40:22+00:00"/>
    <meta property="og:title" content="Rezultate parțiale: Iohannis – 65,88%, Dăncilă – 34,12%. Au fost centralizate peste 99% din voturile din țară și din diaspora / PSD a câștigat doar în cinci județe / În diaspora, Iohannis a obținut aproape 94% din voturi"/>
    <meta property="og:description" content="Klaus Iohannis a obţinut, duminică, în al doilea tur de scrutin al alegerilor prezidenţiale, 65,88% din voturile valabil exprimate, iar Viorica Dăncilă"/>
  </head>
  <body>
    <article>
      <h1> Rezultate parțiale: Iohannis – 65,88%, Dăncilă – 34,12%. Au fost centralizate peste 99% din voturile din țară și din diaspora / PSD a câștigat doar în cinci județe / În diaspora, Iohannis a obținut aproape 94% din voturi </h1>
      <address><time datetime="2019-11-25T09:40:22+00:00">25 Nov 2019, 09:40</time> by <a rel="author">Redacția</a></address>
      <p>Klaus Iohannis a obţinut, duminică, în al doilea tur de scrutin al alegerilor prezidenţiale, 65,88% din voturile valabil exprimate, iar Viorica Dăncilă 34,12%, după centralizarea rezultatelor din 99,67% din secţii, a informat, luni, purtătorul de cuvânt al Biroului Electoral Central (BEC), Mircea Preoţescu.</p>
      <p>El a menţionat că Iohannis a obţinut 6.437.151 de voturi valabil exprimate, iar Dăncilă – 3.334.466, potrivit rezultatelor parţiale centralizate până la ora 10,30.</p>
      <p>Preoţescu a precizat că, din totalul de 19.586 de secţii de votare, au fost centralizate datele din 19.522, reprezentând 99,67%.</p>
      <p>Numărul celor care s-au prezentat la urne a fost de 9.953.659, reprezentând 54,46% din numărul total al alegătorilor înscrişi în listele electorale permanente.</p>
      <p>Numărul de voturi valabil exprimate – 9.771.617, reprezentând 98,17% din numărul total al alegătorilor care s-au prezentat la urne.</p>
      <p>Potrivit purtătorului de cuvânt al BEC, numărul total de voturi nule este de 181.962, reprezentând 1,83% din numărul total al alegătorilor care s-au prezentat la urne.</p>
      <p><b>Klaus</b><b>Iohannis</b> – <b>65,88%</b> – <b>6.437.151 voturi</b></p>
      <p><b>Viorica</b><b>Dăncilă</b> – <b>34,12%</b> – <b>3.334.466 voturi</b></p>
      <figure>
        <img src="https://cdn.g4media.ro/wp-content/uploads/2019/11/Screenshot-2019-11-25-at-08.20.35.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/Screenshot-2019-11-25-at-08.20.35.jpg"/>
      </figure>
      <p>În ceea ce privește voturile din diaspora, câștigătorul clar este Klaus Iohannis, cu aproape 94% din opțiuni.</p>
      <p>
        <b>Județele în care a câștigat Viorica Dăncilă:</b>
      </p>
      <ul>
        <li>Giurgiu</li>
        <li>Gorj</li>
        <li>Mehedinți</li>
        <li>Olt</li>
        <li>Teleorman</li>
      </ul>
    </article>
  </body>
</html>