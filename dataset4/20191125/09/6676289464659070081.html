<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/tata-fiica-morti-accident-pielesti-dolj-327467.html"/>
    <meta property="og:site_name" content="Observator"/>
    <meta property="article:published_time" content="2019-11-25T09:38:00+00:00"/>
    <meta property="og:title" content="Un tată şi fiica lui de 12 ani au murit pe loc, spulberaţi pe un drum din Dolj"/>
    <meta property="og:description" content="Accident cumplit, în această dimineaţă, pe un drum din localitatea comuna Pielești din județul Dolj. Un tată şi fetiţa lui de 12 ani au murit pe loc, după ce au fost loviţi în plic de o maşină, în timp ce traversau neregulamentar."/>
  </head>
  <body>
    <article>
      <h1>Un tată şi fiica lui de 12 ani au murit pe loc, spulberaţi pe un drum din Dolj</h1>
      <address><time datetime="2019-11-25T09:38:00+00:00">25 Nov 2019, 09:38</time> by <a rel="author">Veronica Micu</a></address>
      <p>
        <b>
          <b>Accident cumplit, în această dimineaţă, pe un drum din localitatea comuna Pielești din județul Dolj. Un tată şi fetiţa lui de 12 ani au murit pe loc, după ce au fost loviţi în plic de o maşină, în timp ce traversau neregulamentar.</b>
        </b>
      </p>
      <p>În jurul orei 7.00, Centrul Infotrafic din Inspectoratul General al Poliţiei Române informa că traficul rutier era îngreunat şi se circula pe o bandă alternativ, în ambele sensuri pe DN 65 Craiova – Balș, în zona localității Pielești , județul Dolj, după ce un şofer a lovit cu maşina doi pietoni.</p>
      <p>Potrivit Poliției Dolj, un bărbat de 37 de ani care conducea un autoturism pe DN 65, prin Pielești, a lovit în plin un bărbat de 43 de ani și pe fiica acestuia, în vârsta de 12 ani, din Drăgotești.</p>
      <p>Din primele cercetări făcute de oamenii legii, se pare că cei doi se angajaseră în traversarea neregulamentară a drumului public. În urma impactului, cei doi au murit.</p>
      <p>In cauză, polițiștii au întocmit dosar penal pentru infracțiunea de ucidere din culpă.</p>
    </article>
  </body>
</html>