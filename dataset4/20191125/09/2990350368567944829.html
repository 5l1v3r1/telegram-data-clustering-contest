<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/smertelna-dtp-na-volyni-pid-kolesamy-avto-zahynuv-pishokhid-/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T09:44:00+00:00"/>
    <meta property="og:title" content="Смертельна ДТП на Волині: під колесами авто загинув 23-річний пішохід. Доповнено"/>
    <meta property="og:description" content="Смертельна аварія, в якій загинув пішохід, трапилася на Волині 24 листопада ввечері."/>
  </head>
  <body>
    <article>
      <h1>Смертельна ДТП на Волині: під колесами авто загинув 23-річний пішохід. Доповнено</h1>
      <address>
        <time datetime="2019-11-25T09:44:00+00:00">25 Nov 2019, 09:44</time>
      </address>
      <p>Смертельна аварія, в якій загинув пішохід, трапилася на Волині 24 листопада ввечері. Про це у коментарі <b>Інформаційному агентству Волинські Новини</b> повідомили у пресслужбі волинської поліції.<br/><br/>Volkswagen Passat, рухався автодорогою Луцьк-Дольськ у напрямку смт Любешів. У селі Седлище водій легковика збив чоловіка, який переходив дорогу.<br/><br/>Дорожньо-транспортна пригода сталася близько 21 години. За кермом транспортного засобу перебував 35-річний житель райцентру Любешів. Водій допустив наїзд на пішохода, 23-річного місцевого жителя, котрий перебував на проїжджій частині дороги. Внаслідок автопригоди перехожий загинув на місці.<br/><br/>Постраждалий - мешканець села Седлище Любешівського району від отриманих травм помер на місці аварії.<br/><br/>За цим фактом слідчі відомості внесли до Єдиного реєстру досудових розслідувань за ч. 2 ст. 286 (порушення правил безпеки дорожнього руху або експлуатації транспорту особами, які керують транспортними засобами, що спричинило смерть потерпілого) Кримінального кодексу України. Санкція статті передбачає покарання у вигляді позбавленням волі на строк від трьох до восьми років з позбавленням права керувати транспортними засобами на строк до трьох років або без такого. Реклама</p>
    </article>
  </body>
</html>