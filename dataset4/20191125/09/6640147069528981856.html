<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/super-smash-bros-ultimate-combattente/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T09:36:00+00:00"/>
    <meta property="og:title" content="Super Smash Bros Ultimate: Il prossimo combattente sorprenderà i giocatori? | Game Division"/>
    <meta property="og:description" content="Secondo un noto leaker il quinto personaggio del DLC Fighter Pass per Super Smash Bros Ultimate sarà molto inaspettato e sorprenderà i giocatori."/>
  </head>
  <body>
    <article>
      <h1>Super Smash Bros Ultimate: Il prossimo combattente sorprenderà i giocatori? | Game Division</h1>
      <address>
        <time datetime="2019-11-25T09:36:00+00:00">25 Nov 2019, 09:36</time>
      </address>
      <p>Il prossimo personaggio DLC di <b>Super Smash Bros Ultimate</b> potrebbe essere stato appena rivelato tramite un leaker e gli appassionati del brawler Nintendo sono rimasti molto sorpresi. I personaggi inseriti tramite i DLC Fighter Pass sono sempre protagonisti di grandi speculazioni e speranze per i giocatori di Smash, e già in passato diverse voci di corridoio suggerirono l’arrivo di personaggi come il<b> Doomguy</b> e <b>Crash Bandicoot</b>, mai confermati. Tuttavia, secondo un nuovo leak, il quinto personaggio DLC del gioco sarà uno dei più inaspettati.</p>
      <p>La voce di corridoio proviene da un presunto leaker che si chiama Monsun. È interessante notare come l’utente aveva già<b> predetto l’annuncio dei Half-Life Alyx</b> un mese prima che accadesse. Non solo il suo precedente leak è stato confermato, ma anche alcuni dei dettagli a cui aveva accennato si sono rivelati veritieri, incluso che sarebbe stato un ambizioso gioco tripla A esclusivo per VR. Adesso Monsum continua a battere il ferro finchè è caldo dicendo che il quinto personaggio DLC per Super Smash Bros Ultimate sarà proprio<b> Gordon Freeman di Half-Life</b>.</p>
      <figure>
        <img src="https://www.tomshw.it/images/images/2019/01/half-life-2-13085.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ps5-prezzo-data-capacita-ssd/">PS5: prezzo, data di lancio e capacità del disco SSD in un nuovo rumor</a></p>
      <p>Secondo il leaker, il nuovo personaggio sarà annunciato <b>durante i prossimi The Game Awards 2019</b> il 12 dicembre, esattamente come è stato rivelato Joker di Persona 5 esattamente un anno fa. C’è da dire però, che non è ancora nulla di ufficiale e Nintendo stessa non ha ancora proferito parola riguardo al quinto personaggio del Fighter Pass di Super Smash Bros Ultimate.</p>
      <p>Vi ricordiamo che è già stato confermato un secondo Fighter Pass che aggiungerà al gioco una nuova ondata di personaggi tutti nuovi ed unici, quindi, le speculazioni su ciò che potrà accadere in futuro sul Brawler di Nintendo sono ben lungi dal finire.<b> Come vedreste Gordon Freeman in Super Smash Bros?</b> Diteci la vostra.</p>
      <blockquote>Super Smash Bros Ultimate è uno dei giochi più amati e giocati su Nintendo Switch. Acquistate ora il titolo su Amazon a <a href="https://toms.it/2GZM3">questo indirizzo</a>.</blockquote>
    </article>
  </body>
</html>