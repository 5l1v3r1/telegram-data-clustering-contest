<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905115/rezaei-herboren-na-mislukt-avontuur-bij-club-brugge-hij-is-zeer-belangrijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T09:02:00+00:00"/>
    <meta property="og:title" content="Rezaei herboren na mislukt avontuur bij Club Brugge: &quot;Hij is zeer belangrijk&quot;"/>
    <meta property="og:description" content="Kaveh Rezaei is weer helemaal terug van weggeweest. De Iraniër was zondag de grote uitblinkers bij Charleroi met twee doelpunten tegen STVV. Achteraf spaarde coach Karim Belhocine zijn lof niet."/>
  </head>
  <body>
    <article>
      <h1>Rezaei herboren na mislukt avontuur bij Club Brugge: "Hij is zeer belangrijk"</h1>
      <address>
        <time datetime="2019-11-25T09:02:00+00:00">25 Nov 2019, 09:02</time>
      </address>
      <p>
        <b>Kaveh Rezaei is weer helemaal terug van weggeweest. De Iraniër was zondag de grote uitblinkers bij Charleroi met twee doelpunten tegen STVV. Achteraf spaarde coach Karim Belhocine zijn lof niet.</b>
      </p>
      <p>"Kaveh scoort niet enkel. Hij is in groepsverband zeer belangrijk", zegt Belhocine bij <i>Het Laaste Nieuws</i>. "Hij helpt de ploegmaats met raad en springt bij daar waar het nodig is. Ik heb hem helemaal op het einde van de match van het veld gehaald. Je zou het als een applausvervanging kunnen omschrijven, maar in feite was hij doodop."</p>
      <p>Bij Club Brugge kon Rezaei nooit doorbreken, maar bij Charleroi is de spits weer herboren. "Qua wedstrijdmentaliteit en mentaliteit tout court is hij een voorbeeld voor de groep. Hij had na afloop trouwens een extra beurt massage nodig", zegt Belhocine.</p>
      <p>Rezaei kan bij Charleroi dan ook samenspelen met landgenoot Gholizadeh. "Zijn samenspel met Gholizadeh valt op? Als landgenoten die in dezelfde voetbalcultuur zijn opgegroeid, is dat normaal. Kaveh en Ali zijn vrienden, maar dat betekent niet dat ze in de kleedkamer en op het veld een apart duo vormen. Ze staan allebei open voor de groep waarvan ze deel van uitmaken", besluit Belhocine.</p>
    </article>
  </body>
</html>