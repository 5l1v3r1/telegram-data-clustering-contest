<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/travolti-da-unauto-in-superstrada-mentre-tentano-di-spostare-la-macchina-in-panne"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T09:16:13+00:00"/>
    <meta property="og:title" content="Travolti da un’auto in superstrada mentre tentano di spostare la macchina in panne"/>
    <meta property="og:description" content="Un'intera famiglia ha rischiato la vita"/>
  </head>
  <body>
    <article>
      <h1>Travolti da un’auto in superstrada mentre tentano di spostare la macchina in panne</h1>
      <h2>Un'intera famiglia ha rischiato la vita</h2>
      <address>
        <time datetime="2019-11-25T09:16:13+00:00">25 Nov 2019, 09:16</time>
      </address>
      <p>La <a href="https://laprovinciadibiella.it/cronaca/ennesimo-incidente-in-superstrada-lunghe-code">segnalazione di un nostro lettore</a> ci avvertiva di un incidente con lunghe code nel primo pomeriggio di ieri sulla superstrada. Il sinistro in questione in realtà poteva rivelarsi una vera e propria tragedia per un’intera famiglia e non solo.</p>
      <h3>La ricostruzione dell’accaduto</h3>
      <p>Verso le 14.30 di ieri, 24 novembre, una macchina all’interno della quale viaggiavano padre, madre ed un figlio è rimasta in panne lungo la superstrada tra lo svincolo di Vigliano Biellese e quello di Chiavazza in direzione Biella. La famiglia ha così deciso di spostare l’auto spingendola, probabilmente per non ingombrare la strada, purtroppo però poco dopo è sopraggiunta un’altra vettura guidata da un uomo di Biella che, forse a causa della pioggia e della poca visibilità, li ha colpiti in pieno.</p>
      <h3>L’arrivo dei soccorsi</h3>
      <p>Sul posto è arrivata immediatamente la Polizia che ha allertato il 118 che si è occupato di prestare i primi soccorsi. Tutte e quattro le persone coinvolte nel sinistro, grazie al cielo, non dovrebbe aver riportato ferite gravi.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/auto-capottata-in-superstrada-traffico-in-tilt"/>
        <a href="https://laprovinciadibiella.it/cronaca/incidente-sulla-salita-che-porta-allex-ospedale-coinvolte-due-automobili"/>
        <a href="https://laprovinciadibiella.it/cronaca/gomme-squarciate-da-una-grossa-buca-in-superstrada"/>
      </related>
    </article>
  </body>
</html>