<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736486"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="Klokkenluider Julian Assange zo ziek “dat hij in de gevangenis zou kunnen sterven”"/>
    <meta property="og:description" content="In een open brief vertellen 60 dokters dat de gezondheidstoestand van Julian Assange (48) zodanig slecht is dat hij weleens zou kunnen sterven achter trali..."/>
  </head>
  <body>
    <article>
      <h1>Klokkenluider Julian Assange zo ziek “dat hij in de gevangenis zou kunnen sterven”</h1>
      <address>
        <time datetime="2019-11-25T09:45:00+00:00">25 Nov 2019, 09:45</time>
      </address>
      <p>
        <b>In een open brief vertellen 60 dokters dat de gezondheidstoestand van Julian Assange (48) zodanig slecht is dat hij weleens zou kunnen sterven achter tralies. Ze pleiten ervoor om de WikiLeaks-oprichter naar het ziekenhuis over te brengen.</b>
      </p>
      <p>Meer dan 60 dokters onderschrijven de oproep om Assange te laten hospitaliseren. Ze baseren hun oordeel op basis van de beelden die op 21 oktober gemaakt werden toen hij in de rechtbank van Londen moest verschijnen.</p>
      <p>“Mr. Assange heeft dringend medische verzorging nodig, zowel fysiek als psychologisch”, schrijven ze. “De verzorging moet gebeuren in een goed uitgerust ziekenhuis. We mogen geen tijd verliezen.”</p>
      <p>Assange zag er op zijn hoorzitting vorige maand erg zwak uit. Toen hij een gesprek moest voeren met de magistraten van Westminster leek hij erg verward. Hij had het zelfs moeilijk om zijn eigen geboortedatum te herinneren.</p>
      <related>
        <a href="https://www.nieuwsblad.be/cnt/dmf20190614_04460510"/>
      </related>
    </article>
  </body>
</html>