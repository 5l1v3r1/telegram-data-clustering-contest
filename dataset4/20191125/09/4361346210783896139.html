<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/postaskent-dolgozott-bud-spencer-hasonmasa/187275"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="Postásként dolgozott Bud Spencer hasonmása"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Postásként dolgozott Bud Spencer hasonmása</mark>
      </h1>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author">Bors</a></address>
      <p>
        <b>Már Budapesten is megállították az utcán Francesco Budot, aki nem csak külsejével ápolja a színész legendáját. </b>
        <b>Már Budapesten is megállították az utcán Francesco Budot, aki nem csak külsejével ápolja a színész legendáját.</b>
      </p>
      <p>Szinte megszólalásig, sőt még az után is elképesztően hasonlít a néhai Bud Spencerre Francesco Bud, aki a Very Italy Managementnek, Autiero Pasqualének és Massimiliano Nerinek köszönhetően a múlt hét végén életében először járt Magyarországon. Piedone hasonmása interjút adott a Borsnak, amelyben elárulta, hogyan és mikor vette észre, hogy egy híresség kiköpött mása.</p>
      <p>– Negyvenkét évig postásként dolgoztam, és az utolsó időszakban már úgy hívtak, hogy postás Piedone, mert annyira hasonlítok Budra. Lépten-nyomon megállítottak, illetve közös fotókat kértek, és már sok évvel ezelőtt egy tévéműsorban „felfedeztek” – magyarázza lapunknak a 64 éves Francesco, aki szerint Bud Spencer a való életben is pontosan ugyanolyan volt, mint a filmvásznon.</p>
      <figure>
        <img src="http://media.borsonline.hu/cikk/20/192892/gallery-picture/645w/2033453_screen-shot-2019-11-24-at-185423.jpg"/>
        <figcaption>Francesco a színész pesti szobrát is meglátogatta. Bud Spencer hamarosan Livornóban is emlékművet kap © AFP, Hatlaczki Balázs</figcaption>
      </figure>
      <p>– Négy-öt alkalommal találkoztunk, és egy nagylelkű, jóságos óriásként tudnám jellemezni. Ugyanabból a nápolyi kerületből származom, mint ő, és bár sok tévés és filmes szereplésem, illetve koncertem volt már, életemben a legnagyobb megtiszteltetés akkor ért, amikor 2004-ben ő maga avatott saját hivatalos hasonmásává – mondja a férfi, akinek a Piedone-filmek, illetve a Bombajó bokszoló a kedvencei idoljától.</p>
      <p>Francesco Bud nemcsak külsejével őrzi a 2016 júniusában elhunyt legenda emlékét, hanem Spencer három gyerekével is tartja a kapcsolatot.</p>
      <p>– Gyakran hívnak meg hivatalos eseményekre, így idén jú­niusban Livornóba is, ahol Budapesthez hasonlóan szintén szob-rot kapott Bud Spencer, illetve a nápolyi Bud Spencer-kiállítás megnyitóján is velük voltam – meséli Francesco, aki szerint a magyarok nagyon szívélyes és nyitott em­berek.</p>
      <p>– Örülök, hogy itt lehetek, és remélem, ez valaminek a kezdete lehet, a nem is olyan távoli jövőben lesz akár egy nagyobb Bud Spencernek dedikált esemény, amin részt vehetek.</p>
    </article>
  </body>
</html>