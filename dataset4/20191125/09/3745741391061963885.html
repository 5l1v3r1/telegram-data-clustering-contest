<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/youtube-premium-reklamlari-kullanicilari-canindan-bezdirdi-h80471.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T09:57:36+00:00"/>
    <meta property="og:title" content="YouTube'un 'Premium' Reklamları, Kullanıcıları Bezdirdi"/>
    <meta property="og:description" content="YouTube Premium ile ilgili reklamlarını arttıran Google, Premium abone olmayan kullanıcıları sıklıkla servise davet ediyor."/>
  </head>
  <body>
    <article>
      <h1>YouTube'un 'Premium' Reklamları, Kullanıcıları Bezdirdi</h1>
      <h2>YouTube Premium ile ilgili reklamlarını arttıran Google, kullanıcıları bunaltmaya başladı. Premium aboneliği olmayan kullanıcılar, sürekli olarak YouTube Premium'a abone olmaya davet ediliyor. Bu duruma karşı kullanıcıların tepkisi ise her geçen gün biraz daha artıyor.</h2>
      <address><time datetime="2019-11-25T09:57:36+00:00">25 Nov 2019, 09:57</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Dünyanın en popüler video paylaşım platformu YouTube, bir sene kadar önce "<b>Premium</b>" özelliğine kavuştu. Bu özellik, YouTube'daki tüm reklamları kaldırıyor, tüketicilere video indirmeleri için olanak tanıyordu. Kullanıcıların bir bölümü, bu özelliğin duyurulmasıyla birlikte YouTube Premium aboneliğine sahip oldular. Ancak kimi kullanıcılar, bu özelliğe dahil olmak <b>istemediler </b>ve ücretli abonelik yaptırmadılar.</p>
      <p>Google, YouTube Premium için gerekli hizmeti sunmaya başladı. YouTube Premium kullanıcıları artık reklamlarla <b>karşılaşmıyorlar </b>ve daha iyi bir YouTube deneyimi yaşıyorlar. Ancak YouTube Premium abonesi olmayan kullanıcılar, şu sıralar ciddi anlamda <b>yılmış </b>durumdalar. Çünkü Google, standart kullanıcılara sürekli olarak reklam gösteriyor. İlk bakışta bu durum, kabul edilebilir olarak görünse de tüketiciler, artık bu reklamlardan sıkılmaya başladılar.</p>
      <figure>
        <img src="https://www.webtekno.com/images/editor/default/0002/31/5f149a6101921aa944d1e9cd5b8abe640d55447e.jpeg"/>
      </figure>
      <p>Aslına bakacak olursak Google, daha çok kullanıcının YouTube Premium abonesi olmasını istiyor. Haklılar da çünkü teknoloji devi, bu sistemi hayata geçirebilmek için çok ciddi bir çalışma yürüttü. Ayrıca YouTube Premium'a benzer farklı platformlar da bulunuyor ve bu da bir <b>rekabet </b>ortamı oluşturuyor. YouTube Premium da bu rekabetteki yerini almak istiyor ancak Google'ın reklamları, artık <b>bunaltıcı </b>bir hale gelmiş durumda.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/youtube-android-10-karanlik-mod-h80356.html">YouTube, Android 10'da Karanlık Mod Özelliğine Kavuştu</a>
      </p>
      <p>Google ile ilgili dikkat edilmesi gereken husus, şirketin aslında hep benzer bir tavır sergiliyor olması. Dikkat ederseniz Google Chrome kullanırken diğer tarayıcıların reklamlarına denk <b>gelemezsiniz</b>. Ancak eğer Google Chrome kullanmıyorsanız, karşınıza sürekli Google Chrome ile ilgili reklamlar düşecektir. Google şimdi de benzer bir strateji uyguluyor ve kullanıcıları YouTube Premium'a abone olmaları hususunda <b>zorluyor</b>.</p>
      <figure>
        <img src="https://www.webtekno.com/images/editor/default/0002/31/3d0d5fc112270009dc2740645a647a138609b388.jpeg"/>
      </figure>
      <p>Kullanıcılar, sürekli olarak karşılarına çıkan YouTube Premium reklamlarından ciddi anlamda sıkılmış durumdalar ve artık bu reklamlardan <b>kurtulmak </b>istiyorlar. Ancak Google, şu an için bu sorundan kurtulmanın tek yolunun YouTube Premium abonesi olmak olduğunu gösteriyor. Çünkü neredeyse her YouTube videosu, beraberinde bir <b>YouTube Premium</b> reklamı getiriyor.</p>
      <p>Aslına bakacak olursak bu strateji, geçtiğimiz dönemlerde Microsoft tarafından da uygulanmış ancak başarısız olunması nedeniyle <b>vazgeçilmişti</b>. ABD merkezli teknoloji devi Apple ise, şirket reklamlarını genellikle tek seferlik yapıyor. Hal böyle olunca da kullanıcılar, Apple'ın gösterdiği şirket reklamlarından bu kadar <b>bunalmıyorlar</b>. Umarız Google da yakın zamanda yeni bir karar alır ve reklamları bir miktar azaltır.</p>
      <p><b>Kaynak : </b>https://www.theverge.com/2019/11/23/20946114/google-youtube-premium-subscription-ads-pop-ups-spam-rant</p>
    </article>
  </body>
</html>