<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549848.html/%D8%B3%D8%B1%D8%AF%D8%B1%DA%AF%D9%85%DB%8C-%D9%85%D8%B3%D8%A7%D9%81%D8%B1%D8%A7%D9%86-%D8%B3%DB%8C%D8%B3%D8%AA%D8%A7%D9%86-%D9%88%D8%A8%D9%84%D9%88%DA%86%D8%B3%D8%AA%D8%A7%D9%86-%D8%AF%D8%B1-%D8%B3%D9%88%D8%AE%D8%AA%DA%AF%DB%8C%D8%B1%DB%8C--%D8%B7%D8%B1%D8%AD-%DA%A9%D8%AF%DB%8C%D9%86%DA%AF-%D8%B9%D8%A7%D9%85%D9%84-%D8%A7%D8%B5%D9%84%DB%8C-%D9%85%D8%B4%DA%A9%D9%84-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:46:00+00:00"/>
    <meta property="og:title" content="سردرگمی مسافران سیستان وبلوچستان در سوختگیری/ طرح کدینگ عامل اصلی مشکل است"/>
    <meta property="og:description" content="با اجرای طرح مدیریت سوخت و اصلاح قیمت بنزین در کشور، مسافران در ورود به استان سیستان وبلوچستان با مشکل سوختگیری مواجه هستند."/>
  </head>
  <body>
    <article>
      <h1>سردرگمی مسافران سیستان وبلوچستان در سوختگیری/ طرح کدینگ عامل اصلی مشکل است</h1>
      <address>
        <time datetime="2019-11-25T09:46:00+00:00">25 Nov 2019, 09:46</time>
      </address>
      <p>با اجرای طرح مدیریت سوخت و اصلاح قیمت بنزین در کشور، مسافران در ورود به استان سیستان وبلوچستان با مشکل سوختگیری مواجه هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamoon.ir/">عصرهامون</a>، با اجرای طرح مدیریت سوخت و اصلاح قیمت بنزین در کشور، مسافران در ورود به استان سیستان وبلوچستان با مشکل سوختگیری مواجه بوده به گونه ای که امکان استفاده از کارت سوخت برای آنها در جایگاه های سوخت امکان پذیر نمی باشد و باید بنزین را به صورت آزاد تهیه کنند.<br/><br/>در پیگیری این مطالبه مردمی احمدی نیا، معاون فنی و عملیاتی شرکت ملی پخش فراورده های نفتی زاهدان به خبرنگارما گفت: از آنجایی که در سیستان وبلوچستان طرح کدینگ اجرا شده است خودروی مسافران باید در جایگاه های خاص به صورت آزاد سوختگیری شود.<br/><br/>وی بیان کرد: این خودروها حتی در استان قادر به سوختگیری از سهمیه 60 لیتری خود نیستند و پس از خروج از استان می توانند از آن استفاده کنند.<br/><br/>این مقام مسئول ادامه داد: سوختگیری با کارت سوخت خودروهای مسافران در تمامی جایگاه ها حتی به صورت آزاد امکان پذیر نیست و باید به ایستگاه های مشمول طرح مراجعه کنند.<br/><br/>کهنسال، مسئول روابط عمومی شرکت ملی پخش فراورده های نفتی زاهدان به خبرنگار ما گفت: مسافران می توانند از جایگاه جاده ابریشم واقع در خیابان شهید طباطبایی و جایگاه هامون واقع در بزرگراه خلیج فارس برای سوختگیری خودروی خود استفاده کنند.</p>
      <p>انتهای پیام/</p>
    </article>
  </body>
</html>