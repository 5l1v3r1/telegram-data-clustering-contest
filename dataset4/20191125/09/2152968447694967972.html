<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T09:28:00+00:00"/>
    <meta property="og:title" content="Тейлър Суифт подобри рекорд на Майкъл Джексън"/>
    <meta property="og:description" content="Американката с най- много отличия на Американските музикални награди | Dnes.bg"/>
  </head>
  <body>
    <article>
      <h1>Тейлър Суифт подобри рекорд на Майкъл Джексън</h1>
      <h2>Американката с най- много отличия на Американските музикални награди</h2>
      <address><time datetime="2019-11-25T09:28:00+00:00">25 Nov 2019, 09:28</time> by <a rel="author" href="https://www.dnes.bg/author/299" target="_blank">Ния Христова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252388-middle.jpg"/>
        </figure>
        <p>Снимка: Ройтерс</p>
        <p>Холзи</p>
        <p>1<a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image2#photo">2</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image3#photo">3</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image4#photo">4</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image5#photo">5</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image6#photo">6</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image7#photo">7</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image8#photo">8</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image9#photo">9</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image10#photo">10</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image11#photo">11</a><a href="https://www.dnes.bg/zvezdi/2019/11/25/teilyr-suift-podobri-rekord-na-maikyl-djeksyn.430681,image12#photo">12</a></p>
        <p>Тейлър Суифт открадна цели шест статуетки по време на церемонията на Американските музикални награди в театър Майкрософт в Лос Анджелис.</p>
        <p>Любимката на милиони беше обявена за изпълнител на годината, за най-добра поп/рок изпълнителка, за най-добра съвременна изпълнителка, най-добра изпълнителка на десетилетието и грабна още две награди - за най-добър поп/рок албум на годината за "Lover" и за най-добро видео - това към парчето "You need to calm down", съобщи БТА.</p>
        <p>През годините Суифт е спечелила общо 23 Американски музикални награди. С новите си шест награди тя подобри рекорда на Майкъл Джексън, който има общо 24.</p>
        <p>В речта си, изпълнителката благодари на феновете си за подкрепата през годините, както и на родителите си, които бяха сред публиката.</p>
        <p>Били Айлиш грабна две награди- за нов изпълнител на годината и за най- добър изпълнител на алтернативна музика. Лизо, която скоро беше номинирана за най- много награди Грами,си тръгна с празни ръце. Калид беше отличен с три награди, за отличен любима песен в категорията соул/ар енд би за парчето за "Soul", за любим албум в същата категория и за най- добър поп/рок изпълнител.</p>
        <p>Би ТИ Ес бяха отличени за най- добро поп/рок дуо или група, както и за турне на годината и за най- любим изпълнител в социалните мрежи. За най- добра поп/рок песен беще избрана "Without me" на Холзи. <br/>За най- добър дует беше избрана песента "Senorita" на Шон Мендес и Камила Кабело.</p>
        <p>Пост Малоун, който беше с цели седем номинации, спечели в категорията за най- добър рап/ хип- хоп албум за "Holywood Bleeding". Рапърката Карди Би спечели отличие за любим рап/ хип-хоп изпълнител. За най- добра рап/ хип- хоп песен беше отличен дуетът на Лил Накс Екс и Били Рей Сайръс "Old Town Road".</p>
        <p>Бионсе и Бруно Марс победиха в категориите съответно в категориите за най- добър соул/ар енд би изпълнителка и изпълнител.</p>
        <p>Кари ъндърууд и Кейн Браун бяха отличени за най- добра певица и за най- добър изпълнител в кънтри категориите. Кари Ъндърууд спечели и наградата за най- добър кънтри албум "Cry Pretty". Дан енд Шей спечелиха наградата за най- добър дует или група, както и за най- добро кънтри парче с песента си "Speechless".  За най- добър латино изпълнител беше избран Джей Балвин, а за най- добър електроданс изпълнител- Маршмелоу. <br/>Лорън Дейгъл взе наградата за най- вдъхновен съвременен изпълнител. За музика към филм спечели саундтракът към "Бохемска рапсодия".</p>
        <p>Грийн Дей, Шаная Туейн и Тони Браксън откриха церемонията. <br/> </p>
      </anchor>
    </article>
  </body>
</html>