<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/25/evlat-nobetindeki-aileler-pkk-yandaslari-tarafindan-tehdit-ediliyor"/>
    <meta property="og:site_name" content="A Haber"/>
    <meta property="article:published_time" content="2019-11-25T09:35:37+00:00"/>
    <meta property="og:title" content="Evlat nöbetindeki aileler, PKK yandaşları tarafından tehdit ediliyor"/>
    <meta property="og:description" content="HDP Diyarbakır İl Başkanlığı önünde, PKK'nın kaçırdığı çocuklarını kurtarmak için eylem başlatan ailelerin, &quot;evlat nöbeti&quot; 84’üncü gününde devam ediyor. PKK mensuplarınca kaçırılan polis memuru Vedat Kaya'nın babası Şehmus Kaya, PKK yandaşlarının evlerinin camlarını kırdığını ifade etti."/>
  </head>
  <body>
    <article>
      <h1>Evlat nöbetindeki aileler, PKK yandaşları tarafından tehdit ediliyor</h1>
      <address>
        <time datetime="2019-11-25T09:35:37+00:00">25 Nov 2019, 09:35</time>
      </address>
      <p>
        <b><a href="https://www.ahaber.com.tr/index/hdp">HDP</a> <a href="https://www.ahaber.com.tr/index/diyarbakir">Diyarbakır</a> İl Başkanlığı önünde, <a href="https://www.ahaber.com.tr/index/pkk">PKK</a>'nın kaçırdığı çocuklarını kurtarmak için eylem başlatan ailelerin, "evlat nöbeti" 84’üncü gününde devam ediyor. PKK mensuplarınca kaçırılan polis memuru <a href="https://www.ahaber.com.tr/index/vedat-kaya">Vedat Kaya</a>'nın babası <a href="https://www.ahaber.com.tr/index/sehmus-kaya">Şehmus Kaya</a>, PKK yandaşlarının evlerinin camlarını kırdığını ifade etti.</b>
      </p>
      <p>Çocuklarının terör örgütü <a href="https://www.ahaber.com.tr/index/pkk">PKK</a> tarafından kaçırıldığı iddiası ile 3 Eylül'den bu yana farklı kentlerden <a href="https://www.ahaber.com.tr/index/diyarbakir">Diyarbakır</a>'a gelerek <a href="https://www.ahaber.com.tr/index/hdp">HDP</a> il binası önünde oturma eylemi yapan 57 ailenin umutlu bekleyişi 84'üncü gününe girdi. Terör örgütü PKK mensuplarınca kaçırılan polis memuru <a href="https://www.ahaber.com.tr/index/vedat-kaya">Vedat Kaya</a>'nın bası <a href="https://www.ahaber.com.tr/index/sehmus-kaya">Şehmus Kaya</a>, PKK yandaşlarının evlerinin camlarını kırdığını söyledi.</p>
      <figure>
        <img src="https://iatkv.tmgrup.com.tr/16667c/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f25%2f1574671352897.jpeg&amp;mw=616"/>
      </figure>
      <p>
        <b>"CAM ÇERÇEVE BIRAKMADILAR"</b>
      </p>
      <p>Kaya, "84 gündür buradayız, sonuna kadarda buradayız. HDP'liler bu binayı boşaltmışlar, zannediyorlar ki biz birkaç gün kalıp gideceğiz. Nereye kaçarlarsa peşindeyiz, bu işin peşini bırakmayacağız. Devletimize de bir çağrımız var, bir komisyon kursunlar çocuklarımızı kurtarsınlar 5 yıl oldu. Yeter artık sabrımız tükendi, bu çocuklar için <a href="https://www.ahaber.com.tr/index/cumhurbaskanimiz">Cumhurbaşkanımız</a> ve Dışişleri Bakanımızdan rica ediyoruz, bir el atsınlar.</p>
      <figure>
        <img src="https://iatkv.tmgrup.com.tr/25c277/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f25%2f1574671378746.jpeg&amp;mw=616"/>
      </figure>
      <p>Tehdit herkese geliyor, ben <a href="https://www.ahaber.com.tr/index/mardin">Mardin</a>'e birkaç sefer gittim, komşularım korkudan ziyaretimize gelmiyor. Benim evim <a href="https://www.ahaber.com.tr/index/derik">Derik</a>'te evimde cam çerçeve bırakmadılar.</p>
      <figure>
        <img src="https://iatkv.tmgrup.com.tr/25c277/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f25%2f1574671378746.jpeg&amp;mw=616"/>
      </figure>
      <p>Buradan Derik yetkililerine sesleniyorum, evim orada bu PKK yandaşları gidip camlarımı kırıyor, kimse bir şey yapamıyor mu? Ben dilekçede verdim neden engel olmuyorlar, emniyet ve jandarmaya çağrıda bulunuyorum" dedi.</p>
      <figure>
        <img src="https://iatkv.tmgrup.com.tr/3f9263/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f25%2f1574671381151.jpeg&amp;mw=616"/>
      </figure>
    </article>
  </body>
</html>