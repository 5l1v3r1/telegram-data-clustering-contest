<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/25/viticoltura-e-derivati-il-progetto-internazionale-dell-universita-8-956873.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T09:59:45+00:00"/>
    <meta property="og:title" content="Viticoltura e derivati, il progetto internazionale dell'Università di Cagliari"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Ricerca</h6>
      <h1>Viticoltura e derivati, il progetto internazionale dell'Università di Cagliari</h1>
      <h2>Obiettivo è anche sostenere la nascita di nuove startup o il potenziamento di imprese già esistenti</h2>
      <address>
        <time datetime="2019-11-25T09:59:45+00:00">25 Nov 2019, 09:59</time>
      </address>
      <p>Un importante progetto internazionale dell'Università di Cagliari, con la centro la vite, pianta tradizionalmente coltivata in tutta l’area del Mediterraneo ma dall'elevato potenziale commerciale non completamente sfruttato.</p>
      <p>L'obiettivo è promuovere il trasferimento tecnologico dei risultati della ricerca sulla vite e sui possibili utilizzi dei sottoprodotti di vinificazione, e sostenere la nascita di nuove startup o il potenziamento di imprese già esistenti. I sottoprodotti di lavorazione del vino sono infatti spesso considerati scarti di difficile smaltimento mentre, se adeguatamente sfruttati, hanno grandi potenzialità commerciali.</p>
      <p>"BESTMEDGRAPE", questo il titolo del progetto, sarà presentato mercoledì all'Orto Botanico dell’Università di Cagliari (dalle 10), al termine del kickoff meeting che vede riuniti in città da oggi i numerosi partner coinvolti dall’Italia, dalla Francia, dal Libano, dalla Tunisia e dalla Giordania.</p>
      <p>Con un budget totale di 3,3 milioni di euro (cofinanziamento europeo di 2,6 milioni di euro, 80% del totale), BESTMEDGRAPE – la sigla sta per "New Business opportunities &amp; Environmental suSTainability using MED GRAPE nanotechnological products" - si inserisce nel programma ENI CBC MED, che finanzia progetti di cooperazione internazionale volti a rendere l’area mediterranea più competitiva, innovativa ed inclusiva.</p>
      <p>(Unioneonline/v.l.)</p>
    </article>
  </body>
</html>