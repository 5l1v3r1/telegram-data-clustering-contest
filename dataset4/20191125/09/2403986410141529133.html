<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/yak_milevskiy_rozplakavsya_pislya_peremogi_dinamo_v_chempionati_bilorusi_shhemlive_video_n1238851"/>
    <meta property="og:site_name" content="24 Канал"/>
    <meta property="article:published_time" content="2019-11-25T09:28:00+00:00"/>
    <meta property="og:title" content="Як Мілевський розплакався після перемоги &quot;Динамо&quot; в чемпіонаті Білорусі: щемливе відео"/>
    <meta property="og:description" content="Після того як брестське &quot;Динамо&quot; вперше в історії стало чемпіоном Білорусі, 34-річний лідер команди Артем Мілевський не приховував своїх емоцій."/>
  </head>
  <body>
    <article>
      <h1>Як Мілевський розплакався після перемоги "Динамо" в чемпіонаті Білорусі: щемливе відео</h1>
      <address>
        <time datetime="2019-11-25T09:28:00+00:00">25 Nov 2019, 09:28</time>
      </address>
      <p>
        <b>Після того як брестське "Динамо" вперше в історії стало чемпіоном Білорусі, 34-річний лідер команди Артем Мілевський не приховував своїх емоцій.</b>
      </p>
      <p>Головним героєм команди в цьому чемпіонаті Білорусі для всіх став Мілевський. Українець не стримував емоцій після перемоги і розплакався.</p>
      <blockquote>Дивіть також: <a href="https://24tv.ua/sport/gol_ukrayintsya_hoblenka_prinis_dinamo_zoloti_medali_chempionatu_bilorusi_n1238674">Гол українця Хобленка приніс "Динамо" золоті медалі чемпіонату Білорусі: відео</a></blockquote>
      <p>
        <b>Артем Мілевський розплакався після перемоги "Динамо" Брест: дивіться відео</b>
      </p>
      <figure>
        <iframe data-src="https://twitter.com/drafts_2/status/1198639805191610369?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Також Мілевський поділився емоціями після завоювання титулу чемпіона Білорусі-2019.</p>
      <aside>Для мене це виняткове чемпіонство: наприкінці своєї цікавої кар'єри завоював чемпіонство там, де народився. Я щасливий за нашого президента Олександра Зайцева. Все завдяки йому. Без нього нічого б цього не було: подивіться, як люди задоволені, як ми щасливі. Дякую йому, він більше всіх заслужив,<cite>– розповів Артем.</cite></aside>
      <p>Крім Мілевського, в складі "Динамо-Брест" виступають також колишній форвард "Чорноморця" і "Говерли" Олексій Хобленко, а також експівзахисник "Металіста" Олександр Нойок. Восени команду поповнив також екс-захисник київського "Динамо" Євген Хачеріді, який зможе виступати за клуб з Бреста з наступного року.</p>
      <p>За тур до закінчення чемпіонату брестчани відірвалися від БАТЕ і вперше з 2005 року в Білорусі змінився чемпіон, до цього перемагав виключно клуб з Борисова.</p>
    </article>
  </body>
</html>