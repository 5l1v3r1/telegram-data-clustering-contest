<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/kosarlabda/2019/11/25/luka_doncic_nba_dallas_mavericks_szloven/"/>
    <meta property="og:site_name" content="Index.hu"/>
    <meta property="article:published_time" content="2019-11-25T09:52:00+00:00"/>
    <meta property="og:title" content="NBA: Luka Doncic nem tud leállni"/>
    <meta property="og:description" content="A szlovén 20 éves 40 pont fölött szórt, repíti a Dallast."/>
  </head>
  <body>
    <article>
      <h1>NBA: Luka Doncic nem tud leállni</h1>
      <address><time datetime="2019-11-25T09:52:00+00:00">25 Nov 2019, 09:52</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Houstonban is Luka Doncic vezérletével nyert a Dallas Mavericks, a szlovén játékos 41 ponttal segítette csapatát az észak-amerikai kosárlabdaliga (NBA) vasárnapi játéknapján. Az előző két meccsükön hasonlóan <a href="https://index.hu/sport/kosarlabda/2019/11/19/luka_doncic_42_pont_tripla_dupla_lebron_james_nba/">villogott</a>, erős sorozatban van.</p>
      <p>A texasi rangadó hőse tíz gólpasszt is adott, míg társai közül Tim Hardaway Jr. 31, a 221 centis lett Kristaps Porzingis 23 ponttal és 13 lepattanóval zárt. A nyitónegyedben 45 pontot szórt a Mavericks, amely sorozatban öt győzelemnél jár, és utóbbi három meccsén legalább 137 pontot dobott. </p>
      <figure>
        <iframe src="https://www.youtube.com/embed/t9X4ytyQv1c" width="560" height="315" data-service="Youtube" scrolling="no"/>
      </figure>
      <p>A zsinórban harmadszor vesztes Rockets 44 triplakísérletéből csak 10 ért célt, a csapat vezére, a 32 pontos James Harden 15-ször próbálkozott a vonalon túlról, de csak kétszer talált be. </p>
      <p>A Los Angeles Clippers főként Montrezl Harrellnek köszönheti sikerét a New Orleans ellen, aki 34 pontjából 24-et a második félidőben szerzett. Az ötös nyerőszériában lévő kaliforniaiaknál a júniusi nagydöntő legjobbjává választott Kawhi Leonard 26, a hatszoros All Star-válogatott, olimpiai bajnok Paul George 18 pontig jutott. </p>
      <p>A New York-i rangadón a Knicks odahaza kikapott a Brooklyntól, így 4/13-as győzelmi mérleggel a keleti főcsoport utolsó helyére csúszott.    </p>
      <table bordered="">
        <tr>
          <th>Vasárnapi eredmények:</th>
        </tr>
        <tr>
          <td>Houston Rockets-Dallas Mavericks 123-137<br/><br/>New York Knicks-Brooklyn Nets 101-103<br/><br/>Washington Wizards-Sacramento Kings 106-113<br/><br/>Denver Nuggets-Phoenix Suns 116-104<br/><br/>Los Angeles Clippers-New Orleans Pelicans 134-109</td>
        </tr>
      </table>
    </article>
  </body>
</html>