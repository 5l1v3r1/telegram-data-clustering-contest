<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614734/caso-lambri-oltre-6-milioni-sequestrati"/>
    <meta property="og:site_name" content="bluerating"/>
    <meta property="article:published_time" content="2019-11-25T09:21:23+00:00"/>
    <meta property="og:title" content="Caso Lambri, oltre 6 milioni sequestrati"/>
    <meta property="og:description" content="La Procura di Parma ha sequestrato tre conti dei clienti per un totale di 1 milione e 440 mila euro totali. Dopo i 5 milioni già sequestrati a ottobre."/>
  </head>
  <body>
    <article>
      <h1>Caso Lambri, oltre 6 milioni sequestrati</h1>
      <address><time datetime="2019-11-25T09:21:23+00:00">25 Nov 2019, 09:21</time> by <a rel="author">Redazione</a></address>
      <p>Si arricchisce di un nuovo capitolo la vicenda legata ad <b>Antonella Lambri</b>, l’ormai ex consulente finanziario di San Paolo Invest che è stata sospesa dall’albo Ocf ed è accusata di truffa e appropriazione indebita. Come si apprende da media parmensi, infatti, tre conti dei clienti sono stati sequestrati per un totale di 1 milione e 440 mila euro totali. Già lo scorso ottobre, la Procura di Parma aveva disposto il sequestro di altri 5 milioni di euro sui conti correnti di 4 clienti. In tutto, si legge su <i>Parma Press 24</i>, sarebbero una sessantina le denunce presentate contro l’ex consulente finanziaria.</p>
      <p>Si tratterebbe di denaro finito sui conti di alcuni clienti che, secondo la Procura, non sarebbe di loro proprietà. Potrebbe infatti appartenere alla banca (che ha presentato denuncia) o ad altri clienti. Infatti, secondo le ricostruzioni, la Lambri per far fronte alle promesse di rendimento fatte ai clienti in precedenza, avrebbe cominciato a <a href="https://www.bluerating.com/banche-e-reti/602547/caso-lambri-la-girandola-dei-soldi">spostare denaro da un conto all’altro</a>. Questo sarebbe servito a <a href="https://www.bluerating.com/banche-e-reti/602811/caso-lambri-confessioni-di-un-cliente-tradito">placare le loro insistenze</a>, almeno fino alle prime denunce che hanno fatto esplodere lo scandalo già la scorsa estate.</p>
      <figure>
        <iframe src="https://player.vimeo.com/video/375406405?dnt=1&amp;app_id=122963" width="900" height="506" data-service="Vimeo" scrolling="no"/>
      </figure>
      <related>
        <a href="https://www.bluerating.com/banche-e-reti/602811/caso-lambri-confessioni-di-un-cliente-tradito"/>
        <a href="https://www.bluerating.com/banche-e-reti/602547/caso-lambri-la-girandola-dei-soldi"/>
      </related>
    </article>
  </body>
</html>