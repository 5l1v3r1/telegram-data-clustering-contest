<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-apo-to-pano-rafi%E2%80%A6"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="Ανόρθωση: Από το πάνω ράφι…"/>
    <meta property="og:description" content="Το περασμένο καλοκαίρι ο Γεωργιανός τεχνικός της Κύριας κινήθηκε για να εξασφαλίσει την υπογραφή του συμπατριώτη του Τορνίκε Οκριασβίλι, ενός ποδοσφαιριστή ο οποίος ήταν άγνωστος στο Κυπριακό φίλαθλο κοινό. Το βιογραφικό το οποίο έχει ο Οκριασβίλι μας προϊδέαζε για το τι μπορεί να προσφέρει στην ομάδα της Αμμοχώστου. Ωστόσο ο Γεωργιανός μέσα από τις εμφανίσεις του μας υπενθυμίζει με κάθε ευκαιρία ποσό τυχεροί πρέπει να νοιώθουμε που έχουμε ένα τέτοιο ποδοσφαιριστή στο Κυπριακό πρωτάθλημα."/>
  </head>
  <body>
    <article>
      <h1>Ανόρθωση: Από το πάνω ράφι…</h1>
      <h2>Σε άλλο επίπεδο ο Γεωργιανός</h2>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author">Χρυσόστομος Σουρκούνης</a></address>
      <p>
        <b>Το περασμένο καλοκαίρι ο Γεωργιανός τεχνικός της Κύριας κινήθηκε για να εξασφαλίσει την υπογραφή του συμπατριώτη του Τορνίκε Οκριασβίλι, ενός ποδοσφαιριστή ο οποίος ήταν άγνωστος στο Κυπριακό φίλαθλο κοινό.</b>
      </p>
      <p>Το βιογραφικό το οποίο έχει ο Οκριασβίλι μας προϊδέαζε για το τι μπορεί να προσφέρει στην ομάδα της Αμμοχώστου. Ωστόσο ο Γεωργιανός μέσα από τις εμφανίσεις του μας υπενθυμίζει με κάθε ευκαιρία ποσό τυχεροί πρέπει να νοιώθουμε που έχουμε ένα τέτοιο ποδοσφαιριστή στο Κυπριακό πρωτάθλημα.</p>
      <p>Στην χθεσινή αναμέτρηση είδαμε τον ποδοσφαιριστής της Κυρίας να πραγματοποιεί μια εκπληκτική εμφάνιση, αλλά την μπάλα να μην του κάνει το χατίρι. Ο Τορνίκε σε δυο περιπτώσεις σημάδεψε το κάθετο δοκάρι του τερματοφύλακα του Εθνικού και μάλιστα στην δεύτερη φάση, η μπάλα χτύπησε και στα δυο δοκάρια. Ο καταπληκτικός Οκριασβίλι στην χθεσινή αναμέτρηση δεν έμεινε μόνο στις δυο φάσεις των δοκαριών, είχε και μια πολύ καλή εκτέλεση φάουλ που πέρασε μόλις διπλά από την εστία του Μπογκαντίνοφ, καθώς επίσης και ένα μακρινό σουτ το οποίο ανάγκασε τον Μπογκαντίνοφ σε μια εντυπωσιακή απόκρουση.</p>
      <p>Μέσα από αυτές τις εμφανίσεις φαίνεται η ευχέρεια που έχει ο ποδοσφαιριστής να αγωνίζεται και σαν εξτρέμ, καθώς η θέση του είναι επιτελικός μέσος. Η θέση στην οποία αγωνίζεται είναι κατειλημμένη από τον εξαιρετικό Ράγιος και δύσκολα μπορεί να κλέψει την θέση από τον Ισπανό. Η ικανότητα του να αγωνίζεται με επιτυχία και σε άλλες θέσεις είναι ένα πολύ σημαντικό πλεονέκτημα για τον Γεωργιανός τεχνικό.</p>
      <p>Ο Τορνίκε Οκριασβίλι ανεβάζει επίπεδο την ομάδα της Αμμοχώστου και αυτό όσο περνάει ο καιρός θα αποδεικνύεται όλο και περισσότερο.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/anorthosi/anorthosi-thes-bathos-exeis"/>
        <a href="https://www.24sports.com.cy/gr/sports/podosfairo/kypros/a-katigoria/anorthosi/poios-na-sygkrithei-mazi-soy"/>
      </related>
    </article>
  </body>
</html>