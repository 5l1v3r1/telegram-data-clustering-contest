<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392968-%d7%94%d7%a8%d7%a9%d7%95%d7%aa-%d7%94%d7%a4%d7%9c%d7%a1%d7%98%d7%99%d7%a0%d7%99%d7%aa-%d7%9e%d7%97%d7%a8-%d7%99%d7%95%d7%9d-%d7%96%d7%a2%d7%9d-%d7%91%d7%99%d7%94%d7%95%d7%93%d7%94-%d7%95%d7%a9"/>
    <meta property="og:site_name" content="סרוגים"/>
    <meta property="article:published_time" content="2019-11-25T09:36:10+00:00"/>
    <meta property="og:title" content="הרשות הפלסטינית: מחר &quot;יום זעם&quot; ביהודה ושומרון"/>
    <meta property="og:description" content="בעקבות הצהרת הממשל האמריקאי לפיה ההתחלויות לא מפרות את הדין הבינלאומי, ברשות הפלסטינית מתכננים &quot;יום זעם&quot;, מחר (שלישי) במוקדי חיכוך עם צה&quot;ל ברחבי.."/>
  </head>
  <body>
    <article>
      <h1>הרשות הפלסטינית: מחר "יום זעם" ביהודה ושומרון</h1>
      <h2>בעקבות הצהרת הממשל האמריקאי לפיה ההתחלויות לא מפרות את הדין הבינלאומי, ברשות הפלסטינית מתכננים "יום זעם", מחר (שלישי) במוקדי חיכוך עם צה"ל ברחבי יהודה ושומרון</h2>
      <address><time datetime="2019-11-25T09:36:10+00:00">25 Nov 2019, 09:36</time> by <a rel="author">חדשות סרוגים</a></address>
      <p>בעקבות הצהרת מזכיר המדינה <u><a href="https://www.srugim.co.il/391928-%d7%a7%d7%a8%d7%99%d7%a7%d7%98%d7%95%d7%a8%d7%94-%d7%98%d7%a8%d7%90%d7%9e%d7%a4-%d7%a7%d7%95%d7%91%d7%a2-%d7%9b%d7%99-%d7%94%d7%94%d7%aa%d7%a0%d7%97%d7%9c%d7%95%d7%99%d7%95%d7%aa-%d7%97%d7%95%d7%a7">מייק פומפאו</a></u> הרשות הפלסטינית הכריזו כי יתקיים מחר (שלישי) "<u><a href="https://www.srugim.co.il/226374-%d7%94%d7%a4%d7%9c%d7%a1%d7%98%d7%99%d7%a0%d7%99%d7%9d-%d7%94%d7%9b%d7%a8%d7%99%d7%96%d7%95-%d7%a2%d7%9c-%d7%99%d7%95%d7%9d-%d7%96%d7%a2%d7%9d-%d7%94%d7%a9%d7%a8-%d7%9b%d7%a5-%d7%aa%d7%95%d7%a7">יום זעם</a></u>", ביהודה ושומרון.</p>
      <p>על פי הדיווח בYNET, ההפגנות צפויות להיות באזור שכם, בכמה מוקדים בעיר חברון ובפאתיה, באזור רמאללה סמוך למחסום פוקוס ובמקומות נוספים. בשל העובדה שהרשות הפלסטינית עומדת מאחורי קיום ההפגנות, נראה כי מנגנוני הביטחון הפלסטיניים לא ימנעו הגעה של מפגינים למוקדי המחאה.</p>
      <figure>
        <img src="https://www.srugim.co.il/i/wp-content/uploads/2019/11/F191119HP19__w1980.jpg"/>
      </figure>
      <h4>עוד באותו נושא</h4>
      <h3>ההצהרה של האמריקאים על ההתנחלויות תתהפך?</h3>
      <p>לכתבה המלאה בסרוגים &gt;</p>
      <p>ההצהרה הדרמטית של מזכיר המדינה האמריקאי מייק פומפאו, הייתה בתחילת שבוע שעבר, על פי ההצהרה הממשל האמריקאי מבטל את חוות הדעת המשפטית של משרד החוץ האמריקני שקובעת שההתנחלויות הן הפרה של החוק הבינלאומי. זו בעצם דחייה של חוות הדעת משפטית של מחלקת המדינה מ-1978, שקבעה כי היישובים היהודים ביהודה ושומרון הם התנחלויות אזרחיות בשטחים כבושים, שאינן תואמות לחוק הבינלאומי.</p>
      <p>ראש הממשלה ביקר לאחר ההכרזה בגוש עציון שם אמר, "על אף שזה לו"ז דחוק כפי שאתם יודעים, ביקשתי שנפגש כאן, כי זהו יום היסטורי. אני חושב שמה שהנשיא טראמפ ומזכיר המדינה מייק פומפאו והממשל האמריקאי עשו זה להילחם בעוול היסטורי ולהתייצב מאחורי האמת ומאחורי הצדק. זה לא דבר של מה בכך, זה מצטרף לשורה של הישגים, העברת השגרירות האמריקאית לירושלים, הכרזת הריבונות ברמת הגולן, אני חושב שזה יום גדול מאוד, שזה יום שיעמוד לדורות."</p>
    </article>
  </body>
</html>