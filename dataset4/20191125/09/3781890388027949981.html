<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743508"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T09:32:00+00:00"/>
    <meta property="og:title" content="'ครูวา'ซัดอย่ามั่วไม่รู้!ไม่คิดปิดบังพูดเองรับได้เป็นกะเทย"/>
    <meta property="og:description" content="'ครูวา' ยืนยันไม่เคยคิดจะปิดบังเป็นสาวประเภทสอง ย้ำอย่าบอกว่าไม่รู้ หลังเคยคุยกับฝ่ายชายแล้ว ยังบอกยอมรับได้ เดินหน้าคบหาต่อ!"/>
  </head>
  <body>
    <article>
      <h1>'ครูวา'ซัดอย่ามั่วไม่รู้!ไม่คิดปิดบังพูดเองรับได้เป็นกะเทย</h1>
      <address>
        <time datetime="2019-11-25T09:32:00+00:00">25 Nov 2019, 09:32</time>
      </address>
      <p>
        <b>"ครูวา" ยืนยันไม่เคยคิดจะปิดบังเป็นสาวประเภทสอง ย้ำอย่าบอกว่าไม่รู้ หลังเคยคุยกับฝ่ายชายแล้ว ยังบอกยอมรับได้ เดินหน้าคบหาต่อ!</b>
      </p>
      <p>ความคืบหน้ากรณี <b>"ครูวา" </b>สาวสองแอ๊บหญิงแท้ ตีเนียนสวมเครื่องแบบข้าราชการครู ตีสนิทกลุ่มบิ๊กไบค์จนได้ฉายา "นางฟ้าบิ๊กไบค์" และหลอกคบหาดูใจกับนายกริช (นามสมมุติ) อายุ 27 ปี หนุ่มนักบิดชาวจ.สมุทรปราการ จนอยู่กินกันซึ่งตลอดเวลาฝ่ายชายไม่รู้เลยว่าครูวาเป็นสาวประเภทสอง กระทั่งออกลายเชิดเงินและทรัพย์สินมูลค่านับแสนบาทไปจึงสืบเสาะจนรู้ความจริง ขณะที่ในโซเชียลก็มีผู้เสียหายทยอยออกมาแฉพฤติกรรมลักษณะเดียวกันตามที่ได้นำเสนอไปแล้วนั้น<br/><br/>เกี่ยวกับเรื่องดังกล่าว ล่าสุดเมื่อวันที่ 25 พ.ย. "ครูวา" ได้ให้สัมภาษณ์ผ่านรายการเรื่องเด่นเย็นนี้ ทางช่อง3 เปิดเผยว่า ไม่เคยคิดที่จะปิดบังว่าตนเองเป็นสาวประเภทสอง ตอนที่คบกับหนุ่มคนดังกล่าวก็ไม่ได้ปิดบัง เคยถามฝ่ายชายว่ามีอะไร ก็มีการพูดคุยกัน บอกว่าเป็นสาวประเภทสอง ฝ่ายชายก็ยังบอกว่ารับได้ แล้วก็ยังคบหากันต่อ<br/><br/>ส่วนที่มีภาพชายหนุ่มรายหนึ่งที่แชร์กันในโลกอ้างว่าเป็น<b> "ครูวา"</b>นั้น ขอยืนยันว่า ไม่ใช่ตัวเองแน่นอน ไม่เคยเป็นสิว หรือตัวดำตั้งแต่เด็กอีกด้วย ทั้งนี้ เบื้องต้นตำรวจยังไม่แจ้งข้อหากับครูวา แต่อาจจะมีการแจ้งข้อหาสวมใส่เครื่องแบบข้าราชการปลอมโดยไม่ได้ขออนุญาตในภายหลังอีกด้วย..<br/><br/><br/>ขอบคุณภาพและข้อมูลจาก @เรื่องเด่นเย็นนี้ <br/><br/><b>ข่าวที่เกี่ยวข้อง..<br/><a href="https://www.dailynews.co.th/regional/742083">-'ครูวา'แสบสับขาหลอก! ส่ง'แฟนเก่า'เหยื่ออีกรายขี่รถคืน</a></b></p>
      <figure>
        <img src="https://www.dailynews.co.th/admin/upload/20191125/news_SwyKUDXntM164354_533.jpg?v=20191126053?v=8828"/>
      </figure>
    </article>
  </body>
</html>