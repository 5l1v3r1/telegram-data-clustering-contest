<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/editorial/opinion/vaping-extravagant-europe-trip-ng-mga-kongresista"/>
    <meta property="og:site_name" content="Journal Online"/>
    <meta property="article:published_time" content="2019-11-25T09:49:10+00:00"/>
    <meta property="og:title" content="‘Vaping’ extravagant Europe trip ng mga kongresista"/>
    <meta property="og:description" content="NAGKAKANDARAPA ngayon ang ilang kongresista kung paano aapulahin ang sunog ng vaping ban ni Pangulong Duterte."/>
  </head>
  <body>
    <article>
      <h1>‘Vaping’ extravagant Europe trip ng mga kongresista</h1>
      <address><time datetime="2019-11-25T09:49:10+00:00">25 Nov 2019, 09:49</time> by <a rel="author" href="https://journal.com.ph/authors/allan-encarnacion" target="_blank">Allan Encarnacion</a></address>
      <h3>NAGKAKANDARAPA ngayon ang ilang kongresista kung paano aapulahin ang sunog ng vaping ban ni Pangulong Duterte.</h3>
      <p>Hindi inaasahan ng mga kongresistang ito na sila ang unang tatamaan ng anti-vaping directives ng Presidente.</p>
      <p>Wala itong kinalaman sa paggamit nila ng nakalalasong e-cigarettes. Ang balita natin, dalawang linggo pa lang ang nakakaraan, nag-trip to Europe ang ilang mambabatas na ang iba rito ay congresswoman pa.</p>
      <p>Ayon sa ating source,  multi-national vaping company ang kanilang sponsor sa biyahe. Business class sa eroplano at may shopping money na tig-US$10,000 bawat isa or P502,000. Pero iyong iba, natapyasan pa ng budget dahil US$5,000 lang ang nakarating sa kanila.</p>
      <p>Kasama sa tour package ang 5-star hotel accommodation at may limousine service pa. Ang mabigat na problema nila, ini-lobby nila ang pagbaba ng proposed tax sa vape pero hindi nila inakala na ipatutupad ni Presidente ang ban.</p>
      <p>Sa tingin ko, mukhang nakarating  kay Pangulo ang lobbying ng mga kongresista kaya biglang hinataw ng ban. Tiningnan siguro ni Presidente kung sinu-sino ang pipiyok.</p>
      <p>Ang mas mabigat na anggulo rito, ang kompanya na sponsor nila ay isang cigarette company na sangkot din sa pamemeke ng tax stamps sa mga sigarilyo. Sorry sa hula nyo, hindi Mighty company ang tinutukoy ko.</p>
      <p>Ang sponsor ng mga kongresista ay sangkot sa pandaraya sa multi-billion fake tax stamps sa mga yosi pero Mighty lang ang napagmulta ni Presidente ng P40 bilyon. Kaya pala hindi napagbayad, may mga nakapatong na mambabatas.</p>
      <p>Mabuti pa ang Mighty nagbayad pero ang sponsor ng mga mambabatas ay pasipul-sipol lang. Kaya naman pala, may mga bata silang kongresista na trip to Europe ang peg.</p>
      <p>Magugulat kayo kung sinu-sino ang mga kongresistang ito dahil ang iba sa kanila, may unique advocacy laban sa isyu tapos biglang nagpapasarap pala sa Europe courtesy ng kompanyang kasama sa kanilang kinokontra.</p>
      <p>Sinu-sino kaya sila?</p>
      <p>***</p>
      <p>Totoo ba ang balitang may bagong grupong humihingi ng akreditasyon sa DOTr para sa operasyon ng single ride na motorcycle unit?</p>
      <p>Tinanong natin si Transportation Secretary Art Tugade tungkol dito sa nabalitaan natin dahil ang alam nating lehitimo ay ang Angkas.</p>
      <p>Nagpadala tayo ng mensahe kay Sec. Art sa pamamagitan ng text na ganito ang eksaktong tanong natin: Boss, totoo po bang nabigyan nyo na ng provisional accreditation ang joy ride na parang Angkas?</p>
      <p>Makalipas ang ilang minuto, sumagot naman si Sec. Art at narito ang kumpleto niyang reply sa atin:</p>
      <p>“From our people on the ground Sir...Feedback I got sir.</p>
      <p>Joyride is currently operating as small and medium scale deliveries sir. Their app is called HappyMove.</p>
      <p>TWG did not yet issue any provisional accreditation to other operators of motorcycle taxi. TWG only heard their proposals kagabi. “</p>
      <p>Pinasasalamatan natin si Secretary Art sa mabilis na sagot dahil kailangang malinawan ng ating mga kababayan na wala pang ibang motorcycle unit na bumibiyahe bilang pamasada maliban sa Angkas.<br/>allanpunglo@gmail.com</p>
    </article>
  </body>
</html>