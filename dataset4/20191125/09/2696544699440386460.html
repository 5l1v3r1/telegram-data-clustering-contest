<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191125_Visszater_Budapestre_a_Billy_Talent"/>
    <meta property="og:site_name" content="HVG.hu"/>
    <meta property="article:published_time" content="2019-11-25T09:29:00+00:00"/>
    <meta property="og:title" content="Visszatér Budapestre a Billy Talent"/>
    <meta property="og:description" content="Kanada legnépszerűbb punkrock zenekara négy év kihagyás után június 14-én újra a Budapest Parkban lép fel."/>
  </head>
  <body>
    <article>
      <h1>Visszatér Budapestre a Billy Talent</h1>
      <address><time datetime="2019-11-25T09:29:00+00:00">25 Nov 2019, 09:29</time> by <a rel="author">hvg.hu</a></address>
      <p>
        <b>Kanada legnépszerűbb punkrock zenekara négy év kihagyás után június 14-én újra a Budapest Parkban lép fel.</b>
      </p>
      <p>A Billiy Talent első lemeze 2003-ban jelent meg, az albummal rögtön bezsebelték Kanada legrangosabb díját, a Junot is, kanadai turnéjukra pedig hamar elkapkodták a jegyeket. De nem csak hazájukban lettek egycsapásra kedvencek, második lemezük például Németországban is a slágerlisták élén landolt, és világszerte 700 ezer példányt adtak el belőle. Ekkor már olyan zenekarok társaságában állhattak színpadra, mint a Rise Against, a My Chemical Romance vagy az Anti-Flag. Utóbbival később közös kislemezt is jelentettek meg <i>Turn Your Back</i> címmel.</p>
      <p>A Billy Talent eddig összesen öt albumot jelentetett meg, koncertjeiket világszerte elkötelezett rajongók tömegei várják.</p>
      <p><a href="https://www.facebook.com/events/1445794112262002/">Budapestre tehát június 14-én érkeznek</a>.</p>
      <figure>
        <iframe src="https://www.youtube.com/embed/RPg63uxYwN0" width="640" height="360" data-service="Youtube" scrolling="no"/>
      </figure>
    </article>
  </body>
</html>