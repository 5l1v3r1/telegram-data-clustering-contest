<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107947/%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%85%D8%A7%DB%8C%D8%B4-%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D9%81%D8%B1%D8%B5%D8%AA%E2%80%8C%D9%87%D8%A7%DB%8C-%D8%AA%D8%A8%D8%A7%D8%AF/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T09:06:00+00:00"/>
    <meta property="og:title" content="برگزاری همایش آشنایی با فرصت‌های تبادلات آکادمیک با کشور آلمان"/>
    <meta property="og:description" content="دکتر محمد فیضیان معاون پژوهش و فناوری دانشگاه لرستان، در این همایش، گفت: دانشگاه لرستان توانمندی برگزاری همایش‌های گوناگون علمی، تحقیقاتی و پژوهشی در راستای تقویت ارتباط بین دانش، نیازها و توانمندی‌های استانی را دارد. وی تصریح کرد: لرستان مزیت‌هایی همچون داروهای گیاهی، کشاورزی و … را داراست و دانشگاه لرستان نیز گام‌های مهمی در […]"/>
  </head>
  <body>
    <article>
      <h1>برگزاری همایش آشنایی با فرصت‌های تبادلات آکادمیک با کشور آلمان</h1>
      <address>
        <time datetime="2019-11-25T09:06:00+00:00">25 Nov 2019, 09:06</time>
      </address>
      <p>
        <i>دکتر محمد فیضیان معاون پژوهش و فناوری دانشگاه لرستان، در این همایش، گفت: دانشگاه لرستان توانمندی برگزاری همایش‌های گوناگون علمی، تحقیقاتی و پژوهشی در راستای تقویت ارتباط بین دانش، نیازها و توانمندی‌های استانی را دارد. وی تصریح کرد: لرستان مزیت‌هایی همچون داروهای گیاهی، کشاورزی و … را داراست و دانشگاه لرستان نیز گام‌های مهمی در […]</i>
      </p>
      <p>دکتر محمد فیضیان معاون پژوهش و فناوری دانشگاه لرستان، در این همایش، گفت: دانشگاه لرستان توانمندی برگزاری همایش‌های گوناگون علمی، تحقیقاتی و پژوهشی در راستای تقویت ارتباط بین دانش، نیازها و توانمندی‌های استانی را دارد.</p>
      <p>وی تصریح کرد: لرستان مزیت‌هایی همچون داروهای گیاهی، کشاورزی و … را داراست و دانشگاه لرستان نیز گام‌های مهمی در راستای تقویت ارتباط بین دانشگاه و جامعه برداشته است.</p>
      <p>معاون پژوهش و فناوری دانشگاه لرستان خاطرنشان کرد: تقویت ارتباطات علمی و فرهنگی بین دانشگاه‌های کشور با دانشگاه‌های کشورهای دیگر ازجمله آلمان و تقویت دیپلماسی علمی بین‌المللی، ازجمله سیاست‌های مدیریتی این دانشگاه است.</p>
      <p>فیضیان اضافه کرد: برگزاری این‌گونه همایش‌ها در راستای تقویت ارتباطات بین‌المللی علمی دانشگاه لرستان با سایر دانشگاه‌های دیگر کشورهاست.</p>
      <p>وی بیان کرد: دانشگاه نسل سوم و نسل چهارم یک دانشگاه تقاضامحور در جهت ارائه راهکارهای علمی برای رفع مشکلات استانی و منطقه‌ای است.</p>
      <p>همچنین دکتر احمد اسماعیلی، مدیر ارتباط با جامعه و کارآفرینی دانشگاه لرستان در این همایش، اظهار کرد: برگزاری این‌گونه همایش‌ها در راستای تقویت ارتباطات بین‌المللی علمی است و جای خوشحالی بوده که این دانشگاه در این مسیر گام برداشته است.</p>
      <p>وی تصریح کرد: خوشبختانه، بسترسازی مناسبی در جهت تقویت ارتباطات علمی بین‌المللی در دانشگاه لرستان صورت گرفته است.</p>
      <p>گفتنی است، در این همایش، دکتر احمد کشاورزی، مسئول دفتر تبادلات آکادمیک آلمان DAAD در ایران، درباره مؤسسه DAAD، ویژگی‌های دانشگاه‌ها و مؤسسات آموزش عالی کشور آلمان، نحوه اعطای بورسیه، تبادل دانشجو بین ایران و آلمان و موضوعات مشابه، توضیحاتی ارائه کرد.</p>
      <p>انتهای پیام</p>
      <p>درج شده توسط :</p>
    </article>
  </body>
</html>