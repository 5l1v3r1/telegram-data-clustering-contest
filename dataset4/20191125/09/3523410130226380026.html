<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641933/%D8%AF%D8%B1%D8%A7%D9%85%E2%80%8C%D9%BE%D8%B1%D8%AF%D8%A7%D8%B2-%D8%AC%D9%86%DA%AF-%D8%A7%D8%B2-%D9%88%D8%A7%D9%82%D8%B9%D9%87-%DB%8C%D8%A7%D8%B2%D8%AF%D9%87-%D8%B3%D9%BE%D8%AA%D8%A7%D9%85%D8%A8%D8%B1-%D9%85%DB%8C%E2%80%8C%DA%AF%D9%88%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T09:57:00+00:00"/>
    <meta property="og:title" content="«درام‌پرداز جنگ» از واقعه یازده سپتامبر می‌گوید"/>
    <meta property="og:description" content="بهرام جلالی پور جدیدترین اثر خود را با عنوان «میشل دیناور، درام پرداز جنگ» در انتشارات افراز منتشر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641933/%D8%AF%D8%B1%D8%A7%D9%85%E2%80%8C%D9%BE%D8%B1%D8%AF%D8%A7%D8%B2-%D8%AC%D9%86%DA%AF-%D8%A7%D8%B2-%D9%88%D8%A7%D9%82%D8%B9%D9%87-%DB%8C%D8%A7%D8%B2%D8%AF%D9%87-%D8%B3%D9%BE%D8%AA%D8%A7%D9%85%D8%A8%D8%B1-%D9%85%DB%8C%E2%80%8C%DA%AF%D9%88%DB%8C%D8%AF">«درام‌پرداز جنگ» از واقعه یازده سپتامبر می‌گوید</a>
      </h1>
      <h2>بهرام جلالی پور جدیدترین اثر خود را با عنوان «میشل دیناور، درام پرداز جنگ» در انتشارات افراز منتشر کرد.</h2>
      <address><time datetime="2019-11-25T09:57:00+00:00">25 Nov 2019, 09:57</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بهرام جلالی پور نمایشنامه‌نویس، در خصوص کتاب جدیدش گفت: امسال کتابم را با عنوان «میشل دیناور، درام پرداز جنگ» در انتشارات افراز منتشر کردم. در این کتاب دو مقاله آوردم؛ یکی از آنها درباره موضوع کتاب یعنی جنگ در نمایشنامه های میشل دیناور است. مقاله دوم هم نگاه نزدیک تری به یکی از نمایشنامه های میشل دیناور دارد که درباره واقعه یازده سپتامبر است.</p>
      <p>او افزود: در کتاب «میشل دیناور، درام پرداز جنگ» دو نمایشنامه کوتاه را از این نمایشنامه نویس آوردم. یکی از آنها نمایشنامه ای درباره واقعه یازده سپتامبر است. میشل دیناور این نمایشنامه را دو هفته پس از حمله به برج های تجارت جهانی می نویسد و در آن با استفاده از اسناد و مدارک مستند از جمله افراد حاضر در صحنه، افراد دخیل در ماجرا، سخنرانی جرج بوش و بن لادن واقعه یازده سپتامبر را بازگو می‌کند.</p>
    </article>
  </body>
</html>