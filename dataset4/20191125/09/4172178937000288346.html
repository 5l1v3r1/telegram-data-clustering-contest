<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/diaitisia/article/74506/varoyxas-sosta-den-dothikan-ta-penalti-sti-nea-smyrni-kai-tin-toympa"/>
    <meta property="og:site_name" content="ΦΩΣ"/>
    <meta property="article:published_time" content="2019-11-25T09:28:04+00:00"/>
    <meta property="og:title" content="Βαρούχας: Σωστά δεν δόθηκαν τα πέναλτι στη Νέα Σμύρνη και την Τούμπα"/>
    <meta property="og:description" content="Τις αμφισβητούμενες φάσεις της αγωνιστικής σχολίασε ο Παναγιώτης Βαρούχας."/>
  </head>
  <body>
    <article>
      <h1>Βαρούχας: Σωστά δεν δόθηκαν τα πέναλτι στη Νέα Σμύρνη και την Τούμπα</h1>
      <h2>Τις αμφισβητούμενες φάσεις της αγωνιστικής σχολίασε ο Παναγιώτης Βαρούχας.</h2>
      <address><time datetime="2019-11-25T09:28:04+00:00">25 Nov 2019, 09:28</time> by <a rel="author">ΦΩΣ TEAM</a></address>
      <p>Μιλώντας στο ραδιόφωνο του Sport-Fm ο κύριος Βαρούχας είπε ότι το χέρι του Ίνγκνασον στον αγώνα ΠΑΟΚ - ΑΕΛ δε συνιστά παράβαση επειδή ο αμυνόμενος προσπαθούσε να το μαζέψει, ενώ για το τράβηγμα του Μπουχαλάκη από τον Μασούρα στο Πανιώνιος - Ολυμπιακός επεσήμανε ότι σωστά δε δόθηκε επειδή η μπάλα δεν ήταν στο γήπεδο εκείνη τη στιγμή.</p>
      <p>
        <b>Διαβάστε την ανάλυση του για όλα τα ματς:</b>
      </p>
      <p><b>Πανιώνιος-Ολυμπιακός (Κομίνης):</b> «Έχουμε ένα τράβηγμα του Μπουχαλάκη από τον Μασούρα. Ο πρώτος πέφτει, αλλά η μπάλα εκείνη την στιγμή δεν είναι μέσα στο γήπεδο. Είναι στο κόρνερ και δεν έχει εκτελεστεί. Έπρεπε ο Μασούρας να πάρει κίτρινη κάρτα και το κόρνερ να εκτελεστεί ξανά. Αν είχε εκτελεστεί το κόρνερ, θα ήταν πέναλτι. Στο 52’ δόθηκε πέναλτι στο σουτ του Βαλμπουενά που χτυπά στο χέρι του παίκτη του Πανιωνίου που ήταν εκτεθειμένο. Σωστά δόθηκε η παράβαση. Στο γκολ του Πανιωνίου, δεν έχει γίνει φάουλ στο ξεκίνημα της φάσης πάνω στον Γκερέρο».</p>
      <p><b>Λαμία-Ξάνθη (Κουμπαράκης):</b> «Έχουμε μια φάση προς συζήτηση, όταν ο τερματοφύλακας της Ξάνθης πιάνει την μπάλα. Την έχει εντός περιοχής, αλλά το πόδι του είναι έξω. Μετρά πού είναι η μπάλα, απορώ γιατί διαμαρτύρονταν κάποιοι παίκτες».</p>
      <p><b>Ατρόμητος-ΟΦΗ (Κουτσιαύτης):</b> «Είχαμε δύο περιπτώσεις του Κουτρουμπή και του Γούτα, όπου η μπάλα πηγαίνει από το σώμα στο χέρι και σωστά δεν δόθηκε κάτι. Σε μια σύγκρουση Κουτρουμπή και Βέλλιου, το κράτημα δεν ήταν τέτοιο για να επιφέρει άλλη παράβαση».</p>
      <p><b>Αστέρας Τρίπολης-Βόλος (Τσαγκαράκης):</b> «Στο 29’ σε μια επίθεση του Αστέρα ο βοηθός Μαυρουδής υποδεικνύει οφσάιντ που δεν υπάρχει. Ο βοηθός έχει κακή θέση και ήταν λάθος η υπόδειξή του. Όσο για τις δύο κίτρινες του Τασουλή, η πρώτη υπάρχει αλλά εκεί έχει κάνει φάουλ ο παίκτης του Βόλου αρχικά και στην συνέχεια ο Τασουλής κάνει το φάουλ για την πρώτη κίτρινη. Σωστά δόθηκε η δεύτερη κίτρινη και έγινε κόκκινη».</p>
      <p><b>ΠΑΟΚ-ΑΕΛ (Τάσσης):</b> «Η ΑΕΛ ζητά χέρι του Ίνγκασον. Ο τελευταίος όχι απλώς προσπαθεί να αποφύγει την μπάλα, αλλά έχει μαζέψει το χέρι του πάνω στο σώμα και σωστά δεν δόθηκε πέναλτι. Σε μια άλλη φάση, στο ακυρωθέν γκολ του ΠΑΟΚ, ο Μάτος από συνήθεια πάντα χρησιμοποιεί τα χέρια του και ο διαιτητής επειδή το γνωρίζει αυτό βλέποντας να χρησιμοποιεί το δεξί του χέρι στην φάση να καθηλώνει τον παίκτη της ΑΕΛ δίνει το φάουλ. Οι δύο κίτρινες στον Μιχαήλ είναι σωστές».</p>
      <p><b>ΑΕΚ-Άρης (Ευαγγέλου):</b> «Ο Ιντέγε απλώνει το πόδι για να πατήσει τον Μάνταλο και δείχνει να έχει σκοπιμότητα. Άρα σωστά είδε την κόκκινη κάρτα. Ο διαιτητής ίσως να μην το είδε από την οπτική γωνία που ήταν, αλλά το VAR διόρθωσε την κατάσταση. Στο πέναλτι που κερδίζει η ΑΕΚ, ο παίκτης του Άρη κάνει την προβολή και βρίσκει αμυδρά την μπάλα, αλλά το μεγάλο πάτημα με τις τάπες πηγαίνει στο πόδι. Η μπάλα είναι διεκδικήσιμη και ανατρέποντας τον επιτιθέμενο δεν μπορεί να πάει στην φάση. Σωστά δόθηκε το πέναλτι. Είναι πολύ δύσκολη φάση και γι’ αυτό χρειάστηκε το VAR. Να μην αδικούμε τους διαιτητές. Το VAR μπορούσε να παρέμβει και στη φάση με την χειρονομία του Ροζ για χρηματισμό του διαιτητή. Ο κανονισμός είναι σαφής πως μπορεί να επέμβει ο ποδοσφαιρικός εισαγγελέας».</p>
      <p><b>Παναιτωλικός-Παναθηναϊκός (Ζαχαριάδης):</b> «Ο Σένκεφελντ τραβά τον αντίπαλό του. Ξεκινά εκτός περιοχής, αλλά το τράβηγμα είναι παρατεταμένο και ο παίκτης του Παναιτωλικού μόλις μπαίνει μέσα στην περιοχή πέφτει. Είναι πέναλτι και δεύτερη κίτρινη κάρτα. Σε μια άλλη φάση του Σένκεφελντ, η μπάλα πηγαίνει από το σώμα στο χέρι και δεν υπάρχει παράβαση».</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/superleague/article/74500/xanthi-parelthon-o-ramireth"/>
        <a href="https://www.fosonline.gr/podosfairo/champions-league/gallery/74498/h-anaxorisi-toy-olympiakoy-gia-to-londino-pics"/>
        <a href="https://www.fosonline.gr/basket/article/74496/olympiakos-perimenei-ti-valenthia-xreiazetai-ton-kosmo-toy"/>
        <a href="https://www.fosonline.gr/podosfairo/champions-league/article/74497/me-ketspagia-eixe-paixei-o-olympiakos-me-totenam"/>
        <a href="https://www.fosonline.gr/stiles/paraskinio/article/74495/prokalei-o-giorgos-savvidis-prin-to-olympiakos-paok"/>
        <a href="https://www.fosonline.gr/podosfairo/article/74490/olympiakos-k19-h-apostoli-gia-ton-agona-me-tin-totenam"/>
      </related>
    </article>
  </body>
</html>