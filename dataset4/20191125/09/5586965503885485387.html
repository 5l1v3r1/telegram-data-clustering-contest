<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/senator-psd-viorica-dancila-trebuie-sa-faca-un-pas-in-spate-18614086"/>
    <meta property="og:site_name" content="Gândul"/>
    <meta property="article:published_time" content="2019-11-25T09:58:33+00:00"/>
    <meta property="og:title" content="Senator PSD: Viorica Dăncilă trebuie să facă un pas în spate"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Senator PSD: Viorica Dăncilă trebuie să facă un pas în spate</h1>
      <h2>Senatorul PSD de Hunedoara, Cristian Resmeriţă, consideră că Viorica Dăncilă trebuie să facă un pas în spate, pentru ca social-democraţii să aibă o şansă.</h2>
      <address>
        <time datetime="2019-11-25T09:58:33+00:00">25 Nov 2019, 09:58</time>
      </address>
      <p>„Consider că acest rezultat este unul ruşinos pentru PSD, cred că în acest moment candidatul nostru, doamna Viorica Dăncilă, trebuie să facă un pas în spate, pentru ca PSD să aibă o şansă”, scrie senatorul PSD de Hunedoara, Cristian Resmeriţă, pe Facebook.</p>
      <p>Acesta adaugă în postare şi rezultatele alegerilor prezidenţiale în Valea Jiului, potrivit cărora la Lupeni PSD are 61,01%, iar PNL - 38,99%, la Petrila PSD are 65,7%, în timp ce PNL a obţinut 34,3% din voturi, în timp ce rezultatul la Petroşani este PSD - 54,08%, PNL - 45,92%.</p>
      <p>Conform aceleiaşi postări, candidatul PSD a câştigat şi la Aninoasa, Vulcan şi Uricani.</p>
      <p>La nivel naţional, Biroul Electoral Central (BEC) a anunţat că a centralizat până acum 99,67% dintre voturile pentru turul al doilea al alegerilor prezidenţiale.</p>
      <p>Klaus Iohannis a obţinut 65,88% dintre voturi, iar Viorica Dăncilă - 34,12%.</p>
      <p>Numărul total al alegătorilor care s-au prezentat la urne este de 9.953.659, reprezentând 54,46% din numărul total al alegătorilor înscrişi în listele electorale permanente.</p>
      <related>
        <h4>Citeşte şi</h4>
        <a href="https://www.gandul.info/politica/reactia-unui-consilier-psd-dupa-alegeri-psd-e-la-pamant-ne-reformam-sau-ne-vedem-in-anul-2078-18614047?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/avalansa-jigniri-adresa-edilului-mihai-chirica-dupa-distribuit-fotografie-apare-alaturi-klaus-iohannis-mishule-pui-psd-ist-pacalesti-nimeni-liberalii-vor-scuipa-intre-ochi-18614000?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/nastase-vine-cu-planul-de-salvare-pentru-psd-epoca-dragnea-s-a-incheiat-alianta-cu-pro-romania-singura-solutie-18613975?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>