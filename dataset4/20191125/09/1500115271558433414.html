<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4933221/paul-mccartney-treedt-mei-op-goffertpark"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T09:23:51+00:00"/>
    <meta property="og:title" content="Paul McCartney staat in Goffertpark in 2020"/>
    <meta property="og:description" content="Paul McCartney komt volgend jaar inderdaad naar het Goffertpark. Zondag werd er op Twitter al gehint op zijn komst en maandag kan concertorganisator MOJO dit bevestigen. Op 29 mei geeft de oud-Beatle eenmalig een show in Nijmegen."/>
  </head>
  <body>
    <article>
      <h1>Paul McCartney staat in Goffertpark in 2020</h1>
      <address>
        <time datetime="2019-11-25T09:23:51+00:00">25 Nov 2019, 09:23</time>
      </address>
      <p>Paul McCartney komt volgend jaar inderdaad naar het Goffertpark. Zondag werd er op Twitter al gehint op zijn komst en maandag kan concertorganisator MOJO dit bevestigen. Op 29 mei geeft de oud-Beatle eenmalig een show in Nijmegen.</p>
      <blockquote>"Dit is mijn eerste bezoek aan Nijmegen"</blockquote>
      <p>Het concert is onderdeel van zijn Freshen Up-tournee waarmee hij al meer dan een jaar de hele wereld over reist. Hij gaf shows in twaalf verschillende landen, maar nog niet in Nederland. Het is voor 77-jarige McCartney de eerste keer dat hij Nijmegen aandoet.</p>
      <p>"Dit is mijn eerste bezoek aan Nijmegen en ik heb er goede dingen over gehoord. Het is altijd bijzonder om op te treden in steden waar we nooit zijn geweest", aldus McCartney, die in 2016 voor het laatst in ons land optrad. "Sinds de laatste keer dat we in Nederland waren, hebben we de show opgefrist en zien ernaar uit om enkele nieuwe nummers van het laatste album te spelen, naast de nummers die we altijd graag brengen."</p>
      <p>McCartney en zijn band zullen onder meer hits uit Pauls solocarri√®re ten gehore brengen, maar ook Beatles-nummers als Hey Jude, Let it be en Live and let die komen voorbij. De kaartverkoop voor het concert in mei gaat vrijdag van start.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4932326/paul-mccartney-komt-snel-naar-nederland"/>
        <a href="https://www.rtlboulevard.nl/entertainment/showbizz/artikel/4925916/paul-mccartney-wordt-oudste-headliner-ooit-op-glastonbury"/>
        <a href="https://www.rtlboulevard.nl/entertainment/music/artikel/4925571/paul-mccartney-bevestigt-glastonbury-show-met-cryptische-tweet"/>
        <a href="https://www.rtlboulevard.nl/entertainment/artikel/4933451/slob-meeste-seinen-songfestivalgeld-op-groen"/>
        <a href="https://www.rtlboulevard.nl/entertainment/tv/artikel/4933456/ronald-molendijk-aan-de-slag-bij-talpa"/>
        <a href="https://www.rtlboulevard.nl/entertainment/music/artikel/4933366/uitgeslapen-edwin-evers-lanceert-kerstsingle"/>
      </related>
      <related>
        <a href="https://www.rtlboulevard.nl/entertainment/music/artikel/4932326/paul-mccartney-komt-snel-naar-nederland"/>
      </related>
      <related>
        <a href="https://www.rtlboulevard.nl/entertainment/showbizz/artikel/4925916/paul-mccartney-wordt-oudste-headliner-ooit-op-glastonbury"/>
      </related>
    </article>
  </body>
</html>