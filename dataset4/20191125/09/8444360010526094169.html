<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/apiudismenos-o-papadopoulos-evrizan-ti-mana-mou-pou-exei-pethanei/2922746/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T09:25:53+00:00"/>
    <meta property="og:title" content="Απηυδισμένος ο Παπαδόπουλος! “Έβριζαν τη μάνα μου που έχει πεθάνει”"/>
    <meta property="og:description" content="Ο Σούλης Παπαδόπουλος βρέθηκε στο &quot;στόχαστρο&quot; των οπαδών του Ιωνικού στο ματς με τον Ολυμπιακό Βόλου για τη Football League, με τον ίδιο να τονίζει ότι έβριζαν ακόμη και τη νεκρή μητέρα του."/>
  </head>
  <body>
    <article>
      <h1>Απηυδισμένος ο Παπαδόπουλος! “Έβριζαν τη μάνα μου που έχει πεθάνει”</h1>
      <h2>Ο Σούλης Παπαδόπουλος βρέθηκε στο "στόχαστρο" των οπαδών του Ιωνικού στο ματς με τον Ολυμπιακό Βόλου για τη Football League, με τον ίδιο να τονίζει ότι έβριζαν ακόμη και τη νεκρή μητέρα του.</h2>
      <address><time datetime="2019-11-25T09:25:53+00:00">25 Nov 2019, 09:25</time> by <a rel="author">Newsit Newsroom</a></address>
      <p>Επεισοδιακό ήταν το παιχνίδι του Ολυμπιακού Βόλου με τον Ιωνικό για τη <a href="https://www.newsit.gr/tags/football-league/">Football League</a>, με τους οπαδούς των φιλοξενούμενων να μπαίνουν στο γήπεδο την τελευταία στιγμή και στη συνέχεια να προκαλούν με τα συνθήματά τους.</p>
      <p>Όπως τόνισε μάλιστα ο προπονητής των γηπεδούχων, Σούλης Παπαδόπουλος, ήταν ο ίδιος που βοήθησε να βρεθούν στην κερκίδα, αλλά αυτό δεν τους εμπόδισε ακόμη και να βρίσουν τη μητέρα του, που έχει πεθάνει.</p>
      <p>«Με βρίζει όλος ο Βόλος, γιατί ήμουν εγώ αυτός που είπε να μπουν οι φίλαθλοι του Ιωνικού στο γήπεδο. Όλοι όσοι ήρθαν σήμερα στο γήπεδο από τον Ιωνικό έβριζαν τη μάνα μου που έχει πεθάνει. Καλά να πάθω, βέβαια, αλλά και αυτοί δεν θα με κερδίσουν ποτέ…”, τόνισε μετά το τέλος του ματς, ο έμπειρος τεχνικός.</p>
    </article>
  </body>
</html>