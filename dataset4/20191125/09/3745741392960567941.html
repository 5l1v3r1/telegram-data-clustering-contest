<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/samsung-galaxy-s11-ram-islemci-geekbench-h80467.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T09:18:45+00:00"/>
    <meta property="og:title" content="Samsung Galaxy S11'in RAM ve İşlemcisi Ortaya Çıktı"/>
    <meta property="og:description" content="Yeni yılın yaklaşmasıyla birlikte Samsung Galaxy S11, Geekbench testlerine girmeye başladı ve teknik özellikleri de bu sayede ortaya çıktı."/>
  </head>
  <body>
    <article>
      <h1>Samsung Galaxy S11'in RAM ve İşlemcisi Ortaya Çıktı</h1>
      <h2>Samsung, yaklaşmakta olan amiral gemisi Galaxy S11'i Geekbench işlemci testlerine soktu. Yapılan testler, Galaxy S11'in teknik özelliklerini ortaya koyuyor.</h2>
      <address><time datetime="2019-11-25T09:18:45+00:00">25 Nov 2019, 09:18</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Güney Koreli teknoloji devi Samsung, 2020 yılının ilk aylarında yeni amiral gemisi <b>Galaxy S11</b>'i tanıtacak. Şirket, yeni amiral gemisiyle ilgili çalışmalarını sürdürürken şimdi, ilk somut veriler ortaya çıktı. Galaxy S11'in 5G destekli versiyonu, nihayet "Geekbench" testlerine girdi ve bu testler, telefonun bazı özelliklerini ortaya koymuş durumda. Galaxy S11 5G, Geekbench'te "<b>SM-G986B</b>" koduyla listeleniyor.</p>
      <p>Galaxy S11 5G'nin Geekbench skorları, bu akıllı telefonun tek çekirdekli işlemlerde 427, çok çekirdekli işlemlerde ise 2.326 puan aldığını gözler önüne seriyor. Ancak bu puanlardan daha da önemli olan şey, Galaxy S11 5G'nin işlemci  modeli ve RAM değerinin ortaya çıkmış olması. Samsung'un Galaxy S11 5G için yapmış olduğu test, telefonun <b>Exynos 990</b>'dan güç alacağını ve <b>12 GB RAM</b> ile destekleneceğini gösteriyor.</p>
      <figure>
        <img src="https://www.webtekno.com/images/editor/default/0002/31/167c2437af5ee9976ec0ff1844d14127e92b1c9b.jpeg"/>
      </figure>
      <p>Aslına bakacak olursak Galaxy S11'in işlemcisinin Exynos 990 olacağı biliniyordu. Çünkü Samsung, bu işlemciyi kısa bir süre önce tanıttı ve bu işlemci modelinin amiral gemisi telefonlarda kullanacağını açıkladı. Samsung, Galaxy S10 serisinde 12 GB RAM'e yer vermemişti. Galaxy Note10+ ise varsayılan olarak 12 GB RAM ile geliyordu. Galaxy S11 ile birlikte 12 GB RAM, Galaxy S serisinde ilk kez yer almış olacak.</p>
      <p>Yaklaşmakta olan Galaxy S11 serisinde dikkat edilmesi gereken nokta, 12 GB RAM'in tüm varyantlarda <b>olmayacağı</b>. 12 GB RAM'in Galaxy S11+ ile sınırlı olması olası. Ayrıca bu RAM, sadece 5G destekli versiyonlarda da bulunabilir. Bu durumu elbette Samsung'un yapacağı lansman etkinliği veya <b>açıklamalar </b>belirleyecek.</p>
      <figure>
        <img src="https://www.webtekno.com/images/editor/default/0002/31/416ae6b4755d8f1487ccf621a55e27cad20df4d7.jpeg"/>
      </figure>
      <h3>İşte Galaxy S11 5G'nin teknik özelliklerini gösteren Geekbench test sonucu</h3>
      <figure>
        <img src="https://www.webtekno.com/images/editor/default/0002/31/d112449fd0c4372b35e95d952deb3a846ae8fa58.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-s11e-render-h80430.html">Samsung Galaxy S11e'de 3,5 mm Kulaklık Girişi Olmayacak</a>
      </p>
      <p>Samsung'un yeni amiral gemisi ile ilgili <b>bilinmeyen </b>çok fazla detay var. Ancak 2019 yılının sona ermesine artık sayılı günler kaldı. Samsung'un lansmanına yaklaşmamızla birlikte Galaxy S11 serisinin teknik özellikleriyle ilgili daha çok bilginin ortaya çıkacağı <b>aşikar</b>. Bakalım ilerleyen dönemler, Galaxy S11 serisiyle ilgili hangi detayları ortaya koyacak?</p>
      <p><b>Kaynak : </b>https://www.sammobile.com/news/samsung-galaxy-s11-5g-benchmark-reveals-exynos-990-12gb-of-ram/</p>
    </article>
  </body>
</html>