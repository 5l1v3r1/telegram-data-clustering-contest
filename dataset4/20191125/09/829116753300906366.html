<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-miniszteri-biztos-jelentos-bolcsodefejlesztesi-programok-folynak.html"/>
    <meta property="og:site_name" content="Origo"/>
    <meta property="article:published_time" content="2019-11-25T09:12:00+00:00"/>
    <meta property="og:title" content="Miniszteri biztos: Jelentős bölcsődefejlesztési programok folynak"/>
    <meta property="og:description" content="Emellett átlagosan harminc százalékkal nő minden bölcsődei szakdolgozó bére 2021-re."/>
  </head>
  <body>
    <article>
      <h1>Miniszteri biztos: Jelentős bölcsődefejlesztési programok folynak</h1>
      <address><time datetime="2019-11-25T09:12:00+00:00">25 Nov 2019, 09:12</time> by <a rel="author">MTI</a></address>
      <p><b>A tavalyi 48 ezerről mintegy 51 ezerre nőtt a bölcsődei helyek száma Magyarországon - mondta Kovácsné Bárány Ildikó miniszteri biztos hétfő reggel az M1 aktuális csatornán.<br/></b>A miniszteri biztos elmondta, hogy jelentős bölcsődefejlesztési programok folynak: csak idén majdnem 104 milliárd forint áll rendelkezésre erre a célra. Hozzátette, hogy </p>
      <aside>új bölcsődék épülnek mindenhol az országban, és jelentős mértékben nőtt a minibölcsődei ellátás iránti igény is. </aside>
      <p>A műsorban szó esett arról is, hogy átlagosan harminc százalékkal nő minden bölcsődei szakdolgozó bére 2021-re.</p>
      <figure>
        <img src="https://cdn.nwmgroups.hu/s/img/i/1510/20151020bolcsode.jpg?w=644&amp;h=429"/>
        <figcaption>Illusztráció<cite>Forrás: MTI/Komka Péter</cite></figcaption>
      </figure>
      <p>A miniszteri biztos elmondta, hogy az emelés két lépésben történik, amelynek során végzettségtől és munkatapasztalattól függően 2020-ra minimum bruttó 18 ezer, maximum bruttó 73 ezer, 2021-re pedig legalább bruttó 24 ezer, legfeljebb bruttó 161 ezer forinttal nő majd a bölcsődei dolgozók fizetése.</p>
    </article>
  </body>
</html>