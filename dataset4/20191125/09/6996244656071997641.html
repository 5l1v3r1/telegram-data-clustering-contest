<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710015"/>
    <meta property="og:site_name" content="ישראל היום"/>
    <meta property="article:published_time" content="2019-11-25T09:43:56+00:00"/>
    <meta property="og:title" content="ארסנל: אונאי אמרי מחשב את קיצו לאחור"/>
    <meta property="og:description" content="כלי התקשורת בממלכה מתעקשים כי אצל התותחנים כבר מחפשים תחליף למנג'ר המאכזב • בין המועמדים: ארטטה ואלגרי כדורגל עולמי"/>
  </head>
  <body>
    <article>
      <h1>ארסנל: אונאי אמרי מחשב את קיצו לאחור</h1>
      <h2>כלי התקשורת בממלכה מתעקשים כי אצל התותחנים כבר מחפשים תחליף למנג'ר, שלא מצליח להמריא • בין המועמדים: מייקל ארטטה, ומאסימיליאנו אלגרי</h2>
      <address><time datetime="2019-11-25T09:43:56+00:00">25 Nov 2019, 09:43</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>כלי התקשורת בממלכה מתעקשים הבוקר (שני) כי בלית ברירה, אונאי אמרי כבר החל לחשב את קיצו לאחור בארסנל. ע"פ הדיווח ב"דיילי מייל", אחרי ה-2:2 הביתי נגד סאות'המפטון ובעקבות התוצאות המאכזבות בחודש האחרון, במועדון הלונדוני כבר החלו לחפש מחליף פוטנציאלי למאמן סביליה ופ.ס.ז' לשעבר.</p>
      <p>עוז מוזכר כי המועמדים העיקריים להחליף את הספרדי בתפקיד הם מייקל ארטטה, עוזרו של פפ גווארדיולה ומאסימיליאנו אלגרי, מאמן יובנטוס לשעבר. יצוין כי גם שמו של מאוריסיו פוצ'טינו, שרק בשבוע האחרון פוטר מטוטנהאם, הוזכר אבל אצל התותחנים לא מאמינים כי המינוי שלו יתקבל בברכה ע"י האוהדים.</p>
      <p>במקביל, גורם נוסף במועדון הלונדוני סיפר ל"טלגרף" כי גם השחקנים החלו לאבד אמון ביכולותיו של המאמן הספרדי. "ארסנל ממשיכה להיות קבוצה ללא זהות", הסביר אותו גורם, "אמרי מקבל החלטות לא נכונות, והשחקנים לא בדיוק הולכים אחריו ומאמינים בו. לא נראה שהקבוצה שלנו יכולה להגיע איתו להישגים רציניים".</p>
    </article>
  </body>
</html>