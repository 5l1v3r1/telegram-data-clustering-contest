<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/cska-se-razdelq-bezslavno-s-denis-davidov-1409399.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="ЦСКА се разделя безславно с Денис Давидов"/>
    <meta property="og:description" content="ЦСКА очевидно ще се раздели безславно с руския халф Денис Давидов, пише Меридиан мач Той бе едно от първите попълнения през лятото, а главният мениджър Стойчо Стоилов призна, че клубът го следи от година по-рано, но тогава е бил много скъп"/>
  </head>
  <body>
    <article>
      <h1>ЦСКА се разделя безславно с Денис Давидов</h1>
      <address><time datetime="2019-11-25T09:30:00+00:00">25 Nov 2019, 09:30</time> by <a rel="author">Sportlive.bg</a></address>
      <p><b><a href="https://www.sportlive.bg/bgfootball/cska">ЦСКА</a></b> очевидно ще се раздели безславно с руския халф Денис Давидов, пише "Меридиан мач". Той бе едно от първите попълнения през лятото, а главният мениджър Стойчо Стоилов призна, че клубът го следи от година по-рано, но тогава е бил много скъп. Давидов обаче така и не успя да покаже нищо на „Армията" за вече близо половин година, като почти непрекъснато е контузен, възстановява се или е в Русия заради семейни проблеми.</p>
      <p>В последните месеци той бе титуляр само в мача с Локо (Горна Оряховица) за Купата на България, когато се отчете и с гол, но бързо бе сменен заради физическа отпадналост.</p>
      <p>Давидов е проблем за „червените" и заради броя на чужденците извън ЕС. В последните мачове руснакът неизменно остава извън групата заради този проблем, а той ще се задълбочи, при положение че и Енрике Рафаел се завърне в състава.</p>
      <p>От ЦСКА ще се опитат да намерят нов клуб на Давидов още през зимата. Най-вероятно той ще се върне в родината си, тъй като носталгията също го мъчи и това е още един от факторите, който не позволява на играча да покаже безспорния си талант. <b><i><a href="https://www.sportlive.bg/bgfootball/cska/Denis-Davidov---ruskiqt-Mesi-ili-smrydlxoto-vpechatlil-Real-Madrid-764702.html">Интересната история на играча вижте в този материал</a></i></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/cSKA-se-opazi-ot-fatalni-za-derbito-s-Ludogorec-kartoni-1409201.html"/>
        <a href="https://www.sportlive.bg/bgfootball/cska/cSKA-shruska-bezproblemno-zasililiq-se-kym-Vtora-liga-Botev--1409017.html"/>
        <a href="https://www.sportlive.bg/bgfootball/cska/cSKA-se-razdelq-sys-svoq-Mesi-skorostrelno-786943.html"/>
        <a href="https://www.sportlive.bg/bgfootball/cska/Nov-v-cSKA-Ivelin-Popov-mi-davashe-cenni-syveti-765098.html"/>
        <a href="https://www.sportlive.bg/bgfootball/cska/Opashka-ot-kandidati-za-Dzhesi---cSKA-mozhe-da-izkara-nad-45-mln-leva-ot-nego-1408482.html"/>
      </related>
    </article>
  </body>
</html>