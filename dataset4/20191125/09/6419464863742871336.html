<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/avtokinito/olympionikis-proponeitai-eispneontas-oxygono-apo-tin-exatmisi-toy-hyundai-nexo/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T09:46:09+00:00"/>
    <meta property="og:title" content="Ολυμπιονίκης προπονείται εισπνέοντας οξυγόνο από την εξάτμιση του Hyundai NEXO"/>
    <meta property="og:description" content="Μια πρωτότυπη καμπάνια με την ολυμπιονίκη κολύμβησης Mireia Belmonte πραγματοποίησε η Hyundai, όπου αναδείχθηκε η καθαρή τεχνολογία κυψελών καυσίμου υδρογόνου του Hyundai NEXO."/>
  </head>
  <body>
    <article>
      <h1>Ολυμπιονίκης προπονείται εισπνέοντας οξυγόνο από την εξάτμιση του Hyundai NEXO</h1>
      <address>
        <time datetime="2019-11-25T09:46:09+00:00">25 Nov 2019, 09:46</time>
      </address>
      <p><b>Μια πρωτότυπη καμπάνια</b> με την ολυμπιονίκη<b> κολύμβησης Mireia Belmonte</b> πραγματοποίησε η<a href="https://neaselida.gr/tag/hyundai/"> Hyundai,</a> όπου αναδείχθηκε η καθαρή τεχνολογία κυψελών <a href="https://neaselida.gr/tag/kafsima/">καυσίμου</a> υδρογόνου του <a href="https://neaselida.gr/tag/hyundai-nexo/">Hyundai NEXO.</a></p>
      <p><b>Στο σποτ η Ολυμπιονίκη</b>ς αντιμετώπισε την πρόκληση της προπόνησης τρέχοντας σε διάδρομο γυμναστικής τοποθετημένο μέσα σε μια φούσκα που συνδέονταν με το σωλήνα εξάτμισης ενός Hyundai NEXO, αναπνέοντας τις εκπομπές κατευθείαν από το όχημα καθώς βρίσκονταν σε λειτουργία.</p>
      <p><b>Αυτή η εξαιρετική πρόκληση</b> απέδειξε την αποτελεσματικότητα της καθαρής, φιλικής προς το περιβάλλον τεχνολογίας που αναπτύχθηκε για το Hyundai NEXO, το οποίο εκπέμπει μόνο υδρατμούς<b> και φιλτράρει κατά 99,9% το οξυγόνο.</b> Στην πραγματικότητα, ο αέρας που ανέπνεε η Belmonte ήταν καθαρότερος από τον αέρα που αναπνέουν οι περισσότεροι άνθρωποι, ειδικότερα στις μεγάλες πόλεις.</p>
      <p><b>Η Hyundai είναι παγκόσμια πρωτοπόρος στην ανάπτυξη</b> τεχνολογίας κυψελών καυσίμου υδρογόνου. Το μοντέλο της NEXO, η διάθεση του οποίου ξεκίνησε το 2018, είναι ένα ηλεκτρικό όχημα FCEV δεύτερης γενιάς με αυτονομία 666 χιλιομέτρων (κύκλος WLTP) με μια μόνο φόρτιση. Εκπέμπει μόνο καθαρούς υδρατμούς και καθαρίζει τον αέρα κατά την οδήγηση, φιλτράροντας κατά 99,9% το οξυγόνο.</p>
      <p><b>Όταν το υδρογόνο που αποθηκεύεται στις δεξαμενές</b> διέρχεται από την μπαταρία, διασπάται σε πρωτόνια και ηλεκτρόνια. Η ροή ηλεκτρονίων που δημιουργείται στην κυψέλη καυσίμου παρέχει ηλεκτρική ενέργεια για την τροφοδοσία του ηλεκτροκινητήρα, ενώ τα πρωτόνια αντιδρούν με τα μόρια οξυγόνου στον αέρα που παράγει θερμότητα και νερό, τη μόνη εκπομπή του NEXO.</p>
    </article>
  </body>
</html>