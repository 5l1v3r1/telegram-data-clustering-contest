<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/article/1418380/mpape-anti-neimar-se-proto-plano-gia-tin-pari"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T09:19:00+00:00"/>
    <meta property="og:title" content="Μπαπέ αντί Νεϊμάρ σε πρώτο πλάνο για την Παρί"/>
    <meta property="og:description" content="Οι συζητήσεις των Παριζιάνων με την πλευρά του Μπαπέ έχουν ξεκινήσει καθώς αυτός αποτελεί προτεραιότητα για τον σύλλογο, βάσει του ρεπορτάζ της L’Équipe."/>
  </head>
  <body>
    <article>
      <h1>Μπαπέ αντί Νεϊμάρ σε πρώτο πλάνο για την Παρί</h1>
      <h2>Οι συζητήσεις των Παριζιάνων με την πλευρά του Μπαπέ έχουν ξεκινήσει καθώς αυτός αποτελεί προτεραιότητα για τον σύλλογο, βάσει του ρεπορτάζ της L’Équipe.</h2>
      <address><time datetime="2019-11-25T09:19:00+00:00">25 Nov 2019, 09:19</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Είναι ο σταρ της ομάδας. Αυτό το συμπέρασμα βγαίνει από το ρεπορτάζ της «L’Équipe» σχετικά με τον Κιλιάν Μπαπέ, του οποίου η ανανέωση συμβολαίου αποτελεί προτεραιότητα σε σύγκριση με αυτό του Νεϊμάρ.</p>
      <p>Οι διαπραγματεύσεις μεταξύ της πλευράς της Παρί Σεν Ζερμέν και του παίκτη ξεκίνησαν. Το συμβόλαιο του Γάλλου με τους Παριζιάνους λήγει το 2022 και στόχος του αθλητικού διευθυντή Λεονάρντο, είναι να βρεθεί λύση όσο το δυνατόν πιο σύντομα.</p>
      <p>Ενώ ακούγεται πολύ έντονα ότι οι απαιτήσεις του είναι περίπου <b>30.000.000 ευρώ ετησίως</b>, η Παρί δεν είναι τόσο θετική σε ένα τέτοιο ποσό, ωστόσο επειδή οι συζητήσεις είναι άμεσες και δεν εμπλέκονται πολλοί μεσάζοντες, υπάρχει αισιοδοξία ότι θα βρεθεί λύση.</p>
      <p>Είναι αντιληπτό πως, όσο περισσότερο μένει στο Παρίσι ο Γάλλος, τόσο δυσκολότερο θα είναι να πάρει κάποια μεταγραφή, εκτός εάν συμπεριληφθεί στο συμβόλαιό του κάποια ειδική ρήτρα. Αυτό σημειώνεται καθώς, με βάση το ίδιο ρεπορτάζ, ο Μπαπέ δεν είναι ικανοποιημένος με την ευρωπαϊκή παρουσία της ομάδας του τις τελευταίες δύο σεζόν και σίγουρα θα ήθελε να ανέβει επίπεδο.</p>
    </article>
  </body>
</html>