<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/tvbee-articles/Article-569c6ff08b1ae61027.htm"/>
    <meta property="og:site_name" content="mako"/>
    <meta property="article:published_time" content="2019-11-25T09:23:00+00:00"/>
    <meta property="og:title" content="הקלה מאיסטנבול"/>
    <meta property="og:description" content="אנחנו מבינים שהיום הוא יום קשה עבור הרבה אנשים, הפרק האחרון של &quot;הכלה מאיסטנבול&quot; שודר אתמול והותיר חור בלבם של עשרות אלפי מעריצים. לצופים שעקבו באדיקות אחרי 301 הפרקים של הסדרה יש הרבה מה להגיד על פרק הסיום"/>
  </head>
  <body>
    <article>
      <h1>הקלה מאיסטנבול</h1>
      <h2>זהירות, ספוילרים: אנחנו מבינים שהיום הוא יום קשה עבור הרבה אנשים, הפרק האחרון של "הכלה מאיסטנבול" שודר אתמול והותיר חור בלבם של עשרות אלפי מעריצים מושבעים. כצפוי, לצופים שעקבו באדיקות אחרי 301 הפרקים של הסדרה יש הרבה מה להגיד על פרק הסיום: "אחרי צפייה בכל העונות אני חייבת לומר שפרק הסיום מאכזב ומשעמם"</h2>
      <address><time datetime="2019-11-25T09:23:00+00:00">25 Nov 2019, 09:23</time> by <a rel="author">מערכת tvbee</a></address>
      <p>אנחנו חיים בעידן טלוויזיוני לא פשוט, <a href="https://www.mako.co.il/tvbee-all-shows/game-of-thrones/Article-481a0796dd3da61027.htm?Partner=interlink">פרק הסיום של "משחקי הכס"</a> הותיר אותנו עם בלבול בראש וחור בלב, ולכן הגענו עם הרבה חששות לסוף העונה האחרונה של "הכלה מאיסטנבול". אחרי שנתיים ו-301 פרקים, הגיע הרגע להיפרד מהטנלובלה הטורקית שהפכה לתופעה של ממש בישראל.</p>
      <p>אם עדיין לא צפיתם בפרק הסיום, נחזור ונזהיר - מעכשיו הולכים להיות ספוילרים. פרק 301 מתרחש בעתיד, בשנת 2026 ליתר דיוק. סורייה בת 40 וכל בני המשפחה והחברים מתנהגים כאילו שכחו את היום המיוחד, אבל מארגנים לה מסיבת הפתעה באחוזה. סורייה מקבלת מתנה שאסמה הכינה לה לפני מותה ואמיר מתקבל ללימודי קולנוע בלונדון. בסוף הפרק, אנחנו רואים אנשים רבים שמגיעים למסיבת יום ההולדת של סורייה, אותם האורחים הם בעצם אנשי צוות ההפקה של הסדרה ובני משפחותיהם.</p>
      <figure>
        <iframe src="https://www.youtube.com/embed/c2B6tA_xN8Y" width="450" height="315" data-service="Youtube" scrolling="no"/>
      </figure>
      <p> </p>
      <p>בין התגובות היו כאלה שהתרגשו מפרק הסיום של הסדרה. "אחד הפרקים המרגשים ביותר, וואו, ממש עצוב שנגמר. זו הייתה אחת הסדרות היפות ביותר עם משמעות אדירה. כבר מתגעגעים", הגיבה מזי תורגמן. "מקסים, סוף נפלא ואופטימי, כיף אמיתי. זו סדרה של פעם בחיים", כתבה ליז רוזן.</p>
    </article>
  </body>
</html>