<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/579375"/>
    <meta property="og:site_name" content="Spring News"/>
    <meta property="article:published_time" content="2019-11-25T09:29:50+00:00"/>
    <meta property="og:title" content="กกต.เคาะ 22 ธ.ค.62 เลือกตั้งซ่อม ส.ส.เขต7 จ.ขอนแก่น"/>
    <meta property="og:description" content="ประกาศ กกต. กำหนด 22 ธ.ค. เป็นวันเลือกตั้งซ่อม ส.ส.เขต7 ขอนแก่น เตรียมเปิดรับสมัคร 28 พ.ย. -2 ธ.ค.นี้"/>
  </head>
  <body>
    <article>
      <h1>กกต.เคาะ 22 ธ.ค.62 เลือกตั้งซ่อม ส.ส.เขต7 จ.ขอนแก่น</h1>
      <h2>ประกาศ กกต. กำหนด 22 ธ.ค. เป็นวันเลือกตั้งซ่อม ส.ส.เขต7 ขอนแก่น เตรียมเปิดรับสมัคร 28 พ.ย. -2 ธ.ค.นี้</h2>
      <address>
        <time datetime="2019-11-25T09:29:50+00:00">25 Nov 2019, 09:29</time>
      </address>
      <p>วันนี้(25 พ.ย.) สำนักงานคณะกรรมการการเลือกตั้ง (กกต.)ได้เผยแพร่เอกสารข่าวระบุว่า กกต.ได้ออกประกาศกกต.เรื่อง กำหนดวันเลือกตั้งส.ส.ขอนแก่น เขต 7 แทนตำแหน่งที่ว่าง และวันรับสมัครเลือกตั้ง โดยกำหนดวันเลือกตั้งและเวลาในการออกเสียงลงคะแนนเลือกตั้งในวันอาทิตย์ที่ 22 ธ.ค. 2562 เวลา 08.00-17.00 น. และกำหนดวันรับสมัครเลือกตั้งในวันพฤหัสบดีที่ 28 พ.ย.-วันจันทร์ที่ 2 ธ.ค. 2562 เวลา 08.30-16.30 น. โดยไม่เว้นวันหยุดราชการ ณ.สถานที่ที่ผู้อำนวยการการเลือกตั้งประจำเขตเลือกตั้งที่ 7 กำหนด</p>
      <p>ทั้งนี้การประชุมกกต.กำหนดวันเลือกตั้งดังกล่าว เกิดขึ้นหลังจากเมื่อวันที่ 24 พ.ย.ที่ผ่านมาราชกิจจานุเบกษาได้มีการเผยแพร่ประกาศพระราชกฤษฎีกาให้มีการเลือกตั้งส.ส.ขอนแก่น เขต 7 แทนตำแหน่งที่ว่าง และมีผลบังคับใช้ในทันที</p>
    </article>
  </body>
</html>