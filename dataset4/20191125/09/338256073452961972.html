<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58581-v-uzhgorod-buv-poraneniy-polceyskiy-pd-chas-zatrimannya-pravoporushnika.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T09:34:00+00:00"/>
    <meta property="og:title" content="В Ужгороді поранили поліцейського під час затримання правопорушника"/>
    <meta property="og:description" content="Під час опрацювання виклику про домашнє насильство в обласному центрі Закарпаття тілесні ушкодження отримав працівник поліції. Вирішується питання про затримання порушника у порядку статті 208 Кримінального процесуального кодексу України. Розпочато слідство24 листопада близько 23:30 на лінію «102» надійшло повідомлення від мешканки м. Ужгород. Жінка заявила, що син ображає її та не реагує на зауваження. Для з’ясування обставин події за викликом виїхали працівники мобільної групи з протидії домашньому насильству.Прибувши за вказаною адресою, поліцейські з’ясували, що образи та приниження з боку власного сина, 30-річного ужгородця, зазнала жителька обласного центру.Під час спілкування з правоохоронцями чоловік поводився агресивно, на зауваження поліцейських не реагував та з ножем в руках погрожував вбивством. При його затриманні працівник поліції отримав ножове порання пальця на правій руці. 30-річного порушника доставили до відділку поліції. Знаряддя злочину-ніж, вилучено. За даним фактом відкрито кримінальне…"/>
  </head>
  <body>
    <article>
      <h1>В Ужгороді поранили поліцейського під час затримання правопорушника</h1>
      <address>
        <time datetime="2019-11-25T09:34:00+00:00">25 Nov 2019, 09:34</time>
      </address>
      <p><b>Під час опрацювання виклику про домашнє насильство в обласному центрі Закарпаття тілесні ушкодження отримав працівник поліції. </b><br/><br/>Вирішується питання про затримання порушника у порядку статті 208 Кримінального процесуального кодексу України. Розпочато слідство<br/><br/>24 листопада близько 23:30 на лінію «102» надійшло повідомлення від мешканки м. Ужгород. Жінка заявила, що син ображає її та не реагує на зауваження. Для з’ясування обставин події за викликом виїхали працівники мобільної групи з протидії домашньому насильству.<br/><br/>Прибувши за вказаною адресою, поліцейські з’ясували, що образи та приниження з боку власного сина, 30-річного ужгородця, зазнала жителька обласного центру.<br/><br/>Під час спілкування з правоохоронцями чоловік поводився агресивно, на зауваження поліцейських не реагував та з ножем в руках погрожував вбивством. При його затриманні працівник поліції отримав ножове порання пальця на правій руці. <br/><br/>30-річного порушника доставили до відділку поліції. Знаряддя злочину-ніж, вилучено. <br/><br/>За даним фактом відкрито кримінальне провадження. Слідчі Ужгородського відділу поліції внесли відомості до Єдиного реєстру досудових розслідувань за частиною 2 статті 345 Кримінального кодексу України. Йдеться про умисне заподіяння працівникові правоохоронного органу побоїв, легких або середньої тяжкості тілесних ушкоджень у зв’язку з виконанням цим працівником службових обов’язків, що карається- обмеженням або позбавленням волі на строк до п’яти років. <br/><br/>Наразі вирішується питання про затримання ужгородця у порядку статті 208 Кримінального процесуального кодексу України та повідомлення йому про підозру у злочині, - повідомляє <a href="https://zk.npu.gov.ua/news/Informacziya/za-sprichinennya-tilesnix-ushkodzhen-policzejskomu-zatrimano-meshkanczya-m-uzhgorod/">відділ комунікації поліції Закарпатської області</a>. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>