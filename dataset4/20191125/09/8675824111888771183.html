<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/sunil-gavaskar-angry-over-virat-kohli-statement-of-indian-wining-after-2000-only-143554"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T09:00:18+00:00"/>
    <meta property="og:title" content="विराट कोहली पर भड़के सुनील गावस्कर, कहा- हम तब भी जीत रहे थे जब वो पैदा नहीं हुए थे"/>
    <meta property="og:description" content="सुनील गावस्कर ने मैच के बाद दिए गए विराट कोहली के बयान पर गुस्सा जाहिर किया."/>
  </head>
  <body>
    <article>
      <h1>विराट कोहली पर भड़के सुनील गावस्कर, कहा- हम तब भी जीत रहे थे जब वो पैदा नहीं हुए थे</h1>
      <h2>सुनील गावस्कर ने मैच के बाद दिए गए विराट कोहली के बयान पर गुस्सा जाहिर किया.</h2>
      <address>
        <time datetime="2019-11-25T09:00:18+00:00">25 Nov 2019, 09:00</time>
      </address>
      <p><b>नई दिल्ली:</b> दुनिया के सबसे कामयाब बल्लेबाजों में शुमार रहे सुनील गावस्कर टीम को टीम इंडिया के कप्तान विराट कोहली का एक बयान रास नहीं आया है. बांग्लादेश के खिलाफ जीत के बाद विराट कोहली ने कहा था कि टीम इंडिया ने 2000 के बाद जीतना शुरू किया. सुनील गावस्कर कोहली के इस बयान को लेकर गुस्सा हुए हैं और उन्होंने कहा कि इंडियन टीम ने 70 से 80 के दशक में भी बड़ी जीत दर्ज की है.</p>
      <p>सुनील गावस्कर ने कहा, ''टीम इंडिया ने शानदार जीत दर्ज की है. लेकिन मुझे एक बात पर आपत्ति है. विराट कोहली ने कहा कि गांगुली की कप्तानी में 2000 के बाद टीम इंडिया ने जीत दर्ज करना शुरू किया. मैं जानता हूं गांगुली बीसीसीआई के अध्यक्ष हैं और विराट उनके बारे में अच्छी बातें कहना चाहते हैं. लेकिन इंडिया 70 और 80 के दशक में भी जीत रहा था और उस वक्त विराट कोहली पैदा भी नहीं हुए थे.''</p>
      <p>सुनील गावस्कर ने आगे कहा, ''ज्यादातर लोगों को यही लगता है टीम इंडिया जीत की ओर 2000 के बाद आगे बढ़ी. लेकिन विदेश में 70-80 के दशक में भी टीम जीती है और 1986 में भी अपने विदेशी जमीन पर जीत दर्ज करने में कामयाब रहे. विदेशी दौरों पर कई सीरीज ड्रॉ भी रही.''</p>
      <p>बता दें कि बांग्लादेश के खिलाफ 2-0 से जीत दर्ज करने के बाद विराट कोहली ने कहा था कि भारतीय टीम में गांगुली की अगुवाई में बदलाव आया और वह उसे आगे ले जा रहे हैं. उन्होंने कहा, ''हमारे गेंदबाज अब बेहतरीन फॉर्म में है और वह सभी बल्लेबाजों के खिलाफ शानदार गेंदबाजी कर रहे हैं. पिछले 3-4 में जो कड़ी मेहनत हमने की है उसका नतीजा अब सामने है.</p>
      <p>
        <a href="https://www.wahcricket.com/news/harbhajan-singh-is-angry-over-selectors-for-not-giving-chance-to-sanju-windies-series-143553">
          <b>सिलेक्टर्स से खफा हुए हरभजन सिंह, गांगुली से बदलाव की अपील की</b>
        </a>
      </p>
    </article>
  </body>
</html>