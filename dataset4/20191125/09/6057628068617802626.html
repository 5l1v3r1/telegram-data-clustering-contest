<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/asiya/20191125-china-ta-goyi-bayan-jagorar-hong-kong-duk-da-shan-kaye-zabe"/>
    <meta property="og:site_name" content="RFI"/>
    <meta property="article:published_time" content="2019-11-25T09:56:34+00:00"/>
    <meta property="og:title" content="China ta goyi bayan jagorar Hong Kong duk da shan kaye a zabe"/>
    <meta property="og:description" content="Gwamnatin China ta nuna goyon baya ga jagorar yankin Hong Kong Carrie Lam bayan shan kayenta a zaben kananan hukumomi da ya gudana, zaben da bangaren masu rajin kafa tsarin Dimukradiyya suka lashe da gagarumin rinjaye."/>
  </head>
  <body>
    <article>
      <h1>China ta goyi bayan jagorar Hong Kong duk da shan kaye a zabe</h1>
      <address><time datetime="2019-11-25T09:56:34+00:00">25 Nov 2019, 09:56</time> by <a rel="author">Azima Bashir Aminu</a></address>
      <p>
        <b>Gwamnatin China ta nuna goyon baya ga jagorar yankin Hong Kong Carrie Lam bayan shan kayenta a zaben kananan hukumomi da ya gudana, zaben da bangaren masu rajin kafa tsarin Dimukradiyya suka lashe da gagarumin rinjaye.</b>
      </p>
      <p>A wani taron manema labarai da maâ€™aikatar harkokin wajen Hong Kong ta kira karkashin jagorancin Geng Shuang ta bayyana cewa gwamnati na da cikakken goyon baya daga China, duk da sakamakon zaben wanda ake gani a matsayin babbar koma baya ga</p>
      <p>Rahotanni sun bayyana cewa masu rajin tabbatar da tsarin dimokradiyya a yankin sun lashe kujeru 263 yayinda jam'iyya mai mulki ke da kujeru 59.</p>
      <p>Zaben wanda ke zuwa bayan zanga-zangar kin jinin gwamnati ta tsawon watanni, zai haifar da sakamako mai kyau ga masu rajin kafa tsarin dimokradiyya tare da karshen kutsen China a harkokin gudanarwar yankin.</p>
      <p>Tuni dai Jagorar yankin na Hong Kong Carrie Lam ta ce a shirye take ta gana da jagororin masu rajin kafa tsarin na Dimokradiyya don lalubo bakin zaren, yayinda China ta nuna halin koâ€™inkula da nasarar ta bangaren adawa.</p>
      <p>Tsawon watanni matasa da jagororin masu zanga-zanga na fafutukar ganin shugaba Carrie Lam mai ra'ayin China ta amince da samar da sauye-sauye a tsarin tafiyar da shugabancin yankin amma ta ki bayar da hadin kai.</p>
      <p>Yanzu haka dai dubban matasa ne ke ci gaba da gangamin nuna farin ciki da nasarar tasu a zaben,ko da dai tuni China ta bayyana cewa babu abin da sakamakon zaben zai sauya a tsarin gudanarwar yankin.</p>
    </article>
  </body>
</html>