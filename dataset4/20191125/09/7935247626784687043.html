<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/noterde-kredi-kartiyla-odeme-geliyor-216146h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T09:12:26+00:00"/>
    <meta property="og:title" content="Noterde kredi kartıyla ödeme geliyor"/>
    <meta property="og:description" content="Adalet Bakanı Gül, noterlerde kredi kartlarıyla ödeme yapılabilmesi için düzenleme yapılacağını söyledi."/>
  </head>
  <body>
    <article>
      <h1>Noterde kredi kartıyla ödeme geliyor</h1>
      <h2>Adalet Bakanı Gül, noterlerde kredi kartlarıyla ödeme yapılabilmesi için düzenleme yapılacağını söyledi.</h2>
      <address>
        <time datetime="2019-11-25T09:12:26+00:00">25 Nov 2019, 09:12</time>
      </address>
      <p>TBMM Plan ve Bütçe Komisyonunda, Adalet Bakanlığı'nın 2020 yılı bütçesinin görüşmelerine başlandı.</p>
      <p>AK Parti Mersin Milletvekili Lütfi Elvan başkanlığında toplanan komisyonda, Adalet Bakanlığı, Ceza ve İnfaz Kurumları ile Tutukevleri İş Yurtları Kurumu, Türkiye Adalet Akademisi Başkanlığı, Anayasa Mahkemesi, Yargıtay, Danıştay, Hakimler ve Savcılar Kurulu, Türkiye İnsan Hakları ve Eşitlik Kurumu, Kişisel Verileri Koruma Kurumu bütçeleri ele alınıyor.</p>
      <p>Adalet Bakanı Abdulhamit Gül, bakanlığının bütçesinin sunumuna başladı:</p>
      <p>"Bazı suçlardan hükümlü olan yaşlı, hamile ve çocukların cezalarını evde çekmesi alternatifi üzerinde duruyoruz. </p>
      <p>(Kadına şiddet) Bu fiilleri engelleyecek ve faillerin gerekli cezaları almalarını sağlayacak tedbirleri almak kararlılığındayız.</p>
      <p>Noterlik harç ve masraflarının tüm bankaların kredi kartlarıyla ödenebilmesini sağlayacağız.</p>
      <p>Stajyer avukatlarımızın staj süreleri boyunca sigortalı olarak çalışabilmelerini sağlayacak düzenlemeler de gündemimizdedir.</p>
      <p>15 Temmuz'dan bu yana meslekten çıkarılan hakim ve Cumhuriyet savcısı sayısı 3 bin 926'dır.</p>
      <p>FETÖ, 15 Temmuz akşamı başlayıp 16 Temmuz sabahı bastırılan bir tehlike olarak yorumlanamaz.</p>
      <p>Yargının ideolojisi adalettir. Anayasamızda mahkemeler, 'şu grubun, bu zümrenin adına' demiyor, 'millet adına karar verir' diyor."</p>
    </article>
  </body>
</html>