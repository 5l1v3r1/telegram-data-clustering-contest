<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/teslu-cybertruck-muzete-mit-i-se-solarni-strechou"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-25T09:24:26+00:00"/>
    <meta property="og:title" content="Teslu Cybertruck můžete mít i se solární střechou"/>
    <meta property="og:description" content="Poslední dobou se toho o modelu Cybertruck napsalo opravdu hodně. Co ovšem ještě nezaznělo je fakt, že si dojezd budete moci prodloužit i s pomocí slunce."/>
  </head>
  <body>
    <article>
      <h1>Teslu Cybertruck můžete mít i se solární střechou</h1>
      <address><time datetime="2019-11-25T09:24:26+00:00">25 Nov 2019, 09:24</time> by <a rel="author">Ondřej Miškovský</a></address>
      <p>
        <b>Poslední dobou se toho o modelu Cybertruck napsalo opravdu hodně. Co ovšem ještě nezaznělo je fakt, že si dojezd budete moci prodloužit i s pomocí slunce.</b>
      </p>
      <figure>
        <img src="https://elektrickevozy.cz/wp-content/uploads/2019/11/Tesla-Cybertruck-solar-roof.jpg"/>
      </figure>
      <p>Nejen díky příběhu Marka Watneyho víme, že jeden den (tedy v Marsovštině jeden sol), trvá na rudé planetě 24 hodin 37 minut a 22 sekund – což je 1,025957 pozemského dne. Takže nepatrná výhoda pro Teslu a její elektrický pick-up, který si poveze na střeše i solární panely. A na Marsu se přeci s tímto posledním modelem Tesly počítá nebo ne?</p>
      <p>Potíž se solárními panely na střeše automobilů je v tom, že v současné době jejich relativně malý výkon nedodává vozidlu, resp.bateriím potřebnou kapacitu. I Tesla uvádí, že v případě Cybetrucku se jedná o cca 15 elektrických kilometrů navíc.  Plocha nového pick-upu však nabízí celkem slušné rozměry a jak víme, tak technologie solárních panelů jdou velmi rychle dopředu. V okamžiku, kdy si tak za 2-3 roky Teslu necháte před garáží na sluníčku, může být dojezd i o něco vyšší. Dokonce se v souvislosti s tímto modelem( ideálně v představené verzi camper Cybetruck) jeví jako další možnost přidání malých solárních křidélek. Ta by pak dojezd mohla o další kilometry prodloužit. S touto myšlenkou se ztotožňuje i generální ředitel Tesly. O technologii solárních panelů se už dokonce uvažovalo i u Modelu 3.</p>
      <p>Startupy jako Sono Motors nebo Lightyear se dnes výhradně zabývají myšlenkou elektromobilů poháněných především ze solárních panelů.  Takže Tesla není rozhodně jediná, kdo s tímto typem technologie zabývá. A podle mě je to skvělá možnost. Dnes vám k soběstačnosti v rodinném domku postačí pár panelů na střeše, doba, kdy budou integrovány do střechy vašeho auta by tak nemusela být zase tak daleko. Uvidíme, jak si s tím poradí Tesla.</p>
      <footer>Zdroj: <a href="https://electrek.co/2019/11/22/tesla-cybertruck-solar-roof-option-add-range/">electrek</a></footer>
    </article>
  </body>
</html>