<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-tarafindan-sasirtici-mate-30-serisi-basarisi/"/>
    <meta property="og:site_name" content="LOG"/>
    <meta property="article:published_time" content="2019-11-25T09:38:45+00:00"/>
    <meta property="og:title" content="Huawei tarafından şaşırtıcı Mate 30 serisi başarısı"/>
    <meta property="og:description" content="ABD ambargosunun yaraladığı dev teknoloji firması Huawei, buna rağmen Mate 30 ailesiyle gerçekten önemli bir rakama ulaştığını duyurdu."/>
  </head>
  <body>
    <article>
      <h1>Huawei tarafından şaşırtıcı Mate 30 serisi başarısı</h1>
      <address><time datetime="2019-11-25T09:38:45+00:00">25 Nov 2019, 09:38</time> by <a rel="author">Can TUNÇER</a></address>
      <p>ABD ambargosunun yaraladığı dev teknoloji firması <b>Huawei, </b>buna rağmen Mate 30 ailesiyle gerçekten önemli bir rakama ulaştığını <a href="https://www.gizmochina.com/2019/11/25/huawei-shipped-over-7-million-mate-30-series-units-in-60-days/">duyurdu</a>.</p>
      <p><b>Huawei Mate 30 Pro</b>, incelemesine <a href="https://www.log.com.tr/kanadi-kirik-amiral-gemisi-huawei-mate-30-pro-incelemesi/">burada</a> yer verdiğimiz yılın en iddialı ancak geride kalmış akıllı telefonu konumunda yer alıyor. Bunun da arkasında biliyorsunuz telefon için <b>Android lisansının alınamamış olması</b> yer alıyor. Bu yüzden telefonda <b>Play Store</b> başta olmak üzere Google servisleri ve birçok uygulaması çalışmıyor. Aynı durumdan normal <b>Mate 30</b> da etkileniyor ancak buna rağmen yüksek satışlar devam ediyor. Çin pazarında çok satılan modellerin, kısa süre önce global olarak da ciddi rakamlar elde etmeye başladığı ortaya çıktı. Çin’de düzenlenen etkinlikte yapılan resmi açıklamaya göre firma <b>Mate 30 serisinden son 60 gün içinde global olarak 7 milyondan fazla akıllı telefon sevk etmiş</b> durumda. Çin merkezli satışların “patlamasıyla” Mate serisinden geçtiğimiz yılın aynı dönemine oranla<b> tam yüzde 75’lik bir artış yakalayan</b> firma, Mate 30’ları birçok yerde satamıyor olmasına rağmen gerçekten şaşırtıcı rakamlar açıklamaya devam ediyor</p>
      <h3>Huawei Mate 30 serisi için çok yazık oldu</h3>
      <p>Firmanın Android lisansının yeni yılda gelebileceği yönünde bazı güzel haberler geliyor. Hatta firmanın buna olan inancıyla yeni amiral gemileri <b>P40 </b>ve <b>P40 Pro</b>‘yu global olarak satacağı aktarılıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/huawei-matebook-d-15-ve-d14-tanitildi-iste-fiyat-ve-ozellikler/"/>
      </related>
    </article>
  </body>
</html>