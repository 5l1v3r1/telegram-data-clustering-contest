<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363967/pogorsava-se-epidemija-malih-boginja-na-samoi-do-sada-je-umrlo-24-dece-broj-zarazenih-se-povecao-na-2-200video"/>
    <meta property="og:site_name" content="kurir.rs"/>
    <meta property="article:published_time" content="2019-11-25T09:11:00+00:00"/>
    <meta property="og:title" content="POGORŠAVA SE EPIDEMIJA MALIH BOGINJA NA SAMOI: Do sada je umrlo 24 dece, broj zaraženih se povećao na 2.200!(VIDEO)"/>
    <meta property="og:description" content="Vlasti pacifičkog ostrva Samoe saopštile su da se epidemija malih boginja pogoršava i da je zbog te bolesti umrlo 24 dece i jedna odrasla osoba."/>
  </head>
  <body>
    <article>
      <h6 class="kicker">situacija je alarmantna</h6>
      <h1>POGORŠAVA SE EPIDEMIJA MALIH BOGINJA NA SAMOI: Do sada je umrlo 24 dece, broj zaraženih se povećao na 2.200!(VIDEO)</h1>
      <address>
        <time datetime="2019-11-25T09:11:00+00:00">25 Nov 2019, 09:11</time>
      </address>
      <p>
        <b>Vlasti pacifičkog ostrva Samoe saopštile su da se epidemija malih boginja pogoršava i da je zbog te bolesti umrlo 24 dece i jedna odrasla osoba.</b>
      </p>
      <p>U video obraćanju generalni direktor za zdravstvo Leausa Take Naseri rekao je da Samoa ima veliki problem i da je došlo do 140 novih slučajeva osoba zaraženih virusom, čime je broj obolelih porastao na 2.200, prenosi AP.</p>
      <p>Prema njegovim rečima, oko 20 dece je u kritičnom stanju i ona se nalaze na intenzivnoj nezi u bolnici.</p>
      <figure>
        <iframe src="https://www.youtube.com/embed/TSltZXDGTck" width="560" height="315" data-service="Youtube" scrolling="no"/>
      </figure>
      <p>Pre devet dana Samoa je proglasila vanredno stanje, zbog čega su zatvorene škole, deci je zabranjeno da se okupljaju i naređena je obavezna vakcinacija.</p>
      <p>Kako se navodi, timovi zdravstvenih radnika putuju zemljom i vakcinišu ljude.</p>
      <figure>
        <iframe src="https://www.youtube.com/embed/ihFCxs_wDos" width="560" height="315" data-service="Youtube" scrolling="no"/>
      </figure>
      <p>Prema podacima vlade, prosečna starost umrlih je 13 meseci, odnosno umrlo je 24 dece mlađe od pet godina, od kojih je 11 njih bilo mlađe od 12 meseci.</p>
      <p>Umrla je i jedna osoba stara oko 30 godina. U bolnicama se trenutno nalazi 183 osoba obolelih od malih boginja.</p>
      <p>Prema podacima Svetske zdravstvene organizacije i UNICEF-a, broj vakcinisane dece na Samoi je prošle godine pao na ispod 30 odsto.</p>
      <figure>
        <iframe src="https://www.youtube.com/embed/CklJUajDza0" width="560" height="315" data-service="Youtube" scrolling="no"/>
      </figure>
      <p>Epidemija malih boginja izbila je i na Tongi, Fidžiju i Novom Zelandu, ali je mnogo manjih razmera nego na Samoi.</p>
      <p>Američka Samoa, koja je proglasila vanredno zdravtsveno stanje, zahteva od putnika sa Samoe i Tonge da prilikom dolaska dokažu da su vakcinisani ili imuni na male boginje, pre nego što im se dozvoli da kroče na američku teritoriju.</p>
      <p>Kurir.rs/Tanjug</p>
      <p>Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3357503/kuga-u-pekingu-dva-pacijenta-stigla-iz-unutrasnje-mongolije-vlasti-tvrde-da-je-sve-pod-kontrolom"/>
        <a href="https://www.kurir.rs/planeta/3324173/nismo-spremni-za-super-epidemiju-sokantno-upozorenje-strucnjaka-szo-jedna-bolest-bi-obisla-set-za-par-dana-u-ubila-50-miliona-ljudi-video"/>
        <a href="https://www.kurir.rs/planeta/3340055/apokalipsa-u-nastajanju-u-severnoj-koreji-hara-epidemija-africke-svinjske-groznice-situacija-izmice-kontroli-foto-video"/>
        <a href="https://www.kurir.rs/planeta/3312181/virus-ljudozder-divlja-po-africi-2000-ljudi-u-kongu-umrlo-od-ebole-jos-3000-zarazeno"/>
      </related>
    </article>
  </body>
</html>