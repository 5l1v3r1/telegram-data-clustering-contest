<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/v_oboronnyy_byudzhet_ssha_vklyuchyly_sankciyi_proty_quotpivnichnogo_potoku_2quot"/>
    <meta property="og:site_name" content="espreso.tv"/>
    <meta property="article:published_time" content="2019-11-25T09:47:00+00:00"/>
    <meta property="og:title" content="В оборонний бюджет США включили санкції проти &quot;Північного потоку-2&quot;"/>
    <meta property="og:description" content="Санкції стосуватимуться компанії-підрядників газогону"/>
  </head>
  <body>
    <article>
      <h1>В оборонний бюджет США включили санкції проти "Північного потоку-2"</h1>
      <address>
        <time datetime="2019-11-25T09:47:00+00:00">25 Nov 2019, 09:47</time>
      </address>
      <p>До проєкту оборонного бюджету США на 2020 рік включено санкції проти газогону "Північний потік-2", який Росія будує в обхід України</p>
      <p>Про це повідомив голова комітету Сенату США з міжнародних відносин Джим Ріш, передає <a href="https://www.defensenews.com/congress/2019/11/23/congress-to-take-up-nord-stream-2-sanctions-on-defense-bill/">Defence News</a>.<br/><br/>Сенатор пояснив, що санкції - це можливість впливати на компанії-підрядники, поки потік недобудований, та зазначив, що сподівається на призупинення робіт над газогоном. <br/><br/>"Це дорого їм коштуватиме. Я думаю, що якщо санкції введуть, то компанії закриються, і я думаю, що росіянам доведеться шукати інший спосіб це зробити, якщо вони звісно зможуть", - сказав Ріш.</p>
      <p>Проєкт оборонного бюджету на 2020 рік мають затвердити Палата представників і Сенат. Положень про санкції не оприлюднюють, але Ріш зазначає, що вони близькі до того що запропонував раніше сенатор-республіканець від Техасу Тед Круз.<br/><br/>Раніше сенатор <a href="https://espreso.tv/news/2019/11/21/schob_ne_posylyuvaty_putina_za_rakhunok_vilnogo_svitu_u_senati_ssha_zaklykaly_do_sankciy_proty_quotpivnichnogo_potiku_2quot">Тед Круз заявив</a>, що санкції з боку США можуть загальмувати введення газогону на рік, якщо не повністю зупинять проєкт.</p>
      <ul>
        <li>Нагадаємо, канцлер Німеччини Ангела Меркель вважає, що будівництво газопроводу "Північний потік-2" з Росії до Німеччини <a href="https://espreso.tv/news/2018/02/16/merkel_zayavyla_scho_rosiyskyy_quotpivnichnyy_potik_2quot_ne_zagrozhuye_yevropi">не загрожує енергетичній безпеці</a> Європи.</li>
        <li>В ЄС схвалили зміни в законодавстві, які дозволять <a href="https://espreso.tv/news/2017/11/08/v_yes_skhvalyly_zminy_v_zakonodavstvi_yaki_dozvolyat_bilshe_kontrolyuvaty_gazoprovid_v_obkhid_ukrayiny">контролювати газопровід</a> в обхід України. Польща планує <a href="https://espreso.tv/news/2018/02/14/polscha_planuye_pobuduvaty_vlasnyy_gazoprovid_do_daniyi_po_dnu_baltiyskogo_morya">побудувати власний газопровід</a> до Данії по дну Балтійського моря. Комітет Європарламенту з енергетики підтримав "газові" зміни, що <a href="https://espreso.tv/news/2018/03/21/komitet_yevroparlametu_z_energetyky_pidtrymav_quotgazoviquot_zminy_scho_zavadyat_budivnyctvu_quotpivnichnogo_potoku_2quot">завадять будівництву "Північного потоку-2"</a>.</li>
        <li>США виступають <a href="https://espreso.tv/news/2018/03/21/u_ssha_vystupayut_proty_quotpivnichnogo_potoku_2quot_i_ne_vyklyuchayut_vvedennya_sankciy">проти "Північного потоку-2"</a> і припускають запровадження санкцій, а також <a href="https://espreso.tv/news/2018/04/12/ssha_proponuyut_yevropi_gaz_zamist_rosiyskogo_quotpivnichnogo_potoku_2quot">пропонують Європі газ</a> замість російського.</li>
        <li><a href="https://espreso.tv/news/2018/03/27/nimechchyna_dozvolyla_budivnyctvo_30_km_gazogonu_quotpivnichnyy_potik_2quot_v_obkhid_ukrayiny">Німеччина дозволила будівництво</a> російського газогону "Північний потік-2" у своїй виключній економічній зоні. Фінляндія також <a href="https://espreso.tv/news/2018/04/12/finlyandiya_ostatochno_dozvolyla_buduvaty_pivnichnyy_potik_2">дозволила Росії будувати</a> "Північний потік-2". Австрійський канцлер <a href="https://espreso.tv/news/2018/10/04/avstriyskyy_kancler_pidtrymav_budivnyctvo_pivnichnogo_potoku_2">підтримав будівництво</a> "Північного потоку -2".</li>
        <li>Меркель наголосила на необхідності збереження <a href="https://espreso.tv/news/2018/04/10/merkel_rozpovila_poroshenku_scho_vyslovyla_putinu_nevdovolennya_cherez_quotpivnichnyy_potik_2quot">ролі України як транзитера російського газу</a> до Європи.</li>
        <li>Польща заявила, що <a href="https://espreso.tv/news/2018/10/25/u_mzs_polschi_zayavyly_scho_ne_prypynyat_blokuvaty_budivnyctvo_quotpivnichnogo_potoku_2quot">не припинить блокувати</a> будівництво "Північного потоку-2".</li>
        <li>Міністр економіки Німеччини заявив, що ФРН <a href="https://espreso.tv/news/2018/12/17/nimechchyna_ne_vidmovlyatymetsya_vid_pivnichnogo_potoku_2_navit_popry_agresiyu_rf_na_mori_ministr_ekonomiky_frg">не відмовиться від Північного потоку-2</a> навіть попри агресію РФ у Азовському морі.</li>
        <li>Постпреди ЄС <a href="https://espreso.tv/news/2019/02/20/postpredy_yes_zatverdyly_zminy_do_gazovoyi_dyrektyvy_scho_regulyuvatymut_pivnichnyy_potik_2">затвердили зміни до Газової директиви</a>, що регулюватимуть Північний потік-2.</li>
        <li>Комітет Сенату США погодив проект <a href="https://espreso.tv/news/2019/08/01/komitet_senatu_ssha_pogodyv_proekt_sankciy_proty_prychetnykh_do_quotpivnichnogo_potoku_2quot">санкцій проти причетних до "Північного потоку-2"</a>.</li>
        <li>Данія <a href="https://espreso.tv/news/2019/10/30/daniya_dozvolyla_budivnyctvo_pivnichnogo_potoku_2">дозволила будівництво</a> Північного потоку-2.</li>
      </ul>
      <p> </p>
    </article>
  </body>
</html>