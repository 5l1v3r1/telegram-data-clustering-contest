<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_2086808328_Deputati_ot_partiyata_na_Netanyahu_iskat_nov_lider"/>
    <meta property="og:site_name" content="webcafé"/>
    <meta property="article:published_time" content="2019-11-25T09:22:00+00:00"/>
    <meta property="og:title" content="Депутати от партията на Нетаняху искат нов лидер"/>
    <meta property="og:description" content="След като на лидера на партия &quot;Ликуд&quot; и доскорошен премиер на Израел Бенямин Нетаняху бяха повдгинати обвинения в корупция от главния прокурор на страната, сега може да се окаже, че и контролът върху партията му може да му се изплъзне."/>
  </head>
  <body>
    <article>
      <h1>Депутати от партията на Нетаняху искат нов лидер</h1>
      <address><time datetime="2019-11-25T09:22:00+00:00">25 Nov 2019, 09:22</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2017/08/21/netanyahu/1170x780.jpg"/>
        <figcaption>Това е първият опит за свалянето на лидера на "Ликуд" след повдигането на обвиненията срещу него в корупция<cite>Снимка: © Getty Images</cite></figcaption>
      </figure>
      <p>След като на лидера на партия "Ликуд" и доскорошен премиер на Израел Бенямин Нетаняху бяха повдгинати обвинения в корупция от главния прокурор на страната, сега може да се окаже, че и контролът върху партията му може да му се изплъзне.</p>
      <p>На фона на политическата нестабилност в страната депутатът от "Ликуд" Гидеон Саар предложи да се проведат вътрешнопартийни избори до 11 декември.</p>
      <p>Това е първият официален опит да бъде отстранен Нетаняху, след повдигнатите срещу него обвинения.</p>
      <p>Срещу премиера на страната са заведени три дела, в рамките на които са му повдигнати обвинения за измама, злоупотреба с доверие, корупция.</p>
      <p>Лоялни на Нетаняху хора от партията, включително министърът на културата и спорта Мири Регев, обаче отхвърлиха възможността за провеждане на избори за партиен лидер.</p>
      <p>Засега не е известно колко от 32-мата депутати от парламентарната група на "Ликуд" и от трите хиляди членове на ръководния орган на партията биха подкрепили призива за избори.</p>
    </article>
  </body>
</html>