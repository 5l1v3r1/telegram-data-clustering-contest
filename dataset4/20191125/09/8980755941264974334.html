<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ronaldo-divide-dybala-e-higuain-uno-tornera-immeritatamente-in-p-37283"/>
    <meta property="og:site_name" content="il BiancoNero"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="Ronaldo divide Dybala e Higuain: uno tornerà immeritatamente in panchina"/>
    <meta property="og:description" content="Cristiano Ronaldo torna a disposizione per la partita contro l'Atletico Madrid e ritrova i Colchoneros otto mesi dopo la tripletta ce trascinò la Juventus ai quarti di finale della passata edizione"/>
  </head>
  <body>
    <article>
      <h1>Ronaldo divide Dybala e Higuain: uno tornerà immeritatamente in panchina</h1>
      <address><time datetime="2019-11-25T09:30:00+00:00">25 Nov 2019, 09:30</time> by <a rel="author">Lorenzo Bettoni</a></address>
      <p>Cristiano Ronaldo torna a disposizione per la partita contro l'Atletico Madrid e ritrova i <i>Colchoneros </i>otto mesi dopo la tripletta ce trascinò la Juventus ai quarti di finale della passata edizione della Champions League. La sua miglior partita in bianconero, nella notte più importante, in quella competizione che CR7 <b>gioca come se fosse il giardino di casa sua. Ben 128 gol messi a segno nella competizione che ha saputo vincere per ben cinque volte in carriera. CR7 detiene il record di gol segnai in una sola edizione (17 nel 2013-14) e delle partite consecutive in cui ha scosso la rete, ben 11.</b> Numeri da alieno che torna sul pianeta Champions dopo un mese passato tra campo ed infermeria, tra Juve e nazionale.</p>
      <p><b>HD DIVISO -</b> Ronaldo è recuperato e per questo ci si aspetta di vederlo in campo domani sera contro l'Atletico Madrid. Prima ancora quest'oggi alla Continassa quando l'Uefa <b>aprirà i cancelli del centro sportivo bianconero per i primi 15 minuti di allenamento della squadra di Maurizio Sarri. </b>Con Ronaldo in campo uno tra Gonzalo Higuain e Paulo Dybala partirà nuovamente dalla panchina, ristabilendo il ballottaggio che si protrae da inizio stagione. "Hanno deciso di restare e sapevano che questa sarebbe stata la situazione", ha dichiarato prima del ritorno in Russia contro la Lokomotiv Maurizio Sarri.</p>
      <p><b>PANCHINA PER FORZA - Entrambi dovranno ricordarsene perché in questo momento vivono un momento di grande forma e di certo, a cose normali, nessuno dei due meriterebbe di finire in panchina per quanto visto a Bergamo.</b> Preò Ronaldo è Ronaldo e se poi sfida l'Atletico vale ancora di più. I <i>Colchoneros </i>sono la sua vittima preferita: ben 25 gol segnai in carriera. Gli ultimi tre bruciano ancora, come la voglia di Ronaldo di tornare protagonista in bianconero.</p>
      <p>
        <i>@lorebetto</i>
      </p>
    </article>
  </body>
</html>