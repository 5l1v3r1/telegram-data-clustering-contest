<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/bildlacka-det-har-kan-vara-samsungs-galaxy-s11"/>
    <meta property="og:site_name" content="Mobil"/>
    <meta property="article:published_time" content="2019-11-25T09:23:00+00:00"/>
    <meta property="og:title" content="Det här kan vara Samsungs Galaxy S11 och S11e"/>
    <meta property="og:description" content="Techläckaren Onleaks och sajten 91mobiles har publicerat bilder som påstås föreställa Samsungs kommande flaggskeppstelefon. Samtidigt kommer renderade bilder även på den billigare S11e."/>
  </head>
  <body>
    <article>
      <h6 class="kicker">Skiljer sig en hel del från föregångarna</h6>
      <h1>Det här kan vara Samsungs Galaxy S11 och S11e</h1>
      <address><time datetime="2019-11-25T09:23:00+00:00">25 Nov 2019, 09:23</time> by <a rel="author">Erik Mörner, Mats Karlsson</a></address>
      <p>Nyheter <br/><b>Techläckaren Onleaks och sajten 91mobiles har publicerat bilder som påstås föreställa Samsungs kommande flaggskeppstelefon. Samtidigt kommer renderade bilder även på den billigare S11e.</b></p>
      <p>Bildläckor ska man förstås alltid ta med en nypa salt. Men när det gäller just Onleaks och 91mobiles så handlar det om två källor som tidigare varit rätt ute, och därför är den här läckan med bilder som påstås föreställa Samsungs kommande flaggskeppstelefon Galaxy S11 lite extra intressant. Om bilderna som skapats utifrån de specifikationer som läckt är autentiska så visar de utan tvekan att Samsung valt att förändra designen på flera sätt jämfört med föregångaren Galaxy S10. Dels så har kamerahålet i skärmen flyttats från ena kanten till mitten av telefonen, dels har man designat en helt ny kameramodul på baksidan av telefonen. Modulen hyser av allt att döma fem kameralinser, det ska vara tre normala kameror och en djupsensor, men vad den sista kameran gör är oklart. </p>
      <h3>Lansering i februari enligt uppgifterna</h3>
      <p>Vidare så tycks den nya telefonen få aningen tunnare skärmkanter än föregångaren upptill och nedtill, medan det ser ungefär likadant ut på långsidorna. Däremot så tycks man ha valt en något mindre rundning av skärmen längs med långsidorna än tidigare. Galaxy S11 förväntas visas upp någon gång under våren 2020. Färska rykten gör gällande att det är den 18 februari som gäller, vilket skulle betyda att ett offentliggörande kommer att ske i god tid innan Mobile World Congress. Huruvida bilderna är någonting att dra några växlar på får dock framtiden utvisa.  </p>
      <h3>Kompetent budgetmodell – S11e</h3>
      <figure>
        <img src="https://www.mobil.se/sites/mobil.se/files/styles/large_article_image/public/skarmavbild_2019-11-25_kl._10.12.34.png?itok=OconLQxk"/>
      </figure>
      <p>Den väntade S11e som är en efterträdare till årets S10e sägs enligt Onleaks få egenskaper som på flera punkter kan mäta sig med sina dyarare systermodeller. Tillsammans med <a href="https://pricebaba.com/blog/samsung-galaxy-s11e-renders-360-degree-video-exclusive">Pricebaba</a> presenterar Oneleaks renderade bilder som om de stämmer med verkligheten visar att S11e även den får en centrerad selfiekamera i ett hål i skärmen och skärmen ska vara lätt avrundade i kanterna. Skärmen sägs få ett mått på 6,2 eller 6,3 tum och på baksidan syns tre kameror och en fotolampa, en uppgradering jämfört med dubbelkameran i föregångaren. </p>
      <h3>Fysisk fingeravtryckssensor saknas</h3>
      <p>På bilderna saknas fysisk fingeravtryckssensor vilket gör att det troligen handlar om fingeravtryckssensor i skärmen, precis som på de dyrare modellerna. Måtten på enheten sägs bli ungefär 152 x 69 millimeter och det gör att den blir ganska exakt en centimeter högre, men lika bred som sin föregångare. Det handlar alltså fortfarande om en lite mer kompakt flaggskeppsmodell. </p>
      <p>Annons</p>
      <footer>Källa <br/><a href="https://www.91mobiles.com/hub/samsung-galaxy-s11-render-design-exclusive">Bildläcka: Här är Galaxy S11</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/samsung-galaxy-s11-tycks-fa-120-hz-skarm"/>
        <a href="https://www.mobil.se/nyheter/appkod-skvallrar-om-209-skarm-och-108-megapixel-i-samsung-galaxy-s11"/>
      </related>
    </article>
  </body>
</html>