<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/aproape-96-din-romanii-din-republica-moldova-au-votat-pentru-klaus-iohannis-307257.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T09:22:24+00:00"/>
    <meta property="og:title" content="Aproape 96% din românii din Republica Moldova au votat pentru Klaus Iohannis"/>
    <meta property="og:description" content="Klaus Iohannis a spulberat-o pe Viorica Dăncilă în Republica Moldova.  Aproape 96% din românii care s-au prezentat la secțiile de vot deschise peste Prut și-au exprimat opțiunea pentru candidatul PNL,..."/>
  </head>
  <body>
    <article>
      <h1>Aproape 96% din românii din Republica Moldova au votat pentru Klaus Iohannis</h1>
      <address><time datetime="2019-11-25T09:22:24+00:00">25 Nov 2019, 09:22</time> by <a rel="author">B1.ro</a></address>
      <p>Klaus Iohannis a spulberat-o pe Viorica Dăncilă în Republica Moldova. </p>
      <p>
        <b>Aproape 96% din românii care s-au prezentat la secțiile de vot deschise peste Prut și-au exprimat opțiunea pentru candidatul PNL, potrivit rezultatelor provizorii.</b>
      </p>
      <p>Din cele puțin peste aproape 53 de mii de voturi exprimate în Republica Moldova, în cel de-al doilea tur al alegerilor prezidențiale, candidata Partidului Social Democrat, Viorica Dăncilă, a luat doar 2.140.</p>
      <p>Candidatul PNL s-a bucurat de mai multă susținere în diaspora, unde a luat, potrivit datelor provizorii, aproape 94%.</p>
      <p>
        <b> Klaus Ionannis, președintele în exercițiu, a obținut 66,06% din voturile valabil exprimate, după centralizarea a 99,89% din secții. Viorica Dăncilă are doar 33,94%, arată datele Autorității Electorale Permanente.</b>
      </p>
      <p> </p>
    </article>
  </body>
</html>