<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-bilet-de-adio-a-lasat-madalina-manole-chiar-inainte-sa-se-sinucida-vinde-casa-si-20098965"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T09:42:48+00:00"/>
    <meta property="og:title" content="Ce bilet de adio a lăsat Mădălina Manole chiar înainte să se sinucidă: „Vinde casa și…”"/>
    <meta property="og:description" content="Mădălina Manole a fost găsită, fără suflare, în locuința ei din Otopeni. În urma anchetei efectuate, s-a stabilit că îndrăgita cântăreață s-a sinucis"/>
  </head>
  <body>
    <article>
      <h1>Ce bilet de adio a lăsat Mădălina Manole chiar înainte să se sinucidă: „Vinde casa și…”</h1>
      <address><time datetime="2019-11-25T09:42:48+00:00">25 Nov 2019, 09:42</time> by <a rel="author">Alexandru C.</a></address>
      <p>
        <b>Mădălina Manole a fost găsită, fără suflare, în locuința ei din Otopeni. În urma anchetei efectuate, s-a stabilit că îndrăgita cântăreață s-a sinucis înghițind un pesticid foarte toxic numit Carbofuran, cunoscut sub numele de Furadan.</b>
      </p>
      <p>Mădălina Manole a lăsat în urma ei un bilet de adio în care a încercat să-și explice gestul fatal. A menționat că nu este nimeni vinovat de stare în care se afla și s-a etichetat drept ”neputincioasă, nevrednică și complexată”.</p>
      <p>”<i><b>Mi-a dăruit Dumnezeu – cel mai frumos şi curat suflet din lume, Puiu al meu, – cel mai mare şi minunat dar, copilaşul nostru, – cei mai buni si sacrificaţi părinţi din lume, – frate drag, nepoţi dragi, rude, prieteni, atâta lume cu suflet curat în jurul meu! Nu le merit, nu ştiu ce să fac cu ele, cum să am grijă de ele, cum să le fiu de folos! Sunt o neputincioasă, o nevrednică, o complexată, am un milion de defecte şi astea mă fac să gândesc că trebuie să mă opresc aici cu viaţa mea!”</b></i></p>
      <h3>”Sunt de neiertat”</h3>
      <p>
        <i>
          <b>”Nimeni altcineva nu e vinovat de starea mea, doar eu, voi toţi mă iubiţi şi mi-aţi arătat lucrul acesta mereu, tot timpul! Și totuşi eu gândesc că trebuie să mă opresc aici cu viaţa! Aşa gândesc eu, aşa trebuie! Cum să închei rândurile astea? Cum? Sunt de neiertat, mă gândesc la voi toţi, dar şi la ce să fac să nu mai fiu! </b>
        </i>
        <i>
          <b>Pui mic să rămână o perioadă la Botoşani, cu mama şi tata! Poate mă va ierta, mai târziu! Când va fi mare. Puicu meu – ai grijă de tot, atât cât poţi şi ai mei scumpi să mă ierte, atât pot să gândesc, am ajuns aici numai din vina mea! şi să-l iubească mult pe Puiu, rămâne sufletul meu pentru tot ce a făcut pentru mine, pentru sufletul lui!”</b>
        </i>
      </p>
      <h3>”Nu mă judecați”</h3>
      <p><i><b>Nu mă judecaţi, nu vă judecaţi dragii mei părinţi şi frate, mergeţi înainte de dragul copilului nostru şi de dragul lui Mihăiţă, vă implor! Vinde tot ce se poate vinde, casa, orice, teren, dar vreau să rămână bani pentru pui mic (şcoli), şi… pentru Mihăiţă, Marian, Mihaela</b></i>”, a scris Mădălina Manole în biletul de adio.</p>
    </article>
  </body>
</html>