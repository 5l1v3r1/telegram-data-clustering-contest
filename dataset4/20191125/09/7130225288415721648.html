<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/12-kisiyi-oldurdugu-iddia-edilen-seri-katil-cayiroglu-nu-yakalayan-komutan-konustu-planlamis-gozlemis-oldurmus-890353"/>
    <meta property="og:site_name" content="Onedio"/>
    <meta property="article:published_time" content="2019-11-25T09:31:40+00:00"/>
    <meta property="og:title" content="12 Kişiyi Öldürdüğü İddia Edilen Seri Katili Yakalayan Komutan Konuştu: 'Planlamış, Gözlemiş, Öldürmüş'"/>
    <meta property="og:description" content="Ordu'da gasp iddiasıyla tutuklandıktan sonra 12 kişinin öldürülmesiyle bağlantısı olduğu iddia edilen Mehmet Ali Çayıroğlu hakkında detaylar ortaya çı..."/>
  </head>
  <body>
    <article>
      <h1>12 Kişiyi Öldürdüğü İddia Edilen Seri Katili Yakalayan Komutan Konuştu: 'Planlamış, Gözlemiş, Öldürmüş'</h1>
      <address><time datetime="2019-11-25T09:31:40+00:00">25 Nov 2019, 09:31</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/ordu/5c0d170f107b15241e2c8ad0">Ordu</a>'da gasp iddiasıyla tutuklandıktan sonra 12 kişinin öldürülmesiyle bağlantısı olduğu iddia edilen Mehmet Ali Çayıroğlu hakkında detaylar ortaya çıkmaya devam ediyor. Daha çok yaşlıların evini seçen ve evleri, içinde insan varken ateşe veren Çayıroğlu'nu yakalayan Jandarma komutanı, Çayıroğlu hakkında "Tam bir vahşi" ifadelerini kullandı ve yangınları iz bırakmamak için çıkardığını aktardı. </h4>
      <h3>Çayıroğlu, 12 Ağustos’ta jandarma tarafından yakalanarak tutuklanmıştı.</h3>
      <figure>
        <img src="https://img-s2.onedio.com/id-5ddb8af7b021e3881984afe5/rev-0/w-500/s-772b9fbfcfa84638225edb9ba2b54643875196da.jpg"/>
      </figure>
      <p>Akkuş ilçesi Dağyolu Mahallesi’nde evinin yanından kaybolan <a href="https://onedio.com/etiket/seker/57a5bdd63237e0b267a930e7">Şeker</a> Köseoğlu’nun cesedi, 11 Mayıs’ta evinin yakınında ormanlık alanda bulunmuştu. </p>
      <p>Cinayetin aydınlatılması için çalışmalara başlayan özel ekip, hayvan hırsızlığından 19 Ocak’ta cezaevinden çıkan Mehmet Ali Çayıroğlu’nu şüpheli olarak teknik takibe almıştı.</p>
      <p><b> DHA'</b>nın aktardığı habere göre, Jandarma çalışmasını sürdürürken, Mehmet Ali Çayıroğlu'nun, tüpgaz zehirlenmesi ve yangın sonucu 12 kişiyi öldürdüğü öne sürüldü.</p>
      <p>Son olarak Akkuş ilçesinde bir gasp olayına karıştığı tespit edilen Mehmet Ali Çayıroğlu’nun ev ve işyerinde, kurbanlara ait cep telefonları, av tüfekleri, tabanca ve çaldığı canlı hayvanlar ele geçirildi. </p>
      <p>Soruşturmayı derinleştiren özel ekip, Mehmet Ali Çayıroğlu’nun <a href="https://onedio.com/etiket/ordu/5c0d170f107b15241e2c8ad0">Ordu</a> ve <a href="https://onedio.com/etiket/samsun/52fa9e262b7259deb379234e">Samsun</a>’da ocak ayından itibaren 12 cinayet işlediğini tek tek ortaya çıkardı.</p>
      <h3>Jandarma komutanı Çayıroğlu hakkında detayları paylaştı</h3>
      <figure>
        <img src="https://img-s2.onedio.com/id-5ddb9322237e29231c840e43/rev-0/w-500/s-34c96aff2a42625b2d3f70eeddca5726ca2415d1.jpg"/>
      </figure>
      <p><a href="http://www.hurriyet.com.tr/yazarlar/fatih-cekirge/once-gazla-uyutup-sonra-yakiyormus-41381534">Hürriyet gazetesinden Fatih Çekirge</a>12 kişiği öldürdüğü iddia edilen Mehmet Ali Çayıroğlu hakkındaki bazı detayları bugünkü köşe yazısında paylaştı. </p>
      <p>Çayıroğlu'nu yakalayan Jandarma komutanı ile konuşan Çekirge, Jandarma komutanının şu ifadelerini aktardı:</p>
      <p>"Çok acayip bir adam. Feci işler yapmış. Planlamış, gözlemiş, öldürmüş. Yangın çıkartarak iz bırakmamaya çalışmış. Kamuflaj kıyafeti giyiyormuş. Evine yaptığımız baskında kanlı kamuflaj gömleğini bulduk."</p>
      <h3>'Güvenlik kuvvetleri arama yapıyormuş izlenimi veriyor'</h3>
      <figure>
        <img src="https://img-s2.onedio.com/id-5ddb90b0ce30566e1977be51/rev-0/w-500/s-ca53886806387f14d7814c48a23c5598dcd3cbe8.jpg"/>
      </figure>
      <p>Çayıroğlu'nun kamuflaj kıyafetlerle evleri aramaya yapıyormuş izlenimi verdiğini söyleyen Jandarma komutanı Çayıroğlu'nun planlı olduğunu ve eve girmeden önce "Etrafı sarın. Kimse çıkmayacak. Çıkan olursa vurun" diye bağırdığını söyledi.</p>
      <h3>'Açtığı şarküteride o hayvanların etlerini satıyor'</h3>
      <figure>
        <img src="https://img-s1.onedio.com/id-5ddb943007f518fb1acd9082/rev-0/w-500/s-99fa3ce748407c4b4279e3d7ef2be409a2172ecb.jpg"/>
      </figure>
      <p>Fatih Çekirge'nin Çayıroğlu'nu yakalayan Jandarma komutanı hakkındaki yazısının ilgili bölümünün devamı ise şu şekilde:</p>
      <p>"Jandarma istihbarat olayları birleştirince cinayet şüphesi ortaya çıkıyor. Öldürdüğü bazı insanlardan önce hayvan satın alıyor. “Parayı yarın getiririm” diye sözleşiyor. Sonra gidip onları da yakıyor. Açtığı şarküteride o hayvanların etlerini satıyor. Jandarma şüphelenmesin diye kendisine şehirden uzakta bir ev yapıyor. Hayvanları orada saklıyor. Ve eve güvenlik kameraları kuruyor.  Zaten yakalanması da kamera kayıtlarındaki görüntüler sayesinde oluyor. Çünkü kayıtlarda evden gece yarısı kamuflaj kıyafetiyle çıkışları var. Tam bir vahşi... Ama planlıyor. İnsanları kelepçeleyip yakıyor. Yaşlıları seçiyor."</p>
    </article>
  </body>
</html>