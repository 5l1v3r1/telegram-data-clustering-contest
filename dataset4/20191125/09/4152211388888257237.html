<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/politics/news/594729/%E0%A6%85%E0%A6%A8%E0%A7%81%E0%A6%AE%E0%A6%A4%E0%A6%BF-%E0%A6%A8%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A7%87%E0%A6%B0-%E0%A6%B8%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE-%E0%A6%AC%E0%A6%BE-%E0%A6%B8%E0%A6%BE%E0%A6%B9%E0%A6%B8-%E0%A6%95%E0%A7%8B%E0%A6%A8%E0%A7%8B%E0%A6%9F%E0%A6%BE%E0%A6%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T09:20:00+00:00"/>
    <meta property="og:title" content="অনুমতি না নিয়ে সমাবেশের সক্ষমতা বা সাহস কোনোটাই বিএনপির নাই: কাদের"/>
    <meta property="og:description" content="ভবিষ্যতে অনুমতি না নিয়েই বিএনপি সমাবেশ করবে বলে দলের মহাসচিব মির্জা ফখরুল ইসলাম আলমগীর যে হুমকি দিয়েছেন এর জবাবে আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, &amp;lsquo;সরকারের কাছ থেকে অনুমতি নেওয়া আনুষ্ঠানিক বিষয়। বিএনপির আমলে আওয়ামী লীগও অনুমতি নিয়েই সভা..."/>
  </head>
  <body>
    <article>
      <h1>অনুমতি না নিয়ে সমাবেশের সক্ষমতা বা সাহস কোনোটাই বিএনপির নাই: কাদের</h1>
      <address><time datetime="2019-11-25T09:20:00+00:00">25 Nov 2019, 09:20</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2018/09/07/23842b08b5ce4954e84c2edc8a7f57b6-5b92b966f2748.jpg"/>
        <figcaption>ওবায়দুল কাদের</figcaption>
      </figure>
      <p>ভবিষ্যতে অনুমতি না নিয়েই বিএনপি সমাবেশ করবে বলে দলের মহাসচিব মির্জা ফখরুল ইসলাম আলমগীর যে হুমকি দিয়েছেন এর জবাবে আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, ‘সরকারের কাছ থেকে অনুমতি নেওয়া আনুষ্ঠানিক বিষয়। বিএনপির আমলে আওয়ামী লীগও অনুমতি নিয়েই সভা সমাবেশ করেছে। আমরা কি অনুমতি না নিয়ে কখনও সভা সমাবেশ করেছি? আপনারা অনুমতি নেবেন না কেন? জায়গার মালিকের কাছ থেকে অনুমতি তো নিতেই হবে। অনুমতি না নিয়ে সভা-সমাবেশ করার সক্ষমতা বা সাহস কোনোটাই বিএনপির নাই। তাদের নেত্রীর মুক্তির জন্য ৫০০ লোক নিয়ে সমাবেশ করতে পারে না, তারা আবার অনুমতি না নিয়ে সমাবেশ করতে চায়! এই ঘোষণা হাস্যকর।’</p>
      <p>আজ সোমবার (২৫ নভেম্বর) সচিবালয়ে সেতু মন্ত্রণালয়ের সম্মেলন কক্ষে সাংবাদিকদের সঙ্গে সমসাময়িক বিষয়ে আলাপকালে তিনি এই কথা বলেন।</p>
      <p>উল্লেখ্য, খালেদা জিয়ার মুক্তির দাবিতে শনিবার (২৩ নভেম্বর) নয়াপল্টনে দলের কেন্দ্রীয় কার্যালয়ের সামনে সমাবেশ করতে চেয়েছিল বিএনপি। তবে অনুমতি দেওয়া হয়নি। পরে অনুমতি দেওয়া হলে রবিবার (২৪ নভেম্বর) নয়াপল্টনের কার্যালয়ের সামনে তারা কর্মসূচি পালন করেন। সেখানে বিএনপি নেতা মির্জা ফখরুল বলেন, ভবিষ্যতে অনুমনি না নিয়েই সমাবেশ করা হবে। এর প্রতিক্রিয়ায় আজ ওবায়দুল এসব কথা বলেন।</p>
      <p> </p>
      <p> </p>
      <footer>/এফএস/</footer>
    </article>
  </body>
</html>