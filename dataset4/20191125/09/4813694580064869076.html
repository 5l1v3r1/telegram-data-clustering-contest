<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348172.html"/>
    <meta property="og:site_name" content="חשש למתיחה לג'ונתן סיסה, בספק למכבי חיפה"/>
    <meta property="article:published_time" content="2019-11-25T09:38:00+00:00"/>
    <meta property="og:title" content="חשש למתיחה לג'ונתן סיסה, בספק למכבי חיפה"/>
    <meta property="og:description" content="הבלם ייבדק ולאחר מכן ידעו בחדרה האם יהיה כשיר מול הירוקים. אליאל פרץ עשוי לשחק לאחר למעלה מחודש. המועדון רכש 70 אחוזים מכרטיסו של דן לוגסי"/>
  </head>
  <body>
    <article>
      <h1>חשש למתיחה לג'ונתן סיסה, בספק למכבי חיפה</h1>
      <h2>הבלם ייבדק ולאחר מכן ידעו בחדרה האם יהיה כשיר מול הירוקים. אליאל פרץ עשוי לשחק לאחר למעלה מחודש. המועדון רכש 70 אחוזים מכרטיסו של דן לוגסי </h2>
      <address><time datetime="2019-11-25T09:38:00+00:00">25 Nov 2019, 09:38</time> by <a rel="author">מאת עמית קרקו</a></address>
      <figure>
        <img src="https://images.one.co.il/images/d/dmain/ms/gg1422873.jpg"/>
        <figcaption>ג'ונתן סיסה שומר על אמרי וולשמן (עמית מצפה)</figcaption>
      </figure>
      <p>בלם הפעל חדרה, ג׳ונתן סיסה חזר מפגרת הנבחרת עם חשש למתיחה בארבע ראשי ובספק למשחק מול מכבי חיפה ביום ראשון הקרוב בליגת העל. במהלך היום (שני) צפויים במועדון לקבל את תוצאות הבדיקה שלו ואז תיקבע חומרת פציעתו. </p>
      <p>אורי גוטמן וחניכיו המשיכו השבוע את ההכנות לקראת המפגש עם הירוקים בעוד אליאל פרץ המתאושש מקרע חלקי, שב לאימונים ובצוות המקצועי שוקלים להעניק לו דקות ראשונות מזה למעלה מחודש. לעומת פרץ, סלים עמאש הפצוע עתיד להיעדר מהמשחק לאחר שלא לקח חלק פעיל באימונים האחרונים. מי שעדיין בסימן שאלה להתמודדות הוא ויסאם רבאח שסובל מרגישות במפשעה, עבר טיפולים לאורך אימוני הפגרה ולא התאמן אך שב מעט לפעילות ובקבוצה מאמינים כי הסיכויים שישחק הינם גבוהים. </p>
      <p>בנושא אחר, לאחר שהשאילה את שחקנה של בית״ר ירושלים זייד קונבר, חדרה רכשה 70 אחוזים מכרטיסו של דן לוגסי, בן 19, בלם וקפטן הנוער של מכבי תל אביב ונבחרת הנוער. חדרה שילמה למכבי תל אביב 150 אלף שקלים והבלם יחזק את הנוער כבר בשבת מול טוברוק, בעוד שלוגסי כמו קונבר יעמוד גם לרשות הקבוצה הבוגרת במידת הצורך.</p>
    </article>
  </body>
</html>