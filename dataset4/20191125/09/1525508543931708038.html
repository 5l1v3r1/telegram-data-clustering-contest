<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780280/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%A8%D8%B1%D8%A7%DB%8C-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D8%B9%D8%B5%D8%A8%DB%8C-%D8%AF%D8%B1-%D8%A2%DB%8C%D9%86%D8%AF%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T09:00:33+00:00"/>
    <meta property="og:title" content="استفاده از هوش مصنوعی برای حل مشکلات عصبی در آینده"/>
    <meta property="og:description" content="محققان می گویند در آینده می توان از هوش مصنوعی برای حل مشکلات سیستم عصبی بدن انسان استفاده کرد."/>
  </head>
  <body>
    <article>
      <h1>استفاده از هوش مصنوعی برای حل مشکلات عصبی در آینده</h1>
      <address>
        <time datetime="2019-11-25T09:00:33+00:00">25 Nov 2019, 09:00</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از آسین ایج، امروزه از هوش مصنوعی برای کمک به هدایت خودروها، تفسیر فایل های چندرسانه ای و غیره استفاده می شود. اما کاربردهای این ابزار در دنیای پزشکی نیز رو به افزایش است.</p>
      <p>پژوهشگران کانادایی می گویند بیماران در آینده می توانند برای شناخت دقیق تر اختلال های عصبی خود از فناوری هوش مصنوعی استفاده کنند و همین مساله تشخیص دقیق تر و تجویز داروهای مناسب تر را توسط پزشکان ممکن می کند.</p>
      <p>برای این کار تنها کافی است فرد دچار اختلال عصبی ویدئویی از نحوه حرکت و راه رفتن خود تهیه و ارسال کند تا سیستم هوش مصنوعی با تجزیه و تحلیل آن اطلاعات ضروری را استخراج کرده و تجزیه و تحلیل خود را ارائه دهد.</p>
      <p>در حال حاضر این سیستم بر روی موش ها آزمایش شده تا مشخص شود شبکه عصبی موش هایی که از سکته مغزی جان سالم به در برده اند تا چه حد سالم باقی مانده و چقدر آسیب دیده است.</p>
      <p>محققان ویدئوهایی از شیوه حرکت موش ها برای دستیابی به غذا را ضبط کرده و برای بررسی در اختیار سیستم هوش مصنوعی قرار داده اند. البته برای تطبیق این فناوری با شبکه عصبی پیچیده و پیشرفته بدن انسان باید پژوهش ها و فعالیت های گسترده تری صورت بگیرد.</p>
    </article>
  </body>
</html>