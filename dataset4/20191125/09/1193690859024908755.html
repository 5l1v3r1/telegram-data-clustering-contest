<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/svit/vybory-v-honkonzi-u-liderakh-opozytsiia-203409.html"/>
    <meta property="og:site_name" content="5 канал"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="Вибори в Гонконзі: опозиція забирає рекордні 90% місць"/>
    <meta property="og:description" content="Після шести місяців антиурядових протестів проголосувати прийшло на 24% більше виборців"/>
  </head>
  <body>
    <article>
      <h1>Вибори в Гонконзі: опозиція забирає рекордні 90% місць</h1>
      <address>
        <time datetime="2019-11-25T09:45:00+00:00">25 Nov 2019, 09:45</time>
      </address>
      <p>На виборах до окружних рад у Гонконзі кандидати продемократичного руху отримали більшість. Станом на 5:00 їм відходить 283 місця на противагу приблизно 32 портфелям, що здобули їхні опоненти. Про таке повідомляє "<a href="https://www.pravda.com.ua/news/2019/11/25/7232899/">УП</a>" із посиланням на Reuters.</p>
      <p>Після шести місяців антиурядових протестів проголосувати прийшла рекордна кількість виборців. Явка становила 71%, що на 24% більше, чим на виборах 2015 року.</p>
      <p>Довідка. Окружні ради Гонконгу контролюють окремі витрати і вирішують ряд місцевих питань, таких як транспорт. Також вони служать платформою для поширення політичного впливу в місті, яке підпорядковується комуністичному Китаю.</p>
      <blockquote>Як повідомляв 5.UA, поліція відкрила вогонь у бік протестувальників у Гонконзі, унаслідок чого одна людина <a href="https://www.5.ua/svit/protesty-u-honkonzi-pravookhorontsi-vidkryly-vohon-po-mitynhariakh-202586.html">отримала поранення</a>.</blockquote>
      <p>
        <i><b>Довідка</b>: у Гонконгу вже пів року тривають протести. Демонстрації почалися через поправки до закону про екстрадицію, обговорення яких проходили у місцевому парламенті. Але після силових розгонів переросли у заклики до демократичних реформ і розслідування скарг щодо жорстокої поведінки поліції.</i>
      </p>
      <p>
        <i>У день святкування 70-ліття правління комуністичної партії у Китаї (1 жовтня) поліцейський застрелив підлітка, одного з учасників акції протесту. </i>
      </p>
    </article>
  </body>
</html>