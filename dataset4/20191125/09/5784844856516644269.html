<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/pametni-mobilni-telefon-bomo-lahko-kmalu-napolnili-v-zgolj-17-minutah.html?RSSea76fdf90280f9e8981321ce304b683d"/>
    <meta property="og:site_name" content="Računalniške novice"/>
    <meta property="article:published_time" content="2019-11-25T09:10:00+00:00"/>
    <meta property="og:title" content="Pametni mobilni telefon bomo lahko kmalu napolnili v zgolj 17 minutah!"/>
    <meta property="og:description" content="Sodobni pametni telefoni za svoje delovanje porabijo veliko energije in za najbolj vnete uporabnike še tako zmogljiva baterija ne zadostuje za celodnevno uporabo."/>
  </head>
  <body>
    <article>
      <h1>Pametni mobilni telefon bomo lahko kmalu napolnili v zgolj 17 minutah!</h1>
      <address>
        <time datetime="2019-11-25T09:10:00+00:00">25 Nov 2019, 09:10</time>
      </address>
      <p>Sodobni pametni telefoni za svoje delovanje porabijo veliko energije in za najbolj vnete uporabnike še tako zmogljiva baterija ne zadostuje za celodnevno uporabo. Ker gre za naprave, pri katerih moramo baterijo polniti relativno pogosto, nam to delo lahko precej olajša sistem za hitro polnjenje. Zato nas bo zagotovo razveselila novica kitajskega podjetja Xiaomi, saj so njegovi inženirji pripravili še hitrejši sistem polnjenja za sodobne pametne mobilne telefone z zmogljivimi baterijami.</p>
      <p>Polnilni sistem Xiaomi Super Charge Turbo namreč omogoča polnjenje baterij pametnih mobilnih telefonov z močjo kar vrtoglavih 100 vatov. Kitajski gigant mobilne telefonije zato zatrjuje, da bomo s pomočjo njihovega novega polnilnega sistema lahko baterijo telefona kapacitete 4.000 miliamper ur napolnili v zgolj 17 minutah. Trenutno najzmogljivejši polnilni sistem za pametne mobilne telefone moči 65 vatov pa za enako opravilo potrebuje 30 minut oziroma skoraj polovico več časa.</p>
      <p>Trenutno še ni znano, kdaj bo na voljo naprodaj prvi pametni mobilni telefon Xiaomi, ki bo opremljen s podporo za polnjenje s polnilnim sistemom zmogljivosti 100 vatov. Med spletnimi govoricami pa se omenja pametni mobilni telefoni Mi Mix 4 in naslednike modela Redmi K30.</p>
      <figure>
        <iframe src="https://www.youtube.com/embed/g1tuqXEr_No" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.mi.com/global">Mi</a></footer>
    </article>
  </body>
</html>