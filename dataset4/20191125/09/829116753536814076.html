<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191125-paprikas-krumpli-recept.html"/>
    <meta property="og:site_name" content="Origo"/>
    <meta property="article:published_time" content="2019-11-25T09:19:00+00:00"/>
    <meta property="og:title" content="A legfinomabb paprikás krumpli után megnyaljuk mind a tíz ujjunkat"/>
    <meta property="og:description" content="Az ételben rejlő tökéletesség az alapanyagok minőségén múlik."/>
  </head>
  <body>
    <article>
      <h1>A legfinomabb paprikás krumpli után megnyaljuk mind a tíz ujjunkat</h1>
      <address><time datetime="2019-11-25T09:19:00+00:00">25 Nov 2019, 09:19</time> by <a rel="author">Táfelspicc</a></address>
      <p>
        <b>A paprikás krumpli az egyik kedvenc ételünk! Hihetetlen ízkavalkádot nyújt, ráadásul gyorsan elkészül. Persze ahány ház, annyi szokás: vannak, akik savanyú uborkával, mások tejfölös uborkával, sőt akadnak olyanok is, akik sóskával eszik. A levét lehet rövidre vagy hosszúra hagyni, kerülhet bele kolbász vagy akár virsli is. De vajon hogyan lesz a legfinomabb?</b>
      </p>
      <p>A paprikás krumpli minősége a három fő ízen múlik: a zsíron, a pirospaprikán és a füstölt kolbászon. Bár a krumpli a fő összetevő, ezzel kapcsolatban mindössze annyira kell figyelnünk, hogy a legjobb forrástól vegyük. A zsír minden esetben házi disznózsír, amelyet megvásárolhatunk a piacon.</p>
      <aside>A fűszerpaprikát a kolbászhoz és a többi alapanyaghoz hasonlóan érdemes háztól venni, ahol még tudják, milyen az igazi, kézzel készült élelmiszer.</aside>
      <p>A krumplit vágjuk hosszúkásra, lehetőleg nagyobb darabokra, hogy ne főjön szét. Ami a füstölt kolbászt illeti, lecserélhetjük lecsókolbászra vagy virslire, ugyanakkor az igazi füstöst ízt ez fogja megadni neki. Persze, ha úgy döntünk, hogy hús nélkül csináljuk, azzal sincs semmi gond, de azért a füstölt szalonnát ne hagyjuk ki belőle!</p>
      <figure>
        <img src="https://cdn.nwmgroups.hu/s/img/i/1508/20150807paprikas-krumpli.jpg?w=645&amp;h=428"/>
        <figcaption>
          <cite>Forrás: Ács Bori</cite>
        </figcaption>
      </figure>
      <h3>Paprikás krumpli</h3>
      <p>
        <b>Hozzávalók:</b>
      </p>
      <ul>
        <li>1 evőkanál zsír</li>
        <li>1 hagyma</li>
        <li>1 paradicsom</li>
        <li>1 és ½ evőkanál pirospaprika</li>
        <li>50 g füstölt szalonna</li>
        <li>50-60 g kolbász vagy virsli</li>
        <li>1 kg krumpli</li>
        <li>só és bors ízlés szerint</li>
        <li>1 kis csilipaprika, ha pikánsan szeretjük</li>
      </ul>
      <p><b>Elkészítés:</b><br/>Pucoljuk, majd vágjuk fel a krumplit hosszában. Tegyük hideg vízbe.<br/>Kockázzuk fel a szalonnát és karikázzuk fel a kolbászt.<br/>A szalonnát kezdjük el pirítani, majd adjuk hozzá a kolbászt is, amint kiengedte a zsírját.<br/>Adjuk hozzá a disznózsírt, öntsük hozzá a hagymát, pirítsuk még egy kicsit, azután a paradicsomot és a csilipaprikát.<br/>Szórjuk bele a pirospaprikát, keverjük bele a krumplit, sózzuk, borsozzuk és félig öntsük fel vízzel.<br/>Főzzük alacsony lángon, amíg a krumpli megpuhul.<br/>Tálalhatjuk savanyú uborkával, kovászos uborkával vagy sóskával.</p>
      <related>
        <h4>TOVÁBBI ÉRDEKES CIKKEK, RECEPTEK AZ ORIGO GASZTROROVATÁBAN:</h4>
        <a href="https://www.origo.hu/tafelspicc/index.html"/>
        <a href="https://www.origo.hu/tafelspicc/20191120-cukormentes-desszertek.html"/>
        <a href="https://www.origo.hu/tafelspicc/20191119-cukrok-edesitoszerek-interju.html"/>
        <a href="https://www.origo.hu/tafelspicc/20191119-egeszsegesebb-pekarukat-akarnak-a-magyarok.html"/>
      </related>
    </article>
  </body>
</html>