<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387653/cumhurbaskani-erdogan-katara-gidiyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T09:34:00+00:00"/>
    <meta property="og:title" content="Cumhurbaşkanı Erdoğan Katar'a gidiyor"/>
    <meta property="og:description" content="Cumhurbaşkanlığı tarafından Cumhurbaşkanı Erdoğan'ın bugün gerçekleştireceği Katar ziyaretine ilişkin bir mesaj paylaşıldı."/>
  </head>
  <body>
    <article>
      <h1>Cumhurbaşkanı Erdoğan Katar'a gidiyor</h1>
      <h2>Cumhurbaşkanlığı tarafından Cumhurbaşkanı Erdoğan'ın bugün gerçekleştireceği Katar ziyaretine ilişkin bir mesaj paylaşıldı.</h2>
      <address>
        <time datetime="2019-11-25T09:34:00+00:00">25 Nov 2019, 09:34</time>
      </address>
      <p>Cumhurbaşkanlığının resmi Twitter hesabından paylaşılan mesaja göre Erdoğan, Türkiye ile Katar arasındaki Yüksek Stratejik Komite’nin Beşinci Toplantısı’nın gerçekleştirilmesi kapsamında Katar Emiri Şeyh Temim bin Hamed El Sani'nin davetlisi olarak bugün Katar’a bir ziyaret gerçekleştirecek.</p>
      <p>Söz konusu Komite Toplantısı’na ilgili bakan ve yetkililerin de katılım göstereceği bildirilirken, temaslarda ise Türkiye ile Katar arasındaki ilişkilerim tüm boyutlarıyla gözden geçirileceği, iki ülke arasındaki iş birliğinin tüm alanlarda daha da derinleştirilmesine ilişkin imkânların ele alınacağı vurgulandı.</p>
      <p>Öte yandan, bölgesel ve uluslararası meseleler hakkında fikir teatisinde bulunulacağı aktarıldı.</p>
      <p>Yüksek Stratejik Komite’nin Beşinci Toplantısı ile Türkiye ile Katar arasındaki iş birliğini güçlendirmeye yönelik çeşitli anlaşma ve mutabakat metinlerinin imzalanması planlanırken, Erdoğan’ın Türk-Katar Birleşik Müşterek Kuvvet Komutanlığını ziyaret edeceğinin de öngörüldüğü ifade edildi.</p>
    </article>
  </body>
</html>