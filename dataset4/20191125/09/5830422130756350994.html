<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140882/%D9%85%D8%B9%D8%B1%D9%81%DB%8C-%DB%B2%DB%B0-%DA%A9%D8%A7%D8%B1%DA%AF%D8%B2%D8%A7%D8%B1-%D8%A7%D9%88%D9%84-%D9%88-%D8%A2%D8%AE%D8%B1-%D8%A8%D9%88%D8%B1%D8%B3-%D8%A8%D8%A7-%D8%B3%D9%87%D9%85-%DB%B1%DB%B2-%DB%B8-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF%DB%8C-%DB%B1%DB%B0-%D8%B4%D8%B1%DA%A9%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="معرفی ۲۰ کارگزار اول و آخر بورس با سهم ۱۲.۸ هزار میلیاردی ۱۰ شرکت"/>
    <meta property="og:description" content="در پایان هشتمین ماه که بیش از ۲۴.۶ هزار میلیارد تومان در بورس معامله شد، ۱۰ کارگزار برتر با انجام حدود ۵۲.۱۹ درصد از کل معاملات ، ۱۲.۸ هزار میلیارد تومان را به تنهایی جابجا کردند."/>
  </head>
  <body>
    <article>
      <h1>معرفی ۲۰ کارگزار اول و آخر بورس با سهم ۱۲.۸ هزار میلیاردی ۱۰ شرکت</h1>
      <h2>در پایان هشتمین ماه از سال مشخص شد:</h2>
      <address>
        <time datetime="2019-11-25T09:05:00+00:00">25 Nov 2019, 09:05</time>
      </address>
      <p>
        <i>در پایان هشتمین ماه که بیش از ۲۴.۶ هزار میلیارد تومان در بورس معامله شد، ۱۰ کارگزار برتر با انجام حدود ۵۲.۱۹ درصد از کل معاملات ، ۱۲.۸ هزار میلیارد تومان را به تنهایی جابجا کردند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، بورس تهران با اتمام هشتمین ماه از سال، 158 روز کاری را سپری کرد و طی آن افزون بر 648.5 میلیارد سهم به ارزش بالغ بر 226.2 هزار میلیارد تومان توسط شرکت های کارگزاری دست به دست شد.</p>
      <p>این آمار درحالی است که طی آبان ماه بیش از 51 میلیارد سهم به ارزش 24.6 هزار میلیارد تومان در 18 روز کاری معامله شد که در مقایسه با معاملات مهر با بیش از 102.5 میلیارد سهم به ارزش 43.4 هزار میلیارد تومان، حکایت از افت 50 و 18 درصدی حجم و ارزش معاملات دارد.</p>
      <p>در این حجم از معاملات شرکت های بورسی، 10 کارگزار با سهم 52.19 درصدی بیش از 12.8 هزار میلیارد تومان را به نام خود کردند تا 11.8 هزار میلیارد تومان دیگر نصیب 97 کارگزار دیگر شود.</p>
      <p>کارگزاری مفید در صدر این گروه با تکیه بر مشتریان خرد و کلان و رویه معاملات آنلاین، سهم 13.43 درصدی معاملات آبان را به خود اختصاص داد و کارگزاری بانک صنعت و معدن نیز با سهم 8.63 درصدی در رتبه دوم ایستاد.</p>
      <p>کارگزاری های آگاه، بانک ملت و بانک پاسارگاد هم به ترتیب با سهم 7.36 ،6.15 و 3.54 درصدی در رده های سوم، چهارم و پنجم ایستادند تا به این ترتیب از پله های اول تا پنجم در اختیار سه شرکت کارگزاری وابسته به بانک باشد.</p>
      <p>در رده های بعدی هم کارگزاری های فارابی، بانک سپه، مبین سرمایه، حافظ و تدبیرگران فردا با انجام 3.37، 2.95، 2.69، 2.28 و 1.79 درصدی معاملات بورس قرار گرفتند.</p>
      <p>در انتهای این جدول 107 شرکتی هم 10 کارگزاری ارزش آفرین الوند، پارس نمودگر، شاخص سهام، آبتین استاک، دلیران پارس، نماد شاهدان، سهم یار، دنیای نوین، جهان سهم و امید سهم با سهم صفر تا 0.06 درصدی ایستاده اند.</p>
      <p>انتهای پیام</p>
    </article>
  </body>
</html>