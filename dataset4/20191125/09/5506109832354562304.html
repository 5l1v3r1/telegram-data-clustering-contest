<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146412/%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%B5%D9%86%D8%B9%D8%AA-%D9%87%D8%B3%D8%AA%D9%87-%D8%A7%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%A8%D9%88%D8%B4%D9%87%D8%B1-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T09:14:15+00:00"/>
    <meta property="og:title" content="دستاوردهای صنعت هسته‌ای ایران در بوشهر به نمایش گذاشته می‌شود"/>
    <meta property="og:description" content="وی از برگزاری کنگره سرداران و 2121 شهید استان بوشهر خبر داد و بیان کرد: برای برگزاری این کنگره 2 سال پیش برنامه‌ریزی لازم صورت گرفته که هماهنگی‌های مورد نظر از جمله جمع‌آوری آثار شهدا انجام شده است."/>
  </head>
  <body>
    <article>
      <h1>دستاوردهای صنعت هسته‌ای ایران در بوشهر به نمایش گذاشته می‌شود</h1>
      <h2>فرمانده سپاه امام صادق(ع) استان بوشهر با اشاره به برگزاری نمایشگاه بزرگ انرژی هسته‌ای ایران در بوشهر گفت: این نمایشگاه در فضایی به‌مساحت ۲ هزار مترمربع برپا و دستاوردهای صنعت هسته‌ای جمهوری اسلامی ایران به نمایش گذاشته می‌شود.</h2>
      <address>
        <time datetime="2019-11-25T09:14:15+00:00">25 Nov 2019, 09:14</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/06/26/1397062614581979815394614.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>سردار علی رزمجو در گفت‌وگو با خبرنگار تسنیم در <b>بوشهر</b>، با تأکید بر توجه به احیا و نهادینه شدن فرهنگ ایثار و شهادت اظهار داشت: احیای ارزش‌ها، آثار و برکات خون پاک شهیدان از رسالت‌های مهم جامعه اسلامی است که در این راستا برای نهادینه شدن فرهنگ ایثار و شهادت اقدامات مهمی انجام شده است.</p>
      <p>وی از برگزاری کنگره سرداران و 2121 شهید استان بوشهر خبر داد و بیان کرد: برای برگزاری این کنگره 2 سال پیش برنامه‌ریزی لازم صورت گرفته که هماهنگی‌های مورد نظر از جمله جمع‌آوری آثار شهدا انجام شده است.</p>
      <p>فرمانده سپاه امام صادق(ع) استان بوشهر با قدردانی از همکاری همه دستگاه‌های کشوری و لشکری در برگزاری این کنگره خاطرنشان کرد: در این راستا بیش از 50 جلد کتاب در وصف شهدای استان بوشهر تألیف شده است.</p>
      <p>سردار رزمجو، با اعلام تألیف کتاب شعر شهدا ابراز کرد: این کتاب در حال تألیف و به تأیید کمیته محتوای ستاد کنگره سرداران و 2121 شهید استان بوشهر رسیده است.</p>
      <p>وی با اظهار اینکه 21 کمیته در برگزاری کنگره سرداران و 2121 شهید استان بوشهر فعال شده است تصریح کرد: ستاد اجرایی این کنگره به‌ریاست استاندار و شورای سیاست‌گذاری آن به‌ریاست نماینده ولی فقیه در استان بوشهر تشکیل شده که در ساختار کنگره تصمیم‌گیری می‌شود و در این راستا جلسات مختلف تخصصی برگزار شده است.</p>
      <p>فرمانده سپاه امام صادق(ع) استان بوشهر از نصب تصاویر شهدا در معابر عمومی خبر داد و افزود: با همکاری شهرداری بوشهر در بلوار ورودی شهر بوشهر تابلوی تمثال شهدا نصب شده و در این راستا تابلوهایی به‌صورت چرخشی در میادین و معابر شهر بوشهر نصب می‌شود.</p>
      <p>سردار رزمجو با بیان اینکه یادواره شهدا در شهرستان‌های 10گانه استان بوشهر برگزار شده و یا در حال برگزاری است اضافه کرد: برنامه‌ریزی برای برگزاری یادواره شهدای اقشار در مرکز استان بوشهر انجام شده است.</p>
      <p>وی از برگزاری یادواره شهدای دریایی در استان بوشهر خبر داد و تصریح کرد: در راستای برگزاری کنگره سرداران و 2121 شهید استان بوشهر یادواره شهدای دریایی در جزیره استراتژیک خارگ برگزار می‌شود.</p>
      <p>فرمانده سپاه امام صادق(ع) استان بوشهر افزود: کنگره سرداران و 2121 شهید استان بوشهر در نیمه دوم دی‌ماه امسال می‌شود.</p>
      <p>وی با اشاره به برگزاری نمایشگاه بزرگ انرژی هسته‌ای ایران در بوشهر خاطرنشان کرد: این نمایشگاه در فضایی به‌مساحت 2هزار مترمربع برپا و دستاوردهای صنعت هسته‌ای جمهوری اسلامی ایران به نمایش گذاشته می‌شود.</p>
      <p>
        <a href="https://tn.ai/1935072%20">کنگره سرداران و 2000 شهید استان بوشهر برگزار می‌شود</a>
        <a href="https://tn.ai/2076154%20">کنگره سرداران و 2000 شهید استان بوشهر با 7 اجلاسیه آغاز می‌شود</a>
        <a href="https://tn.ai/2097957%20">کنگره سرداران و 2000 شهید استان بوشهر 25 دی‌ماه امسال برگزار می‌شود</a>
      </p>
      <p>سردار رزمجو همچنین گفت: برگزاری نمایشگاهتجهیزات نظامی نیزاز دیگر برنامه‌ها در راستای کنگره سرداران و 2121 شهید استان بوشهر است که نسبت به دوران جنگ در میدان مشرف به برگزاری اجلاسیه این کنگره راه‌اندازی می‌شود.</p>
      <p>انتهای پیام/190/ع+</p>
    </article>
  </body>
</html>