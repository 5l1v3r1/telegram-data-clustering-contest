<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/razr-2-z-wirtualnymi-przyciskami-i-obsluga-gestow/"/>
    <meta property="og:site_name" content="CHIP"/>
    <meta property="article:published_time" content="2019-11-25T09:24:34+00:00"/>
    <meta property="og:title" content="Razr 2 z wirtualnymi przyciskami i obsługą gestów"/>
    <meta property="og:description" content="Motorola już pracuje nad nowym elastycznym smartfonem - Razr 2. Firma uzyskała patent na “czujnik skumulowany w składanym urządzeniu”. Na Motorolę Razr w Polsce musimy poczekać jeszcze nieco ponad miesiąc. Tymczasem Motorola Mobility już pracuje nad nową wersją telefonu. Firma uzyskała patent na “czujnik skumulowany w składanym urządzeniu”. Motorola Razr 2 kształtem przypomina urządzenie już dostępne na rynku. Rozłożony smartfon będzie miał standardowe gabaryty, natomiast po złożeniu zyskamy dostęp do drugiego, mniejszego wyświetlacza. W ramce nowej wersji Razr znajdą się czujniki reagujące na dotyk. Łącznie będzie ich 8, po 4 na górną i dolną część smartfonu. Wykorzystywanie ich jako wirtualnych przycisków będzie możliwe zarówno w złożonej, jak i rozłożonej wersji urządzenia. Jednak tryb, w jakim pracuje telefon, nie pozostanie bez wpływu na przypisane do nich funkcje. Dodatkiem do przycisków ma być obsługa gestów przez Razr. W dokumentach Motorola przekonuje, że ich również będzie 20. Czujnik skumulowany, wspomniany…"/>
  </head>
  <body>
    <article>
      <h1>Razr 2 z wirtualnymi przyciskami i obsługą gestów</h1>
      <address><time datetime="2019-11-25T09:24:34+00:00">25 Nov 2019, 09:24</time> by <a rel="author">Aleksandra Grendys</a></address>
      <p>
        <b>Na Motorolę Razr w Polsce musimy poczekać jeszcze nieco ponad miesiąc. Tymczasem Motorola Mobility już pracuje nad nową wersją telefonu. Firma uzyskała patent na “czujnik skumulowany w składanym urządzeniu”.</b>
      </p>
      <p>Motorola Razr 2 kształtem przypomina urządzenie już dostępne na rynku. Rozłożony smartfon będzie miał standardowe gabaryty, natomiast po złożeniu zyskamy dostęp do drugiego, mniejszego wyświetlacza. W ramce nowej wersji Razr znajdą się czujniki reagujące na dotyk. Łącznie będzie ich 8, po 4 na górną i dolną część smartfonu. Wykorzystywanie ich jako wirtualnych przycisków będzie możliwe zarówno w złożonej, jak i rozłożonej wersji urządzenia. Jednak tryb, w jakim pracuje telefon, nie pozostanie bez wpływu na przypisane do nich funkcje.</p>
      <figure>
        <img src="https://www.chip.pl/uploads/2019/11/jiIsNU8LiIXlgAUNcBZfWXQHJcm8LuIf.jpg"/>
        <figcaption>W Razr 2 skorzystamy z 13 funkcji w trybie pełnoekranowym, a z 7 po złożeniu (graf. LetsGoDigital)</figcaption>
      </figure>
      <p>Dodatkiem do przycisków ma być obsługa gestów przez Razr. W dokumentach Motorola przekonuje, że ich również będzie 20. Czujnik skumulowany, wspomniany w nazwie patentu, dotyczy tych ruchów i funkcji, które będą możliwe do wykonania po zamknięciu telefonu. Wówczas powstaną 4 pary przycisków umiejscowionych tuż obok siebie. Takie połączenie pozwoli na przypisywanie im nowych ról. Grafiki umieszczone we wniosku patentowym związanym z Razr 2 wskazują, że nowa wersja będzie miała zintegrowany z wyświetlaczem czytnik linii papilarnych. To zmiana w porównaniu do już wydanego modelu – ten ma klasyczny skaner u dołu obudowy. Według serwisu <a href="https://nl.letsgodigital.org/opvouwbare-telefoons/motorola-razr-2-opvouwbare-telefoon/">LetsGoDigital</a>, na początku tego roku Motorola złożyła jeszcze jeden patent. Tym razem chodzi o gesty na dotykowym ekranie.</p>
      <p>Motorola Razr została całkiem nieźle przyjęta. I choć (w przeciwieństwie do ceny) specyfikacja nie imponuje, to wydaje się, że kolejny telefon z serii jest tylko kwestią czasu. Jednak nie ma jeszcze pewności co do tego, czy urządzenie z nowego patentu będzie bezpośrednim następcą elastycznego smartfonu z klapką. <a href="https://www.chip.pl/2019/11/motorola-razr-telefon-z-klapka-zadebiutuje-w-styczniu/">W Polsce Razr pojawi się w styczniu 2020 roku</a>. | CHIP</p>
      <p>0 +1 +3</p>
    </article>
  </body>
</html>