<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191631/felip/vi/gaudeix/copa/davis/al/costat/gerard/pique"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T09:25:00+00:00"/>
    <meta property="og:title" content="Felip VI gaudeix de la Copa Davis al costat de Gerard Piqué"/>
    <meta property="og:description" content="El rei assisteix a la final entre Espanya i Canadà"/>
  </head>
  <body>
    <article>
      <h1>Felip VI gaudeix de la Copa Davis al costat de Gerard Piqué</h1>
      <h2>El rei assisteix a la final entre Espanya i Canadà</h2>
      <address>
        <time datetime="2019-11-25T09:25:00+00:00">25 Nov 2019, 09:25</time>
      </address>
      <p><a href="https://www.naciodigital.cat/noticia/191624/espanya/guanya/copa/davis/gracies/nadal/pletoric">Espanya ha guanyat aquest cap de setmana la Copa Davis de tennis, en imposar-se a la final a Canadà per 2-0</a>. La competició ha estrenat format, concentrada en una setmana.<br/><br/>Un dels promotors i propietari de l’empresa que ha adquirit els drets de la Copa Davis és Gerard Piqué. El jugador del Barça no es va voler perdre ahir la final a la Caja Mágica.<br/><br/>Allà va coincidir amb el rei Felip VI. Els dos estaven asseguts molt propers i van departir algunes paraules de manera animada.</p>
      <p>A més del rei, a la final s'hi van deixar veure molts rostres famosos, com la periodista Susanna Griso, que hi va anar amb el seu fill Jan; el futbolista Sergio Ramos, que també va portar el seu fill; l'extenista Manolo Santana i altres futbolistes com Marco Asensio i Chicharito.</p>
      <figure>
        <img src="https://dades.grupnaciodigital.cat/redaccio/arxius/imatges/201911/576_1574629121fotonoticia_20191123194338_640_v3.jpg"/>
      </figure>
      <p>
        <i>Espanya aconsegueix la seva sisena Copa Davis de la història. Foto: Europa Press</i>
      </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>