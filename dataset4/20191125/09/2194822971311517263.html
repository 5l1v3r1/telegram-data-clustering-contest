<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/25/huawei-matepad-pro-tanitildi-ipade-rakip-olur-mu/"/>
    <meta property="og:site_name" content="TeknoBurada"/>
    <meta property="article:published_time" content="2019-11-25T09:57:29+00:00"/>
    <meta property="og:title" content="Huawei MatePad Pro tanıtıldı! iPad’e rakip olur mu?"/>
    <meta property="og:description" content="Huawei Çin’de gerçekleştirdiği bir etkinlikle son günlerde pek çok habere konu olan yeni tabletini duyurdu. Huawei MatePad Pro neler sunuyor?"/>
  </head>
  <body>
    <article>
      <h1>Huawei MatePad Pro tanıtıldı! iPad’e rakip olur mu?</h1>
      <address><time datetime="2019-11-25T09:57:29+00:00">25 Nov 2019, 09:57</time> by <a rel="author">Mustafa Kılıç</a></address>
      <p>
        <b>Huawei Çin’de gerçekleştirdiği bir etkinlikle son günlerde pek çok habere konu olan yeni tabletini duyurdu. Huawei MatePad Pro ismiyle çıkış yapan tabletin başlıca özellikleri ve fiyatına göz atıyoruz.</b>
      </p>
      <p>Şimdiye kadarki en güçlü Android tablet olarak lanse edilen MatePad Pro’ya Mate 30 serisinden bildiğimiz <b>Kirin 990</b> işlemcisi güç veriyor. Ekrana gömülü ön kameraya sahip olan tablet aynı zamanda hızlı kablosuz şarj desteğine ve büyük de bir bataryaya sahip.</p>
      <p>MatePad Pro, 159 x 246 x 7.2 mm boyutlarında ve 460 gram ağırlığında. Tablet, köşeleri yuvarlatılmış<b> 10,8 inç</b> bir ekranla geliyor. Ön kamera için üzerinde bir delik bulunan tabletteki bu ekran 2560 x 1600 piksel çözünürlüğünde ve IPS LCD tabanlı bir panel. DCI-P3 renk gamını destekleyen ekran <b>%90</b> ekran / kasa oranına sahip.</p>
      <figure>
        <img src="https://www.teknoburada.net/wp-content/uploads/2019/11/Huawei-MatePad-Pro.jpg"/>
      </figure>
      <p>7nm Kirin 990 yonga setinden gücünü alan tablette bellek birimi <b>8GB RAM + 512GB</b> dahili depolama şeklinde. Aynı zamanda hafıza kart desteğine de sahip olan MatePad Pro’da <b>40W</b> hızlı şarjı destekleyen 7.250 mAh büyüklüğünde bir pil kullanılıyor. Ancak kutu içerisinde gelen adaptör 20 watt gücünde şarj edebiliyor. Tablet ek olarak 15 watt kablosuz ve 7.5 watt da ters kablosuz şarj özelliğine sahip.</p>
      <p><a href="https://www.teknoburada.net/">Android 10</a> tabanlı <a href="https://www.huaweiburada.net/">EMUI 10</a> kullanıcı arayüzüyle çıkış yapan tablette, kullanıcıların telefonlarının arabirimini ekranda aktarmasını sağlayan çok ekranlı bir ortak çalışma özelliği yer alıyor. Bu özellik dosyaları cihazlar arasında rahatça aktarmak için kullanılabilir. Tablet ile telefon aramalarına yanıt vermek ve metin mesajları göndermek / almak da mümkün. İsteğe bağlı olan klavyeyi bağlayarak da tableti bir bilgisayar gibi kullanabilirsiniz.</p>
      <p>MatePad Pro’nun arkasında f / 1.8 diyafram açıklığına sahip 13 megapiksel bir ana kamera bulunuyor. Faz algılama otofokus özelliğine sahip olan kamera LED flaş ile destekleniyor. Ön tarafta f / 2.0 diyafram açıklığına sahip 8 megapiksel kamera bulunuyor.</p>
      <p>Cihaz, ucu 4096 seviyeli basınç duyarlı olan M-Pencil kalemi ile geliyor. Ekran kalemi, basitçe cihaza takılarak kablosuz olarak şarj edilebilir.</p>
      <figure>
        <img src="https://www.teknoburada.net/wp-content/uploads/2019/11/MatePad-PRO.png"/>
      </figure>
      <p>MatePad Pro’da Histen 6.0 ses destekli dört adet hoparlör bulunuyor. Kablosuz bağlantı tarafında Wi-Fi 802.11ac, Bluetooth 5.1, GPS (yalnızca LTE sürümünde) ve USB-C’ye sahip olan tablette parmak izi tarayıcısı ve 3.5 mm kulaklık girişi be yazık ki yer almıyor.</p>
      <h3>Huawei MatePad Pro fiyat ve çıkış tarihi</h3>
      <p>Bugün itibariyle satışa sunulacak tabletin fiyatına gelince;</p>
      <ul>
        <li>MatePad Pro (WiFi) 6GB + 128GB sürümü, 3299 CNY (469 $).</li>
        <li>MatePad Pro (LTE) 6GB + 128GB sürümü 3799 CNY (540 $)</li>
        <li>MatePad Pro (WiFi) 8GB + 256GB sürüm 3999 CNY (568 $).</li>
        <li>MatePad Pro (LTE) 8GB + 256GB sürüm 4499 CNY (639 $).</li>
        <li>MatePad Pro (WiFi) 8GB + 256GB sürüm 4999 CNY (710$)[Vegan Deri]</li>
        <li>MatePad Pro (LTE) 8GB + 256GB versiyon 5999 CNY (852 $) [Vegan Deri]</li>
      </ul>
      <p>Tabletin 5G versiyonu ise 2020’nin ilk çeyreğinde raflarda olacak.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/25/iphone-11-migros-ta-indirimde-bu-fiyata-bizce-kacmaz/"/>
        <a href="https://www.teknoburada.net/2019/11/25/apple-ve-samsung-cakmasi-huawei-nova-6-se-sizdirildi/"/>
        <a href="https://www.teknoburada.net/2019/11/25/samsung-galaxy-s11e-karsimizda-delige-devam/"/>
      </related>
    </article>
  </body>
</html>