<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996199-asym-zhomart-to-aev-erzhan-maksimd-tty.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T09:54:00+00:00"/>
    <meta property="og:title" content="Қасым-Жомарт Тоқаев Ержан Максимді құттықтады"/>
    <meta property="og:description" content="Президент жас таланттардың жетістігі үшін қуанып, үнемі өз пікірімен бөлісіп отырады."/>
  </head>
  <body>
    <article>
      <h1>Қасым-Жомарт Тоқаев Ержан Максимді құттықтады</h1>
      <h2>Президент жас таланттардың жетістігі үшін қуанып, үнемі өз пікірімен бөлісіп отырады.</h2>
      <address>
        <time datetime="2019-11-25T09:54:00+00:00">25 Nov 2019, 09:54</time>
      </address>
      <p><b>ҚР Президенті Қасым-Жомарт Тоқаев Junior Eurovision 2019 байқауында сәтті өнер көрсеткен жас әнші Ержан Максимді құттықтады</b>, деп хабарлайды <a href="https://kaz.zakon.kz/">Zakon.kz.</a></p>
      <blockquote>"Ержан Максим беделді Junior Eurovision ән байқауында жүлделі екінші орынға ие болды. Бұл теңдесі жоқ, тамаша жетістік! Сені, ата-анаңды және ұстаздарыңды осындай маңызды жеңіспен құттықтаймын. Алар асуларың биік болсын! Алға!" деп жазды Мемлекет басшысы Қасым-Жомарт Тоқаев Твиттердегі парақшасында.</blockquote>
      <p>Айта кетсек, Junior Eurovision-2019 халықаралық ән байқауында отандасымыз Ержан Максим ІІ-орын алды. 12 жастағы бала осы байқау үшін арнайы жазылған "Арманыңнан қалма" әнін қазақша және ағылшынша орындады.</p>
      <p>І-орынды 2018 жылғыдай байқау өткен мемлекет - Польша өкілі алды. Виктория Габор Superhero әнін поляк және ағылшын тілдерінде шырқады.</p>
      <p>Ержан Максимнің байқауда орындаған әнінің видеосын <a href="https://kaz.zakon.kz/4996196-junior-eurovision-2019-haly-araly-bay.html">мына сілтемеден</a> көре аласыздар.</p>
    </article>
  </body>
</html>