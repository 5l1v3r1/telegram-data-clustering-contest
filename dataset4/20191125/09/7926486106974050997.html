<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013370/%D9%85%D8%A7%D8%AC%D8%B1%D8%A7%DB%8C-%D8%AF%D8%A7%D8%B3%D8%AA%D8%A7%D9%86-%DA%AF%D9%88%DA%98%D9%BE%D8%B4%D8%AA-%D9%86%D9%88%D8%AA%D8%B1%D8%AF%D8%A7%D9%85-%D8%AF%D8%B1-%D8%AF%DB%8C%D8%AF%D8%A7%D8%B1-%D8%B3%D8%B9%D8%AF-%D8%A7%D9%84%D8%AD%D8%B1%DB%8C%D8%B1%DB%8C-%D8%A8%D8%A7-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T09:29:35+00:00"/>
    <meta property="og:title" content="ماجرای داستان گوژپشت نوتردام در دیدار سعد الحریری با رهبر انقلاب"/>
    <meta property="og:description" content="زمانی که دفتر آیت الله خامنه ای وارد شدیم، ایشان صمیمانه با سعد الحریری برخورد کردند. سعد الحریری درباره لبنان گفت و سپس آیت الله خامنه ای و گفت که آیا داستان گوژپشت نوتردام را خوانده ای؟"/>
  </head>
  <body>
    <article>
      <h1>ماجرای داستان گوژپشت نوتردام در دیدار سعد الحریری با رهبر انقلاب</h1>
      <address>
        <time datetime="2019-11-25T09:29:35+00:00">25 Nov 2019, 09:29</time>
      </address>
      <p>
        <i>زمانی که دفتر آیت الله خامنه ای وارد شدیم، ایشان صمیمانه با سعد الحریری برخورد کردند. سعد الحریری درباره لبنان گفت و سپس آیت الله خامنه ای و گفت که آیا داستان گوژپشت نوتردام را خوانده ای؟</i>
      </p>
      <p>به گزارش مشرق، این روزها لبنان درگیر اعتراض های داخلی است که در وهله نخست بمنظور مقابله با فساد و مطالبات مردم شکل گرفت اما در روزهای بعد به یک اعتراض مدیریت یافته با حضور عناصر بیرونی تبدیل شد.</p>
      <p>اعتراض های مردمی از مسیر اصلی منحرف شد و مدیریت آن در اختیار رسانه های سعودی - آمریکایی و نیز اتاق فکر جریانهای ضد محور مقاومت قرار گرفت تا جایی که عناصر اصلی فساد در لبنان با مصادره اعتراضهای لبنان در کنار تظاهرگنندگان قرار گرفتند.</p>
      <blockquote>بیشتر بخوانید:<br/><a href="https://www.mashreghnews.ir/news/1013286/%D9%85%D9%84%D8%A7%D9%82%D8%A7%D8%AA-%D8%AE%D8%B5%D9%88%D8%B5%DB%8C-%D9%85%D8%AD%D9%85%D8%AF%D8%AD%D8%B3%DB%8C%D9%86-%D8%A8%D8%A7-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8">ملاقات خصوصی «محمدحسین» با <i>رهبر</i><i>انقلاب</i></a></blockquote>
      <p>در زمانی که همه منتظر واکنش حزب الله لبنان و شخص دبیرکل آن به این رویدادهای داخلی بودند و انتظار می رفت  تا سید حسن نصرالله دبیرکل حزب الله از این اعتراضات برای انتقام از حریری و جریانهای دولت استفاده کند و مسیر استعفای دولت را فراهم کند اما سخنان سید حسن نشان داد که او به عمق فتنه و توطئه خارجی برای لبنان آگاه است و از اینرو با استعفای دولت و خلاء امنیتی در کشور مخالفت کردو همی موضوع دستاویزی برای هجمه به سلاح مقاومت شد.</p>
      <p>شاید در چنین شرایطی ذکر خاطره ای از وزیر سابق فرهنگ لبنان درباره تشبیه  رهبر معظم انقلاب اسلامی  از لبنان و سلاح مقاومت در دیدار سعد الحریری با ایشان خالی از لطف نباشد.</p>
      <p>طارق متری وزیر سابق فرهنگ لبنان می گوید :  ماه مارس سال 2010  من بهمراه سعد الحریری به تهران رفتم. با آیت الله خامنه ای وقت ملاقات داشتیم.</p>
      <p>قبل از نشست من و سعد الحریری کنار یکدیگر نشستیم. سعدالحریری به من گفت که ما باید سلاح حزب الله را بعنوان موضوع اصلی مطرح کنیم. من چیزی نگفتم اما دیگران همه موافقت کردند.</p>
      <p>زمانی که دفتر آیت الله خامنه ای وارد شدیم، ایشان  بسیار گرم و صمیمانه با سعد الحریری برخورد کردند. ایشان از رفیق الحریری به نیکی یاد کرد. سعد الحریری درباره لبنان و موضوع سلاح حزب الله سخن گفت و سپس آیت الله خامنه ای نگاهی به وی کرد و گفت که آیا رمان گوژپشت نوتردام را خوانده ای؟</p>
      <p>مشخص بود که سعد الحریری این رمان را نخوانده بود. سپس آیت الله خامنه ای ادامه داد : این داستان یک زن بسیاز زیبا و شاید زیباترین  زنهای پاریس است و طبیعی است تمام کسانی که قدرت داشتند به دنبال اوبودند.اشخاص دارای نفوذ و  ثروت. اسم این زن چه بود؟</p>
      <p>طارق متری جواب داد : اسمرالدا . ..آیت الله خامنه ای نگاهی به من ( طارق متری) کرد و با تبسمی گفتند : آفرین..معلومه که تو وزیر فرهنگ هستی؟!</p>
      <p>سپس رهبر ایران گفت که تمامی اشخاصی که ویژگی های این زن را در زیبایی و لطافت می دانستند خواهان سوء استفاده از وی بودند.</p>
      <p>این زن (اسمرالدا) خنجری زیبا و تیز همراه خود داشت تا در برابر سوء استفاده کنندگان از خود دفاع کند.</p>
      <p>آیت الله خامنه ای ادامه دادند : آقای نخست وزیر! لبنان شبیه این زن زیباست..عروس مدیترانه است ..تمامی کشورها خواهان آن هستند و اسرائیل تهدید و خطری برای آن است... اما سلاح حزب الله مانند خنجر اسمرالدا است.</p>
      <p>منبع: خبرگزاری قدس</p>
    </article>
  </body>
</html>