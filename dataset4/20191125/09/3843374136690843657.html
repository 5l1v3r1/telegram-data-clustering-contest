<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/khl/25112019-khl_nedelas_labakie_kovarzs_rukavisnikovs"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T09:55:00+00:00"/>
    <meta property="og:title" content="Ankipāns: &quot;Par attieksmi un spēles plāna izpildīšanu varu ielikt desmit balles&quot;(9)"/>
    <meta property="og:description" content="Kontinentālā hokeja līga (KHL) noteikusi labākos spēlētājus sezonas 11. nedēļā. Šajā nogrieznī atzinību izpelnījās čehu vārtsargs Jakubs Kovāržs, krievu aizsargs Romāns Rukavišņikovs un krievu uzbrucējs Ņikita Sošņikovs."/>
  </head>
  <body>
    <article>
      <h1>Ankipāns: "Par attieksmi un spēles plāna izpildīšanu varu ielikt desmit balles"(9)</h1>
      <address>
        <time datetime="2019-11-25T09:55:00+00:00">25 Nov 2019, 09:55</time>
      </address>
      <p>Kontinentālā hokeja līga (KHL) noteikusi labākos spēlētājus sezonas 11. nedēļā. Šajā nogrieznī atzinību izpelnījās čehu vārtsargs Jakubs Kovāržs, krievu aizsargs Romāns Rukavišņikovs un krievu uzbrucējs Ņikita Sošņikovs.</p>
      <p>11. nedēļas labākais vārtsargs ir Jekaterinburgas "Avtomobilist" leģionārs<b>Jakubs Kovāržs</b> (31). Trijās cīņās palīdzēja izcīnīt divas uzvaras un ielaida piecas ripas. Čehs kopumā atvairīja 95.6% no pretinieku metieniem. Urālu klubs tagad ieņem sesto vietu Austrumu konferencē.</p>
      <p>Aizsardzības līnijā par nedēļas labāko atzīts Kazaņas "Ak Bars" spēlētājs <b>Romāns Rukavišņikovs</b> (27). Trijās izbraukuma spēlēs komandai palīdzēja gūt trīs uzvaras. Krievs iekrāja 3 (1+2) rezultativitātes punktus un nopelnīja lietderības koeficientu +3. Tatarstānas galvaspilsētas klubs šobrīd ir KHL līderis.</p>
      <p>Par aizvadītās nedēļas labāko uzbrucēju pasludināts Ufas "Salavat Yulaev" dalībnieks <b>Ņikita Sošņikovs</b> (26). Trijās spēlēs komandai palīdzēja izcīnīt piecus punktus. Krievs savāca 5 (3+2) un nopelnīja lietderības koeficientu +3. Šosezon izvirzījies kā komandas otrais labākais bombardieris. Baškortostānas galvaspilsētas vienība patlaban atrodas trešajā pozīcijā austrumos.</p>
      <p>Nedēļas labākais jaunais spēlētājs ir Kazaņas "Ak Bars" vietējais uzbrucējs Artjoms Gaļimovs (20). Trijās izbraukuma cīņās palīdzēja gūt trīs uzvaras. Jaunais censonis sakrāja 4 (2+2) un nopelnīja lietderības koeficientu +1, spēlējot 12:13 minūtes vidēji mačā.</p>
      <p>Izmantotie resursi:<br/><a href="http://www.khl.ru/">khl.ru</a></p>
    </article>
  </body>
</html>