<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/igor-dodon-l-a-felicitat-pe-klaus-iohannis-romanii-au-facut-o-alegere-importanta-i-pentru-r-moldova-prin-mandatul-pe-care-vi-l-au-incredinat-148897.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T09:48:00+00:00"/>
    <meta property="og:title" content="Igor Dodon l-a felicitat pe Klaus Iohannis: „Românii au făcut o alegere importantă și pentru R.Moldova, prin mandatul pe care vi l-au încredințat”"/>
    <meta property="og:description" content="Președintele Igor Dodon i-a adresat un mesaj de felicitare lui Klaus Iohannis, cu ocazia realegerii în funcția de președinte al României, într-un mesaj plasat pe pagina de..."/>
  </head>
  <body>
    <article>
      <h1>Igor Dodon l-a felicitat pe Klaus Iohannis: „Românii au făcut o alegere importantă și pentru R.Moldova, prin mandatul pe care vi l-au încredințat”</h1>
      <address>
        <time datetime="2019-11-25T09:48:00+00:00">25 Nov 2019, 09:48</time>
      </address>
      <p>Președintele Igor Dodon i-a adresat un mesaj de felicitare lui Klaus Iohannis, cu ocazia realegerii în funcția de președinte al României, într-un mesaj plasat pe pagina de Facebook.</p>
      <p>„Românii au făcut o alegere importantă și pentru Republica Moldova, prin mandatul pe care vi l-au încredințat, și am toată încrederea că veți continua să contribuiți activ la buna conlucrare dintre țările noastre”, a scris Igor Dodon.</p>
      <p>De asemenea, Igor Dodon a spus că Republica Moldova apreciază contribuția lui Klaus Iohannis și a românilor la evoluția sa europeană, dar și sprijinul constant acordat prin mai multe proiecte importante.</p>
      <p>„ Îmi doresc ca în acest nou mandat al Dumneavoastră să reușim împreună să ținem România și Republica Moldova cât mai departe de false dezbateri geopolitice, dar în același timp, să reușim să apropiem cât mai mult cetățenii noștri și să lucrăm pentru bunăstarea lor”, se mai arată în mesaj.</p>
    </article>
  </body>
</html>