<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247183/elon-musk-200-000-de-precomenzi-pentru-camioneta-cybertruck.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T09:05:46+00:00"/>
    <meta property="og:title" content="Elon Musk: 200.000 de precomenzi pentru camioneta Cybertruck"/>
    <meta property="og:description" content="Elon Musk spune ca 200.000 de oameni au precomandat camioneta Cybertruck prezentata de companie pe 21 noiembrie. Practic oamenii au platit 100 de dolari pentru a-si rezerva vehiculul, dar isi pot primi banii inapoi daca se razgandesc. Cybertruck costa de la 39.900 dolari si ar trebui sa ajunga la clienti in 2021, dar Tesla este celebra pentru amanari. Actiunile companiei au scazut cu 6% vineri, dar capitalizarea de piata este de 60 miliarde dolari."/>
  </head>
  <body>
    <article>
      <h1>Elon Musk: 200.000 de precomenzi pentru camioneta Cybertruck</h1>
      <address>
        <time datetime="2019-11-25T09:05:46+00:00">25 Nov 2019, 09:05</time>
      </address>
      <p>
        <b>Elon Musk spune ca 200.000 de oameni au precomandat camioneta Cybertruck prezentata de companie pe 21 noiembrie. Practic oamenii au platit 100 de dolari pentru a-si rezerva vehiculul, dar isi pot primi banii inapoi daca se razgandesc. Cybertruck costa de la 39.900 dolari si ar trebui sa ajunga la clienti in 2021, dar Tesla este celebra pentru amanari. Actiunile companiei au scazut cu 6% vineri, dar capitalizarea de piata este de 60 miliarde dolari.</b>
      </p>
      <p>Cybertruck eeste al saselea model lansat de Tesla, dar si cel la care rezervarea costa cel mai putin: 100 de dolari. In 2016 precomanda pentru Model 3 era 1.000 de dolari, iar acum, cei care vor sa precomande SUV-ul Model Y trebuie sa plateasca 2.500 dolari.</p>
      <p>
        <b><a href="https://www.wall-street.ro/articol/Auto/247134/pierdere-de-768-de-milioane-de-dolari-pentru-elon-musk-dupa-incidentul-cybertruck.html">Averea lui Elon Musk a scazut cu 768 de milioane de dolari</a>, dupa ce la cel mai recent eveniment al companiei Tesla, geamurile camionului electric Cybertruck s-au spart.</b>
      </p>
      <p>Pasul urmator este cand Cybertruck va intra in productie si cei care au pre-comandat vor fi invitati sa-si configureze masina, scrie <a href="http://Hotnews.ro/">Hotnews.ro</a>.</p>
      <p>Probabil ca putini dintre cei 200.000 de oameni chiar vor ajunge sa aiba camioneta electrica, mai ales daca datele de livrare vor intarzia. Insa, fara indoiala, este una dintre cele mai interesante masini prezentate in acest an. Trebuie spus ca Musk a folosit termenul ”orders” (comenzi), dar practic este vorba doar de pre-comenzi.</p>
      <p>Modelul costa 39.900 dolari in versiunea cu 400 km autonomie si 68.900 dolari in varianta cu 800 km autonomie. Daca in versiunea de baza camioneta ajunge in 6,5 secunde la 100 km/h, in varianta de top atinge 100 km/h in 2,9 secunde si masina poate tracta 14 tone. Exista si o varianta medie, cu 500 km autonomie si pret de 49.900 dolari.</p>
      <p>Masina are caroserie din otel inoxidabil, roti de mari dimensiuni si aduce a vehicul blindat, dar te duce cu gandul si la un avion.</p>
      <p>Era de asteptat ca designul sa fie unul futurist, dar multi au fost surprinsi de cum arata camioneta. Elon Musk a spus ca s-a inspirat din masina Lotus Esprit, amfibia lui James Bond din filmul ”Spionul care m-a iuibit”. Multi spun ca masina este urata si ca nu are nimic in comun cu imaginea tipica, de robustete a unui ”pickup truck” american.</p>
      <p>In timpul demonstratiei gandita sa arate cat de rezistente sunt geamurile, acestea s-au spart cand au fost lovite cu bile de otel. Musk a injurat infundat si a spus ca ”este loc pentru imbunatatiri”. Evident, intregul eveniment de lansare a fost un show marca Elon Musk.</p>
      <p>Cybertruck are sase locuri, o sarcina utila de 1,5 tone si poate tracta 7 tone.</p>
    </article>
  </body>
</html>