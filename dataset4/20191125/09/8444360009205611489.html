<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/voiotia-glitose-apo-ti-sygkrousi-me-dentro-alla-ton-skotose-dierxomeno-aytokinito-skotothike-o-33xronos/2922740/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T09:11:15+00:00"/>
    <meta property="og:title" content="Βοιωτία: Γλίτωσε από τη σύγκρουση με δέντρο αλλά τον σκότωσε διερχόμενο αυτοκίνητο – Σκοτώθηκε ο 33χρονος!"/>
    <meta property="og:description" content="Ο άτυχος 33χρονος βγήκε από το αυτοκίνητο που οδηγούσε και εκείνη τη στιγμή, παρασύρθηκε από διερχόμενο όχημα. Ασύλληπτη τραγωδία στη Βοιωτία..."/>
  </head>
  <body>
    <article>
      <h1>Βοιωτία: Γλίτωσε από τη σύγκρουση με δέντρο αλλά τον σκότωσε διερχόμενο αυτοκίνητο – Σκοτώθηκε ο 33χρονος!</h1>
      <h2>Ο άτυχος 33χρονος βγήκε από το αυτοκίνητο που οδηγούσε και εκείνη τη στιγμή, παρασύρθηκε από διερχόμενο όχημα. Ασύλληπτη τραγωδία στη Βοιωτία...</h2>
      <address><time datetime="2019-11-25T09:11:15+00:00">25 Nov 2019, 09:11</time> by <a rel="author">Newsit Newsroom</a></address>
      <p>Γλίτωσε από τη σύγκρουση με δέντρο, αλλά δυστυχώς τον σκότωσε διερχόμενο αυτοκίνητο, που τον παρέσυρε.</p>
      <p>Ένας νέος άνθρωπος 33 ετών έχασε τη ζωή του τα ξημερώματα της Δευτέρας (25/11) σε τροχαίο δυστύχημα στην Ε.Ο. Θηβών – Λιβαδειάς.</p>
      <p>Συγκεκριμένα λίγο μετά τις 06:00 το πρωί, κάτω από συνθήκες που διερευνώνται, ΙΧ επιβατικό που κατευθυνόταν προς Θήβα, με οδηγό τον 33χρονο εξετράπη της πορείας του, στο 10ο χλμ της παραπάνω οδού στη διασταύρωση με Υψηλάντη, κοντά στην Αλίαρτο, με αποτέλεσμα να προσκρούσει σε δέντρο και να ακινητοποιηθεί.</p>
      <p>Σύμφωνα με τα πρώτα στοιχεία, ο 33χρονος κατέβηκε να ελέγξει τη ζημιά και εκείνη τη στιγμή παρασύρθηκε από έτερο όχημα που είχε κατεύθυνση προς Λιβαδειά, με τραγικό αποτέλεσμα το θανάσιμο τραυματισμό του!</p>
      <p>Ασθενοφόρο του ΕΚΑΒ μετέφερε τον άτυχο άνδρα στο Νοσοκομείο Λιβαδειάς, όπου διαπιστώθηκε ο θάνατός του.</p>
      <p>Πηγή: <a href="http://www.lamiareport.gr/index.php/topika/item/140965-tragikos-thanatos-gia-33xrono-odigo">lamiareport.gr</a></p>
    </article>
  </body>
</html>