<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780480/%D9%87%D8%B4%D8%AF%D8%A7%D8%B1-%D8%AD%D8%A7%D9%85%D8%AF-%DA%A9%D8%B1%D8%B2%D8%A7%DB%8C-%D8%AF%D8%B1%D8%A8%D8%A7%D8%B1%D9%87-%D9%88%D8%B6%D8%B9%DB%8C%D8%AA-%D8%A8%D8%AD%D8%B1%D8%A7%D9%86%DB%8C-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T09:16:58+00:00"/>
    <meta property="og:title" content="هشدار «حامد کرزای» درباره وضعیت بحرانی افغانستان"/>
    <meta property="og:description" content="رئیس جمهور سابق افغانستان درباره وضعیت بحرانی این کشور هشدار داد."/>
  </head>
  <body>
    <article>
      <h1>هشدار «حامد کرزای» درباره وضعیت بحرانی افغانستان</h1>
      <address><time datetime="2019-11-25T09:16:58+00:00">25 Nov 2019, 09:16</time> by <a rel="author" href="https://www.mehrnews.com/archive?jr=210" target="_blank">عبدالحمید بیاتی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از بی بی سی، ««حامد کرزای» رئیس جمهوری سابق افغانستان در یک نشست خبری در کابل ضمن اعلام اینکه کشور به سمت بحران می‌رود، از حکومت خواست که برای حل مشکل اقدام کند.</p>
      <p>وی خطاب به محمد اشرف غنی، رئیس جمهور افغانستان گفت که دقت کند و اوضاع مملکت را بسنجد و با همکاری مردم افغانستان در بهبود وضعیت اقدام کند.</p>
      <p>کرزای وعده داد که برای بهبود وضعیت و حمایت از حقوق مردم افغانستان با دولت همکاری می کند.</p>
      <p>وی تاکید کرد که حکومت نگذارد کشور از این بیشتر خراب شود.</p>
      <p>رئیس جمهور پشین افغانستان گفت که اکنون امید به زندگی در افغانستان کاهش یافته و این روند باعث شده که شمار زیادی از جوانان به خارج افغانستان مهاجرت کنند.</p>
      <p>کرزای با انتقاد از وضعیت آزادی بیان در این کشور گفت که یکی از اهداف قانون اساسی افغانستان، مردم سالاری، آزادی بیان و آزادی اجتماع است ولی اکنون این حق در معرض تهدید قرار دارد.</p>
      <p>رئیس جمهوری پیشین درباره اینکه چه کسی باعث تهدید آزادی بیان شده، توضیح نداد ولی گفت که اکنون خبرنگاران و صاحب نظران بعد از ابراز نظر تهدید می‌شوند.</p>
    </article>
  </body>
</html>