<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/lastbil-bargad"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T09:19:53+00:00"/>
    <meta property="og:title" content="Lastbil bärgad"/>
    <meta property="og:description" content="Den lastbil som under en längre tid blockerat en av tillfartsvägarna till Hästkullens vindkraftpark i Viksjö är nu bärgad."/>
  </head>
  <body>
    <article>
      <h1>Lastbil bärgad</h1>
      <address><time datetime="2019-11-25T09:19:53+00:00">25 Nov 2019, 09:19</time> by <a rel="author">Håkan Alamaa</a></address>
      <p>
        <b>Den lastbil som under en längre tid blockerat en av tillfartsvägarna till Hästkullens vindkraftpark i Viksjö är nu bärgad.</b>
      </p>
      <p>Lastbilen, som ägs av ett Bulgariskt åkeri, blev offer för konflikten vid vindkraftparken. Underentreprenörerna skulle enligt uppgift ha fått i uppdrag att sanda och röja snö, men eftersom de inte fått betalt stod alla maskiner stilla.</p>
      <p>Den bulgariska trailern gled av den glashala skogsvägen och hamnade med bakänden ner mot Hornsjöbäcken.</p>
      <p>Eftersom området räknas som ett av de mest skyddsvärda områdena i landet försenades bärgningen. Vattnet fick inte grumlas och en punkterad dieseltank skulle få svåra konsekvenser. Bärgningsarbetet stod stilla under den tid det tog att reda ut vem som hade ansvar för vad.</p>
      <p>Men nu verkar allt ha löst sig. När SVT:s reporter besökte platsen under söndagen var lastbilen borta.</p>
    </article>
  </body>
</html>