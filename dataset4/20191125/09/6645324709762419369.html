<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/america/poptodorova-sreshtata-mejdu-borisov-i-trymp-shte-ima-silen-regionalen-rezonans-news_1409403.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="Поптодорова: Срещата между Борисов и Тръмп ще има силен регионален резонанс"/>
    <meta property="og:description" content="Тя отхвърли тълкуванията за"/>
  </head>
  <body>
    <article>
      <h1>Поптодорова: Срещата между Борисов и Тръмп ще има силен регионален резонанс</h1>
      <address><time datetime="2019-11-25T09:30:00+00:00">25 Nov 2019, 09:30</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>Срещата на премиера Бойко Борисов с президента Доналд Тръмп, която се очаква да започне в 21 часа българско време, не е "благодарност", а "<a href="https://www.actualno.com/politics/hero-mustafa-sreshtata-trymp-borisov-shte-pokaje-silata-na-nashite-otnoshenija-news_1408897.html">нов етап от развитието на отношенията</a> между двете страни". РАзговорът за модернизацията на българската армия между двамата лидер ще продължи. Доналд Тръмп няма да пропусне да постави въпросът за сигурността на страната - относно "руското проникване и шпионските скандали". <a href="https://www.actualno.com/politics/trymp-shte-govori-s-borisov-za-korupcijata-v-bylgarija-news_1408945.html">Ясни проблеми с корупцията </a>спират решаването на казуса с визите за българи вече 15 години. Сещата на Борисов и Тръмп ще има голям резонанс на Балканите, защото е крачка в промяната на политиката на САЩ - а именно, завръщането на Америка на Балканите. Това са част от темите, които очерта Елена Поптодорова пред БНТ. Като бивш посланик на Бългрия в САЩ, тя е организирала срещите на всички български държавници до последната с американски представители и президенти. <br/><br/><br/><b>Как се <a href="https://www.actualno.com/politics/sreshtata-mejdu-borisov-i-trymp-koi-sa-ochakvanite-akcenti-news_1409371.html">влиза в Овалния кабинет</a>?</b> "Влиза се с достатъчно основания и причини, за да се планира и да се подготви такава среща. Никога тази среща не е била формална. Ако европейсците обичат етикета и официалностите, американската практика е различна. Борисов 2 влезе в Овалния кабинет на среща с Барак Обама във връзка с атентата в Сарафово, край Бургас. Сега причината е действително покупката на бойните самолети. Но веднага искам да пресека тълкуването за "благодарност" от страна на САЩ. Истината е, че когато има практическа възможност за по-широко сътрудничество, се прави такава среща и сега ситуацията е такава. Тази покупка отваря възможности за сътрудничество във воената област, но и в индустриалната, и научната област също", каза Поптодорова.</p>
      <related>
        <a href="https://www.actualno.com/politics/syvetite-na-pasi-da-prodadem-na-trymp-belene-da-poiskame-sytrudnichestvo-s-nasa-i-trump-tower-news_1407002.html"/>
      </related>
      <p><b>Голямото завръщане на САЩ на Балканите:</b> Тази лидерска среща става след срещи на Тръмп с Полша, Чехия, това показва последователен интерес към Източна Европа и Балканите. И за мен, която следи от толкова десетилетия отношенията между САЩ и България, и Европа, това означава завръщане на САЩ в Централна и Източна Европа и Балканите след една пауза. Това е добра новина. Завръщане в посока икономика, сигурност, инвестиции. Вижте какво става в съседните ни държави: ангажираността на САЩ в Полша, в Румъния, да не говорим в Централна Европа. Това е една, подчертавам, <b><a href="https://www.actualno.com/analysis/euractiv-balkanite-zamenjat-zapadna-evropa-v-prioritetite-na-sasht-news_1382516.html">нова фаза в присъствието на САЩ </a>в нашия регион</b>, каза Поптодорова. <b>Така че срещата е двустранна, но ще има и много силен регионален резонанс.</b> "Едно нещо искам да подчертая в никакъв случай срещата не бива да се тълкува в конюктура – вътрешна българска или американска. Всяка от предишните срещи е довела до някакво развитие. Така че и на тази среща днес трябва да гледаме като на следващ етап в развитието на отношенията между България и САЩ, непременно, в средносрочен и дългосрочен план. И много се надявам да няма изкушения от конюктурата на мига.", подчерта бившият посланик на България в САЩ. <br/><b>На масата на преговорите между Тръмп и Борисов:</b> Задължително е да се постави <a href="https://www.actualno.com/politics/borisov-se-nadjava-na-politicheska-otstypka-za-amerikanskite-vizi-za-bylgari-news_1409281.html"><b>въпросът за визите</b></a>, категорична беше Поптодорова. "Поставяме го вече 15 години. Няма да има някакъв еднозначен отговор, но ще има изявена добра воля. Нека отново кажем, че този въпрос се решава от Конгреса. Да съществува номиналното изискване за процент откази, трябва да бъдат до 3% максимум – това е законодателство на Конгреса. На кратко казано, тук има и по-дължоко тълкуване, и то се нарича – корупция и върховенство на закона. Очевидни проблеми съществуват и това прави процента на отказите по – висок. Домашното е за нас", стана ясно от изказването на Поптодорова. <b>Военна и енергийна сигурност и съюзничество.</b></p>
      <related>
        <a href="https://www.actualno.com/viewpoint/borisov-i-trymp-priliki-i-razliki-news_614801.html"/>
      </related>
      <p>Военното сътрудничество вече има добро първо начало след едно много дълго забавяне, по думите й. "Имайте предвид , че тази покупка (на военните изтребители) се случва след 10-годишни усилия и е само началото. Този разговор за модернизацията ще продължи", категорична е Поптодорова. <a href="https://www.actualno.com/balkani/sasht-ne-odobrjavat-namesata-na-rusija-v-syrbija-news_1409047.html">Тръмп няма да подмине</a> темата за <b>руското проникване или шпионските скандали</b>, според Поптодорова. "<a href="https://www.actualno.com/balkani/vuchich-pochna-da-zamazva-shpionskija-skandal-s-uchastieto-na-rusija-news_1408574.html">В случая с България</a>, най-сериозното е, че имаме употреба на българска земя, за операция извън България. И не случайно <a href="https://www.actualno.com/balkani/dejstva-li-syrbija-kato-agresiven-ruski-trojanski-kon-na-balkanite-news_1409098.html">сръбският президент</a> си позволи да говори нещо в този дух, как се изполва България. Защо не каза нещо за Румъния? Имаме наш си вътрешен проблем, който ние трябва да решим, разбира се, с помощта на съюзниците, но няма как да го избегнем. Той е отново за нашата вътрешна сигурност." <b>Военноморска база на НАТО в Черно море.</b> Премиерът напът за САЩ отново каза, че няма да позволи такава да бъде построена в България. "Знаем позицията на премиера, но той ако иска да обсъжда темите за сигурността, не може да избегне темата за сигурността в Черно море. Защото острият проблем на сигурността на черноморието не е просто за България, а за цяла Европа. <b>България е най-уязвима</b>. И аз подчертавам най-уязвима и от руско проникване и от непредсказуемите действия в Черно море. Така че в български интерес е , независимо от тази много мила декларация за "платноходки и туризъм в Черно море", един сериозен държавник не може да не си дава сметка за сигурността на държавата си и региона. Днес сигурността е неделима, това трябва да се повтаря ежедневно." <b>НАТО – <a href="https://www.actualno.com/politics/borisov-otiva-pri-trymp-s-dvama-vicepremieri-i-trima-ministri-news_1409033.html">приносът на съюзниците</a> ще е тема.</b> "Истина е, че въпросите на НАТО не се решават единствено от Франция, предстои среща на лидерите в Лондон, която трябва да потвръди жизнеността на Алинанса. До този момент никоя отделна държава не може и не предлага нищо друго в тази посока. И Франция нищо не предлага като заместител на Пакта." Тръмп недоволства, за това, че номинано САЩ носи основната тежест финансово на НАТО. "За България основна задача е да поддържа 2% и да държи нивото. Това е като всеки друг бюджет. Не може една година да инвестираш и да чакащ 10 години възвращаемост. Същото е и с отбраната.", подчерта бившият посланик на България в САЩ. <b>Енергийните теми на срещата</b></p>
      <related>
        <a href="https://www.actualno.com/politics/sreshtata-mejdu-borisov-i-trymp-koi-sa-ochakvanite-akcenti-news_1409371.html"/>
      </related>
      <p>"Така както много похвално се коментира тръгналия <b>интерконектор с Гърция</b>, така само преди два дни разбрахме, че гръцката страна е ограничила достъпа до този газ до 4 гръцки компании. Смятам, че по-късно днес в 9 вечерта, когато започва срещата в Овалния кабинет, трябва да се обсъжда практически възможността за придобиване на алтернативен втечнен газ от страна на САЩ.", даде препоръка Поптодорова. <b>"Балканския поток </b>е гледан <a href="https://www.actualno.com/america/sasht-obmisljat-sankcii-za-zapadni-kompanii-uchastvashti-v-severen-potok-2-news_1409312.html">доста критично от САЩ</a> и Брюксел – Големият въпрос е първо - парите и второ дали това е диверсификация. По втория въпрос знаем, че не е. Но ако не ни излезе и сметката, и ако ние ще се лишим от още едни 30 млрд. транзитни такси, за да платим още толкова, като загубим трайно друг приход, то тогава трявба да се направи ясна сметка. За да се превърне България в газов хъб, това означава да има разнообразие, но и защитени в среден и дългосрочен план приток на газ. Това <a href="https://www.actualno.com/politics/poslanikyt-na-sasht-shte-se-bori-za-energijno-nezavisima-i-prosperirashta-bylgarija-news_1408726.html">отбеляза скоро и американската посланичка у нас</a>." Така тази темата е сред тези, с които България трябва да внимава, стана ясно от думите на Поптодорова. <b>Можем ли да очакваме визита на американски президент в България скоро?</b> Скоро има избори, това е изключено. Трябва да е съчетано с поне още едно или две посещения в региона, обикновено това е комбинирана визита. Няма да се случи непосредствено след наша среща в Овалния кабинет, т.е. идната година не бива да очакваме подобна визита. Евентуално, при втори мандат на Тръмп, може би, обясни Поптодорова.</p>
    </article>
  </body>
</html>