<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/porre-fine-cultura-take-make-waste/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:43:00+00:00"/>
    <meta property="og:title" content="Porre fine alla cultura del “take, make, waste”"/>
    <meta property="og:description" content="I Governi e i consumatori si sono resi conto della necessità di decarbonizzare l’economia."/>
  </head>
  <body>
    <article>
      <h1>Porre fine alla cultura del “take, make, waste”</h1>
      <h2>I Governi e i consumatori si sono resi conto della necessità di decarbonizzare l’economia.</h2>
      <address><time datetime="2019-11-25T09:43:00+00:00">25 Nov 2019, 09:43</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Victoria Leggett, Head of Impact Investing di <a href="https://www.ubp.com/it">Union Bancaire Privée (UBP)</a>, spiega che i Governi e i consumatori si sono resi conto della necessità di decarbonizzare l’economia. Francia, Regno Unito, Norvegia e Svezia stanno lavorando per diventare carbon neutral e altre 15 nazioni hanno iniziato discussioni approfondite sul tema. <b>L’Unione Europea ha deciso, nel 2021, di bandire l’utilizzo di diversi articoli in plastica monouso, e di dimezzare le emissioni di CO2 generate dal trasporto delle merci entro il 2050.</b> Per le persone e i consumatori gli scioperi studenteschi e le proteste sul cambiamento climatico, accanto alla riduzione del consumo di carne, sono segnali di un mutamento di pensiero che non può essere ignorato. Il cambiamento in corso nell’economia globale richiede una grande quantità di investimenti, da cui trarranno vantaggio le aziende che stanno lavorando per essere all’altezza delle sfide ambientali e sociali. Beneficiare dalle eccezionali potenzialità di crescita di queste aziende nei prossimi decenni è esattamente quello che fa l’impact investing: selezionare asset che abbiano un impatto sulla società positivo e misurabile, offrendo contemporaneamente agli investitori prospettive attraenti.</p>
      <p>Ma come possiamo identificare questi potenziali asset e valutarne l’impatto? Le attuali metodologie di selezione si basano sul piano proposto dai 17 Sustainable Development Goals delle Nazioni Unite (SDGs). UBP ha sviluppato la propria metodologia personalizzata, in partnership con il Cambridge Institute for Sustainability Leadership (CISL): si suddivide la SDG in sei principali temi di investimento, quali bisogni primari, salute e benessere, economie eque e inclusive, stabilità climatica, ecosistemi sani e comunità sostenibili. Le società vengono poi analizzate a livello tematico utilizzando criteri “IMAP” (intenzionalità, materialità, addizionalità, potenzialità) per misurare l’intensità dell’impatto.</p>
      <footer>
        <a href="https://www.trend-online.com/prp/porre-fine-cultura-take-make-waste/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>