<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/1019112-krichim-e-izpraven-pred-ekologichna-kriza"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T09:48:42+00:00"/>
    <meta property="og:title" content="Глобяват &quot;Напоителни системи&quot; заради обезводняването на Въча (обновена)"/>
    <meta property="og:description" content="„Напоителни системи&quot; ще бъдат глобени заради обезводняването на река Въча в периода 18-21 ноември в района на Кричим. Това стана ясно по време на срещ..."/>
  </head>
  <body>
    <article>
      <h1>Глобяват "Напоителни системи" заради обезводняването на Въча (обновена)</h1>
      <address><time datetime="2019-11-25T09:48:42+00:00">25 Nov 2019, 09:48</time> by <a rel="author">Мариела Хубинова</a></address>
      <p>
        <b>„Напоителни системи" ще бъдат глобени заради обезводняването на река Въча в периода 18-21 ноември в района на Кричим. Това стана ясно по време на срещата при областния управител на Пловдив. В бъдеще от Министерството на околната среда и водите ще съгласуват графиците за планови ремонти на ВЕЦ-овете с Агенцията по рибарство и аквакултури.</b>
      </p>
      <p>
        <i>
          <b>Вижте повече от прякото включване на Мариела Хубинова</b>
        </i>
      </p>
      <figure>
        <video src="https://nws2.bnt.bg/p/p/s/psn251119-12-krichim-priako-x264-726630.mp4"/>
      </figure>
      <p>При проверката "Басейнова дирекция" е установила, че "Напоителни системи" не са осигурили минималните количества от 5 куб. метра в секунда вода за захранването на река Въча. По закон минималната глоба е 10 хиляди лева. От „Напоителни системи" - клон Марица заявиха, че ще обжалват санкцията.</p>
      <blockquote>Петко Димов - управител на „Напоителни системи" ЕАД - клон Марица: Нашето съоръжение само и единствено разпределя вода, която ни бива подавана. имаме всичко документирано. Има хидромерна станция на НИМНХ която е 500 метра по-надолу, поискали сме информацията и там ще видят всички, че в момента, в който сме получавали вода сме подавали дори повече от тази, която ни е била оказана от министерството.</blockquote>
      <p>За да се предотвратят в бъдеще подобни ситуации на срещата бяха набелязани конкретни мерки.</p>
      <blockquote>
        <i>Дани Каназирева, областен управител на Пловдив: Решихме да се търси начин на възлагането на хидроложко проучване, което да бъде извършено в рамките на града, което да покаже какви мерки могат да бъдат предприети, например, относно изграждането на допълнителни прагове или профилиране на дъното на речното корито, за да може дори и при по-малко количество вода да се обезпечи водния стоеж</i>
      </blockquote>
      <p>Риболовните сдружения в Кричим няма да зарибяват отново реката с пъстърва, докато не видят конкретни резултати.</p>
      <related>
        <h4>Свързани публикации</h4>
        <a href="http://news.bnt.bg/bg/a/izpluva-umryala-riba-kray-selo-lyuti-brod"/>
        <a href="http://news.bnt.bg/bg/a/signal-za-izmryala-riba-vv-vodoem-kray-pomorie"/>
        <a href="http://news.bnt.bg/bg/a/signal-za-umryala-riba"/>
        <a href="http://news.bnt.bg/bg/a/proveryavat-signala-za-umryala-riba-v-tundzha"/>
        <a href="http://news.bnt.bg/bg/a/visoki-niva-na-fosfor-sa-prichina-za-masovoto-izmirane-na-ribata-v-reka-karaagach"/>
      </related>
    </article>
  </body>
</html>