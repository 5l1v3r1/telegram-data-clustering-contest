<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/nowe_gry_na_xbox_game_pass_na_pc_min_darksiders_3_subnautica"/>
    <meta property="og:site_name" content="PurePC"/>
    <meta property="article:published_time" content="2019-11-25T09:00:01+00:00"/>
    <meta property="og:title" content="Nowe gry na Xbox Game Pass na PC, m.in. Darksiders 3, Subnautica"/>
    <meta property="og:description" content="Xbox Game Pass na PC wprowadza Darksiders 3, Subnautica i kilka innych tytułów. Przyglądamy się nowościom i temu, co będzie udostępnione wkrótce."/>
  </head>
  <body>
    <article>
      <h1>Nowe gry na Xbox Game Pass na PC, m.in. Darksiders 3, Subnautica</h1>
      <address><time datetime="2019-11-25T09:00:01+00:00">25 Nov 2019, 09:00</time> by <a rel="author">Jakub Krawczyński</a></address>
      <figure>
        <img src="https://www.purepc.pl/files/Image/m165/27563.jpg"/>
      </figure>
      <p>Na wydarzeniu X019 Microsoft zapowiedział łącznie 50 tytułów, które zasilą bibliotekę gier Xbox Game Pass na konsole i PC. Część z nich pojawiła się już w trakcie imprezy, a kolejne z nich mają być dodawane systematycznie do końca roku, a duża z nich część także w 2020. Jeszcze przed nowym rokiem na PC oraz Xbox One otrzymamy takie gry, jak Halo: Reach, The Escapists 2 czy My Friend Pedro, a na Xbox One dodatkowo Life if Strange 2 oraz Wiedźmin 3: Dziki Gon. Tymczasem teraz na PC zadebiutowało pięć tytułów, spośród których przynajmniej dwa będą znane szerszemu gronu graczy. Spójrzmy więc na to, co doszło do biblioteki Game Pass.</p>
      <h3>💬 Darksiders 3, Subnautica i kilka innych tytułów zasila teraz bibliotekę usługi Xbox Game Pass na PC.</h3>
      <figure>
        <img src="https://www.purepc.pl/image/news/2019/11/24_nowe_gry_na_xbox_game_pass_na_pc_m_in_darksiders_3_subnautica_0_b.jpg"/>
      </figure>
      <p><b>Darksiders III</b> to pierwsza z nowo udostępnionych gier. W przeciwieństwie do dwóch poprzednich tytułów z tej serii hack'n'slash, twórcami nie byli deweloperzy z Vigil Games, lecz z Gunfire Games. Tym razem twórcy zamiast inspiracji Zeldą z jedynki, czy też action-RPG a'la Diablo z dwójki postawili na mechaniki przypominające Dark Souls oraz Metroid. Gra początkowo cierpiała jednak na problemy techniczne, a nie wszystkie zmiany wyszły jej na dobre (średnia ocen to 70% na Metacritic). Dlatego też autorzy gry musieli sporo w międzyczasie załatać. Przy okazji, jeśli posiadacie Xbox One warto dać szansę innej grze tego studia, Remnant from the Ashes, która niedawno trafiła do Game Pass na konsolę. Dalej mamy <b>Subnauticę</b>, w której wcielamy się w rozbitka statku Aurora, który utknął na oceanicznej planecie znanej jako 4546B. Jako Ryle Robinson staramy wydostać się z obcego świata.</p>
      <h3>🔗 <a href="https://www.purepc.pl/rozrywka/wkrotce_project_xcloud_z_grami_z_xbox_game_pass_trafi_na_pc">Wkrótce Project xCloud z grami z Xbox Game Pass trafi na PC</a></h3>
      <figure>
        <img src="https://www.purepc.pl/image/news/2019/11/24_nowe_gry_na_xbox_game_pass_na_pc_m_in_darksiders_3_subnautica_1_b.jpg"/>
      </figure>
      <p>Pozostałe dwa tytuły to: JRPG z elementami roguealike, czyli <b>Vambrace: Cold Soul</b>, a także ceniona old-schoolowa, cyberpunkowa przygodówka <b>The Red Strings Club</b>, która budzi skojarzenia także z Neuromancerem. Listę nowości zamyka <b>Munchkin: Quacked Quest</b>, gra action-RPG z co-opem oparta na grze karcianej. Warto przypomnieć, że oprócz tych gier, w ostatnim czasie na PC doszły także: <b>Age of Empires II: Definitive Edition, Age of Wonders: Planetfall, Hearts of Iron IV: Cadet Edition, The Talos Principle</b> oraz <b>Tracks: The Train Set Game</b>.</p>
      <figure>
        <img src="https://www.purepc.pl/image/news/2019/11/24_nowe_gry_na_xbox_game_pass_na_pc_m_in_darksiders_3_subnautica_2_b.jpg"/>
      </figure>
      <footer>Źródło: PCGamesN</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/tony_hawk_s_pro_skater_remake_plotki_o_powrocie_kultowej_serii"/>
        <a href="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji"/>
        <a href="https://www.purepc.pl/rozrywka/kojima_sugeruje_ze_po_death_stranding_chce_zrobic_straszny_horror"/>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
      </related>
    </article>
  </body>
</html>