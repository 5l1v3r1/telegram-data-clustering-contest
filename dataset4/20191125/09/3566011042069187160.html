<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549819.html/%D8%A8%D9%87%D8%B3%D8%A7%D8%B2%DB%8C-40-%DA%A9%DB%8C%D9%84%D9%88%D9%85%D8%AA%D8%B1-%D8%B1%D8%A7%D9%87-%D8%B1%D9%88%D8%B3%D8%AA%D8%A7%DB%8C%DB%8C-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:40:00+00:00"/>
    <meta property="og:title" content="بهسازی 40 کیلومتر راه روستایی در سیستان و بلوچستان"/>
    <meta property="og:description" content="ایوب کرد، مدیرکل راهداری و حمل و نقل جاده ای سیستان و بلوچستان گفت: 40 کیلومتر از راه های روستایی این استان از مهرماه سال جاری تاکنون در قالب طرح ابرار بهسازی و بازسازی شد."/>
  </head>
  <body>
    <article>
      <h1>بهسازی 40 کیلومتر راه روستایی در سیستان و بلوچستان</h1>
      <h2>یک مقام مسئول خبر داد</h2>
      <address>
        <time datetime="2019-11-25T09:40:00+00:00">25 Nov 2019, 09:40</time>
      </address>
      <p>ایوب کرد، مدیرکل راهداری و حمل و نقل جاده ای سیستان و بلوچستان گفت: 40 کیلومتر از راه های روستایی این استان از مهرماه سال جاری تاکنون در قالب طرح ابرار بهسازی و بازسازی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ایوب کرد،مدیرکل راهداری و حمل و نقل جاده ای استان در گفت وگو با خبرنگار <a href="http://asrehamoon.ir/">عصرهامون </a>افزود: مرحله نخست طرح ابرار در استان در قالب ۱۶ پروژه راه روستایی توسط چهار تیم راه‌سازی و راهداری تفتان خاش، توحید زاهدان، رسالت سراوان و وحدت سیستان در حال اجراست.<br/><br/> وی افزود: در این راستا ۲ کیلومتر راه روستایی دهنو سیدخان، 7 کیلومتر راه روستایی زرد- ترادگ و 5/1 کیلومتر راه روستایی شهرک پیمان در سیستان و بلوچستان آماده آسفالت شده است.<br/><br/>مدیرکل راهداری و حمل و نقل جاده ای استان از اتمام عملیات خاک برداری در راه های روستایی دهمرده جنوبی، فخیره و عباس خان صفرایی جمعاً به طول 5/5 کیلومتر خبر داد و افزود: بازسازی جاده های روستایی استان به منظور رونق گردشگری و افزایش اشتغال و همچنین اجرای طرح های توسعه اقتصادی در این مناطق در اولویت است.<br/><br/> وی بازگشایی مسیرهای روستایی بیداستر به طول 7 کیلومتر، جشن- سرده به طول 3 کیلومتر و  سنگان - کوکنان - درودی به طول 6 کیلومتر و اتمام آسفالت راه روستایی مدحوک به طول ۲ کیلومتر را از دیگر اقدامات انجام شده طرح ابرار در سیستان و بلوچستان عنوان کرد و گفت: از آنجایی که وجود راه دسترسی مناسب از شاخص های اصلی توسعه مناطق روستایی به شمار می رود، اجرای طرح ابرار، روند حمل محصولات کشاورزی و دسترسی روستائیان عزیز به امکانات مورد نیاز، را تسهیل می کند.<br/><br/>انتهای پیام/</p>
    </article>
  </body>
</html>