<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103440/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T09:45:09+00:00"/>
    <meta property="og:title" content="Міністра ВМС США звільнили через розбіжності з Трампом"/>
    <meta property="og:description" content="Міністр оборони США Марк Еспер звільнив главу військово-морських сил Річарда Спенсера за те, що він займався справою бійця спецпідрозділу “морських котиків”, який був визнаний винним в неправомірних діях на полі бою в Іраку."/>
  </head>
  <body>
    <article>
      <h1>Міністра ВМС США звільнили через розбіжності з Трампом</h1>
      <address>
        <time datetime="2019-11-25T09:45:09+00:00">25 Nov 2019, 09:45</time>
      </address>
      <p>Міністр оборони США Марк Еспер звільнив главу військово-морських сил Річарда Спенсера за те, що він займався справою бійця спецпідрозділу "морських котиків", який був визнаний винним у неправомірних діях на полі бою в Іраку.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Старшину спецпідрозділу "морських котиків" Едварда Галлахера звинувачували у вбивстві полоненого бойовика "Ісламської держави" в Іраку 2017 році.</p>
      <p>Спецназівцю також пред'явили звинувачення в перешкоджанні правосуддю за погрози вбивством товаришам по службі, які повідомили про його вчинки. Свідчення проти нього дали відразу шість "морських котиків".</p>
      <p>У липні військовий суд виправдав Галлахера за звинуваченням у вбивстві, але визнав винним у незаконному фотографуванні з трупом затриманого. Це призвело до пониження його військового звання.</p>
      <p>Білий дім заявив в листопаді, що Трамп відновив звання Галлахера і помилував двох офіцерів армії, звинувачених у військових злочинах в Афганістані. Критики говорили, що такі дії підірвуть військову справедливість і сигналізуватимуть про те, що злочини на поле бою будуть толеровані.</p>
      <p>Спенсер минулого тижня пішов проти позиції Трампа і заявив, що Галлахер все ще має зустрітися з колегією експертів, а розгляд по його справі має продовжитися.</p>
      <p>Еспер заявив, що сам зажадав відставки глави ВМС через втрату довіри.</p>
      <p>Він також заявив, що Галлахеру має бути дозволено зберегти свій значок "Трайдент", символ приналежності до "морських котиків", що фактично покладе край зусиллям ВМФ з проведення експертної оцінки, яка могла б привести до його вигнання з елітних сил.</p>
      <p>Трамп, який публічно заперечував проти позбавлення Галлахера знака "Трайдент" і втрутився у справу, щоб відновити його звання, привітав рішення Еспера.</p>
      <p>"Едді мирно піде у відставку з усіма нагородами, які він заробив, в тому числі зі своїм "Трайдент", - написав він Twitter.</p>
    </article>
  </body>
</html>