<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159392_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="Кейн: Искам трофеи с Тотнъм, с Моуриньо може да стане"/>
    <meta property="og:description" content="Ето какво заяви английският таран"/>
  </head>
  <body>
    <article>
      <h1>Кейн: Искам трофеи с Тотнъм, с Моуриньо може да стане</h1>
      <address><time datetime="2019-11-25T09:30:00+00:00">25 Nov 2019, 09:30</time> by <a rel="author">Христо Иванов</a></address>
      <p>Жозе Моуриньо може да сложи край на сушата на Тотнъм за трофей, обяви голмайсторът Хари Кейн.<br/><br/>"Шпорите" спечелиха в дебюта на португалеца с 3:2 срещу Уест Хям и Кейн се надява, че Специалния ще помогне на отбора да вдигне първото си отличие от 11 години насам.<br/><br/>„Той е печелил купи навсякъде, където е работил и това  не може да се скрие. Иска да побеждава и е доказан победител. Аз съм на етап от кариерата си, в който искам трофеи. Желая обаче да ги вдигна тук, така че това е много важен сезон за нас“ заяви Кейн.<br/><br/>„Реално усилията ни в това отношение трябва да бъдат насочени към Шампионската лига и ФА Къп, така че ще видим какво ще направим. Аз пък ще продължа да се боря за този отбор на терена“ добави той.<br/><br/>„Много хора ще кажат, че Моуриньо ще направи разликата заради неговата репутация. Докато не минат 2-3 месеца обаче, в които да работим заедно, не можем да знаем какво ще се случи. Всички обаче искаме да печелим. Желанието ни бе да побеждаваме и с Маурисио, но когато треньорът ти има подобни успехи е ясно, че това ще ти вдъхне допълнителна увереност“ каза още Кейн.<br/><br/>Той разкри, че е посетил Почетино в деня след уволнението му. „Седмицата бе наистина трудна. Във вторник вечерта всички бяхме шокирани, а след това се стигна до бърз обрат и изведнъж имахме нов мениджър. Аз обаче се срещнах с Маурисио на следващия ден“.</p>
    </article>
  </body>
</html>