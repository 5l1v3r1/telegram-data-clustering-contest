<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/breaking-news-vezi-rezultatele-provizorii-oficiale/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T09:10:21+00:00"/>
    <meta property="og:title" content="BREAKING NEWS. Rezultate finale parțiale de la BEC"/>
    <meta property="og:description" content="Biroul Electoral Central (BEC) a anunțat luni dimineață rezultate parțiale. Vezi și rezultatele provizorii oficiale anunțate anterior de AEP"/>
  </head>
  <body>
    <article>
      <h1>BREAKING NEWS. Rezultate finale parțiale de la BEC</h1>
      <address><time datetime="2019-11-25T09:10:21+00:00">25 Nov 2019, 09:10</time> by <a rel="author">Ioana Radu</a></address>
      <p>Biroul Electoral Central (BEC) a anunțat, luni,  la ora 11.00, că a centralizat până acum 99,67% dintre voturile pentru turul II al alegerilor prezidențiale. Klaus Iohannis a obținut 65,88% dintre voturi, iar Viorica Dăncilă – 34,12%.</p>
      <p>Potrivit acestor rezultate, Iohannis a obținut 6.437.151 de voturi, reprezentând 65,88%.</p>
      <p>Viorica Dăncilă a fost votată de 3.334.466 de alegători, reprezentând 34,12 % din voturi.</p>
      <p>Din totalul de 19.586 de secții de votare, au fost centralizate datele din 19.522 de secții de votare, reprezentând 99,67%.</p>
      <p>Numărul total al alegătorilor care s-au prezentat la urne este de 9.953.659, reprezentând 54,46%.</p>
      <p>Numărul total al voturilor nule este de 181.962, reprezentând 1,83% din numărul total al alegătorilor care s-au prezentat la urne.</p>
      <p>„Următorul comunicat va fi cu rezultatele finale ale alegerilor pentru Președintele României”, a anunțat purtătorul de cuvânt al Biroului Electoral Central, Mircea Preoţescu.</p>
      <p>
        <b>Știrea inițială – Rezultatele provizorii oficiale anunțate anterior de AEP</b>
      </p>
      <p>Potrivit datelor AEP, după centralizarea voturilor din toate cele 18.748 de secții din România, Klaus Iohannis a obținut 63.17%, în timp ce Viorica Dăncilă a obținut 36.81%. La aceste date urmează să se adauge voturile românilor din diaspora.</p>
      <p>Datele provizorii din diaspora, după centralizarea voturilor din 824 de secții, arată că Iohannis a obținut 93,96% dintre voturi, în timp ce Viorica Dăncilă a obținut 6,03%.</p>
      <p>Datele sunt centralizate din 824 de secții de votare din totatul de 838 de secții din străinătate.</p>
      <related>
        <h4>Articole asemănătoare</h4>
        <a href="https://www.cotidianul.ro/355453-2/"/>
        <a href="https://www.cotidianul.ro/vrei-credit-cu-dobanda-zero-dancila-are-o-conditie/"/>
        <a href="https://www.cotidianul.ro/viorica-dancila-pnl-a-decis-sa-abandoneze-un-program-vital/"/>
      </related>
    </article>
  </body>
</html>