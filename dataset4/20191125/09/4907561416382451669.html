<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yillar-sonra-ilk-kez-mac-kaciran-fernando-muslera-fedakarliga-hazir-haber-fotograf-2221693"/>
    <meta property="og:site_name" content="Posta"/>
    <meta property="article:published_time" content="2019-11-25T09:33:30+00:00"/>
    <meta property="og:title" content="Yıllar sonra ilk kez maç kaçıran Fernando Muslera fedakarlığa hazır"/>
    <meta property="og:description" content="Galatasarayda Uruguay Milli Takımından sakat dönen Fernando Musleranın tedavisine devam ediliyor. İstikrarıyla dikkat çeken Muslera ise yarın oynanacak Club Brugge maçında ne olursa olsun sahada olmaya hazır olduğunu teknik ekibe iletti."/>
  </head>
  <body>
    <article>
      <h1>Yıllar sonra ilk kez maç kaçıran Fernando Muslera fedakarlığa hazır</h1>
      <address>
        <time datetime="2019-11-25T09:33:30+00:00">25 Nov 2019, 09:33</time>
      </address>
      <h3><a href="https://www.posta.com.tr/haberler/galatasaray">Galatasaray</a>'da Uruguay Milli Takımı'ndan sakat dönen Fernando <a href="https://www.posta.com.tr/haberler/muslera">Muslera</a>'nın tedavisine devam ediliyor. İstikrarıyla dikkat çeken Muslera ise yarın oynanacak <a href="https://www.posta.com.tr/haberler/club-brugge">Club Brugge</a> maçında ne olursa olsun sahada olmaya hazır olduğunu teknik ekibe iletti.</h3>
      <figure>
        <img src="https://i.pstimaj.com/img/78/700x0/5ddb9fb966a97c070aa6d4ab"/>
      </figure>
      <p>Fernando Muslera bel ağrıları şikayeti nedeniyle Uruguay Milli Takım kadrosundan çıkarılmış ve Türkiye'ye dönmüştü. Galatasaray'ın Başakşehir'e karşı oynadığı maçta da riske edilmeyen Muslera'nın tedavisi hala devam ediyor.</p>
      <p>Sakatlığı henüz tam iyileşmeyen Muslera ise takımın kötü gidişi ve birçok eksik bulunması nedeniyle hemen dönmek istiyor.</p>
      <figure>
        <img src="https://i.pstimaj.com/img/78/700x0/5ddb9f63ae298b7b12a4d718"/>
      </figure>
      <p>Galatasaray'ın Şampiyonlar Ligi 5. hafta maçında Brugge'la oynayacağı karşılaşmada yer almak isteyen Muslera, Fatih Terim ile özel olarak görüştü.</p>
      <p>Muslera'nın Fatih Terim'e, <b>"Sakatlığın son evresindeyim ve oynayacak kadar iyi hissediyorum. Bu maçta takımı yalnız bırakmak istemiyorum, bana güvenebilirsiniz"</b> dediği öğrenildi.</p>
      <figure>
        <img src="https://i.pstimaj.com/img/78/700x0/5ddb9fb4ae298b7b1343b556"/>
      </figure>
      <p>Fernando Muslera Galatasaray'da en son 2015-2016 sezonunun Mart ayında sakatlık nedeniyle maç kaçırmıştı.</p>
      <p>Galatasaray kariyerinde 2013-2014 sezonunda 3 ayrı sakatlıktan toplam 13 maç kaçıran Muslera, bu sezonun haricinde sadece 1 kez sakatlık sebebiyle forma giyemedi.</p>
      <figure>
        <img src="https://i.pstimaj.com/img/78/90x50/5dda3a2f66a97cc3e8b8cd3f"/>
      </figure>
      <p>SIRADAKİ HABER Muhammed Ali'nin rekoruna ortak olan adam: Deontay Wilder</p>
    </article>
  </body>
</html>