<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/25/lejatszak-a-bajnokit-amit-vasarnap-elmosott-az-eso"/>
    <meta property="og:site_name" content="infostart"/>
    <meta property="article:published_time" content="2019-11-25T09:59:00+00:00"/>
    <meta property="og:title" content="Lejátsszák a bajnokit, amit vasárnap elmosott az eső"/>
    <meta property="og:description" content="Hétfőn (ma) délután rendezik meg a vasárnap este elhalasztott Lecce-Cagliari találkozót az olasz labdarúgó bajnokság 13. fordulójában."/>
  </head>
  <body>
    <article>
      <h1>Lejátsszák a bajnokit, amit vasárnap elmosott az eső</h1>
      <address><time datetime="2019-11-25T09:59:00+00:00">25 Nov 2019, 09:59</time> by <a rel="author">Infostart / MTI</a></address>
      <h3>Hétfőn (ma) délután rendezik meg a vasárnap este elhalasztott Lecce-Cagliari találkozót az olasz labdarúgó bajnokság 13. fordulójában.</h3>
      <p>A dél-olasz város stadionjában a heves esőzések miatt vált a pálya játékra alkalmatlanná, emiatt a 20.45-re kiírt kezdés előtt a játékvezető a két csapat kapitányával egyeztetve a halasztás mellett döntött.</p>
      <p>Mint arról az Infostart is beszámolt, napok óta katasztrofális a helyzet Olaszország több térségében a heves esőzések, a rengeteg hó és az áradások miatt.<a href="https://infostart.hu/bulvar/2019/11/24/leszakadt-egy-viadukt-a-sulyos-arvizhelyzetben-eszak-olaszorszagban"> Vasárnap egy mintegy harmincméteres szakasz omlott össze</a> a Torinó és Savona közötti viaduktból vasárnap a heves esőzések és áradások által sújtott észak-olaszországi Liguria és Piemonte tartományt összekötő autósztrádán.</p>
      <p><a href="https://infostart.hu/kulfold/2019/11/23/ujabb-aradasra-keszulnek-velenceben">Velencében szombaton ismét a legmagasabb fokozatú időjárási készültséget rendelték el</a> az áradások miatt. Olaszországban az ítéletidőnek már több halálos áldozata is van, a károk pedig eurómilliókban mérhetők.</p>
      <p>
        <i>Nyitókép: MTI/EPA/ANSA/Alessandro Di Marco</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/bulvar/2019/11/24/az-idojaras-miatt-sulyos-az-arvizhelyzet-eszak-olaszorszagban-egy-ember-eltunt"/>
        <a href="https://infostart.hu/kulfold/2019/11/18/halottja-is-van-a-durva-idojarasnak-ausztriaban"/>
        <a href="https://infostart.hu/kulfold/2019/11/14/szuksegallapotot-hirdettek-velenceben"/>
      </related>
    </article>
  </body>
</html>