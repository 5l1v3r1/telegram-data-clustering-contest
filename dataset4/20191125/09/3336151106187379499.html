<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/mahkemenin-erdogan-hakkinda-yargilama-baslatacagina-inaniyoruz-25111911.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T09:08:00+00:00"/>
    <meta property="og:title" content="&quot;Mahkemenin Erdoğan hakkında yargılama başlatacağına inanıyoruz&quot;"/>
    <meta property="og:description" content="Avrupa’da yaşayan Türklerin organize ettiği “Erdoğan diplomasız cumhurbaşkanı” konulu basın açıklaması Avrupa İnsan Hakları Mahkemesi önünde düzenlenen bir mitingle yapıldı."/>
  </head>
  <body>
    <article>
      <h1>"Mahkemenin Erdoğan hakkında yargılama başlatacağına inanıyoruz"</h1>
      <h2>Avrupa’da yaşayan Türklerin organize ettiği “Erdoğan diplomasız cumhurbaşkanı” konulu basın açıklaması Avrupa İnsan Hakları Mahkemesi önünde düzenlenen bir mitingle yapıldı.</h2>
      <address>
        <time datetime="2019-11-25T09:08:00+00:00">25 Nov 2019, 09:08</time>
      </address>
      <p>Avrupa’da yaşayan Türklerin organize ettiği “<b>Erdoğan diplomasız cumhurbaşkanı</b>” konulu basın açıklaması Avrupa İnsan Hakları Mahkemesi önünde düzenlenen bir mitingle yapıldı.</p>
      <p>Korkusuz gazetesi yazarı Can Ataklı, bugünkü yazısında basın açıklamasının ayrıntılarını paylaştı.</p>
      <p>Can Ataklı, “Metin Güler’in girişimiyle yapılan gösteri ve basın açıklamasında ‘Erdoğan’ın geçerli üniversite diploması olmamasına rağmen cumhurbaşkanı seçildiği, bunun suç olduğu, Türkiye’deki iç hukuk olanaklarının da artık tükendiği, Erdoğan’ın bu nedenle AİHM’de yargılanması gerektiği’ ileri sürüldü” ifadelerini kullandı.</p>
      <figure>
        <img src="https://odatv.com/images2/2019_11/2019_11_25/basliksiz-3.jpg"/>
      </figure>
      <p>“Metin Güler, gösterinin tam AİHM savcı ve yargıçlarının öğle yemeği için dışarı çıktığı zamana denk geldiğini de söyleyerek ‘Konuyu zaten hepsi çok iyi biliyor. Kısa bir süre sonra mahkemenin kendiliğinden harekete geçerek, Erdoğan hakkında yargılama başlatacağına inanıyoruz’ dedi” açıklamasında bulunan Can Ataklı, şunları yazdı:</p>
      <p>“Metin Güler aynı gösteri ve basın açıklamasının 19 Aralık’ta tekrar edileceğini de söyledi.</p>
      <p>Strasburg’daki AİHM önündeki gösteriye 40’a yakın kişi katıldı. Basın bildirisini okuyan Metin Güler, katılımın az olmasını ‘korkuya’ bağladı. İmza kampanyalarına binlerce kişinin katıldığını belirten Güler ‘Konu, sarayın çok öfkesini çektiği için herkes korkuyor ve kimse görünmek istemiyor. Bu nedenle fotoğraf çekilirken bile çok dikkatli olduk’ dedi.”</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/kayip-sicil-kitabi-soner-yalcin">
          <img src="https://odatv.com/images/resimler/kayip_sicil(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>116,615 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/aihmnden-turkiyeye-kotu-haber-2501181200.html"/>
      </related>
    </article>
  </body>
</html>