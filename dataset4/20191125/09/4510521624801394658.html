<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/tv/burtiera-devenita-virala-seara-alegerilor-prezidentiale-daca-psd-copywriterul-asta-era-departe-1_5ddb9ffe5163ec42716516a7/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T09:57:01+00:00"/>
    <meta property="og:title" content="Burtiera devenită virală în seara alegerilor prezidenţiale: „Dacă PSD avea copywriterul ăsta, acum era departe“"/>
    <meta property="og:description" content="După ora 21.00, ora la care s-au încheiat alegerile prezidenţiale, duminică, 24 noiembrie, postul de ştiri Digi24 a dat burtiera serii, devenită virală în scurt timp."/>
  </head>
  <body>
    <article>
      <h1>Burtiera devenită virală în seara alegerilor prezidenţiale: „Dacă PSD avea copywriterul ăsta, acum era departe“</h1>
      <address><time datetime="2019-11-25T09:57:01+00:00">25 Nov 2019, 09:57</time> by <a rel="author">Adelina Mărăcine</a></address>
      <h4>După ora 21.00, ora la care s-au încheiat alegerile prezidenţiale, duminică, 24 noiembrie, postul de ştiri Digi24 a dat burtiera serii, devenită virală în scurt timp.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/calarasi/rezultate-alegeri-prezidentiale-2019-In-localitati-castigat-viorica-dancila-cele-mai-multe-voturi-1_5ddb899e5163ec4271645408/index.html"/>
      </related>
      <p>Duminică, 24 noiembrie, a avut loc cel de-al doilea tur de alegeri prezidenţiale. <a href="https://adevarul.ro/news/politica/alegeri-prezidentiale-rezultate-finale-partiale-1_5ddb72f45163ec427163975f/index.html">Rezultatele oficiale parţiale</a> ale alegerilor indică faptul că, în ţară, Klaus Iohannis a obţinut 63,16% din voturi şi Viorica Dăncilă - 36,84%.  </p>
      <p>După încheierea votului, la ora 21.00, postul de ştiri Digi24 a dat viralul serii, o burtieră care afişa mesajul „Dăncilă a <b>πRdut</b> alegerile.“ A se citi „<b>PI(er)dut</b>“. </p>
      <p>Mesajul face referire la gafa făcută de şefa PSD în cadrul dezbaterii electorale de pe 19 noiembrie, în care Viorica Dăncilă a răspuns întrebărilor jurnaliştilor.</p>
      <p>Întrebată de un jurnalist cât este aria cercului, Viorica Dăncilă a dat un răspuns greşit: „Raza la pătrat“. „Este PI (<i>π) </i>înmulţit cu raza la pătrat“, a corectat-o jurnalistul. Întrebarea a venit în contextul în care Viorica Dăncilă a dezvăluit că a oferit meditaţii gratuite la matematică elevilor ei. </p>
      <figure>
        <img src="https://scontent.fotp3-3.fna.fbcdn.net/v/t1.0-9/77163049_2453564764913160_8959449745374314496_n.jpg?_nc_cat=103&amp;_nc_ohc=acVXzCIUsAYAQlO-KY9gQGnrziSVUAKX2vM2H6EUEyVBcGhYRleZZm-tQ&amp;_nc_ht=scontent.fotp3-3.fna&amp;oh=d5ac3cd4b4811c3d2900a26667153cfa&amp;oe=5E7F6D30"/>
      </figure>
      <p>
        <i>FOTO Ioana Ciurlea </i>
      </p>
      <figure>
        <img src="https://scontent.fotp3-3.fna.fbcdn.net/v/t1.0-9/78146624_2756093464442179_5305549044636975104_n.jpg?_nc_cat=102&amp;_nc_ohc=41djg2KVxH8AQnBSab2BqdTIGqk9fwpLu7aCNOL2v6CBq2QeTr5cY1wrw&amp;_nc_ht=scontent.fotp3-3.fna&amp;oh=acac936196f711f262319f672cc7d2de&amp;oe=5E78ED85"/>
      </figure>
      <p>
        <i>FOTO Pagina de Media</i>
      </p>
      <p>„Dacă PSD avea copywriterul asta de la Digi, acum era departe“, „Felicitări editorului pentru burtieră, 10/10“, „Nu mă pot opri din râs. Burtiera Digi24 este absolut genială“, „Digi câştigă internetul cu burtiera“, „Copywriterul de la Digi24 merită o mărire“, au fost câteva dintre mesajele din mediul online. </p>
      <p>
        <b>Citeşte şi:</b>
      </p>
      <p>
        <b>
          <a href="https://adevarul.ro/news/politica/rezultate-partiale-alegeri-prezidentiale-2019-turul-2-klaus-iohannis-victorie-zdrobitoare-diaspora-1_5ddb797e5163ec427163c6d4/index.html">Rezultate parţiale alegeri prezidenţiale 2019, turul 2. Klaus Iohannis, victorie zdrobitoare în Diaspora</a>
        </b>
      </p>
      <p>
        <b>
          <a href="https://adevarul.ro/news/politica/rezultate-partiale-alegeri-prezidentiale-2019-turul-2-Tarile-dancila-obtinut-cele-mai-multe-voturi-1_5ddb8e135163ec4271647bfb/index.html">Rezultate parţiale alegeri prezidenţiale 2019, turul 2. Ţările în care Dăncilă a obţinut cele mai multe voturi</a>
        </b>
      </p>
      <hr/>
    </article>
  </body>
</html>