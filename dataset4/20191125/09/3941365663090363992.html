<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/smartfon-redmi-k30-5g-aparat-procesor/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-25T09:25:00+00:00"/>
    <meta property="og:title" content="Redmi K30 zdradza kolejne tajemnice na swój temat"/>
    <meta property="og:description" content="Im mniej czasu pozostaje do premiery Redmi K30, tym więcej wiemy na jego temat. Teraz odkrywamy kolejne tajemnice nadchodzącego smartfona."/>
  </head>
  <body>
    <article>
      <h1>Redmi K30 zdradza kolejne tajemnice na swój temat</h1>
      <address><time datetime="2019-11-25T09:25:00+00:00">25 Nov 2019, 09:25</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>Im mniej czasu pozostaje do premiery <a href="https://www.tabletowo.pl/smartfon-redmi-k30-zdjecia-czesciowa-specyfikacja/"><i>Redmi K30</i></a>, tym więcej wiemy na jego temat. Teraz odkrywamy kolejne tajemnice nadchodzącego smartfona. Ta informacja prawdopodobnie nie wszystkim się spodoba.</b>
      </p>
      <p>Wielu chińskich producentów przyspieszyło premierę nowych smartfonów, ponieważ chce jak najszybciej wprowadzić na rynek nieflagowy model z modemem 5G na pokładzie. Zdecydowali się na to Huawei (<a href="https://www.tabletowo.pl/smartfon-huawei-nova-6-5g-render/">Nova 6 5G</a>), Oppo (Reno 3 5G) i Redmi (K30 5G) – cała trójka zaprezentuje swoje propozycje już w przyszłym miesiącu, mimo że poprzednia generacja zadebiutowała stosunkowo niedawno (kilka miesięcy temu).</p>
      <h4>Redmi K30</h4>
      <p>Dokładnej daty premiery <a href="https://www.tabletowo.pl/smartfon-redmi-k30-zdjecia-czesciowa-specyfikacja/"><i>Redmi K30</i></a> wciąż nie znamy, ale sam producent zadeklarował, że zaprezentuje ten smartfon już w grudniu 2019 roku. Sukcesywnie odkrywamy jednak jego kolejne tajemnice. <i>Redmi</i> zdradziło, że urządzenie zostanie wyposażone w wyświetlacz z owalnym otworem w prawym górnym rogu i modem 5G, lecz wszystko wskazuje na to, że będzie on opcją dodatkową, bowiem pojawi się też wersja 4G z procesorem Qualcomm Snapdragon 730(G).</p>
      <figure>
        <img src="https://www.tabletowo.pl/wp-content/uploads/2019/10/Redmi-K30-screen-display-%C5%BAr%C3%B3d%C5%82o-Lu-Weibong-Weibo.jpg"/>
        <figcaption>Ekran w Redmi K30 (źródło: Lu Weibing Weibo)</figcaption>
      </figure>
      <p>Niedawno dowiedzieliśmy się też, że ekran w <a href="https://www.tabletowo.pl/smartfon-redmi-k30-zdjecia-czesciowa-specyfikacja/"><i>Redmi K30</i></a> ma mieć przekątną 6,66 cala, proporcje 20:9 i rozdzielczość Full HD+ 2400×1080 pikseli oraz charakteryzować się częstotliwością odświeżania obrazu na poziomie 120 Hz. Na prawej (patrząc od przodu) krawędzi smartfona znajdzie się zaś pojemnościowy czytnik linii papilarnych. Z kolei aparat do seflie będzie składał się z głównego sensora 20 Mpix (<a href="https://www.samsung.com/semiconductor/image-sensor/mobile-image-sensor/S5K3T2/">Samsung S5K3T2</a>) i dodatkowego czujnika głębi ostrości.</p>
      <p>Jednocześnie dowiedzieliśmy się również, że <a href="https://www.tabletowo.pl/smartfon-redmi-k30-zdjecia-czesciowa-specyfikacja/"><i>Redmi K30</i></a> zaoferuje aparat główny na panelu tylnym z nowym sensorem Sony IMX686, który podobno ma mieć rozdzielczość 60 Mpix. W module znajdzie się też „oczko” do pomiaru głębi oraz najprawdopodobniej także jeszcze przynajmniej dwa kolejne aparaty. Z najnowszych, nieoficjalnych doniesień wynika, że komponent ten najprawdopodobniej zostanie umieszczony na okrągłej wyspie, jak ma to miejsce na przykład w <a href="https://www.tabletowo.pl/oneplus-7t-pro-premiera-specyfikacja-cena/">OnePlus 7T</a>.</p>
      <figure>
        <img src="https://www.tabletowo.pl/wp-content/uploads/2019/09/OnePlus-7T-fot.-OnePlus.jpg"/>
        <figcaption>OnePlus 7T (fot. OnePlus)</figcaption>
      </figure>
      <p>Przy okazji pojawiły się również informacje, że tylko wersja z modemem 4G zostanie wyposażona w procesor Qualcomm Snapdragon. Wariant obsługujący sieć 5G podobno będzie miał na pokładzie układ marki MediaTek. Więcej na tego SoC najprawdopodobniej dowiemy się już jutro, ponieważ właśnie 26 listopada 2019 roku Tajwańczycy mają zaprezentować swój pierwszy chipset z modemem 5G.</p>
      <p>Źródło: <a href="https://twitter.com/TechMate01/status/1198124662082789376">@TechMate01</a> via <a href="https://www.gizchina.com/2019/11/24/redmi-k30-will-bet-on-a-round-camera/">GizChina</a></p>
      <p>Kategorie <a href="https://www.tabletowo.pl/category/systemy/android-2/">Android</a><a href="https://www.tabletowo.pl/category/plotki-przecieki/">Plotki / Przecieki</a><a href="https://www.tabletowo.pl/category/sprzet-2/phablety-2/">Smartfony</a><a href="https://www.tabletowo.pl/category/producenci-2/xiaomi/">Xiaomi</a> Powiązane tematy <a href="https://www.tabletowo.pl/tag/oneplus-7t/">OnePlus 7T</a><a href="https://www.tabletowo.pl/tag/redmi/">Redmi</a><a href="https://www.tabletowo.pl/tag/redmi-k30/">Redmi K30</a><a href="https://www.tabletowo.pl/tag/redmi-k30-aparat/">Redmi K30 aparat</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/smartfon-redmi-k30-5g-aparat-procesor/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>