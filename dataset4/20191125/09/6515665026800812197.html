<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363767/konferencija-nijedna-vise-pratite-uzivo-danas-od-10-casova-kurir-tv"/>
    <meta property="og:site_name" content="kurir.rs"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="KONFERENCIJA „NIJEDNA VIŠE“: Pratite uživo danas od 10 časova (KURIR TV)"/>
    <meta property="og:description" content="Ujedinjene nacije zvanično su proglasile 25. novembar Međunarodnim danom borbe protiv nasilja nad ženama, kako bi se podigla svest javnosti o ovom društvenom problemu koji ima višestruke posledice kako po samu žrtvu nasilja, tako i po celokupno društvo.Povodom ..."/>
  </head>
  <body>
    <article>
      <h6 class="kicker">MEĐUNARODNI DAN BORBE PROTIV NASILJA NAD ŽENAMA</h6>
      <h1>KONFERENCIJA „NIJEDNA VIŠE“: Pratite uživo danas od 10 časova (KURIR TV)</h1>
      <address>
        <time datetime="2019-11-25T09:00:00+00:00">25 Nov 2019, 09:00</time>
      </address>
      <p>Ujedinjene nacije zvanično su proglasile 25. novembar Međunarodnim danom borbe protiv nasilja nad ženama, kako bi se podigla svest javnosti o ovom društvenom problemu koji ima višestruke posledice kako po samu žrtvu nasilja, tako i po celokupno društvo.</p>
      <p>Povodom obeležavanja Međunarodnog dana borbe protiv nasilja nad ženama i početka svetske kampanje „16 dana aktivizma”, u cilju širenja svesti domaće javnosti o nasilju nad ženama, Sekretarijat za socijalnu zaštitu Gradske uprave Grada Beograda u saradnji sa UG „Amikus” i „Adria Media Groupom“ organizuju današnju konferenciju.</p>
      <p><b>Danas od 10 sati, samo na Kurir.rs pratite uživo konferenciju „NIJEDNA VIŠE“, direktno iz svečane sale Skupštine grada Beograda. </b>Na konferenciji govore: Nela Kuburović, ministarka pravde RS, Irena Vujović, predsednica GO Savski venac i predsednica Saveta za rodnu ravnopravnost Grada Beograda, Nataša Stanisavljević, gradska sekretarka za socijalnu zaštitu i članica Saveta za rodnu ravnopravnost Grada Beograda, Vesna Stanojević. koordinatorka Sigurne kuće u Beogradu, Ivana Soković, članica Izvršnog odbora kompanije „Dunav osiguranje”, dok će moderatorka biti Jasmina Antonijević Milošević iz „Adria Media Groupa“.</p>
    </article>
  </body>
</html>