<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/amazon-v-seredi-pokracuje-v-nabore-ludi-na-dalsie-obdobie/265330"/>
    <meta property="og:site_name" content="touchIT"/>
    <meta property="article:published_time" content="2019-11-25T09:46:02+00:00"/>
    <meta property="og:title" content="Amazon v Seredi pokračuje v nábore ľudí na ďalšie obdobie"/>
    <meta property="og:description" content="Amazon vytvoril už 700 dočasných pozícii na zimnú sezónu, záujemcovia majú poslednú možnosť podať si prihlášku. Všetci pracovníci získajú konkurencieschopné mzdy a atraktívne benefity Spoločnosť"/>
  </head>
  <body>
    <article>
      <h1>Amazon v Seredi pokračuje v nábore ľudí na ďalšie obdobie</h1>
      <address><time datetime="2019-11-25T09:46:02+00:00">25 Nov 2019, 09:46</time> by <a rel="author">redakcia touchIT</a></address>
      <p>
        <b>Amazon vytvoril už 700 dočasných pozícii na zimnú sezónu, záujemcovia majú poslednú možnosť podať si prihlášku. Všetci pracovníci získajú konkurencieschopné mzdy a atraktívne benefity</b>
      </p>
      <figure>
        <img src="https://touchit.sk/wp-content/uploads/2019/11/Pracovn%C3%ADci-bud%C3%BA-vyu%C5%BE%C3%ADva%C5%A5-najvyspelej%C5%A1ie-technol%C3%B3gie-a-modern%C3%A9-hardwarov%C3%A9-a-softv%C3%A9rov%C3%A9-rie%C5%A1enia-na-pos%C3%BAdenie-stavu-produktov_nowat.jpg"/>
        <figcaption>Pracovníci budú využívať najvyspelejšie technológie a moderné hardvérové a softvérové riešenia na posúdenie stavu produktov</figcaption>
      </figure>
      <p>
        <b>Spoločnosť Amazon už začala s každoročným náborom ľudí pre túto vianočnú sezónu a nasledujúce mesiace. Vo svojom reverznom logistickom centre v Seredi už zamestnala viac ako 700 dočasne pridelených zamestnancov, ktorí získali vysoko konkurencieschopné mzdy a atraktívne benefity. Nábor pokračuje do konca novembra 2019.</b>
      </p>
      <p><i>„Sme nadšení, že sme v našom reverznom logistickom centre v Seredi prijali už 700 ľudí, ktorí nám pomôžu poskytnúť výnimočnú nákupnú skúsenosť našim zákazníkom počas vianočných sviatkov a nasledujúcich </i><i>mesiacov</i><i>. Nakoľko v regióne neustále rastieme, stovky dočasných pozícií sa v roku 2020 stanú pozíciami na trvalý pracovný pomer,“ </i>uviedol Radek Stegbauer, riaditeľ centra v Seredi.</p>
      <figure>
        <img src="https://touchit.sk/wp-content/uploads/2019/11/Pracovn%C3%ADci-z%C3%ADskaj%C3%BA-konkurencieschopn%C3%BA-mzdu-a-mesa%C4%8Dn%C3%BD-bonus_nowat.jpg"/>
        <figcaption>Pracovníci získajú konkurencieschopnú mzdu a mesačný bonus</figcaption>
      </figure>
      <p>Pracovníci budú využívať najvyspelejšie technológie a moderné hardvérové a softvérové riešenia na posúdenie stavu produktov, ktoré nemohli byť doručené alebo sa vrátili do spoločnosti Amazon.</p>
      <p>Amazon sa zaviazal vytvárať flexibilné pracovné príležitosti, ktoré dokážu osloviť najširšie spektrum uchádzačov. Takisto je Amazon odhodlaný poskytovať všetkým svojim zamestnancom špičkové odmeňovanie v obore.</p>
      <p>Rovnako ako stáli zamestnanci reverzného centra v Seredi, tak aj dočasne pridelení pracovníci, získajú konkurencieschopnú mzdu, ktorá sa začína od úrovne 5,50 eur (pre vstupné pozície) a mesačný bonus až do výšky  20 % z hodinovej mzdy za individuálnu dochádzku a produktivitu. Takisto si môžu rovnako užívať aj nefinančné zamestnanecké výhody, akými sú príspevok na zvozovú dopravu do práce a z práce na vybratých trasách, či čerstvo pripravené teplé jedlá za zlomok ceny. Amazon tradične ponúka možnosť kariérneho rastu a zamestnancom umožňuje rozvíjať sa a pripravovať sa aj na manažérske pozície. Len v roku 2018 bolo v interných štruktúrach spoločnosti povýšených viac ako 120 zamestnancov.</p>
      <p><i> </i>Záujemcovia o prácu v Amazone môžu nájsť zoznam otvorených pozícií na <b>amazon.jobs</b> a na <b>www.pracavamazone.sk</b> alebo môžu zavolať na linku spoločnosti 0800/22 66 22. Noví dočasne pridelení pracovníci budú dopĺňať stálych zamestnancov spoločnosti, ktorých je na Slovensku celkovo už 2600.</p>
      <p> </p>
      <p> </p>
      <p> </p>
      <p> </p>
      <p> </p>
      <related>
        <h4>Súvisiace články</h4>
        <a href="https://touchit.sk/transcend-predstavuje-nove-pamatove-karty-na-baze-96-vrstvovych-buniek-3d-nand/265354"/>
        <a href="https://touchit.sk/farebna-zima-s-trustom/265344"/>
        <a href="https://touchit.sk/hp-startuje-s-hp-zcentral-novu-eru-vypoctovej-techniky/265336"/>
      </related>
    </article>
  </body>
</html>