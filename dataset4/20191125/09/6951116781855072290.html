<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/andrea-damante-viviana-vizzini-retroscena-storia/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T09:20:27+00:00"/>
    <meta property="og:title" content="Andrea Damante e Viviana Vizzini: i retroscena della loro storia"/>
    <meta property="og:description" content="A pochi giorni dall'inizio della loro relazione, sono stati svelati i retroscena della storia tra Andrea Damante e Viviana Vizzini."/>
  </head>
  <body>
    <article>
      <h1>Andrea Damante e Viviana Vizzini: i retroscena della loro storia</h1>
      <address><time datetime="2019-11-25T09:20:27+00:00">25 Nov 2019, 09:20</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>A pochi giorni dall’inizio della loro relazione, sono stati svelati i retroscena della storia tra Andrea Damante e Viviana Vizzini</h3>
      <p>Dopo un lungo periodo da single, finalmente pare che anche per <b>Andrea Damante</b> sia tornato il sereno. L’ex tronista di <b><a href="https://www.wittytv.it/uomini-e-donne/">Uomini e Donne</a></b> ha infatti ritrovato l’amore, e sembrerebbe avere una nuova relazione. Dopo essersi definitivamente allontanato da <b>Giulia De Lellis</b> qualche mese fa, adesso il deejay ha voltato del tutto pagina, lasciandosi così il passato alle spalle. <a href="https://www.novella2000.it/belen-rodriguez-andrea-damante-relazione/">Nonostante gli siano stati attribuiti numerosi flirt nel corso delle settimane</a>, <b>Andrea</b> non ha mai commentato le voci, preferendo così rimanere in silenzio. Adesso però pare che le cose siano diverse, e che <b>Damante</b> abbia una nuova <b>storia</b> seria. La sua nuova fiamma è <b>Viviana Vizzini</b>, a sua volta ex corteggiatrice del dating show di <b>Maria De Filippi</b>. Ma come si sono conosciuti i due e come è nato il loro amore? Scopriamo insieme tutti i <b>retroscena</b> della loro <b>storia</b>.</p>
      <p>Non è stato un anno semplice, l’ultimo, per <b>Andrea Damante</b>. Dopo aver definitivamente chiuso i rapporti con <b>Giulia De Lellis</b>, a seguito di un lungo tira e molla, l’ex tronista ha dovuto affrontare le conseguenze del libro dell’influencer. Quest’ultima, come è noto, ha infatti pubblicato un romanzo in cui parla dei tradimenti ricevuti da <b>Damante</b>, raccontando le reali motivazioni che hanno portato alla rottura. Naturalmente <b>Andrea</b> <a href="https://www.novella2000.it/andrea-damante-verissimo-verita-tradimenti-giulia-de-lellis/">ha dato anche la sua versione dei fatti, non potendo però negare le storie clandestine avute nel corso del tempo</a>. Ciò nonostante nell’ultimo periodo il deejay si è sempre dichiarato single, facendo intendere di non essere ancora pronta ad avere una nuova relazione.</p>
      <p>Adesso, però, pare che le cose siano cambiate, e che <b>Andrea Damante</b> <a href="https://www.novella2000.it/andrea-damante-fidanzato-nuova-ragazza/">abbia finalmente trovato una nuova fidanzata</a>. La fortunata è <b>Viviana Vizzini</b>, che dopo aver partecipato a <b>Uomini e Donne</b>, adesso si sarebbe legata proprio all’ex tronista. Ma scopriamo come è nato il loro amore e i <b>retroscena</b> della <b>storia</b> dei due.</p>
      <h3>I retroscena della storia tra Andrea Damante e Viviana Vizzini</h3>
      <p>Solo qualche giorno fa, inaspettatamente, <b>Andrea Damante</b> è stato paparazzato in atteggiamenti intimi con la bella <b>Viviana Vizzini</b>, già ben nota al grande pubblico. Nonostante i due non abbiano commentato le immagini delle quali sono protagonisti, è stato subito chiaro che il deejay e l’ex corteggiatrice avessero un flirt. Così, adesso, a svelare i <b>retroscena</b> della loro <b>storia</b> è il nuovo numero del settimanale <i>Spy</i>, che racconta come <b>Andrea</b> e <b>Viviana</b> si sono conosciuti, e quali potrebbero essere le loro intenzioni. Secondo la rivista, <b>Damante</b> e la <b>Vizzini</b> si sarebbero incontrati per la prima volta ad un evento qualche settimana fa. Fin da subito pare che l’ex tronista sia rimasto folgorato dalla modella siciliana, e sembrerebbe aver fatto di tutto per attirare la sua attenzione. Ma non è tutto.</p>
      <p>Come se non bastasse, a suggerire l’ipotesi di una <b>storia</b> seria, è il fatto che <b>Andrea Damante</b> ha già presentato <b>Viviana Vizzini</b> a due dei suoi migliori amici: <b>Jeremias Rodriguez</b> e <b>Ignazio Moser</b>. Tuttavia sembrerebbe anche, sempre stando alle parole di <i>Spy</i>, che il deejay non voglia andare di fretta, e per questo non avrebbe ancora confermato la relazione con la modella. Nel mentre, però, i due continuano a frequentarsi e a godersi questo momento, e non è escluso che a breve entrambi decidano di uscire allo scoperto.</p>
      <p>In attesa di scoprire cosa accadrà, dunque, non resta che fare un enorme in bocca al lupo ad <b>Andrea Damante</b> e a <b>Viviana Vizzini</b> per la loro <b>storia</b>. Che questa sia la volta buona per l’ex tronista di <b>Uomini e Donne</b>? Solo il tempo ce lo dirà.</p>
      <related>
        <a href="https://www.novella2000.it/paola-caruso-motivi-rottura-moreno-merlo-accuse-replica-instagram/"/>
        <a href="https://www.novella2000.it/giulia-de-lellis-segreto-successo-progetti-frecciatina-haters/"/>
        <a href="https://www.novella2000.it/il-collegio-mario-tricca-rivela-sogno/"/>
      </related>
    </article>
  </body>
</html>