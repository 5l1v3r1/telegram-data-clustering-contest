<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996196-junior-eurovision-2019-haly-araly-bay.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T09:41:00+00:00"/>
    <meta property="og:title" content="Junior Eurovision-2019 халықаралық байқауында Ержан Максим ІІ-орын алды"/>
    <meta property="og:description" content="Байқау Польша қаласында өтті."/>
  </head>
  <body>
    <article>
      <h1>Junior Eurovision-2019 халықаралық байқауында Ержан Максим ІІ-орын алды</h1>
      <h2>Байқау Польша қаласында өтті.</h2>
      <address>
        <time datetime="2019-11-25T09:41:00+00:00">25 Nov 2019, 09:41</time>
      </address>
      <p><b>Junior Eurovision-2019 халықаралық ән байқауында отандасымыз Ержан Максим ІІ-орын алды,</b> деп хабарлайды <a href="https://kaz.zakon.kz/">Zakon.kz.</a></p>
      <p>12 жастағы бала осы байқау үшін арнайы жазылған «Арманыңнан қалма» әнін орындады. Ән авторлары - Хамит Шаңғалиев, Данияр Алдабергенов және Тимур Балымбетов.</p>
      <p>І-орынды 2018 жылғыдай байқау өткен мемлекет - Польша өкілі алды. Виктория Габор Superhero әнін поляк және ағылшын тілдерінде шырқады.</p>
      <figure>
        <iframe src="https://www.youtube.com/embed/tSVmX1E25C8" width="560" height="315" data-service="Youtube" scrolling="no"/>
      </figure>
      <p>Ержан Максим Ресейдің "Бірінші арна" телеарнасынан берілетін "Балалар дауысы" шоуына қатысып, танымал болды. Ең алдымен, бұл шоуда жеңімпаз ретінде ресейлік әнші Алсудың қызы Микелла Абрамованың аты аталды, ал ІІ-орын қазақстандыққа бұйырған. Бірақ кейінірек дауыс беру кезінде заңсыздық тіркелгені белгілі болды. Сондықтан кейінірек бағдарламаның "Арнайы шығарылымында" осы байқаудың барлық жеңімпаздарының аты аталған кезде Ержан Максимнің де аты жарияланды.</p>
      <p>Қазақстан алғаш рет Junior Eurovision байқауына былтыр, 2018 жылы қатысты. Минскіде (Беларусь) өткен байқауға 12 жасар әнші Данелия Төлешова қатысып, "Өзіңе сен" әнін орындады. Ол VI-орынға ие болды. Ол кезде де І-орынды "Мен кім болғым келеді" әнін орындаған польшалық Роксанна Венгель жеңіп алды.</p>
    </article>
  </body>
</html>