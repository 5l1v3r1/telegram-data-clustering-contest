<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521176-prvni-projev-ch-lagardeove-v-pozici-sefky-ecb-poptavka-domacnosti-musi-byt-doplnena-investicemi/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T09:49:15+00:00"/>
    <meta property="og:title" content="První projev Ch. Lagardeové v pozici šéfky ECB - poptávka domácností musí být doplněna investicemi"/>
    <meta property="og:description" content="V prvním projevu Christine Lagarde v roli guvernérky ECB řekla, že domácí poptávka musí být podpořena veřejnými a soukromými investicemi. A nikoliv „klasickými“ rychlými vyššími výdaji, které nemají dlouhodobý efekt. Dobrý recept i pro ČR."/>
  </head>
  <body>
    <article>
      <h1>První projev Ch. Lagardeové v pozici šéfky ECB - poptávka domácností musí být doplněna investicemi</h1>
      <address><time datetime="2019-11-25T09:49:15+00:00">25 Nov 2019, 09:49</time> by <a rel="author">Research</a></address>
      <p>V prvním projevu Christine Lagarde v roli guvernérky <a href="https://www.kurzy.cz/tema/ecb/">ECB</a> řekla, že domácí poptávka musí být podpořena veřejnými a soukromými investicemi. A nikoliv „klasickými“ rychlými vyššími výdaji, které nemají dlouhodobý efekt. Dobrý recept i pro ČR. Vyšší domácí poptávka je podle ní nutná i vzhledem k potřebě se popasovat s globálním ekonomickým cyklem a obchodními válkami. Velmi dobře nabádá politiky, aby posílili domácí trh dokončením bankovní unie, kapitálové unie, digitálního jednotného trhu a jednotného trhu služeb. Absence firem z EMU v žebříčku globálních firem naznačuje, proč je tento krok důležitý. Dále naznačila, že bez obnovení růstu <a href="https://www.kurzy.cz/makroekonomika/">ekonomiky</a> neporostou ani sazby. Zdůraznila i potřebu dosahovat inflačního cíle, protože v systému bez měnových kurzů přizpůsobení může probíhat jen přes změnu relativních cen. Obojí lze číst jako potvrzení, že měnové podmínky zůstanou uvolněné.<br/><br/>David Navrátil</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/271385-lagardeova-vybrana-do-funkce-sefky-mmf/"/>
        <a href="https://www.kurzy.cz/zpravy/nazory/A-V-T-21359/"/>
        <a href="https://zpravy.kurzy.cz/362194-us-trhy-vyrazne-rostly-diky-projevu-nove-sefky-fedu-yellenove/"/>
        <a href="https://zpravy.kurzy.cz/317867-usa-objem-short-pozic-klesl-projevil-se-i-u-kit-digital/"/>
        <a href="https://www.kurzy.cz/tema/5502266.html"/>
        <a href="https://www.kurzy.cz/zpravy/501231-lagardeova-v-cele-ecb-lepsi-nez-weidmann-z-bundesbanky/"/>
        <a href="https://www.kurzy.cz/zpravy/483049-ecb-na-pozici-hlavniho-ekonoma-nominovan-philip-lane/"/>
        <a href="https://www.kurzy.cz/zpravy/69401-projev-sefa-ecb-wima-duisenberga/"/>
        <a href="https://zpravy.kurzy.cz/362145-yellenova-bude-mit-prvni-proslov-v-roli-nove-sefky-fedu/"/>
        <a href="https://www.kurzy.cz/tema/5576391.html"/>
        <a href="https://www.kurzy.cz/zpravy/501220-sefa-ecb-draghiho-vystrida-zrejme-sefka-mmf-lagardeova/"/>
        <a href="https://www.kurzy.cz/zpravy/509900-lagarde-ecb-ekonomika-potrebuje-stimulaci-ale-s-rozvahou-podpora-ochrany-zivotniho-prostredi/"/>
      </related>
    </article>
  </body>
</html>