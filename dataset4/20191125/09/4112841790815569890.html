<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77698-Prve-zabery-luxusnej-spoluprace-Prada-x-adidas-su-vonku"/>
    <meta property="og:site_name" content="REFRESHER"/>
    <meta property="article:published_time" content="2019-11-25T09:21:00+00:00"/>
    <meta property="og:title" content="Prvé zábery luxusnej spolupráce Prada x adidas sú vonku"/>
    <meta property="og:description" content="Pravdepodobne to najluxusnejšie vyhotovenie tenisiek adidas roku 2019 sa do predaja dostane už o pár dní."/>
  </head>
  <body>
    <article>
      <h1>Prvé zábery luxusnej spolupráce Prada x adidas sú vonku</h1>
      <address><time datetime="2019-11-25T09:21:00+00:00">25 Nov 2019, 09:21</time> by <a rel="author">Peter Hlavička</a></address>
      <p>
        <b>Pravdepodobne to najluxusnejšie vyhotovenie tenisiek adidas roku 2019 sa do predaja dostane už o pár dní.</b>
      </p>
      <p>O tom, že nemecký gigant by mal v najbližších mesiacoch spolupracovať s talianskym módnym domom Prada sa šuškalo už niekoľko týždňov a dnes sa okrem prvých oficiálnych obrázkov dočkávame dokonca aj detailných informácií o samotnom release. </p>
      <figure>
        <img src="https://i.refresher.sk/public/peter-hlavicka/prada_adi/https---hypebeast.com-image-2019-11-prada-adidas-superstar-bowling-bag-first-look-release-004.jpg"/>
        <figcaption>
          <cite>Prada/adidas</cite>
        </figcaption>
      </figure>
      <p>Od podobnej spolupráce sme očakávali všetci trocha viac, najmä pri pohľade na aktuálne kúsky z divízie Prada Linea Rossa, no značky vsadili na klasiku a okrem čierno-bielej farebnej kombinácie tak samozrejme padol výber na siluetu <b>Superstar</b>. </p>
      <related>
        <a href="https://refresher.sk/65836-Prada-konci-s-kozusinami-Luxusna-znacka-uzatvara-spolupracu-s-ochranarmi-zvierat"/>
      </related>
      <figure>
        <img src="https://i.refresher.sk/public/peter-hlavicka/prada_adi/https---hypebeast.com-image-2019-11-prada-adidas-superstar-bowling-bag-first-look-release-001.jpg"/>
        <figcaption>
          <cite>Prada/adidas</cite>
        </figcaption>
      </figure>
      <p>Logo Prada sa nachádza na jednom páre tenisiek hneď 6 krát, čo by malo zabezpečiť, že tvoje luxusné Superstars rozozná od ich bežnej verzie doslova každý, no tam sa celá spolupráca samozrejme nekončí. Tieto tenisky budú v porovnaní s bežným vyhotoveným Superstar pravdepodobne niekoľkonásobne drahšie kvôli tomu, že nesú označenie “MADE IN ITALY” a <b>vyrobených je len 700 kusov</b>. </p>
      <figure>
        <img src="https://i.refresher.sk/public/peter-hlavicka/prada_adi/https---hypebeast.com-image-2019-11-prada-adidas-superstar-bowling-bag-first-look-release-003.jpg"/>
        <figcaption>
          <cite>Prada/adidas</cite>
        </figcaption>
      </figure>
      <p>Tenisky prichádzajú v sprievode bowlingovej tašky, ktorá má reprezentovať spojenie športu zo strany adidas a luxusných kabeliek zo strany Prada, a rovnako ako v prípade samotných tenisiek z nej bude vyrobených len 700 kusov. Do predaja by sa mala dostať táto dvojica produktov už 4. decembra na stránkach <a href="https://www.adidas.sk/">adidas.com</a> a <a href="https://www.prada.com/en.html?cc=WW">prada.com</a>, no ich dostupnosť pre slovenský trh a rovnako aj cena zatiaľ nie je potvrdená. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70326-adidas-zacne-od-zakaznikov-vykupovat-stare-oblecenie"/>
        <a href="https://refresher.sk/70006-Prisli-zname-osobnosti-na-predstavenie-jedinecneho-priestoru-adidas-Runbase-cvicit-alebo-si-uzivat-party"/>
        <a href="https://refresher.sk/69596-adidas-otvoril-v-Prahe-vo-velkom-style-mekku-pohybu"/>
        <a href="https://refresher.sk/62092-Ako-vyzeralo-predstavenie-noveho-modelu-adidas-Nite-Jogger-v-Londyne"/>
        <a href="https://refresher.sk/52347-Diskusia-Kolko-penazi-si-ochotny-dat-za-topanky-ci-oblecenie"/>
        <a href="https://refresher.sk/34914-Supermodelka-Karlie-Kloss-sa-stala-tvarou-adidas-by-Stella-McCartney-Novou-kolekciou-chcu-inspirovat-a-posilnit-zeny-sucasnosti"/>
        <a href="https://refresher.sk/28078-Scifi-zena-Rita-Ora-a-jej-vesmirna-kolekcia-s-adidas-Originals"/>
        <a href="https://refresher.sk/76575-15-tipov-na-darceky-do-100-ktore-potesia-vsetkych-milovnikov-mody"/>
      </related>
    </article>
  </body>
</html>