<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188986/"/>
    <meta property="og:site_name" content="Janam TV"/>
    <meta property="article:published_time" content="2019-11-25T09:51:51+00:00"/>
    <meta property="og:title" content="യുവതിയെ കബളിപ്പിച്ച് പണം തട്ടി; നൈജീരിയന്‍ സ്വദേശി പിടിയില്‍"/>
    <meta property="og:description" content="ഭോപ്പാല്‍: ഓണ്‍ലൈനിലൂടെ സ്ത്രീയെ കബളിപ്പിച്ച് 71 ലക്ഷം രൂപ തട്ടിയ കേസില്‍ ഒരാള്‍ പിടിയില്‍. നൈജീരിയന്‍ സ്വദേശിയെയാണ് ഭോപ്പാല്‍ പോലീസ് അറസ്റ്റ് ചെയ്തത്."/>
  </head>
  <body>
    <article>
      <h1>യുവതിയെ കബളിപ്പിച്ച് പണം തട്ടി; നൈജീരിയന്‍ സ്വദേശി പിടിയില്‍</h1>
      <address><time datetime="2019-11-25T09:51:51+00:00">25 Nov 2019, 09:51</time> by <a rel="author">Janam TV Web Desk</a></address>
      <p>ഭോപ്പാല്‍: ഓണ്‍ലൈനിലൂടെ സ്ത്രീയെ കബളിപ്പിച്ച് 71 ലക്ഷം രൂപ തട്ടിയ കേസില്‍ ഒരാള്‍ പിടിയില്‍. നൈജീരിയന്‍ സ്വദേശിയെയാണ് ഭോപ്പാല്‍ പോലീസ് അറസ്റ്റ് ചെയ്തത്. ന്യൂഡല്‍ഹിയില്‍ നിന്നാണ് ഇയാള്‍ അറസ്റ്റിലായതെന്ന് അധികൃതര്‍ അറിയിച്ചു.</p>
      <p>മധ്യപ്രദേശ് സ്വദേശിയായ യുവതിയുമായി പ്രതി ചങ്ങാത്തത്തിലായിരുന്നു. ഇതിനു പിന്നാലെയാണ് തട്ടിപ്പ് നടന്നത്. ഡല്‍ഹിയിലെ നിഹാല്‍ വിശാര്‍ കോളനിയില്‍ നിന്നാണ് ഒബു മാര്‍വലസ് ഉചെ(23) എന്നയാളെ അറസ്റ്റ് ചെയ്തതെന്ന് ഭോപ്പാല്‍ ഡെപ്യൂട്ടി ഇന്‍സ്‌പെക്ടര്‍ ജനറല്‍ ഇര്‍ഷാദ് വാലി പറഞ്ഞു.</p>
      <p>ഒരു കോടി രൂപയുടെ സമ്മാനം വാഗ്ദാനം ചെയ്ത ഇയാള്‍ യുവതിയില്‍ നിന്ന് 71 ലക്ഷം രൂപ തട്ടിയെടുക്കുകയായിരുന്നു. കഴിഞ്ഞ വര്‍ഷം വിസ കാലഹരണപ്പെട്ടപ്പോഴും പ്രതി നിയമവിരുദ്ധമായി ഇന്ത്യയില്‍ കഴിയുകയായിരുന്നുവെന്ന് ഭോപ്പാല്‍ സൈബര്‍ ക്രൈം അഡീഷണല്‍ പോലീസ് സൂപ്രണ്ട് സന്ദേഷ് ജെയിന്‍ പറഞ്ഞു.</p>
    </article>
  </body>
</html>