<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/brno-strelba-pistole-plynova.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="Mladík vyděsil kolemjdoucí v Brně. Nové náboje do plynové pistole hned vyzkoušel"/>
    <meta property="og:description" content="V jedné brněnské prodejně si pořídil náboje do své plynové pistole a rovnou na ulici v centru města si je mladý muž před víkendem vyzkoušel. Nevybral si na svůj střelecký trénink ani vhodné místo, ani čas. „Manipulace a střelba na ulici vyděsila několik lidí, kteří očividně nemohli rozeznat plynovou zbraň od pravé. Neprodleně tak zalarmovali kolegy, kteří po střelci rozjeli velké pátrání,“ uvedl v pondělí policejní mluvčí Petr Vala."/>
  </head>
  <body>
    <article>
      <h1>Mladík vyděsil kolemjdoucí v Brně. Nové náboje do plynové pistole hned vyzkoušel</h1>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author">Michal Hrabal</a></address>
      <p>Svým jednáním zaměstnal několik hlídek policistů a strážníků. „Naštěstí zanedlouho se podařilo strážníkům výtečníka sedícího v zaparkovaném autě poblíž Vojenské nemocnice vypátrat. Oznámení o ostré zbrani se naštěstí nepotvrdilo,“ poznamenal Vala.</p>
      <p>Policisté zjistili, že se jednalo jen o plynovou zbraň. „Za neodbornou manipulaci muž musí počítat ve správním řízení s pokutou,“ sdělil Vala.</p>
      <figure>
        <img src="https://g.denik.cz/50/03/straznici_v_brne_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/deti-ve-krovi-hazely-kameni-auta-straznici-silnice-20191121.html">Děti ze křoví házely kamení na auta, rodičům je dovedli strážníci Přečíst článek ›</a>
      </aside>
      <p>Policisté připomínají, že i obyčejná vzduchovka podle zákona patří do kategorie D a pro takové zbraně existují jasně daná pravidla. „Je zakázáno je nosit viditelně a už vůbec by se s nimi nemělo na veřejnosti nijak manipulovat a střílet,“ doplnil Vala.</p>
    </article>
  </body>
</html>