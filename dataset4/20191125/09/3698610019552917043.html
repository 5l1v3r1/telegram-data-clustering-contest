<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/zhinocha-zbirna-ukrayini-z-fehtuvannya-posila-tretye-misce-na-kubku-svitu-330770_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T09:55:00+00:00"/>
    <meta property="og:title" content="Жіноча збірна України з фехтування посіла третє місце на Кубку світу"/>
    <meta property="og:description" content="Українки вийшли у півфінал, де були зупинені Південною Кореєю."/>
  </head>
  <body>
    <article>
      <h1>Жіноча збірна України з фехтування посіла третє місце на Кубку світу</h1>
      <h2>Українки вийшли у півфінал, де були зупинені Південною Кореєю.</h2>
      <address>
        <time datetime="2019-11-25T09:55:00+00:00">25 Nov 2019, 09:55</time>
      </address>
      <p>Жіноча збірна України завоювала командну бронзу <b><a href="https://dt.ua/SPORT/cholovicha-zbirna-ukrayini-z-fehtuvannya-viborola-sriblo-chempionatu-svitu-318303_.html">Кубка світу</a></b> в Орлеані, Франція. Команда у складі Ольги Харлан, Аліни Комащук, Олени Вороніної та Юлії Бакастової зуміла піднятися на п'єдестал.</p>
      <p>В 1/16 фіналу дівчата зустрічалися з представницями Узбекистану і перемогли з комфортним рахунком 44:33. Далі було протистояння з японками, де українки перемогли також без проблем - 45:39.</p>
      <p>Однак у чвертьфіналі француженки змусили наших дівчат проявити характер. За два бою до кінця ми поступалися в чотири удари, однак тут на доріжці з'явилися Харлан і Манон Брюне. Українка перемогла і зробила загальний рахунок 39:40, а Комащук довела справу до перемоги - 45:44.</p>
      <p>У півфіналі збірна України не впоралася з кореянками - 43:45. У матчі за бронзові медалі українки впевнено перемогли Угорщину - 45:36.</p>
      <p>Нагадаємо, в липні <b><a href="https://dt.ua/SPORT/cholovicha-zbirna-ukrayini-z-fehtuvannya-viborola-sriblo-chempionatu-svitu-318303_.html">чоловіча збірна України з фехтування виборола "срібло" чемпіонату світу</a></b>.</p>
      <footer>За матеріалами: <a href="https://dt.ua/go/aHR0cDovL3hzcG9ydC51YQ==">XSport</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>