<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-infinity-wardan-cikartilan-efsane-hulk-sahnesi/"/>
    <meta property="og:site_name" content="LOG"/>
    <meta property="article:published_time" content="2019-11-25T09:15:16+00:00"/>
    <meta property="og:title" content="Avengers Infinity War’dan çıkartılan efsane Hulk sahnesi"/>
    <meta property="og:description" content="Avengers Infinity War filminde çok sevilen Hulk karakterinin gücünü ortaya koyacak efsane bir savaş sahnesinin planlandığı ortaya çıktı."/>
  </head>
  <body>
    <article>
      <h1>Avengers Infinity War’dan çıkartılan efsane Hulk sahnesi</h1>
      <address><time datetime="2019-11-25T09:15:16+00:00">25 Nov 2019, 09:15</time> by <a rel="author">Billur YASA</a></address>
      <p>Avengers Infinity War filminde çok sevilen <b>Hulk</b> karakterinin gücünü ortaya koyacak efsane bir savaş sahnesinin planlandığı ancak bu sahneden sonradan vazgeçildiği ortaya çıktı.</p>
      <p><b>Joe ve Anthony Russo</b>‘nun yönettiği Avengers Endgame’in ismi gündemden düşmüyor. Film gişede kırdığı rekorların ardından <b>Avengers: Endgame – The Art of the Movie</b> kitabında yer alan detaylarla da karşımıza çıkıyor. Bu kitapta Marvel stüdyolarının film için hazırladığı ancak sonradan kullanmaktan vazgeçtiği konsept çalışmalarını da görüyoruz. Bu sayede değişen planlara dair net bilgi sahibi olabiliyoruz. Kitapta yer alan ve gündeme gelen son sahne ise Hulk’ın etrafında <a href="https://comicbook.com/marvel/2019/11/24/avengers-infinity-war-epic-hulk-fight-video-black-order/">şekilleniyor</a>.</p>
      <figure>
        <img src="https://www.log.com.tr/wp-content/uploads/2019/11/hulkbuster-break-out-1197298.jpg"/>
      </figure>
      <h3>Değiştirilen Hulk sahnesi</h3>
      <p>Yukarıda yer alan konsept çalışmasında Hulk’ın Thanos’un ordusuna karşı mücadele verdiğini görüyoruz.<b> Bruce Banner</b>, Hulkbuster zırhının içinden Hulk olarak çıkıyor. Direkt olarak Cull Obsidian’a karşı mücadele veriyor. Marvel’ın başlangıçta Profesör Hulk’ı Wakanda Savaşı’nda ortaya çıkartacağı ve planlanan sahnenin bu olduğu anlaşılıyor. Kahramanımızın <b>Hulkbuster</b> zırhının içinden çıkışı ve savaşa çok daha şiddetli bir şekilde dahil olması sahneyi enteresan kılabilecek detaylar arasında yer alıyor. Öte yandan Avengers Endgame’de Profesör Hulk ‘ın izleyicilere tanıtılması biraz ani oluyordu. Bruce Banner aradan geçen beş seneden sonra karşımıza kendiyle barışmış bir halde çıkıyordu. Elbette bu da inandırıcılık açısından sorunlu bir karar değil. Ancak bu önemli gelişmenin savaş sırasında yaşanması ve izleyicilerin bu ana şahitlik etmesi gelişmeyi çok daha efsane bir hale getirebilirdi.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/marvel-studyolarinin-degisen-lokiyi-oldurme-planlari/"/>
      </related>
    </article>
  </body>
</html>