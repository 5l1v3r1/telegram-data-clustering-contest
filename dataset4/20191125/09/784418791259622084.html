<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bizzness.net/%d7%94%d7%99%d7%a8%d7%99%d7%91%d7%95%d7%aa-%d7%94%d7%98%d7%9b%d7%a0%d7%95%d7%9c%d7%95%d7%92%d7%99%d7%95%d7%aa-%d7%94%d7%9e%d7%95%d7%91%d7%99%d7%9c%d7%95%d7%aa-%d7%a0%d7%a4%d7%92%d7%a9%d7%95-%d7%a2/"/>
    <meta property="og:site_name" content="ביזנעס"/>
    <meta property="article:published_time" content="2019-11-25T09:38:38+00:00"/>
    <meta property="og:title" content="היריבות הטכנולוגיות המובילות נפגשו על במה אחת"/>
    <meta property="og:description" content="Connecting Visions - האירוע השנתי של מלאנוקס במפגן היסטורי נדיר: על במה אחת עמדו ראשי חברות הטכנולוגיה הגדולות בעולם המתחרות האחת בשנייה"/>
  </head>
  <body>
    <article>
      <h1>היריבות הטכנולוגיות המובילות נפגשו על במה אחת</h1>
      <address><time datetime="2019-11-25T09:38:38+00:00">25 Nov 2019, 09:38</time> by <a rel="author">אבי יוסף</a></address>
      <p>
        <b>Connecting Visions – האירוע השנתי של מלאנוקס במפגן היסטורי נדיר: על במה אחת עמדו ראשי חברות הטכנולוגיה הגדולות בעולם המתחרות האחת בשנייה</b>
      </p>
      <p>לצידו של כנס הטכנולוגיה 19SC, מהכנסים החשובים בעולם, שריכז אליו בשבוע שעבר למעלה מ- 12,000 אנשי מקצוע ומחקר מובילים מקהילת ה HPC (ביצועי מחשבי על) הבינלאומית – התקיים כרגיל האירוע השנתי של 'מלאנוקס טכנולוגיות'  במלון 'הילטון' שבדנוור קולורדו בארה"ב.</p>
      <p>האירוע השנה יצר מפגש טכנולוגי היסטורי, כאשר על במה אחת עמדו ראשי חברות הטכנולוגיה הגדולות בעולם המתחרות האחת בשנייה, אולם לכולן מכנה משותף אחד – שיתוף פעולה טכנולוגי ושימוש בפתרונות הקישוריות המתקדמים של חברת מלאנוקס.</p>
      <p>האירוע נפתח בפרזנטציה של נשיא, מנכ"ל ומייסד מלאנוקס, איל וולדמן ואליו הצטרפו המנהיגים הטכנולוגיים: ג'נסן הואנג, מנכ"ל Nvidia, רג'יב האזרה סגן נשיא החברה ומנהל המחלקה התאגידית והממשלתית באינטל, נידהי צ'אפל ראש מחלקת Azure במייקרוסופט, פורסט נורוד, סגן נשיא ומנהל קבוצת הדאטה סנטר ופתרונות משולבים, AMD, דן סטנזיון, מנהל ראשי של מרכז המחשוב המתקדם וסמנכ"ל מחקר באוניברסיטת אוסטין טקסס, מיכאל כגן, סמנכ"ל הטכנולוגיות של מלאנוקס וסטיוארט מידג'לי, סמנכ"ל טכנולוגיות, DownUnder GeoSolution.</p>
      <p>כ-1,000 אורחים בכירים מעולם הטכנולוגיה נכחו בכנס.</p>
    </article>
  </body>
</html>