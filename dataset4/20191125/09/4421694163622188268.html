<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/meshkantsiv-lvivshhyny-poperedzhayut-ne-kupuvaty-boroshno-z-vyyavlenoyu-salmoneloyu/"/>
    <meta property="og:site_name" content="VARTA1"/>
    <meta property="article:published_time" content="2019-11-25T09:32:23+00:00"/>
    <meta property="og:title" content="Мешканців Львівщини попереджають не купувати борошно з виявленою сальмонелою"/>
    <meta property="og:description" content="Мешканців Львівщини попереджають не купувати борошно з виявленою сальмонелою"/>
  </head>
  <body>
    <article>
      <h1>Мешканців Львівщини попереджають не купувати борошно з виявленою сальмонелою</h1>
      <address>
        <time datetime="2019-11-25T09:32:23+00:00">25 Nov 2019, 09:32</time>
      </address>
      <p>Post Views: 8 985</p>
      <p>У борошні з птиці, виробником якого є ТОВ «Українська білкова компанія», з адресою вул. Тампере, 13-В, м. Київ, експортованому до Республіки Кіпр виявили Salmonella. Про це пише «<a href="http://www.4studio.com.ua/">Четверта студія</a>», з посилання на <a href="http://lvivdpss.gov.ua/schodo-vyyavlennya-salmonella-v-boroshni-iz-ptytsi/">повідомлення</a> у ГУ Держпродспоживслужби у Львівській області.</p>
      <p>Як зазначається, до Державної служби України з питань безпечності харчових продуктів та захисту прав надійшло інформаційне  повідомлення системи RASFF (система швидкого повідомлення) від 2 жовтня 2019 року  стосовно виявлення Salmonella в борошні з птиці (походження ТОВ «Українська білкова компанія», вул. Тампере, 13-В, м. Київ), експортованому до Республіки Кіпр.</p>
      <p>Відповідно до вимог статті 20 Закону України «Про основні принципи та вимоги до безпечності та якості харчових продуктів» оператори ринку зобов’язані вилучати та/або відкликати у встановлених законом випадках харчові продукти, які перебувають в обігу, якщо встановлено, що ці продукти можуть спричинити шкідливий вплив для здоров’я людини, та у термін не більше двох робочих днів письмово інформувати компетентний орган про виявлені невідповідності та вжиті заходи.</p>
      <p>У разі виявлення вказаного харчового продукту, людей просять негайно повідомляти Головне управління Держпродспоживслужби у Львівській області.</p>
      <p>Додамо, що кісткове борошно використовується як для домашньої птиці та худоби.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>