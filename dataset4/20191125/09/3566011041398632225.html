<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549837.html/%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%B4%D8%A7%D9%87-%D9%86%D8%B4%DB%8C%D9%86-%D9%82%DB%8C%D9%85%D8%AA-%D9%87%D8%A7-%D8%B4%D8%AF--%D8%AC%D8%A7%DB%8C-%D8%AE%D8%A7%D9%84%DB%8C-%D9%86%D8%B8%D8%A7%D8%B1%D8%AA-%D8%A8%D8%A7%D8%B2%D8%B1%D8%B3%D8%A7%D9%86-%D8%AF%D8%B1-%D8%B3%D8%B7%D8%AD-%D8%B4%D9%87%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:51:00+00:00"/>
    <meta property="og:title" content="گوجه‌فرنگی شاه‌نشین قیمت‌ها شد/ جای خالی نظارت بازرسان در سطح شهر"/>
    <meta property="og:description" content="در روزهای اخیر شاهد افزایش قیمت در برخی کالاهای مصرفی مردم بوده‌ایم که بهتر است مسئولان نظارتی به وعده خود عمل کرده و با تشدید نظارت‌ها مانع گرانفروشی شوند."/>
  </head>
  <body>
    <article>
      <h1>گوجه‌فرنگی شاه‌نشین قیمت‌ها شد/ جای خالی نظارت بازرسان در سطح شهر</h1>
      <h2>گزارشی از پس‌لرزه افزایش نرخ بنزین در بازار میوه؛</h2>
      <address>
        <time datetime="2019-11-25T09:51:00+00:00">25 Nov 2019, 09:51</time>
      </address>
      <p>در روزهای اخیر شاهد افزایش قیمت در برخی کالاهای مصرفی مردم بوده‌ایم که بهتر است مسئولان نظارتی به وعده خود عمل کرده و با تشدید نظارت‌ها مانع گرانفروشی شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="https://sobheqazvin.ir/">صبح قزوین</a>؛ تقریبا یک هفته‌ای از اعلام رسمی سهمیه بندی سوخت و افزایش چندبرابری قیمت بنزین می‌گذرد که در این یک هفته شاهد اعتراضات مسالمت آمیزی از سوی مردم بودیم که به نحوه افزایش قیمت چندبرابری بنزین صورت گرفت.</p>
      <p>البته ناگفته نماند که برخی از عناصر دشمن در داخل، در این میان به اغتشاشگری پرداختند و به اموال عمومی صدمه زدند.</p>
      <p>با افزایش قیمت بنزین نکته قابل توجهی که از سوی مسئولان کشور و استانی به خصوص وزیر صنعت و معدن بر آن تاکید شد ممانعت از تاثیر افزایش قیمت سوخت بر دیگر کالاها بود.</p>
      <p>استاندار قزوین، رئیس سازمان صمت قزوین، رئیس سازمان تعزیرات قزوین و بازرسان این حوزه طی یک هفته جاری در مصاحبه با صبح قزوین بر این موضوع تاکید کردند که هیچ فروشنده‌ای اجازه افزایش قیمت و گرانی کالاها را به بهانه افزایش قیمت بنزین ندارند اما طی این هفته شاهد افزایش قیمت‌ها در برخی کالاها بودیم.</p>
      <p>شهروندان قزوینی طی روزهای اخیر از افزایش بی رویه قیمت گوجه فرنگی به صبح قزوین گلایه کردند. قیمت گوجه در سطح بازار ۱۲ هزارتومان و در مغازه‌های سطح شهر ۱۷هزارتومان به فروش می‌رسد.</p>
      <p>البته شاهد افزایش قیمت در دیگر کالاهای مصرفی مردم نیز بوده‌ایم که بهتر است مسئولان نظارتی به وعده خود عمل کرده و با تشدید نظارت‌ها مانع گرانفروشی شوند.</p>
      <figure>
        <img src="http://newsroom.dana.ir/content/upload/dc1919fc-08b5-41f4-8be2-39dcb3d6f24a.jpg"/>
      </figure>
      <p> </p>
      <p>حبیب الله صادقی‌پور در گفت‌وگو با خبرنگار اجتماعی صبح قزوین با اشاره به آخرین نرخ میوه و تره بار در بازار قزوین اظهار کرد: قیمت گوجه در بازار به 12 هزار تومان رسیده است که البته قیمت این محصول در میدان میوه و تره‌‌بار 10 هزار تومان است.</p>
      <p>وی افزود: دلیل اصلی افزایش قیمت گوجه در روزهای اخیر وقوع بارندگی‌های اخیر در استان‌های جنوبی از جمله استان فارس است که موجب از بین بردن این محصول شده است؛ اما بدون شک با فراوانی عرضه این محصول قیمت نیز کاهش پیدا می‌کند.</p>
      <p>رئیس صنف میوه فروشان قزوین ابراز کرد: همچنین قیمت موز نیز افزایش یافته است؛ به طوریکه قیمت موز فیلیپینی اکنون در بازار 10 الی 11هزار تومان بوده و موز اکوادور نیز با قیمت 12 الی 13 هزار تومان در بازار عرضه می‌شود.</p>
      <p>وی تصریح کرد: اخیرا نرخ کرایه حمل و نقل افزایش پیدا کرده به طور مثال 500 هزار تومان کرایه در هر کامیون خاور و نیسان گران‌تر شده و همین امر نیز در افزایش قیمت میوه‌ها تاثیر گذاشته است؛ چراکه به طور مثال موز از کرج و تهران و همچنین نارنگی یا مرکبات از استان‌های شمالی به قزوین حمل می‌شوند.</p>
      <p>صادقی‌پور در ادامه قیمت‌های سایر محصولات در بازار را به شرح زیر اعلام کرد:</p>
      <p>پیاز و سیب زمینی: 3 هزار و 500 تومان</p>
      <p>کدو: 2 هزار و 500 تومان</p>
      <p>هویچ: 3 الی 5هزار تومان</p>
      <p>خیار: 4 هزار و 500 تا 5هزار تومان</p>
      <p>خیار گلخانه‌ای: 8 هزار تومان</p>
      <p>گوجه: 12 هزارتومان</p>
      <p>کاهو: 3 الی 4 هزارتومان</p>
      <p>کلم: 2هزار و 500 تومان</p>
      <p>لوبیا سبز: 4 الی 5 هزارتومان</p>
      <p>موز فیلیپین: 10 الی 11 هزار تومان</p>
      <p>موز اکوادور: 12 الی 13 هزار تومان</p>
      <p>آناناس: 35 الی 40 هزار تومان</p>
      <p>نارنگی: 4 الی 6 هزار تومان</p>
      <p>پرتقال: 3 الی 6 هزار تومان</p>
      <p>انگور شاهرودی: 6 الی 7 هزار تومان</p>
      <p>بادمجان: 2 زهرا و 500 تومان الی 3 هزار تومان</p>
      <p>سیب درختی: 5 الی 7هزار تومان</p>
      <p>خرمالوی شمال: 6 هزار تومان</p>
      <p>خرمالوی کندی: 8 هزار تومان</p>
      <p>انار کاشمر: 8 هزار تومان</p>
      <p>انار ساوه: 6 هزار تومان</p>
      <p>انار شیراز: 7 هزار تومان</p>
      <p>شلغم: 2 هزار و 500 تومان الی 3 هزار تومان</p>
      <p>به اصفهان: 12 الی 13 هزار تومان</p>
      <p>به سنندج: 6 الی 8 هزار</p>
      <p>هویج: 2 هزار و 500 تومان الی 3 هزار تومان</p>
      <p>لیموشیرین: 4 الی 6 هزار تومان</p>
      <p>انتهای پیام/</p>
      <p> </p>
    </article>
  </body>
</html>