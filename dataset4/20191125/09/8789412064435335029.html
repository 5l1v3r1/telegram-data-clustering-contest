<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/elon-musk-a-jeho-one-more-thing/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-25T09:45:32+00:00"/>
    <meta property="og:title" content="Elon Musk a jeho „One more thing…“"/>
    <meta property="og:description" content="Elon Musk bývá často připodobňován ke Stevu Jobsovi. Oba jsou považováni za vizionáře, kteří svým způsobem posouvají/posouvali hranice v rámci svého oboru podnikání. Elon Musk minulý týden představil světu svůj plánovaný a značně kontroverzní elektro pick-up a během prezentace použil legendární Jobsovu pasáž „One more thing“."/>
  </head>
  <body>
    <article>
      <h1>Elon Musk a jeho „One more thing…“</h1>
      <address><time datetime="2019-11-25T09:45:32+00:00">25 Nov 2019, 09:45</time> by <a rel="author">David Hanák</a></address>
      <p>Elon Musk bývá často připodobňován ke Stevu Jobsovi. Oba jsou považováni za vizionáře, kteří svým způsobem posouvají/posouvali hranice v rámci svého oboru podnikání. Elon Musk minulý týden představil světu svůj plánovaný a značně kontroverzní elektro pick-up a během prezentace použil legendární Jobsovu pasáž „One more thing“.</p>
      <related>
        <a href="https://jablickar.cz/co-tesla-a-elon-musk-ptali-se-akcionari-pracujeme-na-carplay-vyhybal-se-sef-applu-cook/"/>
      </related>
      <p>Pokud jste posledních několik dní nestrávili mimo dosah internetu a sociálních sítí, pravděpodobně jste zaregistrovali nový elektrický pick-up Tesla Cybertruck, jenž byl představený minulý týden. Nejvíce humbuku způsobil nešťastný test „neprůstřelného“ skla, které se ukázalo být méně odolné, než lidé z Tesly včetně Muska očekávali (někdo celou situaci označuje za marketingový trik, hodnocení necháme na vás). K onomu vtipnému odkazu na Jobse došlo na úplném závěru prezentace, který si můžete prohlédnout na videu níže (čas 3:40).</p>
      <figure>
        <iframe src="https://www.youtube.com/embed/m7atGkba-Z8" width="670" height="363" data-service="Youtube" scrolling="no"/>
      </figure>
      <p>V rámci „One more thing“ Elon Musk jen tak mimochodem uvedl, že kromě futuristického pick-upu Cybertruck automobilka vyvinula vlastní elektro-čtyřkolku, která bude v prodeji také a zájemci si jí budou moci koupit jako „doplněk“ pro jejich nový pick-up, se kterým bude plně kompatibilní – včetně možnosti nabíjení z akumulátoru pick-upu.</p>
      <p>Steve Jobs svou oblíbenou frázi „One more thing“ během Applovských konferencí použil přesně 31 krát. Poprvé se v tomto segmentu objevil iMac G3 v roce 1999, naposledy takto Jobs uvedl funkci iTunes Match během WWDC v roce 2011.</p>
      <figure>
        <a href="https://jablickar.cz/elon-musk-a-jeho-one-more-thing/elon-musk-hands/">
          <img src="https://jablickar.cz/wp-content/uploads/2019/11/Elon-Musk-hands.jpg"/>
        </a>
      </figure>
      <p>Zdroj: <a href="https://www.forbes.com/sites/johnkoetsier/2019/11/21/elon-musks-one-more-thing-is-an-atv-that-fits-in-cybertruck-and-charges/">Forbes</a></p>
    </article>
  </body>
</html>