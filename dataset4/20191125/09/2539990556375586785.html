<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409721,NBA-Doncic-gora-w-pojedynku-z-Hardenem-41-punktow-Slowenca-w-meczu-Mavericks-z-Rockets"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T09:44:00+00:00"/>
    <meta property="og:title" content="NBA. Doncić górą w pojedynku z Hardenem. 41 punktów Słoweńca w meczu Mavericks z Rockets"/>
    <meta property="og:description" content="Słoweniec Luka Doncić zdobył 41 punktów, a jego Dallas Mavericks pokonali Houston Rockets 137:123 w derby Teksasu koszykarskiej ligi NBA. To 5. z rzędu zwycięstwo Mavericks w 16. meczu sezonu. "/>
  </head>
  <body>
    <article>
      <h1>NBA. Doncić górą w pojedynku z Hardenem. 41 punktów Słoweńca w meczu Mavericks z Rockets</h1>
      <address>
        <time datetime="2019-11-25T09:44:00+00:00">25 Nov 2019, 09:44</time>
      </address>
      <p>
        <b>Słoweniec Luka Doncić zdobył 41 punktów, a jego Dallas Mavericks pokonali Houston Rockets 137:123 w derby Teksasu koszykarskiej ligi NBA. To 5. z rzędu zwycięstwo Mavericks w 16. meczu sezonu. </b>
      </p>
      <ul>
        <li>
          <b>Zespół z Dallas zajmuje 4. miejsce w tabeli Grupy Zachodniej. Tuż przed nim są Los Angeles Clippers, którzy w nocy z niedzieli na poniedziałej wygrali z New Orleans Pelicans 134:109</b>
        </li>
        <li>
          <b>W innych meczach: New York Knicks przegrali z Brooklyn Nets 101:103, Denver Nuggets pokonali Phoenix Suns 116:104, a Washington Wizards ulegli Sacramento Kings 106:113</b>
        </li>
      </ul>
      <p>Doncić zdobył aż 41 punktów, miał 10 asyst i sześć zbiórek. Wspierał go Tim Hardaway Jr., dla którego 31 pkt to rekord sezonu. Wśród gospodarzy zawiódł słynny brodacz Harden, który uzyskał 32 pkt, ale trafił tylko 11 z 24 rzutów z gry, w tym dwa z 15 za trzy "oczka". Z kolei Russell Westbrook zapisał 27 pkt, jednak skuteczność również pozostawiała wiele do życzenia - 8/20 z dystansu.<br/><br/>Po pierwszej kwarcie, wygranej przez Mavericks 45:29, zanosiło się na pogrom ekipy Rockets. Później gra się nieco wyrównała, w trzeciej odsłonie lepsze były "Rakiety", lecz ostatecznie przegrały różnicą 14 punktów.</p>
      <ul>
        <li>
          <b>Czytaj więcej: <a href="https://www.polskieradio24.pl/5/4147/Artykul/2409396,NBA-Chicago-Bulls-lepsi-od-druzyny-Michaela-Jordana-Charlotte-Hornets-z-czwarta%C2%A0porazka">Niemoc Hornets trwa. Porażka z Chicago Bulls &gt;&gt;&gt;</a> </b>
        </li>
      </ul>
      <p>Amerykańscy statystyce nie mogą nachwalić się młodzieńca ze Słowenii. Doncic po 16 spotkaniach (bilans 11-5) ma znakomitą średnią: 30,6 pkt, 10,1 zbiórek i 9,8 asyst. Taki dorobek w tej fazie ligi miał Oscar Robertson w sezonie 1961/62.<br/><br/>Zawodnicy Mavericks odnieśli piąte zwycięstwo z rzędu, a w ostatnich trzech rzucali minimum 137 pkt. Natomiast rywale po serii ośmiu wygranych, ponieśli trzecią porażkę z rzędu.</p>
      <figure>
        <iframe data-src="https://twitter.com/dallasmavs/status/1198745371020857346?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Również pięć kolejnych triumfów mają na koncie koszykarze Denver Nuggets. Tym razem u siebie pokonali Phoenix Suns 116:104. O sukcesie przesądziła bardzo dobra druga część (64:47) i najprostsza rzecz w sporcie drużynowym, czyli kolektyw. Paul Millsap zdobył 23 punkty, a Jamal Murray i Will Barton po 22.<br/><br/>Z kolei w walce pod tablicami wyróżnił się Nikola Jokic - 13 zbiórek. W zespole Suns jeszcze lepszy w tym elemencie był Dario Saric - 17 i wszystkie pod własnym koszem. Ponadto uzyskał 18 pkt.<br/><br/>Zaliczani do grona faworytów rozgrywek Los Angeles Clippers nie dali większych szans New Orleans Pelicans - 134:109. To było piąte kolejne zwycięstwo Clippers. W niedzielę najlepiej spisali się Montrezl Harrell 34 pkt i 12 zbiórek oraz Kawhi Leonard 26 pkt.<br/><br/>W pozostałych spotkaniach tego dnia wygrywali przyjezdni - Brooklyn Nets w nowojorskich derbach z New York Knicks 103:101 i Sacramento Kings z Washington Wizards 113:106.</p>
      <figure>
        <iframe data-src="https://twitter.com/nbastats/status/1198822599456935936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Wyniki niedzielnych meczów koszykarskiej ligi NBA: </b><br/><br/>Houston Rockets - Dallas Maverics 123:137<br/>New York Knicks - Brooklyn Nets 101:103<br/>Washington Wizards - Sacramento Kings 106:113<br/>Denver Nuggets - Phoenix Suns 116:104<br/>Los Angeles Clippers - New Orleans Pelicans 134:109</p>
      <p>
        <b>Tabele:</b>
      </p>
      <p>
        <b>EASTERN CONFERENCE</b>
      </p>
      <p><b>ATLANTIC DIVISION</b><br/><b>Z P Proc.</b><br/>1. Boston 11 4 .733 <br/>2. Toronto 11 4 .733 <br/>3. Philadelphia 11 5 .688 <br/>4. Brooklyn 8 8 .500 <br/>5. New York 4 13 .235<br/><b>CENTRAL DIVISION</b><br/>1. Milwaukee 13 3 .813 <br/>2. Indiana 9 6 .600 <br/>3. Chicago 6 11 .353 <br/>4. Cleveland 5 11 .313 <br/>5. Detroit 5 11 .313 <br/><b>SOUTHEAST DIVISION</b><br/>1. Miami 11 4 .733 <br/>2. Orlando 6 9 .400 <br/>3. Washington 5 9 .357 <br/>4. Charlotte 6 11 .353 <br/>5. Atlanta 4 12 .250 </p>
      <p>
        <b>WESTERN CONFERENCE</b>
      </p>
      <p><b>NORTHWEST DIVISION</b><br/>1. Denver 12 3 .800 <br/>2. Utah 11 5 .688 <br/>3. Minnesota 8 8 .500 <br/>4. Oklahoma City 5 10 .333 <br/>5. Portland 5 12 .294 <br/><b>PACIFIC DIVISION</b><br/>1. LA Lakers 14 2 .875 <br/>2. LA Clippers 12 5 .706 <br/>3. Phoenix 8 8 .500 <br/>4. Sacramento 7 8 .467 <br/>5. Golden State 3 14 .176 <br/><b>SOUTHWEST DIVISION</b><br/>1. Dallas 11 5 .688 <br/>2. Houston 11 6 .647 <br/>3. New Orleans 6 11 .353 <br/>4. San Antonio 6 11 .353 <br/>5. Memphis 5 10 .333 </p>
      <p>(mb)</p>
      <related>
        <a href="https://www.polskieradio.pl/5/4147/Artykul/2408918,NBA-Los-Angeles-Lakers-z-szostym-zwyciestwem-z-rzedu"/>
      </related>
    </article>
  </body>
</html>