<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/dou-ma-ini-au-c-zut-ntr-o-groap-s-pat-de-radet-un-ofer-r-nit-1322711"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-25T09:27:00+00:00"/>
    <meta property="og:title" content="Două mașini au căzut într-o groapă săpată de RADET. Un șofer rănit"/>
    <meta property="og:description" content="Consilierul PNL Ciprian Ciucu a postat pe pagina sa de Facebook mai multe fotografii cu două mașini căzute într-o groapă „săpată de RADET&quot;. În imagini se observă o mașină căzută cu totul în groapă."/>
  </head>
  <body>
    <article>
      <h1>Două mașini au căzut într-o groapă săpată de RADET. Un șofer rănit</h1>
      <address><time datetime="2019-11-25T09:27:00+00:00">25 Nov 2019, 09:27</time> by <a rel="author">ZIUA NEWS</a></address>
      <p>
        <b>Consilierul PNL Ciprian Ciucu a postat pe pagina sa de Facebook mai multe fotografii cu două mașini căzute într-o groapă „săpată de RADET". În imagini se observă o mașină căzută cu totul în groapă.</b>
      </p>
      <p>„Primul șofer era deja căzut, cel de-al doilea nu a văzut nimic. Cel care căzuse primul nu ieșise încă din mașină. Primul șofer a fost dus la spital cu dureri de spate (a scăpat ieftin, dacă ar fi ieșit din mașină în timp ce cel de-al doilea....) Groapa a fost săpată de RADET. Se pare că nu a fost suficient semnalizată. Fiind noapte și ploaie", a scris consilierul CGMB Ciprian Ciucu.</p>
      <p>UPDATE: Poliția Capitalei anunță că, duminică seara, două autovehicule care circulau pe Aleea Compozitorilor dinspre Bd. 1 Mai, în momentul în care au ajuns în dreptul imobilului cu nr. 13, au căzut într-un șanț săpat în carosabil.</p>
      <p>Șanțul săpat este parte a unei lucrări de termoficare a RADET, potrivit Poliției, citate de Mediafax. În urma accidentului, unul dintre șoferi a fost rănit. Polițiștii fac cercetări pentru a stabilirea cauzelor și împrejurărilor evenimentului rutier, precum și pentru stabilirea modului de semnalizare a lucrării.</p>
    </article>
  </body>
</html>