<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4933236/eigen-latenightshow-voor-diederik-ebbinge-op-npo-3"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T09:51:51+00:00"/>
    <meta property="og:title" content="Diederik Ebbinge komt met latenightshow op NPO 3"/>
    <meta property="og:description" content="Diederik Ebbinge (50) krijgt zijn eigen talkshow. Vanaf 22 december is de acteur en televisiemaker wekelijks te zien met zijn latenightprogramma Promenade, heeft omroep NTR maandag bekendgemaakt."/>
  </head>
  <body>
    <article>
      <h1>Diederik Ebbinge komt met latenightshow op NPO 3</h1>
      <address>
        <time datetime="2019-11-25T09:51:51+00:00">25 Nov 2019, 09:51</time>
      </address>
      <p>Diederik Ebbinge (50) krijgt zijn eigen talkshow. Vanaf 22 december is de acteur en televisiemaker wekelijks te zien met zijn latenightprogramma Promenade, heeft omroep NTR maandag bekendgemaakt.</p>
      <blockquote>"Er komt geen desk, geen bank, geen tafel"</blockquote>
      <p>Promenade wordt volgens Ebbinge "een journalistiek, opiniërend en informerend programma met analyse, duiding en een unieke mix van meningen". De voormalig schooldirecteur uit De Luizenmoeder wil het anders aanpakken dan praatprogramma's als Pauw, Beau en Jinek. "Er komt geen desk, geen bank, geen tafel. Wel zijn we bezig met een skyline", zegt Ebbinge. "Ik ben op zoek gegaan naar talkshowgasten die net dát hebben wat een goede talkshowgast nodig heeft: een vlotte babbel, kennis, humor, nieuwsgierigheid, maar vooral een stevige mening." Ton Kas, Henry van Loon en Eva Crutzen zullen een vast panel vormen in het programma.</p>
      <p>Promenade wordt uitgezonden op NPO 3, op het tijdslot van het populaire Zondag met Lubach. "Grote schoenen om te vullen natuurlijk. Ongelooflijk dat ik nu al op zijn plek mag staan."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4604061/nieuwe-satirische-show-voor-diederik-ebbinge"/>
        <a href="https://www.rtlboulevard.nl/entertainment/tv/artikel/4603491/dag-allemaal-de-luizenmoeder-stopt-na-tweede-seizoen"/>
        <a href="https://www.rtlboulevard.nl/entertainment/artikel/4933591/sequel-walking-dead-verschijnt-voorjaar"/>
        <a href="https://www.rtlboulevard.nl/entertainment/artikel/4933571/npo-blij-met-songfestivalbericht-minister-slob"/>
        <a href="https://www.rtlboulevard.nl/entertainment/artikel/4933576/azie-moet-nog-langer-wachten-op-eigen-songfestival"/>
        <a href="https://www.rtlboulevard.nl/entertainment/artikel/4933541/slob-denkt-liever-niet-aan-nieuwe-songfestivalwinst"/>
      </related>
      <related>
        <a href="https://www.rtlboulevard.nl/entertainment/tv/artikel/4604061/nieuwe-satirische-show-voor-diederik-ebbinge"/>
      </related>
    </article>
  </body>
</html>