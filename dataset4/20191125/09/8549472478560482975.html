<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/again-snake-hit-by-fifth-slandered..html"/>
    <meta property="og:site_name" content="Kvatha.com"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="ഇങ്ങനെയും അധ്യാപകര്‍; കാലില്‍ മുറിവുമായെത്തിയ വിദ്യാര്‍ത്ഥിയുടെ വീട്ടുകാരെ പോലും കാത്തിരിക്കാതെ ആശുപത്രിയിലെത്തിച്ച് അധികൃതര്‍, സമയോചിതമായ ഇടപെടലില്‍ പാമ്പുകടി വിഷബാധയില്‍ നിന്ന് രക്ഷപ്പെട്ടത് ഒരു ജീവന്‍"/>
    <meta property="og:description" content="അധ്യാപകരുടെ സമയോചിതമായ ഇടപെടലില്‍ കാലില്‍ മുറിവുമായി സ്‌കൂളിലെത്തിയ വിദ്യാര്‍ത്ഥിക്ക് News, Kerala, Thrissur, school, Student, Teacher, Medical College, hospital, Doctor, Treatment, Again Snake Hit by Fifth Slandered Student"/>
  </head>
  <body>
    <article>
      <h1>ഇങ്ങനെയും അധ്യാപകര്‍; കാലില്‍ മുറിവുമായെത്തിയ വിദ്യാര്‍ത്ഥിയുടെ വീട്ടുകാരെ പോലും കാത്തിരിക്കാതെ ആശുപത്രിയിലെത്തിച്ച് അധികൃതര്‍, സമയോചിതമായ ഇടപെടലില്‍ പാമ്പുകടി വിഷബാധയില്‍ നിന്ന് രക്ഷപ്പെട്ടത് ഒരു ജീവന്‍</h1>
      <address><time datetime="2019-11-25T09:05:00+00:00">25 Nov 2019, 09:05</time> by <a rel="author">kvartha beta</a></address>
      <p><b>തൃശൂര്‍: (www.kvartha.com 25.11.2019) </b>അധ്യാപകരുടെ സമയോചിതമായ ഇടപെടലില്‍ കാലില്‍ മുറിവുമായി സ്‌കൂളിലെത്തിയ വിദ്യാര്‍ത്ഥിക്ക് പുതുജീവന്‍. തൃശൂരിലെ കുറ്റിക്കാട്ടൂര്‍ ഗവ ഹയര്‍സെക്കന്ററി സ്‌കൂളിലെ ഹൃത്വികിന് സ്‌കൂളിലേക്കുള്ള യാത്രക്കിടെ കാലില്‍ പാമ്പ് കടിക്കുകയായിരുന്നു. കൃത്യസമയത്ത് ആശുപത്രിയിലെത്തിച്ചത് കൊണ്ട് ജീവന്‍ രക്ഷിക്കാനായി.</p>
      <figure>
        <img src="https://1.bp.blogspot.com/-YdGdVBEVWWw/XduYr6LcgHI/AAAAAAAAMTM/wiAvf1kLSx4yIBC0RFQL5ccZHddFD6LegCLcBGAsYHQ/s1600/student.jpg"/>
      </figure>
      <p>അഞ്ചാം ക്ലാസുകാരനായ വിദ്യാര്‍ത്ഥി രാവിലെ സ്‌കൂളിലേക്ക് വരുമ്പോള്‍ കാലില്‍ എന്തോ തട്ടിയതുപോലെ തോന്നി. സ്‌കൂളിലെത്തി ഹൃത്വികിന്റെ സുഹൃത്ത് ഗൗതം, ഗോപകുമാര്‍ എന്ന അധ്യാപകനോട് കാര്യം പറഞ്ഞു. അദ്ദേഹം ഉടന്‍തന്നെ വിദ്യാര്‍ത്ഥിയെ പ്രധാനധ്യാപികയായ വി എ ആശയുടെ അടുത്തെത്തിച്ചു.<br/><br/>പരിശോധനയില്‍ കുട്ടിയുടെ കാലില്‍ ചെറിയൊരു മുറിവ് ശ്രദ്ധയില്‍പ്പെട്ട ആശ ടീച്ചര്‍, ഉടന്‍ ആശുപത്രിയിലെത്തിക്കാന്‍ സീനിയര്‍ അസിസ്റ്റന്റ് രാജീവിനും ഗോപകുമാറിനും നിര്‍ദേശം നല്‍കി. വിദ്യാര്‍ത്ഥിയുടെ ബന്ധുക്കളെ കാത്തുനില്‍ക്കാതെ തന്നെ ഇരുവരും ഹൃത്വികിനെ ഒരു സ്വകാര്യ ആശുപത്രിയിലെത്തിച്ചു.<br/><br/>ഡോക്ടര്‍ ഉടന്‍ തന്നെ കുട്ടിയെ മെഡിക്കല്‍ കോളേജിലെത്തിക്കാന്‍ ആവശ്യപ്പെട്ടു. സമയം വൈകിപ്പിക്കാതെ മെഡിക്കല്‍ കോളേജ് മാതൃ ശിശു കേന്ദ്രത്തില്‍ എത്തിച്ച് വിദഗ്തപരിശോധനയില്‍ പാമ്പ് കടിച്ചതാണെന്ന് മനസിലാക്കി. അടിയന്തര ചികിത്സ നല്‍കി ലഭ്യമാക്കിയതിനെ തുടര്‍ന്ന് സുഖം പ്രാപിച്ച കുട്ടി ആശുപത്രിയില്‍ വിട്ടു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>News, Kerala, Thrissur, school, Student, Teacher, Medical College, hospital, Doctor, Treatment, Again Snake Hit by Fifth Slandered Student</b></p>
    </article>
  </body>
</html>