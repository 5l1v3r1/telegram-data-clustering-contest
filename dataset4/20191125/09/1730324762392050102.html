<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244550/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T09:32:21+00:00"/>
    <meta property="og:title" content="‘ไฮเนเก้น’ บุกเอ็มควอเทียร์ เปิด ‘ป๊อบอัพ สโตร์’ 12 จังหวัดรับไฮซีซั่น"/>
    <meta property="og:description" content="ไฮเนเก้น โยกเทศกาลเบียร์จาก เซ็นทรัลเวิลด์ ปักหลักเอ็มควอเทียร์ เปิด “Heineken Star Celebration Experiential Flagship Store” พร้อมลุยเปิด ป๊อบ อัพ สโตร์ 12 จังหวัด รับไฮซีซั่นปลายปี เดินหน้าตอกย้ำผู้นำแบรนด์พรีเมียมจับเทรนด์คนรุ่นใหม่"/>
  </head>
  <body>
    <article>
      <h1>‘ไฮเนเก้น’ บุกเอ็มควอเทียร์ เปิด ‘ป๊อบอัพ สโตร์’ 12 จังหวัดรับไฮซีซั่น</h1>
      <address><time datetime="2019-11-25T09:32:21+00:00">25 Nov 2019, 09:32</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>ไฮเนเก้น โยกเทศกาลเบียร์จาก เซ็นทรัลเวิลด์ ปักหลักเอ็มควอเทียร์ เปิด “Heineken Star Celebration Experiential Flagship Store” พร้อมลุยเปิด ป๊อบ อัพ สโตร์ 12 จังหวัด รับไฮซีซั่นปลายปี เดินหน้าตอกย้ำผู้นำแบรนด์พรีเมียมจับเทรนด์คนรุ่นใหม่</p>
      <p>นายธีรภัทร พงศ์เมธี ผู้จัดการฝ่ายการตลาดผลิตภัณฑ์ไฮเนเก้น กลุ่มบริษัท ทีเอพี เปิดเผยว่า ในเทศกาลส่งท้ายปีเก่า ต้อนรับปีใหม่ปีนี้ ไฮเนเก้นจะเน้นการตอกย้ำตำแหน่งผู้นำตลาดเบียร์พรีเมียม ด้วย ” Heineken Star Celebration” เพื่อเชื่อมประสบการณ์ของผู้บริโภคเข้ากับแบรนด์ ตอบโจทย์ความต้องการเฉลิมฉลองในช่วงสิ้นปีทั้งในกรุงเทพฯ และต่างจังหวัด โดยปัจจุบัน ไฮเนเก้นยังครองความเป็นผู้นำตลาดเบียร์พรีเมี่ยม ด้วยส่วนแบ่งตลาด 79% จากตลาดเบียร์พรีเมียมที่มีสัดส่วน 5% ของตลาดเบียร์รวมมูลค่า 1.8 แสนล้านบาท</p>
      <figure>
        <img src="https://www.thebangkokinsight.com/wp-content/uploads/2019/11/Heineken-Merchandise-Items.jpg"/>
      </figure>
      <p>ทั้งนี้ แคมเปญ Heineken Star Celebration 2019 จะประกอบด้วย การเปิด “Heineken Star Celebration Experiential Flagship Store” พื้นที่สังสรรค์กลางเมือง ที่ ลานควอเทียร์ อเวนิว ชั้น G ดิ เอ็มควอเทียร์ ตั้งแต่วันที่ 6 ธันวาคม 2562 – 5 มกราคม 2563 และการเปิด ป๊อบ อัพ สโตร์ ใน 12 จังหวัดทั่วประเทศ</p>
      <p>พร้อมกันนี้ ยังจัดทำ Heineken Star Collection กับไอเท็มสินค้าพิเศษ ที่ส่งตรงมาจากกรุงอัมสเตอร์ดัม ให้สาวกแบรนด์ไฮเนเก้นได้จับจองซื้อ รวมถึงสินค้ารุ่นลิมิเต็ด เอดิชั่น กับคอลเลคชั่นพิเศษที่ร่วมงานกับไทยดีไซเนอร์รุ่นใหม่ สร้างสรรค์ไอเท็มสายสตรีทแฟชั่น ดีไซน์ ภายใต้คอนเซปต์ “Star Celebration” ประกอบด้วย หมวก (บักเก็ต แฮท), กางเกง, เสื้อโค้ท โดยมีจำหน่ายที่ ลานเอ็มควอเทียร์และ ป๊อบ อัพ สโตร์ทั้ง 12 แห่ง</p>
      <figure>
        <img src="https://www.thebangkokinsight.com/wp-content/uploads/2019/11/Heineken_Festive.jpg"/>
        <figcaption>ธีรภัทร พงศ์เมธี</figcaption>
      </figure>
      <p>สำหรับแผนการทำตลาดในปีนี้ ไฮเนเก้นใช้งบประมาณอัดการสื่อสารการตลาดของช่วงเทศกาลแห่งการเฉลิมฉลองนี้เพิ่มขึ้นจากปีก่อน 100% เพื่อชิงพื้นที่การสังสรรค์แบบพลิกมุมใหม่สำหรับช่วงเทศกาลของการทำยอดขาย พร้อมสร้างการรับรู้ในแบรนด์ ตอกย้ำความเป็นผู้นำทางด้านไอเดียเพื่อให้เข้าถึงผู้บริโภคกลุ่มเป้าหมายอย่างน้อย 15 ล้านคนทั่วประเทศ  โดยตั้งเป้าการเติบโตในช่วงปลายปีไตรมาสสุดท้ายที่ 15 % เมื่อเทียบกับช่วงเดียวกันของปีที่แล้ว และเป้าหมายปิดปี 2562 ด้วยการเติบโต 9% จากปี 2561</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244550%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/241204/"/>
        <a href="https://www.thebangkokinsight.com/244607/"/>
        <a href="https://www.thebangkokinsight.com/244568/"/>
        <a href="https://www.thebangkokinsight.com/244573/"/>
      </related>
    </article>
  </body>
</html>