<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070906/xiaomi-mi-note-10-przedsprzedaz-w-polsce-cena-prezenty/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-25T09:30:14+00:00"/>
    <meta property="og:title" content="Xiaomi Mi Note 10 z prezentami w polskiej przedsprzedaży. Kupisz go w obecnej cenie?"/>
    <meta property="og:description" content="Xiaomi Mi Note 10 trafił do przedsprzedaży w Polsce. Smartfon oferowany jest z dwoma prezentami. Czy warto kupić Xiaomi Mi Note 10 w jego obecnej cenie, głównie ze względu na niezwykłe zaplecze fotograficzne?"/>
  </head>
  <body>
    <article>
      <h1>Xiaomi Mi Note 10 z prezentami w polskiej przedsprzedaży. Kupisz go w obecnej cenie?</h1>
      <address><time datetime="2019-11-25T09:30:14+00:00">25 Nov 2019, 09:30</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/xiaomi-mi-note-10-1.jpg"/>
        <figcaption>Fot. Xiaomi</figcaption>
      </figure>
      <p>Xiaomi Mi Note 10 trafił do przedsprzedaży w Polsce. Smartfon oferowany jest z dwoma prezentami. Czy warto kupić Xiaomi Mi Note 10 w jego obecnej cenie, głównie ze względu na niezwykłe zaplecze fotograficzne?</p>
      <h3>Xiaomi Mi Note 10 w polskiej przedsprzedaży</h3>
      <p>Polski oddział Xiaomi wystartował z przedsprzedażą <b>Xiaomi Mi Note 10</b>, który w cenie <b>2499 złotych</b> sprzedawany jest na stronach <a href="https://mi-home.pl/mi-note-1?utm_source=techmaniak&amp;utm_medium=techmaniak&amp;utm_campaign=techmaniak">Mi-home.pl</a> i <a href="https://mi-home.pl/mi-note-10?utm_source=techmaniak&amp;utm_medium=techmaniak&amp;utm_campaign=techmaniak">Mi Store</a>, a także we wszystkich sklepach producenta, zlokalizowanych w różnych miastach na terenie całej Polski. Do wyboru są trzy wersje kolorystyczne: czarna, biała i zielona.</p>
      <figure>
        <a href="https://www.gsmmaniak.pl/gallery/xiaomi-mi-note-10-przedsprzedaz-w-polsce-cena-prezenty/attachment/przedsprzedaz-mi-note-10/">
          <img src="https://cdn2.techmaniak.pl/wp-content/uploads/gsmmaniak/2019/11/przedsprzedaz-mi-note-10-medium.jpg"/>
        </a>
        <figcaption>Fot. Xiaomi</figcaption>
      </figure>
      <p>Jeśli kupisz Mi Note 10 w przedsprzedaży, możesz liczyć na dwa prezenty: <b>słuchawki True Wireless Earbuds oraz 6-miesięczną ochronę ekranu</b>. Nie są to może gratisy marzeń, ale zawsze miło dostać coś oprócz samego telefonu, prawda?</p>
      <p>Na koniec chciałbym poinformować, że <b>w przedsprzedaży nie bierze udział Xiaomi Mi Note 10 Pro</b>, który ma być dostępny w późniejszym terminie.</p>
      <h3>Xiaomi Mi Note 10 to fotograficzny superśredniak</h3>
      <p>Xiaomi Mi Note 10 ma się wyróżniać przede wszystkim aparatem fotograficznym. Jest on złożony z <b>aż pięciu obiektywów</b>, a główną gwiazdą jest tutaj <b>108-megapikselowa jednostka główna</b>, oparta na sensorze Samsung ISOCELL Bright HMX o rozmiarze aż 1/1.33″, co w smartfonach jest wartością zdecydowanie ponadprzeciętną.</p>
      <figure>
        <a href="https://www.gsmmaniak.pl/gallery/xiaomi-mi-note-10-przedsprzedaz-w-polsce-cena-prezenty/attachment/xiaomi-mi-note-10-2-2/">
          <img src="https://cdn2.techmaniak.pl/wp-content/uploads/gsmmaniak/2019/11/xiaomi-mi-note-10-2-medium.jpg"/>
        </a>
        <figcaption>Fot. Xiaomi</figcaption>
      </figure>
      <p>Pozostałe obiektywy to:</p>
      <ul>
        <li>ultraszeroki kąt 20 MP, pole widzenia 117 stopni, 1/2.8″, f/2.2,</li>
        <li>podstawowy teleobiektyw 12 MP, Samsung SAK2L3, 2-krotne przybliżenie optyczne,</li>
        <li>teleobiektyw 5 MP z OIS, pozwalający na <b>5-krotne przybliżenie optyczne, 10-krotne hybrydowe i 50-krotne cyfrowe</b>,</li>
        <li>sensor do zdjęć macro z odległości nawet 2 cm.</li>
      </ul>
      <p>Sercem Xiaomi Mi Note 10 jest <b>Qualcomm Snapdragon 730G</b>, wykonany w 8nm. Jego procesor złożony jest z ośmiu rdzeni Kryo 470 o taktowaniu do 2,2 GHz, a za wydajność graficzną odpowiada Adreno 618. Na pokładzie mamy też <b>6 GB RAM oraz 128 GB pamięci wewnętrznej typu UFS 2.1</b>. W obecnej cenie telefonu łatwo znaleźć mocniejszy zestaw, ale mocy nowości Xiaomi na pewno nie brakuje.</p>
      <p>Jeśli chodzi o ekran, to Xiaomi postawiło na <b>OLED o przekątnej 6,47 cala</b> i rozdzielczości Full HD+ (2340×1080), którego boczne krawędzie są zagięte, choć dość subtelnie. W jego górnej części znajdziemy wcięcie w kształcie kropli wody. Z panelem <b>zintegrowano czytnik linii papilarnych</b>.</p>
      <p>Specyfikację Mi Note 10 uzupełniają: akumulator o świetnej pojemności <b>5260 mAh</b> z szybkim ładowaniem na kablu (30W), Android 9 Pie z MIUI 11, wsparcie dla Hi-Res Audio, Dual SIM, złącze jack 3,5 mm, port USB typu C i NFC.</p>
      <h3>Polecamy:</h3>
      <related>
        <a href="https://www.gsmmaniak.pl/1067964/czarny-piatek-2019-najlepsze-promocje-na-smartfony/"/>
      </related>
      <h4>Nie przegap kolejnej promocji</h4>
      <figure>
        <a href="https://www.facebook.com/Lowcy.Promocji">
          <img src="https://cdns2.blogomaniak.pl/i/pasek-fb-lowcy-promocji.png"/>
        </a>
      </figure>
      <p>Jeżeli szukasz <b>przecen i promocji</b> i nie chcesz przegapić dobrych okazji, zachęcam do śledzenia naszego maniaKalnego profilu <a href="https://www.facebook.com/Lowcy.Promocji">Łowcy Promocji na facebooku</a>. Codziennie sprawdzamy co ciekawego można znaleźć w Sieci.</p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1068334/xiaomi-redmi-note-8t-przedsprzedaz-cena-w-polsce/"/>
        <a href="https://www.gsmmaniak.pl/1065054/xiaomi-mi-note-10-redmi-note-8t-cena-w-europie/"/>
        <a href="https://www.gsmmaniak.pl/1060644/redmi-note-5-w-dobrej-cenie/"/>
        <a href="https://www.gsmmaniak.pl/1051038/elektryczna-szczoteczka-xiaomi-sluchawki-bezprzewodowe-promocja-ebay/"/>
      </related>
    </article>
  </body>
</html>