<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/huawei-nova-6-se-spekulace/"/>
    <meta property="og:site_name" content="Svět Androida"/>
    <meta property="article:published_time" content="2019-11-25T09:00:10+00:00"/>
    <meta property="og:title" content="Představí Huawei telefon Nova 6 i ve verzi SE? Uniklé snímky to naznačují"/>
    <meta property="og:description" content="Čínský výrobce tuto zkratku vloni okoukal u Apple. Uniklé fotky Huawei Nova 6 SE prozrazují, že inspirace se rozhodně netýkala jen jména."/>
  </head>
  <body>
    <article>
      <h1>Představí Huawei telefon Nova 6 i ve verzi SE? Uniklé snímky to naznačují</h1>
      <address><time datetime="2019-11-25T09:00:10+00:00">25 Nov 2019, 09:00</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Během oficiálního uvedení telefonu Huawei Nova 6 5G na trh bychom se mohli dočkat také <b>představení dalšího příbuzného přístroje</b> této značky. Uniklé snímky dávají tušit, že čínská společnost společně s již představenou Novou 6 v 5G variantě <b>ukáže 5. prosince světu také model s označením SE</b>. Šlo by o druhý telefon Huawei s tímto dvoupísmenným označením, první byl v roce 2018 Mate SE. Čínský výrobce tuto zkratku tehdy <b>okoukal u Apple.</b> Uniklé fotky Huawei Nova 6 SE prozrazují, že <b>inspirace se rozhodně netýkala jen jména</b>.</p>
      <figure>
        <img src="https://www.svetandroida.cz/media/2019/11/huawei-nova-6-se-leak-e1574627981535.jpg"/>
      </figure>
      <p>První snímek má na svědomí známý Twitter účet <a href="https://twitter.com/clubhuawei">Huawei Club.</a> Je z něj zřejmé, že zejména při tvorbě zadní strany telefonu <b>měli Číňané před očima iPhone 11 Pro</b>. Očekávaná Huawei <a href="https://www.svetandroida.cz/tag/huawei-nova-6/">Nova 6</a> SE by se mu měla nápadně podobat <b>hlavně uspořádáním fotoaparátů</b>, i když přidá do čtvercového uspořádání jeden navíc. Ano, dalším viditelným rozdílem je ještě také umístění blesku pod zmíněný čtverec čoček, ale při letmém pohledu na uniklé fotky Huawei Nova 6 SE je zadní strana přístroje jasnou <b>kopií posledního jablečného telefonu</b>.</p>
      <h3>Patří do střední třídy, ale dostane i high-end prvky</h3>
      <p>Na přední straně smartphonu by měl být <b>vlevo nahoře průstřel</b> v displeji pro přední kameru. Obrazovka má nápadný <b>černý rámeček</b>. Jak se také zdá, u modelu SE se objeví <b>čtečka otisků prstů na boční straně</b> současně s funkcí tlačítka napájení. Z obrázku je zřetelné, že telefon bude dostupný také v narůžovělé barvě a se zlatavým rámečkem.</p>
      <figure>
        <img src="https://www.svetandroida.cz/media/2019/11/huawei-nova-6-se-leak-specs.jpg"/>
      </figure>
      <p>Druhý obrázek, který poskytl účet <a href="https://twitter.com/clubhuawei">Teme</a>, zase poodhaluje <b>některé z hardwarových specifikací</b>. Zabudování procesoru Kirin 810 řadí telefon <b>do střední třídy</b>. Nova 6 SE se ovšem podle všeho dočká i některých high-end prvků. Stejně jako vlajkové modely Mate 30 by totiž měl podle všeho dostat <b>40W SuperCharge rychlonabíjení</b>. Další specifikace jsou zatím záhadou, ale vzhledem k rozdílnosti jmen se dá očekávat, že nebude mít SE varianta modul pro 5G sítě. Je také otázkou, pro jaký trh bude telefon primárně určen.</p>
      <h3>Co říkáte na to, že Huawei kopíruje design od Apple?</h3>
      <p>Zdroj: <a href="https://www.gizmochina.com/2019/11/24/leaked-reveals-huawei-nova-6-se-is-inspired-by-the-iphone-11-pro/">gizmo</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-v-evrope-zamereni/"/>
      </related>
      <related>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/samsung-galaxy-s11-prvni-snimky/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/huawei-nova-6-teaser/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/huawei-p-smart-vyklapeci-fotoaparat/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/huawei-vyjimka-android/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/huawei-telefony-nadstavbu-emui-10/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/huawei-enjoy-10-predstaveni-2/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/huawei-nova-5z-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/huawei-y9s-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/huawei-prodeje-mate-30-5g/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>