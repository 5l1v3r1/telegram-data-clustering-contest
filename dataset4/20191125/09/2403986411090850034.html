<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/chorna_pyatnitsya_2019_ukraina_znizhki_iphone_samsung_xiaomi_huawei_n1237905"/>
    <meta property="og:site_name" content="24 Канал"/>
    <meta property="article:published_time" content="2019-11-25T09:07:00+00:00"/>
    <meta property="og:title" content="Чорна п'ятниця 2019: які смартфони купити під час розпродажу"/>
    <meta property="og:description" content="Вже 29 листопада стартує один із наймасштабніших світових розпродажів – Чорна п'ятниця. Придбати товари із шаленими знижками зможуть й українці. Ймовірно, на знижках можна буде відшукати смартфони компаній Huawei, Apple, Xiaomi та Samsung."/>
  </head>
  <body>
    <article>
      <h1>Чорна п'ятниця 2019: які смартфони купити під час розпродажу</h1>
      <address><time datetime="2019-11-25T09:07:00+00:00">25 Nov 2019, 09:07</time> by <a rel="author" href="https://24tv.ua/anastasiya_mozharovska_tag5949/" target="_blank">Анастасія Можаровська</a></address>
      <p>
        <b>Вже 29 листопада стартує один із наймасштабніших світових розпродажів – Чорна п'ятниця. Придбати товари із шаленими знижками зможуть й українці. Ймовірно, на знижках можна буде відшукати смартфони компаній Huawei, Apple, Xiaomi та Samsung.</b>
      </p>
      <p>Якщо ви вже давно хотіли придбати новий смартфон і ніяк не наважувалися, то Чорна п'ятниця чудовий привід задуматися про це ще раз. Журналісти <a href="https://24tv.ua/techno/">Техно 24</a> підготували для вас підбірку смартфонів на різний смак та гаманець, на які варто звернути увагу в Чорну п'ятницю.</p>
      <blockquote>До теми: <a href="https://24tv.ua/techno/chorna_pyatnitsya_2019_ukrayina_komfi_rozetka_tsitrus_allo_znizhki_n1237907">Чорна п'ятниця в Україні: магазини техніки, де можна купити товар зі знижкою</a></blockquote>
      <h3>
        <a href="https://fas.st/oTz0q">iPhone 11</a>
      </h3>
      <p>Звісно, це один із найкращих періодів придбати новинку від Apple. Хоча сама компанія позиціонує iPhone 11 як "бюджетник", він може похизувати всіма характеристиками флагмана.</p>
      <p>iPhone 11 отримав подвійну основну камеру, яку розмістили в незвичному квадратному виступі на задній панелі. Обидва модулі мають роздільну здатність по 12 Мп. Роздільна здатність фронтальної камери – 12 Мп. Вона підтримує зйомку відео 4K при 30 к/с.</p>
      <p>
        <b>Огляд iPhone 11 – дивіться відео</b>
      </p>
      <figure>
        <iframe src="https://www.youtube.com/embed/4TSGiKF5cGU" width="560" height="315" data-service="Youtube" scrolling="no"/>
      </figure>
      <p>iPhone 11 отримав "найменший" екран з усіх смартфонів лінійки – 6,1 дюйма. IPS-матриця із роздільною здатністю 1792х828 відноситься до нового покоління панелей Liquid Crystal. На своєму місці залишився й "характерний" чубчик.</p>
      <p>Працює смартфон на базі 6-ядерного процесора A13 із тактовою частотою 2,66 Ггц. В доповнення до потужного процесора iPhone 11 отримав 4 ГБ оперативної пам'яті та вбудоване сховище на 64 ГБ та 128 ГБ. Ємність акумулятора становить 3 110 мАг.</p>
      <p>Наразі iPhone 11 доступний в українських магазинах за ціною від <a href="https://fas.st/WYIiD">22 999 гривень</a>.</p>
      <h3>
        <a href="https://fas.st/tE346L">Redmi Note 8T</a>
      </h3>
      <p>Наступна новинка, на яку варто звернути увагу – це смартфон від популярного китайського бренду. Redmi Note 8T лише нещодавно представили на українському ринку, але цей смартфон і справді вартий уваги.</p>
      <p>Розпочнемо з дизайну. Redmi Note 8T отримав великий 6,53-дюймовий дисплей із краплевидним вирізом вгорі, в який помістили 13-мегапіксельну фронталку. По краях дисплея є доволі широкі рамки, а також помітне "підборіддя", однак це ніяк не впливає на якість перегляду контенту.</p>
      <p>
        <b>Огляд смартфона Redmi Note 8T – дивіться відео</b>
      </p>
      <figure>
        <iframe src="https://www.youtube.com/embed/CYSExRjdoow" width="560" height="315" data-service="Youtube" scrolling="no"/>
      </figure>
      <p>На задній панелі розмістилась квадрокамера із модулями на 48 Мп + 8 Мп + 2 Мп + 2 Мп та сканер відбитків пальців.</p>
      <p>Redmi Note 8T працює на базі процесора Qualcomm Snapdragon 665 в парі з 4 ГБ оперативної пам’яті. Для зберігання даних передбачене вбудоване сховище на 64 ГБ.</p>
      <p>Наразі новинка доступна в українських магазинах за ціною від <a href="https://fas.st/tE346L">5 999 гривень</a>.</p>
      <h3>
        <a href="https://lite.lc/_a2BG">Huawei Nova 5T</a>
      </h3>
      <p>Ще один смартфон із доступним цінником – Huawei Nova 5T. Зауважимо, новинка отримала характеристики флагмана та дуже доступний цінник.</p>
      <blockquote>Читайте також: <a href="https://24tv.ua/techno/krashhi_smartfoni_zhovtnya_2019_tsina_oglyad_novih_smartfoniv_zhovtnya_2019_n1229880">Найкращі смартфони жовтня – рейтинг Техно 24</a></blockquote>
      <p>Huawei Nova 5T отримав 6,26-дюймовий FullView-дисплей Huawei Punch. Фронтальну 32-мегапіксельну камеру заховали у так званій "дірці", що робить екран дійсно безрамковим.</p>
      <figure>
        <img src="https://24tv.ua/resources/photos/news/620_DIR/201911/1237905_10197452.jpg?201911174231"/>
        <figcaption>Huawei Nova 5T</figcaption>
      </figure>
      <p>Основна камера Huawei Nova 5T представлена чотирма модулями:</p>
      <ul>
        <li>48 Мп, f/1.8, PDAF;</li>
        <li>16 Мп, f/2.2, надширококутна;</li>
        <li>2 Мп, f/2.4, макрооб’єктив;</li>
        <li>2 Мп, f/2.4, для ефекту боке.</li>
      </ul>
      <p>Побудована новинка на базі флагманського процесора Kirin 980, який у команді з 6 ГБ оперативки забезпечує швидку та комфортну роботу. Для зберігання даних тут передбачений флеш-накопичувач на 128 ГБ.</p>
      <p>В українських магазинах Huawei Nova 5T доступний від <a href="https://lite.lc/_a2BG">11 999 гривень</a>.</p>
      <h3>
        <a href="https://fas.st/B3oARe">Samsung Galaxy Note10</a>
      </h3>
      <p>Смартфон Samsung Galaxy Note10 став справжнім відкриттям, коли південнокорейський виробник представив його офіційно. Він поєднав у собі прекрасний дизайн та неймовірну продуктивність.</p>
      <p>Смартфон отримав 6,3-дюймовий обтікаючий дисплей. Рамки у Samsung Galaxy Note10 практично не помітні, а фронтальна камера на 10 Мп розмістилася в "дірці" вгорі дисплея.</p>
      <figure>
        <img src="https://24tv.ua/resources/photos/news/620_DIR/201911/1237905_10197434.jpg?201911174050"/>
        <figcaption>Samsung Galaxy Note10</figcaption>
      </figure>
      <p>Samsung Galaxy Note10 отримав процесор Qualcomm Snapdragon 855 Plus (або Exynos 9825, в залежності від регіону продажів). Також апаратну частину смартфона склали 8 ГБ оперативної пам'яті та вбудоване сховище на 256 ГБ.</p>
      <blockquote>Цікаво: <a href="https://24tv.ua/techno/krashhi_smartfoni_2019_pershe_pivrichchya_2019_yakiy_smartfon_kupiti_2019_n1188945">Найкращі смартфони першого півріччя 2019 – рейтинг Техно 24</a></blockquote>
      <p>Samsung Galaxy Note10 отримав стандартний модуль з 12-мегапіксельним сенсором, надширококутний модуль з 16-мегапіксельним сенсором і телефото модуль з 12-мегапіксельним сенсором.</p>
      <p>В Україні Samsung Galaxy Note10 можна придбати за <a href="https://comfy.ua/ua/smartfon-samsung-galaxy-note-10-8-256gb-glow.html">31 999 гривень</a>.</p>
      <p>Тож поки до Чорної п'ятниці залишається рівно тиждень радимо вам заздалегіть придивитися до смартфонів, які ви хотіли придбати.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>