<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/eurostoxx50-viene-respinto-quota-3700/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="L’EuroStoxx 50 viene respinto da quota 3.700"/>
    <meta property="og:description" content="Il mercato azionario europeo sembra essere impostato al rialzo nel breve periodo."/>
  </head>
  <body>
    <article>
      <h1>L’EuroStoxx 50 viene respinto da quota 3.700</h1>
      <h2>Il mercato azionario europeo sembra essere impostato al rialzo nel breve periodo, nonostante l’andamento laterale mostrato in chiusura della giornata di venerdì.</h2>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author" href="https://www.trend-online.com/alessandro-aldrovandi/" target="_blank">Alessandro Aldrovandi</a></address>
      <p>Il mercato azionario europeo sembra essere impostato al rialzo nel breve periodo, nonostante l’andamento laterale mostrato in chiusura della giornata di venerdì. Per il Future EuroStoxx 50, infatti, è decisamente tornato il momento dell’ottimismo dato che il crollo avvenuto nei primi giorni di ottobre è stato completamente riassorbito con il superamento della resistenza posta in area 3.557, fino al raggiungimento della soglia psicologica dei 3.600 punti. Quest’ultimo livello, in particolare, ha costituito un’importante supporto che ha permesso al mercato di allungare il passo fino a realizzare martedì scorso il massimo annuale sul livello 3.729. Nelle ultime sedute, però, le quotazioni hanno ritracciato pesantemente fino a toccare un minimo a quota 3.647 e chiudendo sempre sotto l’importante livello 3.700.</p>
      <p>Che lo scenario sia positivo, comunque, lo dimostra anche l’impostazione tecnica del mercato. I prezzi, infatti, sono da considerarsi rialzisti sia in base all’indicatore Supertrend che alla media mobile a 25, mentre l’indicatore Parabolic Sar è diventato negativo da poco. Anche l’indicatore Macd ha già incrociato il proprio Signal. Da segnalare, infine, come l’indicatore RSI stazioni nella sua area di “neutralità”, nell’intorno del valore 41.</p>
      <h3>I segnali di oggi sul Future EuroStoxx 50</h3>
      <p>Dal punto di vista operativo, l’ingresso in posizioni long è consigliabile solo al superamento del livello 3.706 con un target nell’intorno dei 3.729 punti, mentre le posizioni ribassiste potranno essere aperte solo alla violazione di quota 3.678 con obiettivo sotto al livello 3.657.</p>
    </article>
  </body>
</html>