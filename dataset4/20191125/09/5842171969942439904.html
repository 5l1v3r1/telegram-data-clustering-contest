<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/izklaide/359889-izsludinats-papildkoncerts-ineses-galantes-fonda-rikotajai-ziemassvetku-preludijai"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T09:18:00+00:00"/>
    <meta property="og:title" content="Izsludināts papildkoncerts Ineses Galantes fonda rīkotajai “Ziemassvētku prelūdijai”"/>
    <meta property="og:description" content="14.decembrī plkst. 15:00 Doma baznīcā notiks Ineses Galantes fonda “Ziemassvētku prelūdijas” papildkoncerts. “Mēs esam laimīgi, ka mūsu ikgadējais Ziemassvētku koncerts ir raisījis tik lielu klausītāju interesi – biļetes ir pārdotas pusotru mēnesi pirms pasākuma. Visi mākslinieki ar prieku atbalstīja ideju par otru, dienas koncertu tiem, kuri nepaspēja nopirkt biļetes uz vakara pasākumu. Tāpat ar gandarījumu varu pateikt, ka mūsu mīļajiem klausītājiem būs iespēja noklausīties vairākus nozīmīgus pirmatskaņojumus,” stāsta Inese Galante."/>
  </head>
  <body>
    <article>
      <h1>Izsludināts papildkoncerts Ineses Galantes fonda rīkotajai “Ziemassvētku prelūdijai”</h1>
      <address><time datetime="2019-11-25T09:18:00+00:00">25 Nov 2019, 09:18</time> by <a rel="author">Karlīna Timofejeva</a></address>
      <p>
        <b>14.decembrī plkst. 15:00 Doma baznīcā notiks Ineses Galantes fonda “Ziemassvētku prelūdijas” papildkoncerts. “Mēs esam laimīgi, ka mūsu ikgadējais Ziemassvētku koncerts ir raisījis tik lielu klausītāju interesi – biļetes ir pārdotas pusotru mēnesi pirms pasākuma. Visi mākslinieki ar prieku atbalstīja ideju par otru, dienas koncertu tiem, kuri nepaspēja nopirkt biļetes uz vakara pasākumu. Tāpat ar gandarījumu varu pateikt, ka mūsu mīļajiem klausītājiem būs iespēja noklausīties vairākus nozīmīgus pirmatskaņojumus,” stāsta Inese Galante.</b>
      </p>
      <p>Leģendārais latviešu ērģelnieks Aivars Kalējs, ar kuru kopā Inese Galante veido koncerta programmu, ir zināms kā retu, zaudētu muzikālo kompozīciju meklēšanas entuziasts. Pirms daudziem gadiem Parīzē Kalējs atklāja aizmirstus dižā franču komponista, XIX gs. romantiķa Šarla Fransuā Guno skaņdarbus. Tie gaidīja īsto brīdi: koncertā “Ziemassvētku prelūdija” šos skaņdarbus Latvijas klausītāji dzirdēs operas dīvas Ineses Galantes izpildījumā.</p>
      <figure>
        <img src="https://i.jauns.lv/t/2019/11/25/1844760/950x0.jpg?v=1574673452"/>
      </figure>
      <p>“Šoreiz mūsu koncerta viesi būs daudzu muzikālu atklājumu liecinieki. Pirms astoņpadsmit gadiem Francijas Nacionālajā bibliotēkā atklāju īstas pasaules klasikas “pērles”, un mēs tās izpildīsim Doma baznīcā. Man pašam viens no neparastākajiem atradumiem bija Guno sakrālais skaņdarbs “Ave Verum”. Šo kompozīciju jauktajam korim un klavierēm mēs izpildīsim tajā retajā variantā, kurš bija publicēts vēl deviņpadsmitā gadsimta nogalē. Tāpat ļoti interesants būs duets Inese Galante un Sergejs Jēgers, kas skatītājiem dziedās brīnišķīgo Guno “Santa Maria”. Daudzi no franču ģēnija skaņdarbiem, kurus mēs iekļāvām programmā, uz lielās skatuves tiks atskaņoti pirmo reizi ne tikai Latvijā, bet arī pasaulē,” pastāstīja Kalējs.</p>
      <figure>
        <img src="https://i.jauns.lv/t/2019/11/25/1844761/950x0.jpg?v=1574673452"/>
      </figure>
      <p>Pateicoties pirmatskaņojumu skaitam, 2019.gada “Ziemassvētku prelūdijas” programma būs patiešām unikāla, taču netiks aizmirstas arī klausītāju iemīļotās tradicionālās svētku melodijas. Bet uz skatuves kopā ar neatkārtojamo operas dīvu Inesi Galanti būs viņas draugi un populāri mūziķi: kontrtenors Sergejs Jēgers, pianists Andrejs Osokins, komponists un ērģelnieks Aivars Kalējs, kā arī Jāzepa Mediņa mūzikas skolas zēnu koris diriģenta Romāna Vanaga vadībā, kā arī konkursa Ineses Galantes talanti visspilgtākie jaunie izpildītāji, tostarp skatītājus šoreiz priecēs Līga Griķe (kokle), Reinis Tomiņš (marimba/vibrofons) un Rūdolfs Miķeļsons (vijole).</p>
      <figure>
        <img src="https://i.jauns.lv/t/2019/11/25/1844762/950x0.jpg?v=1574673452"/>
      </figure>
      <p>Biļetes pieejamas Biļešu paradīzes tīklā :  <a href="https://www.bilesuparadize.lv/ru/events/event/76457">https://www.bilesuparadize.lv/ru/events/event/76457</a></p>
      <p>Pasākuma lapa sociālajā tīklā Facebook: <a href="https://www.facebook.com/events/902993823406583/">https://www.facebook.com/events/902993823406583/</a></p>
      <figure>
        <img src="https://i.jauns.lv/t/2019/11/25/1844758/950x0.jpg?v=1574673452"/>
      </figure>
      <p>Organizē: Ineses Galantes fonds.</p>
      <p>
        <i>Atbalsta: Rīgas dome, Rīgas domes Izglītības, kultūras un sporta departaments, zvērināta advokāta Viktora Tihonova birojs, t/c Spice, SIA East - West Transit, tipogrāfija Eveko, AS Antalis.</i>
      </p>
      <p>
        <i>Informatīvie partneri: Lounge FM, izdevniecības Rīgas Viļņi, Dienas Žurnāli, Vesti, Lilita, aģentūra LETA, žurnāli Otkritij Gorod, Titanium, VIP Lounge, Riga This Week, Kapitāls.</i>
      </p>
    </article>
  </body>
</html>