<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/nad-30-000-sa-podadenite-signali-za-domashno-nasilie"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T09:48:50+00:00"/>
    <meta property="og:title" content="Над 23 000 са подадените сигнали за домашно насилие от началото на годината"/>
    <meta property="og:description" content="Над 23 000 са подадените сигнали за домашно насилие на телефон 112 от началото на годината досега, съобщиха на брифинг от Главна дирекция Национална п..."/>
  </head>
  <body>
    <article>
      <h1>Над 23 000 са подадените сигнали за домашно насилие от началото на годината</h1>
      <address><time datetime="2019-11-25T09:48:50+00:00">25 Nov 2019, 09:48</time> by <a rel="author">Николай Минков</a></address>
      <p>
        <b>Над 23 000 са подадените сигнали за домашно насилие на телефон 112 от началото на годината досега, съобщиха на брифинг от Главна дирекция Национална полиция.</b>
      </p>
      <figure>
        <video src="https://nws2.bnt.bg/p/n/i/niki-nasilie-new-16x9-726693.mp4"/>
      </figure>
      <p>От МВР уточниха, че ограничителните заповеди за периода са над 2 000.</p>
      <p>Автоматизирана информационна система ще изгражда МВР през следващите 3 години. В нея ще постъпват всички сигнали за домашно насилие, включващи средни и тежки телесни повреди, изнасилвания и дори убийства. Освен това в нея ще постъпват и сигнали за самите насилници какви ограничителни заповеди са били издавани за тях, дали имат предишно криминално минало. Целта е да се намали до минимум рискът за жените.</p>
      <p>От началото на годината са извършени 70 убийства, от които 24 са на жени. 182 са случаите на средни телесни повреди, над 100 са били срещу жени, а от 35 случая на следене 26 са на жени.</p>
      <blockquote>Ст. комисар Благородна Макева - зам.-директор на ГДНП: На телефон 112 за 2016-та година са постъпили над 28 000 сигнала за домашно насилие. През 2017-та и 2018-та се увеличава броят на постъпилите сигнали. За 2017-та са над 29 000, а за 2018 вече са 31 166.</blockquote>
      <blockquote>Инсп. Пенка Стоянова: По отношение брой издадени ограничителни заповеди от съдилищата на страната - за изминалата година общият брой на заповедите е 2 981. Към 30 септември 2019-та година заповедите са 2 398.</blockquote>
      <p>Тази вечер в столицата ще се проведе традиционното шествие на пострадалите от насилие жени. Организирано е от правозащитни организации. Ще започне от площад "Независимост", ще премине по "Цар Освободител", край Ректората и ще приключи на "Орлов мост" с бдения със свещи.</p>
      <related>
        <h4>Свързани публикации</h4>
        <a href="http://news.bnt.bg/bg/a/otbelyazvame-mezhdunarodniya-den-sreshchu-nasilieto-nad-zheni"/>
        <a href="http://news.bnt.bg/bg/a/kovacheva-krizisnite-tsentrove-u-nas-sa-obshcho-13-za-tsyalata-strana"/>
        <a href="http://news.bnt.bg/bg/a/sdt-ostavi-v-aresta-obvineniya-v-ubiystvoto-na-51-godishna-zhena-ot-varna"/>
        <a href="http://news.bnt.bg/bg/a/osdikha-na-25-g-zatvor-mzh-ubil-priyatelkata-si"/>
        <a href="http://news.bnt.bg/bg/a/pravosdnoto-ministerstvo-shche-bori-domashnoto-nasilie-s-450-khilyadi-leva"/>
      </related>
    </article>
  </body>
</html>