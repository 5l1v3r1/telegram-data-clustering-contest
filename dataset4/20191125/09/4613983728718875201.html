<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/paundat-se-pokachva-zlato-spada-raste-inteesrast-kam-po-riskovi-aktivi.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T09:08:54+00:00"/>
    <meta property="og:title" content="Паундът се покачва, злато спада. Расте интеесръст към по-рискови активи"/>
    <meta property="og:description" content="Подкрепа получават валутите, зависими от износа на суровини"/>
  </head>
  <body>
    <article>
      <h1>Паундът се покачва, злато спада. Расте интеесръст към по-рискови активи</h1>
      <address>
        <time datetime="2019-11-25T09:08:54+00:00">25 Nov 2019, 09:08</time>
      </address>
      <p>Златото и японската йена в понеделник сутринта отслабват на фона на търсенето на по-рискови активи, благодарение на появилия се нов лъч на оптимизъм по отношение търговското споразумение между САЩ и Китай. Подкрепа получиха валутите, зависими от износа на суровини като австралийския и новозеландския долар.</p>
      <p>Британската валута също поскъпва, след като премиерът Борис Джонсън обеща преди Коледа да върне в парламента споразумението за излизането на страната от ЕС.</p>
      <p>Фунтът стерлинг днес сутринта се покачва с 0,15% до 1,2849 долара за паунд спрямо $1,2834 за паунд в петък и към общата валута - до 1,1653 евро за паунд при 1,1644 евро за паунд в предходната валутна сесия.</p>
      <p>В същото време еврото поскъпва по отношение на американската валута - до $1,1027 в сравнение с $1,1021 за евро при закриване на търговията в петък.</p>
      <p>Стойността на европейската валута се покачва към японската с 0,16% - до 120,03 йени за евро в сравнение с 119,84 йени за веро в края на миналата работна седмица.</p>
      <p>Курсът на долара към йената се покачва с 0,18% - до 108,86 йени при 108,66 йени за долар в петък.</p>
      <p>Китайската валута леко поскъпва до 7,0355 юана за един долар.</p>
      <p>Инвеститорите са фокусирани върху излизането на германските икономически данни и реч на Филип Лейн, главен икономист на Европейската централна банка.</p>
      <p>Злато поевтинява в понеделник сутринта заедно с намаляване търсеното на по-безопасни активи след оптимистични сигнали за търговското споразумение между САЩ и Китай.</p>
      <p>Цената на декемврийските фючърси за златото на нюйоркската борса Comex се понижава с 2,9 долара, или с 0,2% - до 1467,6 долара за тройунция. Цена декемврийските фючърси за среброто спад с 0,52% - до 17,058 долара за унция.</p>
    </article>
  </body>
</html>