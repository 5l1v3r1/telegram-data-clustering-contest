<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963618/"/>
    <meta property="og:site_name" content="Sanook"/>
    <meta property="article:published_time" content="2019-11-25T09:19:15+00:00"/>
    <meta property="og:title" content="&quot;บิ๊กตู่&quot; จับมือเกาหลีใต้ เซ็น MOU 3 ฉบับ กัน &quot;ผีน้อยไทย&quot; ขุดทองแดนกิมจิ"/>
    <meta property="og:description" content="พล.อ.ประยุทธ์ ร่วมลงนาม MOU กับประธานาธิบดีเกาหลีใต้ 3 ฉบับ ทั้งแลกเปลี่ยนเทคโนโลยีการศึกษา หนุนเสริมการค้าระหว่างกัน และร่วมกันหาทางป้องกันแรงงานผิดกฎหมายไทยไปทำงานในเกาหลี"/>
  </head>
  <body>
    <article>
      <h1>"บิ๊กตู่" จับมือเกาหลีใต้ เซ็น MOU 3 ฉบับ กัน "ผีน้อยไทย" ขุดทองแดนกิมจิ</h1>
      <address>
        <time datetime="2019-11-25T09:19:15+00:00">25 Nov 2019, 09:19</time>
      </address>
      <p>
        <b>พล.อ.ประยุทธ์ ร่วมลงนาม MOU กับประธานาธิบดีเกาหลีใต้ 3 ฉบับ ทั้งแลกเปลี่ยนเทคโนโลยีการศึกษา หนุนเสริมการค้าระหว่างกัน และร่วมกันหาทางป้องกันแรงงานผิดกฎหมายไทยไปทำงานในเกาหลี</b>
      </p>
      <p>วันที่ 25 พฤศจิกายน 2562 - <b>พล.อ.ประยุทธ์ จันทร์โอชา นายกรัฐมนตรี และ รมว.กลาโหม</b> ซึ่งขณะนี้ไปประชุมสุดยอด<a href="https://guru.sanook.com/8631/">อาเซียน</a>-สาธารณรัฐเกาหลี สมัยพิเศษ ครั้งที่ 3 และการประชุมผู้นำกรอบความร่วมมือลุ่มน้ำโขง - สาธารณรัฐเกาหลี ครั้งที่ 1 ที่เมืองปูซาน เกาหลีใต้ ได้ลงนามบันทึกความเข้าใจระหว่างไทยและเกาหลีใต้ ร่วมกันกับ<b>นายมุน แช-อิน ประธานาธิบดีสาธารณรัฐเกาหลี</b> จำนวน 3 ฉบับ ประกอบด้วย</p>
      <p>1.บันทึกความเข้าใจระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทย กับกระทรวงวิทยาศาสตร์ เทคโนโลยีสารสนเทศและการสื่อสารแห่งสาธารณรัฐเกาหลี เพื่อส่งเสริมความร่วมมือสาขาวิทยาศาสตร์ฯ ผ่านการวิจัยและพัฒนาการดำเนินโครงการร่วมกัน ซึ่งจะเป็นประโยชน์แก่ไทยในการได้รับการถ่ายทอดองค์ความรู้ของเกาหลีใต้</p>
      <p>2.บันทึกความเข้าใจว่าด้วยความร่วมมือระหว่างสำนักงานส่งเสริมการค้าและการลงทุนแห่งสาธารณรัฐเกาหลีกับสำนักงานคณะกรรมการนโยบายเขตพัฒนาพิเศษภาคตะวันออก เพื่อเปิดโอกาสในการสนับสนุนการพัฒนาภาค<a href="https://www.sanook.com/money/">ธุรกิจ</a>และอุตสาหกรรมระหว่างไทยกับเกาหลีใต้ ส่งเสริมโอกาสทาง<a href="https://www.sanook.com/money/">ธุรกิจ</a>พื้นที่ EEC และส่งเสริมความร่วมมือในอุตสาหกรรมที่ใช้เทคโนโลยีขั้นสูง</p>
      <p>3.บันทึกความเข้าใจว่าด้วยความร่วมมือด้านการแลกเปลี่ยนข้อมูลเพื่อแก้ไขปัญหาแรงงานไทยผิดกฎหมายในเกาหลีใต้ กำหนดให้มีการประชุมระหว่างผู้ปฏิบัติของทั้งสองหน่วยงานอย่างสม่ำเสมอ มีการแลกเปลี่ยนข้อมูลระหว่างหน่วยงาน เพื่อช่วยป้องกันไม่ให้แรงงานไทยเดินทางไปทำงานในเกาหลีใต้อย่างผิดกฎหมาย</p>
      <h3>อัลบั้มภาพ 3 ภาพ</h3>
      <slideshow>
        <figure>
          <img src="https://s.isanook.com/ns/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL25zLzAvdWkvMTU5Mi83OTYzNjE4L3RzbmJnM3dzYmRuZzdpam02ajlpYTRqMndjdHY4eDRrbHN1emRuZGNrNWVfMTU3NDY3MzYxMS5qcGc=.jpg"/>
        </figure>
        <figure>
          <img src="https://s.isanook.com/ns/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL25zLzAvdWkvMTU5Mi83OTYzNjE4L3RzbmJnM3dzYmRuZzdpam02ajlpYTRqMndjdHY4eDVzdXV4dW41dXNlaXdfMTU3NDY3MzYxMi5qcGc=.jpg"/>
        </figure>
        <figure>
          <img src="https://s.isanook.com/ns/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL25zLzAvdWkvMTU5Mi83OTYzNjE4L3RzbmJnM3dzYmRuZzdpam02ajlpYTRqMndjdHY4eDdyYXltaGFqNnJ3YnBfMTU3NDY3MzYxMi5qcGc=.jpg"/>
        </figure>
      </slideshow>
    </article>
  </body>
</html>