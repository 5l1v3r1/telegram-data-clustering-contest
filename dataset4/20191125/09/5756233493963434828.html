<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623265/%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%A8%D8%A7%D8%B9%D8%AB-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF%D9%86-%D9%81%D8%B1%D9%88%D8%B4-%D8%A8%D9%84%DB%8C%D8%B7-%D8%A2%DA%98%D8%A7%D9%86%D8%B3-%D9%87%D8%A7%DB%8C-%D9%87%D9%88%D8%A7%D9%BE%DB%8C%D9%85%D8%A7%DB%8C%DB%8C-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T09:12:00+00:00"/>
    <meta property="og:title" content="قطعی اینترنت باعث به صفر رسیدن فروش بلیط آژانس های هواپیمایی شد"/>
    <meta property="og:description" content="مدیر فنی یک شرکت هواپیمایی در ارومیه گفت: آژانس های هواپیمایی با قطعی اینترنت بسیار متضرر شدند."/>
  </head>
  <body>
    <article>
      <h1>قطعی اینترنت باعث به صفر رسیدن فروش بلیط آژانس های هواپیمایی شد</h1>
      <h2>مدیر فنی یک شرکت هواپیمایی در ارومیه:</h2>
      <address>
        <time datetime="2019-11-25T09:12:00+00:00">25 Nov 2019, 09:12</time>
      </address>
      <p>
        <i>مدیر فنی یک شرکت هواپیمایی در ارومیه گفت: آژانس های هواپیمایی با قطعی اینترنت بسیار متضرر شدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امیر رضایی افزود: در پی قطع اینترنت بدون اعلام قبلی در روزهای اخیر میزان فروش بلیط داخلی و خارجی شرکت های هواپیمایی تقریبا به صفر رسید.</p>
      <p>رضایی با اشاره به اینکه 90 درصد مسافرین اطلاعات خود از قبیل پاسپورت و بیمه را از طریق پیام رسان های خارجی ارسال می کند، تصریح کرد: قطعی اینترنت در روزهای اخیر باعث متضرر شدن 90 درصدی این شرکت هواپیمایی شده که متاسفانه عواقب آن تا مدت ها از بین نخواهد رفت.</p>
      <p>وی خاطر نشان کرد: در این مدت به دلیل نبود اینترنت بلیط برخی از مسافران خارجی کنسل شد که باعث شد شرکت هواپیمایی برای هر مسافر بیش از 100دلار جریمه پرداخت کند.</p>
      <p>مدیر فنی این شرکت هواپیمایی با تاکید بر اینکه از آغاز هفته جاری تنها اینترنت خانگی وصل شده است، یادآور شد: متاسفانه همچنان به دلیل اینکه بیشتر مسافران با اینترنت همراه خود اقدام به خرید بلیط می کنند میزان فروش بلیط نسبت به دوران قطعی اینترنت تغییری نکرده است.</p>
      <p>رضایی ادامه داد: مسئولان مربوطه باید قبل از انجام چنین اقدامی زیر ساختهای آن را فراهم کنند تا مشاغلی که 100درصد به اینترنت بین المللی وابسته هستند این گونه متضرر نشوند.</p>
    </article>
  </body>
</html>