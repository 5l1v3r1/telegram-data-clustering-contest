<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/skandal-z-golovoyu-derzhkino-akciya-na-pidtrimku-yuliji-sinkevich-foto-50055470.html"/>
    <meta property="og:site_name" content="НВ"/>
    <meta property="article:published_time" content="2019-11-25T09:46:00+00:00"/>
    <meta property="og:title" content="Скандал з призначенням голови Держкіно. В Києві проходить акція на підтримку Юлії Сінькевич"/>
    <meta property="og:description" content="У понеділок, 25 листопада, біля будівлі Національного агентства державної служби представники кіноіндустрії влаштували акцію через скандальний результат конкурсу на посаду голови Держкіно."/>
  </head>
  <body>
    <article>
      <h1>Скандал з призначенням голови Держкіно. В Києві проходить акція на підтримку Юлії Сінькевич</h1>
      <h2>У понеділок, 25 листопада, біля будівлі Національного агентства державної служби представники кіноіндустрії влаштували акцію через скандальний результат конкурсу на посаду голови Держкіно.</h2>
      <address>
        <time datetime="2019-11-25T09:46:00+00:00">25 Nov 2019, 09:46</time>
      </address>
      <p>Як передає <a href="https://hromadske.ua/posts/predstavniki-kinoindustriyi-vlashtuvali-v-kiyevi-akciyu-na-pidtrimku-sinkevich-yaka-pretenduvala-na-post-golovi-derzhkino">Громадське</a>, біля будівлі НАДС зібралися близько сотні режисерів, акторів, продюсерів. Вони прийшли сюди на підтримку генпродюсерки Одеського міжнародного кінофестивалю Юлії Сінькевич, яка єдиною з восьми кандидатів дійшла до останнього етапу конкурсу, однак не пройшла його нібито за результатами співбесіди.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/028/145/big/d186bb4143b1dc4f89eb6ffe5130707f.png&amp;stamp=20191125114307&amp;q=85&amp;output=jpg&amp;bg=white"/>
        <figcaption>Фото: hromadske.ua</figcaption>
      </figure>
      <p>На акції протесту були присутні актори Ахтем Сеітаблаєв та Ірма Вітовська, режисер Наріман Алієв, продюсери Володимир Яценко і Денис Іванов, сценарист Андрій Кокотюха. «Ми всі бачили цю співбесіду. При цьому в комісії не було жодного члена кіноіндустрії. Там звучали дивні питання. Та й коли член комісії говорить англійською гірше, ніж сам кандидат, то такий результат голосування дуже дивує», — заявив продюсер фільмів <i>Дике поле</i> і <i>Додому</i> Володимир Яценко, передає <a href="https://censor.net.ua/video_news/3161565/tsyi_koms_mi_stavimo_nul_balv_aktivisty_piketirovali_natsagentstvo_po_voprosam_gosslujby_v_podderjku">Цензор</a>.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/028/144/big/cdc6a10221247e64e3bbea3c0acbea0f.png&amp;stamp=20191125114232&amp;q=85&amp;output=jpg&amp;bg=white"/>
        <figcaption>Фото: censor.net.ua</figcaption>
      </figure>
      <p>Активісти тримали у руках плакати, з якими вимагали переглянути результати «співбесіди» та призначити голову Держкіно. Ініціативна група, а також сама Сінькевич з адвокатом зустрілися з головою агентства Олександром Стародубцевим. Сінькевич повідомила, що має намір подавати до суду, щоб домогтися визнання її переможцем конкурсу. Стародубцев заявив, що це неможливо за законом, і запропонував призначити новий конкурс.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/028/146/big/b1a565647f85c48ac5c9aaeafc5f4bff.png&amp;stamp=20191125114327&amp;q=85&amp;output=jpg&amp;bg=white"/>
        <figcaption>Фото: hromadske.ua</figcaption>
      </figure>
      <p>При цьому коментувати чутки про те, що ситуацію з Сінькевич створили спеціально, щоб на наступному конкурсі главою Держкіно став режисер<i> Сватів </i>Олексій<i> </i>Кірющенко, Стародубцев відмовився.</p>
      <p>Читайте також:<br/><a href="https://style.nv.ua/ukr/kultura/skandal-u-derzhkino-yuliyu-sinkevich-vidmovilisya-priznachati-golovoyu-novini-ukrajini-50055108.html">&amp;nbspВідкритий лист до Зеленського та акція протесту. Кіноіндустрія відреагувала на відмову призначити Юлію Сінькевич головою Держкіно</a></p>
    </article>
  </body>
</html>