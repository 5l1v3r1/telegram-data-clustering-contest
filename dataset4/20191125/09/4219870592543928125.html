<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/zanimljivosti/aktuelno.288.html:832214-Baka-82-bodibilder-ubila-Boga-u-provalniku-Slomila-sto-na-njemu-pa-se-hvalila-cime-ga-je-sve-mlatila"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T09:10:00+00:00"/>
    <meta property="og:title" content="Baka (82) bodibilder “ubila Boga” u provalniku: Slomila sto na njemu, pa se hvalila čime ga je sve mlatila"/>
    <meta property="og:description" content="Lopov iz SAD napravio je ogromnu grešku kada je pokušao da opljačka bodibilderku u penziji"/>
  </head>
  <body>
    <article>
      <h1>Baka (82) bodibilder “ubila Boga” u provalniku: Slomila sto na njemu, pa se hvalila čime ga je sve mlatila</h1>
      <address><time datetime="2019-11-25T09:10:00+00:00">25 Nov 2019, 09:10</time> by <a rel="author">Novosti Online</a></address>
      <p>
        <b>Lopov iz SAD napravio je ogromnu grešku kada je pokušao da opljačka bodibilderku u penziji</b>
      </p>
      <p>PROVALNIK iz SAD nije se dobro proveo kada je u četvrtak pokušao da opljačka jednu baku u američkoj državi Njujork, pa je posle završio u bolnici.</p>
      <p>Ispostavilo se da je nabasao na nagrađivanu bodibilderku Vili Marfi (82) koja se upravo spremala za spavanje. Krenuo je da joj lupa na vrata i tražio da zove Hitnu pomoć. Vili nije nasela, pa je razvalio vrata, zbog čega se gorko pokajao.</p>
      <related>
        <a href="https://www.novosti.rs/vesti/naslovna/zanimljivosti/aktuelno.288.html:831348-Zenu-prebio-kengur-Umalo-izgubila-oko-a-da-nije-ovako-reagovala-bilo-bi-jos-gore"/>
      </related>
      <p>- Bilo je donekle mračno, stara sam i sama, ali sam takođe jaka. Odabrao je pogrešnu kuću - rekla je penzionerka za američke medije pokazujući bicepse.</p>
      <p>Baka ga je nalupala svime što joj je palo pod ruku, a počela je ni manje ni više nego od stola.</p>
      <p>- Dohvatila sam sto i krenula da ga udaram. I pogodite šta? Sto se slomio – prepričava baka svoju prvu reakciju.</p>
      <p>To je nije obeshrabrilo pa je počela da lupa provalnika sa metalnim nogama stola. Stigla je i da otrči po šampon i poprska ga po očima. Posle toga je dohvatila metlu da ga još malo dokusuri.</p>
      <p>Kada je završela sa njim morala je da ga izvlači iz kuće, što ipak nije bilo lako iako tvrdi da iz benča još uvek može da podigne 100 kilograma.</p>
      <p>- On hoće da beži glavom bez obzira. Ja pokušavam da mu pomognem u tome, ali je pretežak, ne mogu da ga pomerim.</p>
      <p>U tom trenutku stiže policija koju je Vili zvala kad je provalnik krenuo da lupa na vrata.</p>
      <p>- Kada su došli ležao je na podu, dobro sam ga udesila. Mislim da mu je bilo drago kad su ga odvezli – kaže opasna baka.</p>
      <p>(fox59.com)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/zanimljivosti/aktuelno.288.html:831950-Lepu-Brazilku-odali-opasni-rekviziti-Zbog-vrucih-slika-u-toplesu-zavrsila-iza-resetaka--FOTO"/>
        <a href="http://www.novosti.rs/vesti/naslovna/zanimljivosti/aktuelno.288.html:831978-Malo-se-zaneo-sa-selfijem-pa-zavrsio-pod-vodom-VIDEO"/>
        <a href="http://www.novosti.rs/vesti/naslovna/zanimljivosti/aktuelno.288.html:831925-SAD-razvile-kapu-za-zastitu-sluha-vojnih-pasa"/>
        <a href="http://www.novosti.rs/vesti/naslovna/zanimljivosti/aktuelno.288.html:831864-Pokusala-na-sebi-da-iznese-ukradene-farmerke-kada-ih-izbrojite-sokiracete-se-VIDEO"/>
      </related>
    </article>
  </body>
</html>