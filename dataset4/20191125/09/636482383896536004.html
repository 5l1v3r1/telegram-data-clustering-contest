<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/motivul-pentru-care-batrana-din-imagine-a-votat-cu-viorica-dancila-am-facut-asta-pentru-ca-20098954"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T09:28:58+00:00"/>
    <meta property="og:title" content="Motivul pentru care bătrâna din imagine a votat cu Viorica Dăncilă: „Am făcut asta pentru că…”"/>
    <meta property="og:description" content="Turul al doilea al alegerilor prezidențiale 2019 s-a încheiat cu victoria lui Klaus Iohannis, după o luptă electorală în care a avut-o drept ”adversar” pe"/>
  </head>
  <body>
    <article>
      <h1>Motivul pentru care bătrâna din imagine a votat cu Viorica Dăncilă: „Am făcut asta pentru că…”</h1>
      <address><time datetime="2019-11-25T09:28:58+00:00">25 Nov 2019, 09:28</time> by <a rel="author">Alexandru C.</a></address>
      <p>
        <b>Turul al doilea al alegerilor prezidențiale 2019 s-a încheiat cu victoria lui Klaus Iohannis, după o luptă electorală în care a avut-o drept ”adversar” pe Viorica Dăncilă. Românii au mers la secțiile de votare și au decis că actualul președinte al României merită să primească al doilea mandat.</b>
      </p>
      <p>Fiecare alegător a mers la urnă sperând că viața sa se va schimba în bine. Indiferent de opțiunea politică, românii își doresc stabilitate, la toate nivelurile, un trai mai bun și o implicare permanentă factorilor de decizie. O fostă profesoară a votat cu Viorica Dăncilă și, ulterior, și-a explicat decizia. Bătrâna spune că a votat cu cine i-a mărit… pensia. După 40 de ani de activitate didactică, fosta profesoară are o pensie de 11 milioane de lei vechi.</p>
      <p><i><b>„Am votat cu cine mi-a mărit pensia. Da. Asta este… După 40 de ani de muncă la catedră, gradul 1, am fost și director de școală, mi-au făcut acum 7 ani pensia 11 milioane de lei vechi. La fel și soțul meu a fost inginer și a ieșit cu o pensie mică”,</b></i> spune femeia, potrivit <a href="https://www.libertatea.ro/stiri/10-ore-in-5-minute-de-la-bucuresti-la-timisoara-cu-trenul-in-zi-de-alegeri-intre-am-votat-cu-cine-mi-a-marit-pensia-si-acum-abia-scapam-de-comunisti-2812426?fbclid=IwAR0RzPtqhr9jbvYk_c3kjWa0OsuxwyQP-C9K4T2nix89UJ4fQzIxLG1mFxg">libertatea.ro</a>. Toată familia i-a împărtășit opțiunea electorală.</p>
      <p> </p>
    </article>
  </body>
</html>