<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/zaisdamas-vaizdo-zaidima-16-metis-laimejo-3-mln-doleriu-1752533/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T09:16:00+00:00"/>
    <meta property="og:title" content="Žaisdamas vaizdo žaidimą 16-metis laimėjo 3 mln. dolerių"/>
    <meta property="og:description" content="Reklama"/>
  </head>
  <body>
    <article>
      <h1>Žaisdamas vaizdo žaidimą 16-metis laimėjo 3 mln. dolerių</h1>
      <address><time datetime="2019-11-25T09:16:00+00:00">25 Nov 2019, 09:16</time> by <a rel="author">alfa</a></address>
      <p>Reklama</p>
      <p>
        <b>Kai Kyle’as Giersdorfas pirmą kartą į rankas paėmė vaizdo žaidimų konsolės pultelį, jis buvo vienas iš 40 mln. žaidėjų, o sekmadienį 16-metis tapo čempionu ir laimėjo įspūdingą piniginį prizą.</b>
      </p>
      <p>Niujorke, „Arthur Ashe“ stadione, savaitgalį vykusiose „Fortnite“ pasaulio taurės varžybose, Kyle’as, geriau žinomas kaip Bugha, namo parsivežė 3 mln. dolerių piniginį prizą.</p>
      <p>Varžybas paauglys pradėjo pergale ir devynių žaidėjų pašalinimu. Prieš šeštas ir galutines varžybas vaikinas pirmavo 15 taškų. Surinkęs 26 taškus, jis buvo paskelbtas čempionu.</p>
      <p>„Pirmosios varžybos, jaudulys buvo, – ESPN sakė 16-metis. – Bet po to atsipalaidavau ir supratau, kad, jei susikaupsiu, parvešiu namo (pergalę).“</p>
      <p>„Žodžiais negaliu to apibūdinti. Esu labai laimingas. Viskas, ką dariau, atsipirko, ir tai beprotiška“, – po pergalės sakė vaikinas.</p>
      <p>Kad pergalė ir įspūdingas prizas jau ranka pasiekiami, Kyle’as žinojo paskutiniame raunde suradęs idealią vietą priešams stebėti ir surinkęs pakankamai amunicijos. Pasidžiaugęs laimėjimu, jis atsisuko į savo šeimos narius, jo palaikyti atvykusius iš Pensilvanijos, ir juos stipriai apkabino.</p>
      <p>Reklama</p>
      <p>Antrą vietą čempionate užėmė 24 metų Harrisonas Changas. Jis laimėjo ne ką mažiau įspūdingą piniginį prizą – 1,8 mln. dolerių. Beje, H. Changas – vienas vyriausių dalyvių sekmadienį vykusiame neįprastame čempionate. Taip pat 16 metų Shane’as Cottonas liko trečias ir namo parsiveš 1,2 mln. dolerių.</p>
      <p>Visi čempionate dalyvavę, net ir tie, kurie užėmė paskutines vietas, namo grįš praturtėję mažiausiai 50 tūkst. dolerių – tokius paguodos prizus išdalijo „Fortnite“ kūrėjai, rašo CNN.com.</p>
      <p>Vaizdo žaidimą sukūrusi kompanija „Epic Games“ čempionato metu iš viso išdalijo prizų už daugiau nei 40 mln. dolerių. Į Niujorką susirinko tik 100 pačių geriausių žaidėjų.</p>
      <figure>
        <img src="https://www.ve.lt/uploads/img/0022_logotipai_po_str/alfa50_3.png"/>
      </figure>
    </article>
  </body>
</html>