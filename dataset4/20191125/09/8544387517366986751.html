<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T09:13:17+00:00"/>
    <meta property="og:title" content="Κακοκαιρία Γηρυόνης: Σάρωσε τη χώρα – Πώς θα κινηθεί κατά τις επόμενες ώρες (Χάρτες)"/>
    <meta property="og:description" content="Σε εξέλιξη βρίσκεται η κακοκαιρία «Γηρυόνης» με το ψυχρό μέτωπο του χαμηλού να βρίσκεται πάνω από την χώρα το πρωί της Δευτέρας 25 Νοεμβρίου."/>
  </head>
  <body>
    <article>
      <h1>Κακοκαιρία Γηρυόνης: Σάρωσε τη χώρα – Πώς θα κινηθεί κατά τις επόμενες ώρες (Χάρτες)</h1>
      <h2>Κακοκαιρία Γηρυόνης: Δείτε αναλυτικά την πρόγνωση!</h2>
      <address><time datetime="2019-11-25T09:13:17+00:00">25 Nov 2019, 09:13</time> by <a rel="author">neolaia.gr Team</a></address>
      <p>Σε εξέλιξη βρίσκεται η κακοκαιρία «Γηρυόνης» με το ψυχρό μέτωπο του χαμηλού να βρίσκεται πάνω από την χώρα το πρωί της Δευτέρας 25 Νοεμβρίου.</p>
      <figure>
        <img src="https://neolaia.gr/wp-content/uploads/2019/11/201911250925_sat.jpg"/>
      </figure>
      <p>Πολλά προβλήματα δημιουργήσει ο «Γηρυόνης» στη χώρα, αφού εκτός από την Κινέτα, πολλά προβλήματα δημιουργήθηκαν από την κακοκαιρία και στην Πιερία, Χαλκιδική, Σέρρες ,αλλά και σε πολλές άλλες περιοχές.</p>
      <p>
        <b>Κακοκαιρία Γηρυόνης – Πώς θα κινηθεί κατά τις επόμενες ώρες</b>
      </p>
      <p>Κατά το υπόλοιπο της Δευτέρας 25/11,<b> η 2η φάση</b> της κακοκαιρίας θα δώσει βροχές στο σύνολο σχεδόν της χώρας με τις ισχυρότερες να εντοπίζονται στη Μακεδονία, στη Θεσσαλία, στο Αιγαίο, στη Δυτική Στερεά και Πελοπόννησο και στο Νότιο Ιόνιο. Πιθανότητα καταιγίδων υπάρχει κυρίως στο Αιγαίο, στο Νότιο Ιόνιο, στις παράκτιες περιοχές των νοτίων ηπειρωτικών και στη Χαλκιδική. Την Τρίτη 26/11 τα φαινόμενα θα είναι σχετικά ασθενέστερα και θα εντοπίζονται κυρίως στο Αιγαίο, στην Κεντρική Μακεδονία, στην Νότια Πελοπόννησο και στην Κρήτη. Στον χάρτη που ακολουθεί φαίνεται ο ολικός υετός που αναμένεται έως το βράδυ της Δευτέρας 25/11 καθώς και οι περιοχές όπου αναμένονται τα ισχυρότερα φαινόμενα.</p>
      <figure>
        <img src="https://neolaia.gr/wp-content/uploads/2019/11/201911260000_tot_rain.png"/>
      </figure>
      <p>Οι άνεμοι που στο Αιγαίο πνέουν με ριπές που φτάνουν τα 100 χιλιόμετρα ανά ώρα θα εξασθενήσουν σταδιακά από το μεσημέρι και από Νότο προς Βορρά.</p>
      <p>Επισημάνεται και πάλι ότι η μεγάλη ένταση των φαινομένων, ο κορεσμός του εδάφους σε νερό και οι σημαντικές ποσότητες βροχής που θα πέσουν κατά το υπόλοιπο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει νέα προβλήματα και να εντείνει τα ήδη υπάρχοντα.</p>
      <p>
        <b>Ακολουθεί και η αναλυτική πρόγνωση της ΕΜΥ για σήμερα, Δευτέρα 25/11</b>
      </p>
      <p>ΠΡΟΓΝΩΣΗ ΓΙΑ ΣΗΜΕΡΑ ΔΕΥΤΕΡΑ 25-11-2019</p>
      <p>Κακοκαιρία με ισχυρές βροχές και καταιγίδες, που κατά τόπους θα συνοδεύονται από χαλαζοπτώσεις.</p>
      <p>Πιο συγκεκριμένα, θα επηρεαστούν τις πρωινές ώρες η δυτική Στερεά, η δυτική Πελοπόννησος και πιθανώς τα νησια του Ιονίου και η Ήπειρος, μέχρι τις προμεσημβρινές ώρες η ανατολική Στερεά, η ανατολική Πελοπόννησος, η Εύβοια, η Κρήτη, μέχρι το απόγευμα η Θεσσαλία, οι Σποράδες, οι Κυκλάδες, τα νησιά του βορείου και του ανατολικού Αιγαίου και μέχρι τις βραδινές ώρες η δυτική και κεντρική Μακεδονία και τα Δωδεκάνησα.</p>
      <p>Οι άνεμοι θα πνέουν ανατολικοί νοτιοανατολικοί 5 με 7 και στο Αιγαίο τοπικά 8 με 9 μποφόρ. Βαθμιαία από τα δυτικά θα στραφούν σε<br/>δυτικούς νοτιοδυτικούς και θα εξασθενήσουν.</p>
      <p>Η θερμοκρασία θα σημειώσει πτώση ως προς τις μέγιστες τιμές κυρίως<br/>στα βόρεια.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Νεφώσεις με βροχές και καταιγίδες, οι οποίες στη δυτική και κεντρική Μακεδονία, θα είναι κατά τόπους ισχυρές μέχρι τις βραδινές ώρες.<br/>Ανεμοι: Από ανατολικές διευθύνσεις 5 με 7 και τοπικά 8 μποφόρ. Τις βραδινές ώρες θα εξασθενήσουν και θα στραφούν στα δυτικά σε βόρειους βορειοδυτικούς.<br/>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και καταιγίδες, οι οποίες τις πρωινές ώρες θα είναι κατά τόπους ισχυρές στα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.<br/>Ανεμοι: Στα βόρεια νότιοι νοτιοανατολικοί 5 με 7 που γρήγορα θα εξασθενήσουν. Στα νότια δυτικοί νοτιοδυτικοί 4 με 6 μποφόρ.<br/>Θερμοκρασία: Από 10 έως 18 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις προμεσημβρινές ώρες στην ανατολική Πελοπόννησο, την ανατολική Στερεά, την Εύβοια και μέχρι το απόγευμα στη Θεσσαλία και τις Σποράδες. Τα φαινόμενα από αργά το απόγευμα θα σταματήσουν.<br/>Ανεμοι: Ανατολικοί νοτιοανατολικοί 5 με 7 και στα ανατολικά τοπικά 8 μποφόρ. Βαθμιαία από τα νότια θα στραφούν σε δυτικούς νοτιοδυτικούς 4 με 6 μποφόρ.<br/>Θερμοκρασία: Από 10 έως 20 βαθμούς Κελσίου.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις μεσημβρινές ώρες στην Κρήτη και μέχρι το απόγευμα στις Κυκλάδες. Τα φαινόμενα τις βραδινές ώρες θα εξασθενήσουν.<br/>Ανεμοι: Νότιοι νοτιοανατολικοί 5 με 7 και τοπικά 8 μποφόρ. Βαθμιαία από τα δυτικά θα στραφούν σε δυτικούς νοτιοδυτικούς 4 με 6 μποφόρ.<br/>Θερμοκρασία: Από 14 έως 23 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι το απόγευμα στα νησιά του ανατολικού Αιγαίου και μέχρι τις βραδινές ώρες στα Δωδεκάνησα.<br/>Ανεμοι: Ανατολικοί νοτιοανατολικοί 5 με 7 και τοπικά 8 με 9 μποφόρ. Βαθμιαία εξασθένηση από το απόγευμα.<br/>Θερμοκρασία: Από 12 έως 22 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές τις πρωινές ώρες και βαθμιαία βελτίωση.<br/>Ανεμοι: Νότιοι νοτιοανατολικοί 5 με 7 και πρόσκαιρα τοπικά 8 μποφόρ. Βαθμιαία θα στραφούν σε δυτικούς νοτιοδυτικούς 4 με 6 μποφόρ.<br/>Θερμοκρασία: Από 12 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές μέχρι τις βραδινές ώρες.<br/>Ανεμοι: Από ανατολικές διευθύνσεις 5 με 7 μποφόρ. Τις βραδινές ώρες θα εξασθενήσουν και θα στραφούν σε βόρειους βορειοδυτικούς 4 με 6 μποφόρ.<br/>Θερμοκρασία: Από 12 έως 16 βαθμούς Κελσίου.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/25-noemvriou-pagosmia-imera-gia-tis-eksalipsi-tis-vias-kata-ton-ginaikon/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/pote-klinoun-ta-sholia-gia-ta-hristougenna/"/>
        <a href="https://neolaia.gr/2019/11/25/metro-staseis-ergasias-auth-thn-ebdomada-sto-metro/"/>
        <a href="https://neolaia.gr/2019/11/25/black-friday-2019-teliki-eutheia-katastimata-alisides-pou-pernoun-meros/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
      </related>
    </article>
  </body>
</html>