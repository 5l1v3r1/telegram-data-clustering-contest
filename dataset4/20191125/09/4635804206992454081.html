<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-matebook-d-15-ve-d14-tanitildi-iste-fiyat-ve-ozellikler/"/>
    <meta property="og:site_name" content="LOG"/>
    <meta property="article:published_time" content="2019-11-25T09:29:39+00:00"/>
    <meta property="og:title" content="Huawei MateBook D 15 ve D14 tanıtıldı; işte fiyat ve özellikler"/>
    <meta property="og:description" content="Huawei, Çin'de düzenlenen MatePad Pro Android tablet ve Sound X akıllı hoparlör yanında Huawei MateBook D 15 ve D14 dizüstü modellerini de tanıttı."/>
  </head>
  <body>
    <article>
      <h1>Huawei MateBook D 15 ve D14 tanıtıldı; işte fiyat ve özellikler</h1>
      <address><time datetime="2019-11-25T09:29:39+00:00">25 Nov 2019, 09:29</time> by <a rel="author">Can TUNÇER</a></address>
      <p><b>Huawei</b>, Çin’de düzenlenen etkinlikte aşağıda detaylandırdığımız <b>MatePad Pro</b> Android tablet ve <b>Sound X</b> akıllı hoparlör yanında <b>Huawei MateBook D 15 ve D14</b> dizüstü modellerini de <a href="https://www.gizmochina.com/2019/11/25/huawei-matebook-d-launched-china/">tanıttı</a>.</p>
      <p><b>Huawei</b>‘nin geçtiğimiz gün sızdırılan yeni <b>dizüstü bilgisayar</b> modelleri de karşımızda. Burada tanıtılan modellerden ilk olarak <b>Huawei MateBook D 15 </b>ile başlayalım. Apple <b>MacBook Pro</b>‘yu akıllara getiren şık bir tasarımı olan model, <b>15,6 inç IPS Full HD</b> ekran üstüne kuruluyor. İnce çerçeveleriyle beğeni toplayan dizüstü, Intel i5, i7 ya da AMD Ryzen işlemciler ile elde edilebiliyor. Intel işlemciler için <b>Nvidia GeForce MX250</b> grafik birimi getiren model, en üstte <b>16 GB RAM + 256 GB SSD + 1 TB HDD</b> ile donatılabiliyor. Benzer tasarımındaki <b>Huawei MateBook D 14 </b>ise adında da geçtiği üzere<b> 14 inç Full HD IPS</b> ekran üstüne kuruluyor. Benzer bir tasarıma sahip dizüstü, D 15 gibi Intel i5, i7 ya da <b>AMD Ryzen</b> işlemciler ile elde edilebiliyor. Intel işlemciler için <b>Nvidia</b><b>GeForce MX250</b> grafik birimi sunan dizüstü bilgisayar, en üstte <b>16 GB RAM </b>ve<b> 256 GB SSD</b> ile donatılabiliyor. D 15 modelinin <b>1,9 kg</b>, D 14’ün ise <b>1,39 kg</b> olduğunu aktaran <b>Huawei</b>, modelleri biraz kalın tutmuş. Bunun artısı ise <b>USB 2.0, USB 3.0 </b>ve<b> HDMI</b> gibi tam boyutlu portlar oluyor. Buna ek olarak <b>USB-C</b> de sunuluyor. Modellerin 13,2 saat video oynatabildiği de aktarılıyor.</p>
      <h4>İLGİNİZİ ÇEKEBİLİR</h4>
      <figure>
        <a href="https://www.log.com.tr/huawei-sound-x-tanitildi-devialet-imzali-akilli-hoparlor/">
          <img src="https://www.log.com.tr/wp-content/uploads/2019/11/huawei-sound-x-tanitildi-devialet-imzali-akilli-hoparlor-1.jpg"/>
        </a>
      </figure>
      <figure>
        <a href="https://www.log.com.tr/huawei-matepad-pro-tanitildi-iste-fiyati-ve-tum-ozellikleri/">
          <img src="https://www.log.com.tr/wp-content/uploads/2019/11/huawei-matepad-pro-tanitildi-iste-fiyati-ve-tum-ozellikleri-4.jpg"/>
        </a>
      </figure>
      <p>
        <a href="https://www.log.com.tr/huawei-sound-x-tanitildi-devialet-imzali-akilli-hoparlor/">Huawei Sound X tanıtıldı; Devialet imzalı akıllı hoparlör!</a>
        <a href="https://www.log.com.tr/huawei-matepad-pro-tanitildi-iste-fiyati-ve-tum-ozellikleri/">Huawei MatePad Pro tanıtıldı; işte fiyatı ve tüm özellikleri</a>
      </p>
      <h3>Huawei MateBook D 15 ve D14 fiyatları da dikkat çekici</h3>
      <p>Siyah ve gümüş olmak üzere iki farklı renk seçeneği sunulan dizüstülerin başlangıç fiyatı D 15 için yaklaşık <b>753 dolar</b>, D 14 içinse <b>740 dolar</b> seviyesinde yer alıyor. Windows işletim sistemli modellerin Türkiye satışa hakkında bir açıklama yok.</p>
    </article>
  </body>
</html>