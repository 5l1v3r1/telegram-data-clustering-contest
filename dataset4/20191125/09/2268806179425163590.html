<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/b-group/niki-mitov-prodalzhavam-da-tvardya-che-nie-izgrazhdame-otbor.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T09:25:00+00:00"/>
    <meta property="og:title" content="Ники Митов: Продължавам да твърдя, че ние изграждаме отбор"/>
    <meta property="og:description" content="&quot;Иска се много работа, за да стигнем до елита&quot;"/>
  </head>
  <body>
    <article>
      <h1>Ники Митов: Продължавам да твърдя, че ние изграждаме отбор</h1>
      <address>
        <time datetime="2019-11-25T09:25:00+00:00">25 Nov 2019, 09:25</time>
      </address>
      <p>Наставникът на Хебър - Николай Митов, остана много доволен от победата над Ботев(Гълъбово) с 1:0.</p>
      <p>"Доволен съм от 3-те точки. Играхме срещу един от добрите отбори в групата. Следя ги, те играят 4 години с почти едни и същи хора, взеха добри играчи и от Арда като Антон Огнянов и съм доволен, защото победихме отбор, който принципно трудно губи. Първото полувреме ги надиграхме тотално, второто натиснахме, отбелязахме гол и просто трябваше да си затворим мача с втори. Като не стана така в края можеше да се стигне и до изравняване, защото когато атакуваш е нормално да има и контраатаки на противника".</p>
      <p>"Мисля, че зарадвахме публиката, а и си е друго да играеш в Пазарджик. Продължавам да твърдя, че ние изграждаме отбор. През лятото по изкуствен начин определени медии ни вмениха, че ние едва ли не гоним на всяка цена Първа лига и така нататък. Истината е, че се иска много работа за да се стигне дотам, завърши Митов.</p>
    </article>
  </body>
</html>