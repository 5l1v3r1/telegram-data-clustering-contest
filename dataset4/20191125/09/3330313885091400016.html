<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905129/van-bommel-niet-gevoelig-voor-psv-sentiment-hij-is-nog-niet-goed-genoeg-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T09:42:00+00:00"/>
    <meta property="og:title" content="Van Bommel houdt PSV-routinier achter de hand: 'Het is nog niet goed genoeg'"/>
    <meta property="og:description" content="Het is bij PSV wachten op Ibrahim Afellay. De routinier (33) speelde mee in enkele oefenwedstrijden van de Eindhovense club, maar trainer Mark van Bommel doet in de Eredivisie nog steeds geen beroep op hem. Afellay komt van ver en wordt vooralsnog uit de wind gehouden door Van Bommel. &quot;Ibi is een persoonlijkheid, die verbindt in de kleedkamer en op de club&quot;, vertelt de PSV-trainer in De Telegraaf. De roep om Afellay klinkt echter steeds nadrukkelijker. &quot;Hij heeft twee jaar niet gespeeld, grote stappen gezet, maar op dit moment is het nog niet goed genoeg.&quot; Perez over tribuneklant Afellay: 'Heeft hij niet meer, dan moet je anders spelen' Van Bommel komt met verklaring voor PSV-switch: &quot;Ik ben na gaan denken&quot;"/>
  </head>
  <body>
    <article>
      <h1>Van Bommel houdt PSV-routinier achter de hand: 'Het is nog niet goed genoeg'</h1>
      <address>
        <time datetime="2019-11-25T09:42:00+00:00">25 Nov 2019, 09:42</time>
      </address>
      <p>
        <b>Het is bij PSV wachten op Ibrahim Afellay. De routinier (33) speelde mee in enkele oefenwedstrijden van de Eindhovense club, maar trainer Mark van Bommel doet in de Eredivisie nog steeds geen beroep op hem.</b>
      </p>
      <p>Afellay komt van ver en wordt vooralsnog uit de wind gehouden door Van Bommel. "<i>Ibi</i> is een persoonlijkheid, die verbindt in de kleedkamer en op de club", vertelt de PSV-trainer in <i>De Telegraaf</i>. De roep om Afellay klinkt echter steeds nadrukkelijker. "Hij heeft twee jaar niet gespeeld, grote stappen gezet, maar op dit moment is het nog niet goed genoeg."</p>
      <p>In de tussentijd is Afellay nog steeds de eerste aanvoerder van PSV. Denzel Dumfries werd afgelopen weekend aangewezen als vice-captain en droeg de band tegen sc Heerenveen. Van Bommel: "De structuur binnen ons team is duidelijk, maar daarbinnen hebben de jongens wel een hoop vrijheid. Dat bespreek ik met ze. Ik ben niet stronteigenwijs, hoor."</p>
      <p>Afellay, 53-voudig international van het Nederlands elftal, heeft tot nu toe zeven keer op de bank gezeten tijdens een Eredivisie-wedstrijd.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/902840/perez-over-tribuneklant-afellay-heeft-hij-niet-meer-dan-moet-je-anders-spelen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905015/van-bommel-komt-met-verklaring-voor-psv-switch-ik-ben-na-gaan-denken-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>