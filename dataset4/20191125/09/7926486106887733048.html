<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013369/%D8%B1%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%DA%A9%D9%85%DB%8C%D8%AA%D9%87-%D9%88%D8%B6%D8%B9%DB%8C%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T09:26:58+00:00"/>
    <meta property="og:title" content="رد درخواست استقلال در کمیته وضعیت بازیکنان"/>
    <meta property="og:description" content="کمیته وضعیت بازیکنان فدراسیون فوتبال آرای مرتبط با برخی از پرونده های مربوطه را صادر کرد."/>
  </head>
  <body>
    <article>
      <h1>رد درخواست استقلال در کمیته وضعیت بازیکنان</h1>
      <address>
        <time datetime="2019-11-25T09:26:58+00:00">25 Nov 2019, 09:26</time>
      </address>
      <p>
        <i>کمیته وضعیت بازیکنان فدراسیون فوتبال آرای مرتبط با برخی از پرونده های مربوطه را صادر کرد.</i>
      </p>
      <p>به گزارش مشرق، بر اساس اعلام<b> کمیته وضعیت بازیکنان</b> در پرونده <b>شکایت </b>امین نجما از باشگاه آلومینیوم اراک ، این باشگاه به پرداخت مبلغ 135 میلیون ریال اصل خواسته و مبلغ 2,943,000 ریال هزینه دادرسی در حق خواهان محکوم شده و درخواست مابقی خواسته و مبلغ فصل دوم قرارداد مردود و غیرقابل رسیدگی اعلام شده که این رای طی مدت 7 روز قابل تجدید نظرخواهی است.</p>
      <p>در پرونده شکایت احمد عرب زاده از باشگاه آلومینیوم اراک نیز این باشگاه به پرداخت مبلغ 1,664,000,000 ریال بابت اصل خواسته و مبلغ 33,280,000 ریال هزینه دادرسی در حق خواهان محکوم شده است.</p>
      <p>در پرونده شکایت باشگاه اتحاد سالار تهران از باشگاه رعد تهران دعوای خواهان مردود و غیر قابل رسیدگی دانسته شده است.</p>
      <p>پیرو شکایت یونس گراییلی از باشگاه نساجی مازندران نیز کمیته وضعیت اقدام به بررسی پرونده نموده که بر این اساس باشگاه نساجی به پرداخت مبلغ 220,000,000 ریال بابت اصل خواسته و 44,000,000 ریال هزینه دادرسی محکوم شده که این رای مدت 7 روز قابل تجدید نظرخواهی است.</p>
      <p>در پرونده دادخواست هیات فوتبال استان تهران پیرامون عدم دریافت حق خروج از استان ابوالفضل درویش وند بازیکن سابق باشگاه پرسپولیس تهران ، پیرو بررسی دفاعیات و ارائه مستنداتی که نشان دهنده پرداخت مبلغ می باشد این دادخواست رد شد.<br/>با این وجود در پرونده شکایت هیات فوتبال استان تهران پیرامون دریافت حق خروج از استان محمد صادق بارانی به پرداخت مبلغ 85,000,000 ریال حق خروج از استان و 1,853,000 ریال هزینه دادرسی محکوم شد.</p>
      <p>همچنین قرار تجدید نظرخواهی باشگاه استقلال تهران در پرونده حیدرعلی احمدزاده به دلیل عدم رفع نقص و پرداخت هزینه دادرسی رد شد.</p>
      <p>منبع: فدراسیون فوتبال</p>
    </article>
  </body>
</html>