<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ilfattoalimentare.it/richiamo-cozze-selex.html"/>
    <meta property="og:site_name" content="Il Fatto Alimentare"/>
    <meta property="article:published_time" content="2019-11-25T09:19:11+00:00"/>
    <meta property="og:title" content="Cozze surgelate Selex richiamate per Salmonella: coinvolti i supermercati Famila e A&amp;O"/>
    <meta property="og:description" content="Il ministero della Salute ha pubblicato il richiamo di un lotto di cozze cilene sgusciate, precotte"/>
  </head>
  <body>
    <article>
      <h1>Cozze surgelate Selex richiamate per Salmonella: coinvolti i supermercati Famila e A&amp;O</h1>
      <address><time datetime="2019-11-25T09:19:11+00:00">25 Nov 2019, 09:19</time> by <a rel="author" href="https://ilfattoalimentare.it/author/giulia-crepaldi" target="_blank">Giulia Crepaldi</a></address>
      <figure>
        <img src="https://ilfattoalimentare.it/wp-content/uploads/2019/11/cozze_selex.png"/>
      </figure>
      <p><b>Il </b><a href="http://www.salute.gov.it/imgs/C_17_PubblicazioneRichiami_687_azione_itemAzione0_files_itemFiles0_fileAzione.pdf"><b>ministero della Salute</b></a> ha pubblicato il richiamo di un lotto di cozze cilene sgusciate, precotte e surgelate a marchio Selex per la presenza di <i>Salmonella spp. </i>individuata in cinque campioni analizzati. Il prodotto interessato è venduto in confezioni da 250 grammi con il numero di lotto RD17 e il termine minimo di conservazione 03/2021.</p>
      <p><b>Le cozze richiamate</b> sono state prodotte per Selex Spa da Panapesca Spa, nello stabilimento di via Mazzini 31 a Massa e Cozzile, in provincia di Pistoia (marchio di identificazione IT 26 CE).</p>
      <p><b>A scopo precauzionale,</b> si raccomanda di non consumare il prodotto con il numero di lotto segnalato e riportarlo al punto vendita, dove sarà rimborsato. Sono coinvolti i supermercati Famila e A&amp;O.</p>
      <p><b>Per ulteriori informazioni</b> è possibile contattare il numero verde 800 992992.</p>
      <p>
        <b>Dal 1° gennaio 2019, <i>Il Fatto Alimentare</i> ha segnalato 150 richiami, per un totale di 208 prodotti, e 7 revoche. Per vedere tutte le notifiche<a href="http://ilfattoalimentare.it/argomenti/richiami-e-ritiri"> clicca qui</a>.</b>
      </p>
      <figure>
        <img src="https://ilfattoalimentare.it/wp-content/uploads/2017/09/copertina-libro-rosa-scaffali-in-allerta.jpg"/>
      </figure>
      <p><b>Per capire come funziona</b> il servizio di allerta alimentare e come viene effettuato il ritiro dei prodotti dai punti vendita leggi il libro “<i>Scaffali in allerta</i>” edito da <i>Il Fatto Alimentare</i>. È l’unico testo pubblicato in Italia che rivela i segreti e le criticità di un sistema che ogni anno riguarda  almeno 1.000 prodotti alimentari. Nel 10-20% dei casi si tratta di prodotti che possono nuocere alla salute dei consumatori, e per questo scatta l’allerta. Il libro di 169 pagine racconta 15 casi di richiami che hanno fatto scalpore. I lettori interessati a ricevere l’ebook, possono fare una donazione libera e ricevere in omaggio il libro in formato pdf  “<i>Scaffali in allerta</i>”, scrivendo in redazione all’indirizzo ilfattoalimentare@ilfattoalimentare.it</p>
      <p> </p>
      <related>
        <h4>Articoli collegati</h4>
        <a href="https://ilfattoalimentare.it/richiamo-cotechini-antibiotici.html"/>
        <a href="https://ilfattoalimentare.it/richiamo-seppie-cadmio.html"/>
        <a href="https://ilfattoalimentare.it/richiamo-uvetta-eurospin.html"/>
      </related>
    </article>
  </body>
</html>