<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107951/%D9%81%D8%B1%D9%87%D9%86%DA%AF-%DB%8C%DA%A9-%D8%B3%D8%B1%D9%85%D8%A7%DB%8C%D9%87-%E2%80%8E%DA%AF%D8%B0%D8%A7%D8%B1%DB%8C-%D8%BA%DB%8C%D8%B1-%D8%AC%D8%B0%D8%A7%D8%A8-%D8%A7%D8%B3%D8%AA/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T09:46:00+00:00"/>
    <meta property="og:title" content="فرهنگ یک سرمایه ‎گذاری غیر جذاب است"/>
    <meta property="og:description" content="به گزارش پایگاه خبری، تحلیلی میرملاس به نقل از خبرنگار گروه استان های باشگاه خبرنگاران جوان از لرستان، مدیرکل فرهنگ و ارشاد اسلامی لرستان گفت: فرهنگ یک سرمایه ‎گذاری غیر جذاب است به این معنا که هر شخصی به دنبال پول باشد به این حوزه ورود نمی‌کند. احمدحسین فتایی افزود: خدمات فعالان وادی فرهنگ بسیار ارزشمند است چراکه ماندگاری […]"/>
  </head>
  <body>
    <article>
      <h1>فرهنگ یک سرمایه ‎گذاری غیر جذاب است</h1>
      <address>
        <time datetime="2019-11-25T09:46:00+00:00">25 Nov 2019, 09:46</time>
      </address>
      <p>
        <i>به گزارش پایگاه خبری، تحلیلی میرملاس به نقل از خبرنگار گروه استان های باشگاه خبرنگاران جوان از لرستان، مدیرکل فرهنگ و ارشاد اسلامی لرستان گفت: فرهنگ یک سرمایه ‎گذاری غیر جذاب است به این معنا که هر شخصی به دنبال پول باشد به این حوزه ورود نمی‌کند. احمدحسین فتایی افزود: خدمات فعالان وادی فرهنگ بسیار ارزشمند است چراکه ماندگاری […]</i>
      </p>
      <figure>
        <img src="http://cdn.hodhodnews.ir/images/20191125/68919446861.jpg"/>
      </figure>
      <p>به گزارش پایگاه خبری، تحلیلی میرملاس به نقل از خبرنگار گروه استان های باشگاه خبرنگاران جوان از <a href="http://www.mirmalas.com/">لرستان</a>، مدیرکل فرهنگ و ارشاد اسلامی لرستان گفت: فرهنگ یک سرمایه ‎گذاری غیر جذاب است به این معنا که هر شخصی به دنبال پول باشد به این حوزه ورود نمی‌کند.</p>
      <p>احمدحسین فتایی افزود: خدمات فعالان وادی فرهنگ بسیار ارزشمند است چراکه ماندگاری ان‌ها در این کار پرزحمت و بدون نفع اقتصادی تنها به دلیل عشق و علاقه بوده است.</p>
      <p>او  با اشاره به اینکه بزرگترین بعثت انسانی با کتاب آغاز شده تصریح کرد: جرقه‌ای که در ذهن یک نویسنده ایجاد و بعد از آن تبدیل به نوشتار می‌شود یک فرایند طولانی با مشقات فراوان است که تنها اهل دل و اهالی فرهنگ می‌توانند سختی‌ها را در این رکود اقتصادی تحمل کنند.</p>
      <p>او ادامه داد: در حوزه‌های زیرساختی مانند راه و شهرسازی و مخابرات، نتیجه اقدامات برای همگان قابل مشاهده است، اما در حوزه فرهنگ و چاپ کتاب اینگونه نیست که چنانچه کار اصولی صورت گیرد و با مشارکت مردم و آموزش و پرورش و دیگر دستگاه‌ها به دور از موازی کاری باشد؛ تاثیر و نمود بیشتری خواهد داشت.</p>
      <p>مدیرکل فرهنگ و ارشاد اسلامی لرستان با بیان اینکه هیچ جامعه‌ای بدون داشتن زیربنای فرهنگی به رشد و توسعه نخواهد رسید گفت: سرانه مطالعه روزانه در کشور ۱۳ دقیقه است که در مقایسه با سال ۹۴ رشد مساوی دارد در حالیکه انتظار می‌رفت بعد از گذشت چهار سال روند افزایشی رسیده باشد.</p>
      <p>فتایی افزود: دغدغه اصلی اداره کل فرهنگ و ارشاد اسلامی استان و مطالبه مردم تکمیل مجتمع فرهنگی و تالار مرکزی با پیشرفت ۲۰ درصدی است که قرار بود با بودجه ملی ساخته شود، اما از طرح ملی به استانی تبدیل شده و نیازمند توجه مسوولان است.</p>
      <p>درج شده توسط :</p>
    </article>
  </body>
</html>