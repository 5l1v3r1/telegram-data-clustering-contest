<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/trafikkaos-etter-kollisjon-mellom-buss-og-lastebil/71857419"/>
    <meta property="og:site_name" content="Dagbladet.no"/>
    <meta property="article:published_time" content="2019-11-25T09:31:21+00:00"/>
    <meta property="og:title" content="Trafikkaos etter kollisjon mellom buss og lastebil"/>
    <meta property="og:description" content="Rutebuss med flere passasjerer skal ha kjørt inn i hekken på lastebil på Ring 3 i Oslo. Ingen alvorlig skadd."/>
  </head>
  <body>
    <article>
      <h1>Trafikkaos etter kollisjon mellom buss og lastebil</h1>
      <h2>Rutebuss med flere passasjerer skal ha kjørt inn i hekken på lastebil på Ring 3 i Oslo. Ingen alvorlig skadd.</h2>
      <address><time datetime="2019-11-25T09:31:21+00:00">25 Nov 2019, 09:31</time> by <a rel="author">Trym Mogen</a></address>
      <p>En buss og en lastebil har kollidert på Ring 3 i Oslo. Politiet meldte om hendelsen rundt 09.50 mandag.</p>
      <p>
        <b>Ifølge politiet sjekkes fem personer av helvevesenet og betegnes som lettere skadd. Alle er bevisste. Bussen skal trolig ha kjørt inn i lastebilen som hadde stoppet på grunn av kø.</b>
      </p>
      <p>Det var full stans i trafikken etter hendelsen, og det sto da bom stille på ringveien.</p>
      <p>- Passasjerene ble plukket opp av en erstatningsbuss. Det har løsnet litt i trafikken og flyter mye bedre nå, sier operasjonsleder Guro Sandnes til Dagbladet like før 09.30.</p>
      <p>
        <b>Det var en rutebuss med flere passasjerer som trolig kjørte inn i hekken på en lastebil som igjen førte til bråstopp.</b>
      </p>
      <p>- Det skal ha vært snakk om noen blødende skader på noen av passasjerene, sier hun.</p>
      <p>Kjøretøyene ble fjernet fra veibanen og trafikken som sto stille er i gang igjen.</p>
      <p>- Om en halvtimes tid vil det nok gå helt som normalt, sier Sandnes.</p>
      <p>Ulykken skjedde ved Smestad i østgående retning. Alle nødetatene var på stedet rundt 09.50 mandag morgen.</p>
    </article>
  </body>
</html>