<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nemecko-prijalo-zenu-z-islamskeho-statu-prvnimu-dospelemu-byl-umoznen-beztrestny-navrat"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T09:11:00+00:00"/>
    <meta property="og:title" content="Laura (30) a tři děti se dala k teroristům ISIS: Když ji to přestalo bavit, Němci ji přijali zpět…"/>
    <meta property="og:description" content="Německo v sobotu na letišti přivítalo třicetiletou ženu se třemi dětmi, která v minulosti vycestovala do Islámského státu za účelem připojení se k teroristické organizaci. Stává se první dospělou osobou, které pomohla s návratem německá vláda."/>
  </head>
  <body>
    <article>
      <h6 class="kicker">návrat do vlasti</h6>
      <h1>Laura (30) a tři děti se dala k teroristům ISIS: Když ji to přestalo bavit, Němci ji přijali zpět…</h1>
      <address><time datetime="2019-11-25T09:11:00+00:00">25 Nov 2019, 09:11</time> by <a rel="author">Michaela Vlčková</a></address>
      <p>
        <b>Německo v sobotu na letišti přivítalo třicetiletou ženu se třemi dětmi, která v minulosti vycestovala do Islámského státu za účelem připojení se k teroristické organizaci. Stává se první dospělou osobou, které pomohla s návratem německá vláda.</b>
      </p>
      <p>Na letiště v německém Frankfurtu nad Mohanem v sobotu večer přistálo letadlo, ze kterého vystoupila Laura H. z Hesenska a její tři děti. Třicetiletá žena se vrátila do vlasti ze severoiráckého města Irbíl, kde setrvávala v zajateckém táboře, informovala agentura DPA.</p>
      <p>Němka na Blízký východ odcestovala v roce 2016 s manželem a tehdy dvěma dětmi. Podle časopisu Spiegel však její manžel, který byl Američan somálského původu, při bojích v Sýrii zahynul.</p>
      <related>
        <a href="https://www.extra.cz/zrudne-video-muslim-na-synovi-predvadi-lekci-spravneho-mlaceni-manzelky"/>
      </related>
      <p>Západní státy dlouho odmítaly přijmout zpět své občany, kteří odcestovali kvůli tomu, aby se připojili k teroristickým organizacím. Do minulého týdne se do Německa vrátilo už deset lidí, kteří byli vyhoštěni z Turecka.</p>
      <p>Generální státní zastupitelství v Karlsruhe, které se zabývá závažnými trestnými činy včetně terorismu, oznámilo, že Laura H. čelí obvinění z členství v teroristické organizaci. Také je obviněna z porušení povinností při péči o dítě. Zatykač na ni ale vydán nebyl. Je tak první dospělou osobou, které Německo umožnilo beztrestný návrat z Islámského státu.</p>
    </article>
  </body>
</html>