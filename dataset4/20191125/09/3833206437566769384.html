<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Zastrahovateli-prognozirat-poskupvane-na-Grazhdanska-otgovornost-916448"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T09:32:00+00:00"/>
    <meta property="og:title" content="Застрахователи прогнозират поскъпване на &quot;Гражданска отговорност&quot;"/>
    <meta property="og:description" content="От застрахователния бранш прогнозират, че цената на задължителната полица &quot;Гражданска отговорност&quot; щ..."/>
  </head>
  <body>
    <article>
      <h1>Застрахователи прогнозират поскъпване на "Гражданска отговорност"</h1>
      <address>
        <time datetime="2019-11-25T09:32:00+00:00">25 Nov 2019, 09:32</time>
      </address>
      <p>От застрахователния бранш прогнозират, че цената на задължителната полица "Гражданска отговорност" ще продължи да се увеличава за всички водачи, независимо от предстоящото въвеждане на системата "бонус-малус".</p>
      <p>Според обявените намерения следващата година ще бъде базова за изчисляването на коефициента, с който през 2021-а  застраховката ще поскъпва или поевтинява в зависимост от това дали шофьорът има нарушения.</p>
      <p>Компаниите ще трябва да изчислят наново застрахователния пакет по "Гражданска отговорност", посочи пред "Хоризонт" по БНР застрахователният експерт Цветанка Крумова.</p>
      <p>"Тук се предвижда всички застрахователи да обявят свои базови тарифи пред Гаранционния фонд, тоест всички ще имат нови тарифи. Цената на застраховката върви нагоре“ , отбеляза Крумова.</p>
    </article>
  </body>
</html>