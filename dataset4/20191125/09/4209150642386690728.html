<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Pljacka-u-muzeju-ukrali-nakit-vrijedan-milijardu-evra/570348?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T09:26:45+00:00"/>
    <meta property="og:title" content="Pljačka u muzeju, ukrali nakit vrijedan milijardu evra"/>
    <meta property="og:description" content="DREZDEN - Pljačkaši su rano jutros ukrali stari nakit vrijedan blizu milijardu evra iz Zelene riznice muzeja u njemačakom gradu Drezdenu, piše list &quot;Bild&quot;."/>
  </head>
  <body>
    <article>
      <h1>Pljačka u muzeju, ukrali nakit vrijedan milijardu evra</h1>
      <address><time datetime="2019-11-25T09:26:45+00:00">25 Nov 2019, 09:26</time> by <a rel="author">Srna</a></address>
      <p>DREZDEN - Pljačkaši su rano jutros ukrali stari nakit vrijedan blizu milijardu evra iz Zelene riznice muzeja u njemačakom gradu Drezdenu, piše list "Bild".</p>
      <p>Nekoliko komada nakita iz umjetničke zbirke odneseno je iz muzeja koji posjeduje najveću kolekciju ovakvog blaga u Evropi, navodi se u izvještaju.</p>
      <p>Policijski portparol Tomas Gajtner potvrdio je da je grupa lopova izvršila pljačku rano jutros i da su u bjekstvu.</p>
      <p>Pljačka je izvršena oko 5.00 časova, piše list.</p>
    </article>
  </body>
</html>