<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/dunya/sertac-bilgin-cdu-bolge-baskanvekili-secildi-h375379.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T09:15:24+00:00"/>
    <meta property="og:title" content="Sertaç Bilgin CDU-Bölge Başkanvekili seçildi"/>
    <meta property="og:description" content="CDU Rhein-Pfalz Bölgesi Yönetim Kurulu toplantısında Sertaç Bilgin Bölge Başkanvekili seçildi."/>
  </head>
  <body>
    <article>
      <h1>Sertaç Bilgin CDU-Bölge Başkanvekili seçildi</h1>
      <h2>CDU Rhein-Pfalz Bölgesi Yönetim Kurulu toplantısında Sertaç Bilgin Bölge Başkanvekili seçildi.</h2>
      <address>
        <time datetime="2019-11-25T09:15:24+00:00">25 Nov 2019, 09:15</time>
      </address>
      <p>Alman Hristiyan Demokrat Parti (CDU) Rhein-Pfalz Bölgesi Yönetim Kurulu toplantısı Rheinland-Pfalz eyaletinin Limburgerhof kasabasında gerçekleştirildi.</p>
      <p>CDU Rheinland-Pfalz Başkanı Christian Baldauf’un da hazır bulunduğu seçimlerde yaklaşık 10 yıldır CDU partisinin çeşitli kademelerinde başarıyla görev alan ve son 4 yıldır bölge yönetim kurulunda yer alan Sertaç Bilgin de partinin Rhein-Pfalz Bölge Başkanvekilliğine seçildi.</p>
      <p>Siyaset sahnesinde basamakları emin adımlarla çıkarak partisinin önemli kademelerinde yer alan Sertaç Bilgin, CDU partisinde bu göreve kadar yükselme başarısı gösteren ilk Türk kökenli siyasetçi olarak da dikkat çekiyor.</p>
      <p>Bölgesinde sevilen bir siyasetçi konumunda bulunan Bilgin, taraflı-tarafsız herkesin takdirini de toplamayı başardı.</p>
      <p>Aynı zamanda CDU Rheinhessen-Pfalz Bölge Diyalog Sorumlusu olarak da görevi bulunan Sertaç Bilgin’in 2021 yılında yapılacak olan eyalet seçimlerinde başbakan adayı Christian Baldauf’un seçim kampanyasında başarılı olması için önemli destekçilerinden birisi olacağı öğrenildi.</p>
      <figure>
        <img src="https://resim.haber61.net/upload/2019/11/25/sertac-b-ilgin.jpg"/>
      </figure>
      <p>
        <i>Güncelleme Tarihi: 25 Kasım 2019, 12:19</i>
      </p>
    </article>
  </body>
</html>