<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/spal-genoa-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T09:04:31+00:00"/>
    <meta property="og:title" content="Spal-Genoa, dove vedere la partita in diretta TV e in streaming?"/>
    <meta property="og:description" content="La tredicesima giornata di Serie A si chiude con il ‘Monday Night’ fra Spal e Genoa. Il match è in programma stasera alle ore 20.45 e sarà visibile su Sky."/>
  </head>
  <body>
    <article>
      <h1>Spal-Genoa, dove vedere la partita in diretta TV e in streaming?</h1>
      <address><time datetime="2019-11-25T09:04:31+00:00">25 Nov 2019, 09:04</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/spal-genoa-415x264.jpg"/>
      </figure>
      <p>
        <b>La tredicesima giornata di Serie A si chiude con il ‘Monday Night’ fra Spal e Genoa. Il match è in programma stasera alle ore 20.45 e sarà visibile sui canali Sky.</b>
      </p>
      <p><b>Spal-Genoa è il match che chiuderà questa sera il programma della tredicesima giornata di Serie A.</b> Il fischio d’inizio del match è previsto alle 20.45. La Spal è reduce dal pareggio esterno contro l’Udinese per 0-0; il Genoa nel precedente turno ha conquistato un prezioso punto in trasferta contro il Napoli.</p>
      <p><b>Pesanti assenze in difesa per squalifica nella Spal: Felipe e Igor completeranno la difesa 3 di Semplici insieme a Vicari, viste le squalifiche di Cionek e Tomovic.</b> Recuperato Di Francesco, che potrebbe affiancare Petagna in avanti. Strefezza potrebbe essere schierato sull’out di destra a centrocampo, con Reca a sinistra. <b>Nel Genoa, appare recuperato capitan Criscito in difesa, che potrebbe tornare in campo dal primo minuto dopo il lungo stop.</b> Grave infortunio per Kouamè, che in nazionale under 23 si è rotto il crociato e potrebbe aver terminato anzitempo la stagione: in avanti agirà Pinamonti supportato da Agudelo e Pandev. Schone, Cassata e Lerager in mezzo al campo.</p>
      <p>
        <b>Probabili formazioni:</b>
      </p>
      <p><b>Spal (3-5-2): </b>Berisha; Igor, Vicari, Felipe; Strefezza, Murgia, Missiroli, Kurtic, Reca; Petagna, Di Francesco.</p>
      <p><b>Genoa (4-3-3): </b>Radu; Ghiglione, Romero, Zapata, Criscito; Schone, Cassata, Lerager; Pandev, Agudelo, Pinamonti.</p>
      <h3>Spal-Genoa chiude il programma della tredicesima giornata di Serie A: ecco dove poter vedere l’incontro in TV e in streaming</h3>
      <p><b>Spal-Genoa è un’esclusiva di Sky Sport. Sarà possibile vedere il match in diretta a partire dalle 20.45 di stasera sui canali Sky Sport Serie A (canale 202) e su Sky Sport 251. Su Sky Go, inoltre, sarà disponibile il Live-Streaming</b> che permette di vedere i programmi Sky su pc e dispositivi mobili.</p>
      <p><b>A Ferrara i precedenti fra le due squadre in Serie A sono 11:</b> 5 le affermazioni della Spal, 2 del Genoa e 4 i pareggi. <b>Lo scorso anno il match terminò sull’1-1: vantaggio iniziale dei padroni di casa con Felipe e pareggio del Genoa firmato Lapadula.</b></p>
    </article>
  </body>
</html>