<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/unicredit-scatta-in-borsa-yapi-kredi/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:23:00+00:00"/>
    <meta property="og:title" content="Unicredit scatta in borsa. Broker: bene il riassetto in Turchia"/>
    <meta property="og:description" content="Unicredit scatta in avvio di settimana con la conferma di trattative relative alla controllata turca Yapi Kredi. Jefferies promuove l'operazione."/>
  </head>
  <body>
    <article>
      <h1>Unicredit scatta in borsa. Broker: bene il riassetto in Turchia</h1>
      <h2>Unicredit scatta in avvio di settimana con la conferma di trattative relative alla controllata turca Yapi Kredi. Jefferies promuove l'operazione.</h2>
      <address><time datetime="2019-11-25T09:23:00+00:00">25 Nov 2019, 09:23</time> by <a rel="author" href="https://www.trend-online.com/faro-maltese/" target="_blank">Faro Maltese</a></address>
      <p>Seduta sotto i riflettori a Piazza Affari per <b><a href="https://www.trend-online.com/prp/unicredit-intesa-sanpaolo-quale-comprare/">Unicredit</a></b>, ben comprato in avvio di settimana con la conferma di trattative in corso che potrebbero condurre a un riassetto delle attività della banca in Turchia.</p>
      <h3>Unicredit scatta in borsa. Analisti: bene lavoro su asset turchi</h3>
      <p>Il titolo, dopo aver chiuso l'ultima sessione della settimana scorsa con un frazionale calo dello 0,24%, ha decisamente invertito la rotta questa mattina catalizzando acquisti robusti, tanto da conquistare fin dall'apertura la seconda posizione del Ftse Mib: alle 10.15, le azioni Unicredit passano di mano a quota 12,692 euro, in rialzo del 2,09% e con circa 1,8 milioni di pezzi scambiati, contro una media giornaliera negli ultimi tre mesi pari a circa 19,8 milioni di pezzi.</p>
      <h3>Unicredit conferma: trattative in corso su Yapi Kredi </h3>
      <p>In una nota pubblicata questa mattina sul sito istituzionale, Unicredit ha precisato, in relazione a notizie di stampa riferite a una potenziale operazione riguardante Koç Financial Services (KFS) e Yapi ve Kredi Bankasi A.Ş. (Yapi Kredi), che nell'ambito del nuovo piano strategico sono stati avviati contatti con il suo partner Koç Group in merito a una potenziale evoluzione dell'attuale joint venture in Turchia.</p>
      <p>"Non è stato raggiunto un accordo definitivo in merito a tali discussioni". E "se quando opportuno, UniCredit aggiornerà tempestivamente il mercato", ha aggiunto comunque l'istituto, rispondendo così ad alcune indiscrezioni circolate nel fine settimana. <b>(Cliccare il tasto in basso a destra per proseguire)</b></p>
      <footer>
        <a href="https://www.trend-online.com/prp/unicredit-scatta-in-borsa-yapi-kredi/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>