<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/frecciarossa-1.4904876"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T09:27:47+00:00"/>
    <meta property="og:title" content="Frecciarossa Pesaro, soppresse le fermate delle 6.20 e delle 20.14"/>
    <meta property="og:description" content="La novità scatterà con l’entrata in vigore dell’orario invernale. Col Regionale fino alla Romagna"/>
  </head>
  <body>
    <article>
      <h1>Frecciarossa Pesaro, soppresse le fermate delle 6.20 e delle 20.14</h1>
      <h2>La novità scatterà con l’entrata in vigore dell’orario invernale. Col Regionale fino alla Romagna</h2>
      <address><time datetime="2019-11-25T09:27:47+00:00">25 Nov 2019, 09:27</time> by <a rel="author">il Resto del Carlino</a></address>
      <p>Pesaro, 25 novembre 2019 - <b>Un lettore Matteo M. ci scrive</b>: «Volevo segnalare che è uscito l’orario invernale di Trenitalia ed ho notato che la coppia di treni Frecciarossa da e per Milano (9802 e 9811) non ferma più a Pesaro. E’ un grosso problema per chi lavora a Milano e deve spostarsi anche in giornata. Le città di Forlì e Faenza hanno protestato e sono riuscite ad ottenere il ripristino di alcuni Frecciargento». Il lettore ha ragione: dal 15 dicembre prossimo, il Frecciarossa 9802 delle 6.20 Pescara-Milano, non si fermerà più a Pesaro ma solo a Rimini. Chi vorrà salirci, dovrà prendere un treno regionale veloce che lo porterà a Rimini e da qui in Frecciarossa fino a Milano.</p>
      <p><b>Stesso</b> problema al rientro<b>. Dal 15 dicembre prossimo</b>, non ci sarà la fermata di Pesaro del Frecciarossa 9811 in partenza da Milano alle 17.35. Si può prendere il Freccia e arrivare a Rimini alle 19.38, scendere e attendere alle 20.05 la partenza di un Regionale che arriverà a Pesaro alle 20.31. Fino al 15 dicembre invece, si può partire da Milano col Frecciarossa alle 17.40 arrivando a Pesaro senza cambi alle 20.14 spendendo 61 euro. Col cambio del treno, si ritarda l’arrivo di quindici minuti. D<b>ice il consigliere regionale Andrea Biancani:</b> «Ho appreso da pochissimo di questa doppia soppressione della fermata di Pesaro da parte del Frecciarossa. Chiederemo spiegazioni a Trenitalia cercando entro il 15 dicembre di far ritirare la decisione»</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>