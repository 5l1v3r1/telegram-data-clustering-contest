<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2583372/lvivski-studenti-prosat-zbilsiti-kilkist-avtobusiv-zi-sihova-do-universitetu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T09:39:00+00:00"/>
    <meta property="og:title" content="Львівські студенти просять збільшити кількість автобусів зі Сихова до Університету"/>
    <meta property="og:description" content="Від Сихова до Університету вимагають покращити транспортне сполучення у Львові."/>
  </head>
  <body>
    <article>
      <h1>Львівські студенти просять збільшити кількість автобусів зі Сихова до Університету</h1>
      <address><time datetime="2019-11-25T09:39:00+00:00">25 Nov 2019, 09:39</time> by <a rel="author">Катерина Тополюк</a></address>
      <p>
        <i>22 листопада львів'янка Софія Калитовська створила електронну петицію до Львівської міськради з вимогою покращити транспортне сполучення у Львові. </i>
      </p>
      <p>Авторка звернення вимагає прокладення транспортного сполучення між вулицею Університетською та Сихівським районом, а саме вул. Червоної Калини. Також збільшення кількості маршрутних таксі №15, 24, автобусів №47А на маршруті. Про це повідомляє кореспондент 032.ua. </p>
      <p>Софія Калитовська зазначила, що збільшення транспортних засобів буде економічно вигідним для перевізників. Станом на 2018 рік у Львівському національному університеті ім. Івана Франка навчається 19 614 студентів. Натомість, транспортне сполучення між районами Львова та вул. Університетською, де розташований головний корпус університету, та вул. Січових Стрільців, де знаходиться корпус факультету міжнародних відносин, юридичного факультету є недостатньо розробленим. </p>
      <p>Станом на зараз, 25 листопада, за три дні <a href="https://e-dem.in.ua/lviv/Petition/View/1406?fbclid=IwAR0Th1TjuHpdTJhpLFaN4gbKV0l0EQfoAF3JxRsTGFLUR7zUKWAjBpUI58o">петицію</a> пітримало 17 осіб. Для розгляду в Львівській міськраді звернення має набрати 500 підписів львів'ян, до кінця збору підписів залишилося 57 днів.  </p>
      <p>Нагадаємо, як раніше повідомляв кореспондент 032.ua, Львівська прокуратура повернула Франковому вишу приміщення піцерії, в якій продавали алкоголь. Як вона виглядає можна дізнатися <a href="https://www.032.ua/news/2575448/lvivska-prokuratura-povernula-frankovomu-visu-primisenna-picerii-v-akij-prodavali-alkogol">ТУТ</a>. </p>
    </article>
  </body>
</html>