<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/moldovenii-tinuti-in-afara-locurilor-de-play-off-de-ardeleni-20098797"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T07:23:41+00:00"/>
    <meta property="og:title" content="Moldovenii ținuți în afara locurilor de play-off de ardeleni!"/>
    <meta property="og:description" content="FC Botoșani a rămas în afara locurilor de play-off și după etapa a XVII-a a Ligii 1. Plecată în Ardeal cu gândul la victorie, echipa lui Marius Croitoru"/>
  </head>
  <body>
    <article>
      <h1>Moldovenii ținuți în afara locurilor de play-off de ardeleni!</h1>
      <address><time datetime="2019-11-25T07:23:41+00:00">25 Nov 2019, 07:23</time> by <a rel="author">Cristian P</a></address>
      <p>
        <b>FC Botoșani a rămas în afara locurilor de play-off și după etapa a XVII-a a Ligii 1.</b>
      </p>
      <p>Plecată în Ardeal cu gândul la victorie, echipa lui Marius Croitoru s-a văzut nevoită să se mulțumească cu un punct în urma unui meci în care a avut mai mult inițiativa decât gazdele.</p>
      <p>Confruntarea s-a încheiat cu scoul de 0-0 însă ardelenii au părut de la început mulțumiți cu acest scor fiind avantajați și de celelalte rezultate înregistrate în această rundă. Acesta este și motivul pentru care Edward Iordănescu a preferat un joc de așteptare, lăsând inițiativa botoșănenilor care nu au găsit însă drumul spre poarta lui Răzvan Pleșca. Asta și în ciuda faptului că centralul Radu Petrescu le-a făcut în minutul 13 cadou elevilor lui Marius Croitoru un penalty, mutând o infracțiune asupra lui Askovski petrecută în afara suprafeței de pedeapsă, în careu.</p>
      <p>Ori de cadoul lui Petrescu și-a bătut joc Rodriguez, mijlocașul FC Botoșani având o execuție slabă, care i-a permis lui Răzvan Pleșca să rețină fără probleme. Cu toate că au avut inițiativa până la final, botoșănenii nu au reușit să înscrie în poarta lui Răzvan Pleșca, partida terminându-se la egalitate, la fel ca în tur.<br/>După acest rezultat trupa lui Marius Croitoru rămâne pe locul 7 în clasamentul Ligii 1 cu 23 de puncte, la patru puncte distanță de Gaz Metan și FCSB, formații aflate pe locurile 5 și 6 în Liga 1.</p>
      <p>Pentru FC Botoșani urmează runda viitoare un meci de foc pe „Municipal” cu Viitorul Constanța în timp ce pentru Gaz Metan Mediaș o deplasare la Giurgiu cu Astra, echipa momentului în Liga 1.</p>
    </article>
  </body>
</html>