<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/evi-kul-olan-kadin-hem-agladi-hem-aglatti-12652060-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T07:07:00+00:00"/>
    <meta property="og:title" content="Çocuklarını alevlerin arasından çekip alan anne, sevinemedi"/>
    <meta property="og:description" content="Adana'da sabaha karşı evlerinde çıkan yangında 3 çocuğunu kurtaran anne 'Bu evi nasıl onaracağız' diyerek göz yaşlarına boğuldu. Kadının ağladığını gören komşuları da dayanamayarak gözyaşlarına hakim olamadı."/>
  </head>
  <body>
    <article>
      <h1>Çocuklarını alevlerin arasından çekip alan anne, sevinemedi</h1>
      <address>
        <time datetime="2019-11-25T07:07:00+00:00">25 Nov 2019, 07:07</time>
      </address>
      <p><a href="https://www.haberler.com/adana/"><b>Adana</b></a>'da sabaha karşı evlerinde çıkan yangında 3 çocuğunu zor kurtaran ancak eşyaları küle dönen kadın gözyaşlarına boğuldu.</p>
      <p>Edinilen bilgiye göre, yangın Yüreğir ilçesine bağlı Yunus Emre Mahallesi'ndeki bir gecekonduda çıktı. Sabaha karşı, Hacer Demirel ile dini nikahlı eşi Ali Budan'ın (32) kirada oturduğu evde elektrik kontağından yangın çıktı. Evin bir odasında çıkan yangında alevler, anne, baba ve 3 çocuğunun yattığı odaya da sıçradı.</p>
      <figure>
        <img src="https://foto.haberler.com/haber/2019/11/25/evi-kul-olan-kadin-hem-agladi-hem-aglatti-8-12652060_o.jpg"/>
      </figure>
      <h3>EV TAMAMEN KULLANILAMAZ HALE GELDİ</h3>
      <p>Dumanı fark eden Ali Budan kalktığında evin yandığını fark etti. Hemen eşini ve çocuklarını uyandırıp, alevlerin arasından güçlükle dışarı çıkardı. Komşular da yangının söndürülmesi için itfaiye ekiplerine <a href="https://www.haberler.com/"><b>haber</b></a> verdi. Olay yerine gelen itfaiye ekipleri yangını müdahale ederek söndürdü. Ancak çiftin bütün eşyaları kullanılamaz hale geldi. Bir oda tamamen yanarken diğer odalar da kısmen yandı. Evde bulunan televizyon, klima, buzdolabı ve çamaşır makinesi de yandı.</p>
      <figure>
        <img src="https://foto.haberler.com/haber/2019/11/25/evi-kul-olan-kadin-hem-agladi-hem-aglatti-6-12652060_o.jpg"/>
      </figure>
      <h3>GÖZYAŞLARINA KOMŞULARI DAYANAMADI</h3>
      <p>Gözyaşı döken Hacer Demirel, o sırada uyuduklarını, çocuklarını ve kendi canlarını zor kurtardıklarını belirterek, "Sabah yangın çıkmış. Eşim şeker hastası, çalışmıyor. Ev yandı, eşyalar kül oldu. Eşyaları nasıl yapacağız, bu evi nasıl onaracağız bilmiyorum" diye konuştu. Genç kadının çaresizce ağlaması komşularını da ağlattı.</p>
      <figure>
        <img src="https://foto.haberler.com/haber/2019/11/25/evi-kul-olan-kadin-hem-agladi-hem-aglatti-5-12652060_o.jpg"/>
      </figure>
      <figure>
        <img src="https://foto.haberler.com/haber/2019/11/25/cocuklarini-alevlerin-arasindan-cekip-alan-anne-12652060_4865_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/evi-kul-olan-kadin-hem-agladi-hem-aglatti-12652060-videosu/">Çocuklarını alevlerin arasından çekip alan anne, sevinemedi</a></p>
    </article>
  </body>
</html>