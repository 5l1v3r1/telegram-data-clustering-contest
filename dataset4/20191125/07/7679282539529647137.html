<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-davis-cup-2019-spain-wins-sixth-title-under-the-captaincy-of-rafael-nadal-2867142.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T07:55:52+00:00"/>
    <meta property="og:title" content="डेविस कप 2019: राफेल नडाल की कप्तानी में स्पेन ने जीता छठा खिताब"/>
    <meta property="og:description" content="वर्ल्ड नंबर-1 टेनिस खिलाड़ी राफेल नडाल ने सीजन का अंत अपने देश स्पेन को छठा डेविस कप खिताब दिलाकर किया है। स्पेन ने डेविस कप के फाइनल में कनाडा को 2-0 से मात दे यह खिताब जीता। नडाल ने कनाडा के डेनिस..."/>
  </head>
  <body>
    <article>
      <h1>डेविस कप 2019: राफेल नडाल की कप्तानी में स्पेन ने जीता छठा खिताब</h1>
      <address><time datetime="2019-11-25T07:55:52+00:00">25 Nov 2019, 07:55</time> by <a rel="author">एजेंसी,नई दिल्ली</a></address>
      <p>वर्ल्ड नंबर-1 टेनिस खिलाड़ी राफेल नडाल ने सीजन का अंत अपने देश स्पेन को छठा डेविस कप खिताब दिलाकर किया है। स्पेन ने डेविस कप के फाइनल में कनाडा को 2-0 से मात दे यह खिताब जीता। नडाल ने कनाडा के डेनिस शापोवालोव को यहां काजा मैजिका स्टेडियम में खेले गए मैच में  6-3, 7-6(7) से मात दे स्पेन की जीत पक्की की। </p>
      <p>इससे पहले, वर्ल्ड नंबर-9 रॉबर्टो बाउतिस्ता अगुट ने फे्क्सिस अगुएर अलियासिमे को 7-6(3), 6-3 से हराकर स्पेन की जीत का रास्ता खोल दिया था। एटीपी की वेबसाइट ने नडाल के हवाले से लिखा है, “यह शानदार सप्ताह रहा है। ईमानदारी से कहूं तो मैं इससे ज्यादा खुश नहीं हो सकता। इस स्टेडियम में इस तरह से अंत करना न भुलाने वाली चीज है। </p>
      <p>यह भीड़ मजाक नहीं है, हम इन्हें भरपूर तरीके से शुक्रिया भी नहीं कह सकते। हमने कड़ी मेहनत की।”इससे पहले स्पेन ने 2012 में डेविस कप के फाइनल में कदम रखा था। तब चेक गणराज्य ने स्पेन को जीतने नहीं दिया था। वहीं कनाडा अपने पहले खिताब की तलाश में थी।</p>
      <p>
        <b>
          <a href="https://www.livehindustan.com/sports/story-sports-minister-kiren-rijiju-says-their-aims-to-make-india-a-superpower-sports-field-2867136.html">खेल मंत्री किरेन रिजिजू बोले, खेल के क्षेत्र में भारत को महाशक्ति बनाना लक्ष्य</a>
        </b>
      </p>
    </article>
  </body>
</html>