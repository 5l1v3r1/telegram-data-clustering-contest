<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/25/diyevyj-vybir-vitchyznyanyj-med-najkrashhe-prodavaty-na-terytoriyi-krayiny-pokuptsya/"/>
    <meta property="og:site_name" content="AgroDay"/>
    <meta property="article:published_time" content="2019-11-25T07:37:16+00:00"/>
    <meta property="og:title" content="Медова пастка: вітчизняний мед найкраще продавати на території країни-покупця"/>
    <meta property="og:description" content="«Виходячи з досвіду світових корпорацій, якщо країна хоче стати повноцінним учасником ринку, треба бути всередині ринку. Так працює весь світ. Але Україна зараз бажає продавати мед із власної території, а потрібно продавати продукцію на території покупця», — запевняє Денис Бакаєв, представник компанії UA Global Inc. В більшості випадків Україна експортує соняшниковий мед, що закуповується для подальшої переробки. Проте, без готової продукції з доданою вартістю немає прямого взаємозв'язку з покупцем. Немає можливості створити позитивний імідж країни-виробника меду, незважаючи на великі шанси. Також з боку експортерів немає системної і планомірної роботи. Вони конкурують між собою на зовнішньому ринку, а пасічники залишаються без збуту продукції. На піку зростання світового ринку меду експорт українського меду зменшується. Україну витісняють старі й нові гравці ринку. Сьогодні новими учасниками ринку є Чилі та Ефіопія. Таким чином, через 2-4 роки шанс України займати гідне місце на"/>
  </head>
  <body>
    <article>
      <h1>Медова пастка: вітчизняний мед найкраще продавати на території країни-покупця</h1>
      <address>
        <time datetime="2019-11-25T07:37:16+00:00">25 Nov 2019, 07:37</time>
      </address>
      <p>«Виходячи з досвіду світових корпорацій, якщо країна хоче стати повноцінним учасником ринку, треба бути всередині ринку. Так працює весь світ. Але Україна зараз бажає продавати мед із власної території, а потрібно продавати продукцію на території покупця», — запевняє Денис Бакаєв, представник компанії UA Global Inc.</p>
      <p>В більшості випадків Україна експортує соняшниковий мед, що закуповується для подальшої переробки. Проте, без готової продукції з доданою вартістю немає прямого взаємозв’язку з покупцем. Немає можливості створити позитивний імідж країни-виробника меду, незважаючи на великі шанси.</p>
      <p>Також з боку експортерів немає системної і планомірної роботи. Вони конкурують між собою на зовнішньому ринку, а пасічники залишаються без збуту продукції. На піку зростання світового ринку меду експорт українського меду зменшується. Україну витісняють старі й нові гравці ринку.</p>
      <p>Сьогодні новими учасниками ринку є Чилі та Ефіопія. Таким чином, через 2-4 роки шанс України займати гідне місце на світовому ринку буде втрачено взагалі. З такою інертністю виробників максимум на що можна розраховувати — це 10-15 тис. тонн на світовому ринку.</p>
      <p>«На думку нашої організації, що займається популяризацією українського меду, існує дуже простий, але дуже дієвий і розумний вибір — це створення спільного підприємства малого та середнього бізнесу зі спільним фінансуванням, наприклад, за участю держави. Діяльність такого підприємства — це розширення географії експорту, де кожне підприємство, що входить до його складу, може взяти участь у побудові власного ринку», — наголосив експерт.</p>
      <related>
        <h4>Статті по темі</h4>
        <a href="https://agroday.com.ua/2019/11/19/vnutrishni-j-eksportni-tsiny-na-ukrayinsku-pshenytsyu-zalyshayutsya-stabilnymy/"/>
        <a href="https://agroday.com.ua/2019/11/19/biznes-klimat-kontrol-malyj-ta-serednij-biznes-otrymaye-finansovu-dopomogu-vid-yebrr-v-rozmiri-120-mln-yevro/"/>
        <a href="https://agroday.com.ua/2019/11/18/agroproektsiya-v-ukrayini-prodovzhuye-zrostaty-eksport-agroprodovolchoyi-produktsiyi/"/>
        <a href="https://agroday.com.ua/2019/11/13/organichnyj-potentsial-v-ukrayini-zbilshuyutsya-obsyagy-organichnoyi-pererobky-produktsiyi/"/>
        <a href="https://agroday.com.ua/2019/11/12/chas-ob-yeduvatys-kooperatsiya-bdzholyariv-zmozhe-pokrashhyty-zbut-yihnoyi-produktsiyi/"/>
        <a href="https://agroday.com.ua/2019/11/11/batat-na-rozhvat-perspektyvnist-vyroshhuvannya-batatu-v-ukrayini/"/>
      </related>
    </article>
  </body>
</html>