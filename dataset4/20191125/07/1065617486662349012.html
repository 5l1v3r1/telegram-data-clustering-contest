<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/fonseca-il-mite-che-alzo-la-voce-male-il-primo-tempo-ma-poi/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T07:57:55+00:00"/>
    <meta property="og:title" content="Fonseca, il mite che alzò la voce: “Male il primo tempo, ma poi…”"/>
    <meta property="og:description" content="Il tecnico ha ammesso di aver strigliato i suoi durante l'intervallo"/>
  </head>
  <body>
    <article>
      <h1>Fonseca, il mite che alzò la voce: “Male il primo tempo, ma poi…”</h1>
      <h2>Il tecnico ha ammesso di aver strigliato i suoi durante l’intervallo</h2>
      <address><time datetime="2019-11-25T07:57:55+00:00">25 Nov 2019, 07:57</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Nella <b>versione profetica</b>, scrive Stefano Carina su<i> Il Messaggero</i>, ancora non lo conoscevamo. <b>Paulo Fonseca è stato di parola.</b> Così sabato: “<i>Dzeko non segna? Non è un problema, si sbloccherà col Brescia</i>” Detto, fatto. Edin ha risposto all’appello del portoghese segnando così il sedicesimo gol nelle ultime 15 partite di Serie A contro squadre neopromosse: nove (di questi 16) sono arrivati allo Stadio Olimpico.Quello che più conta, però, sono<b> i tre punti</b>.</p>
      <p><i>“Cosa ho fatto nell’intervallo?A volte è necessario alzare la voce… – </i>spiega l’allenatore – <i>Nel primo tempo in effetti non abbiamo giocato con grande intensità ed aggressività, avevamo spazi ma eravamo lenti. Poi nella ripresa abbiamo cambiato marcia. Con il gol abbiamo trovato equilibrio e fiducia. Abbiamo giocato meglio anche senza fare una grandissima partita</i>“.</p>
      <p>Anche grazie al gol annullato nel finale ad Ayé, quella con il Brescia è la miglior prestazione difensiva della stagione, <b>con pochissime occasioni subite</b> (appena 8 i tiri concessi agli avversari) e <b>26 conclusioni verso la porta di Joronen</b> (nessuna, però, nello specchio della porta nel primo tempo): “<i>A livello difensivo abbiamo disputato una buona gara: in attacco abbiamo giocato contro una squadra più bassa del solito. Siamo stati però piùconcreti rispetto ad altre volte</i>“.</p>
      <p><b>La Roma continua a segnare su calcio da fermo</b>. Anche con il Brescia, tre reti all’attivo che portano il totale a 11 su 23 gol realizzati nelle 13 giornate di campionato.</p>
      <p>Passarella finale sui singoli, ai quali m0n risparmia elogi: “<i>Pellegrini e Zaniolo possono giocare insieme, in due diverse posizioni. Veretout? Per me è un giocatore importantissimo. Smalling? Sta bene qui, è un gradissimo giocatore e penso voglia restare con noi</i>“.</p>
    </article>
  </body>
</html>