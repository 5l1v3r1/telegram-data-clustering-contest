<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lorlandina-gioca-una-buona-partita-ma-viene-sconfitta-nel-finale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-25T07:00:38+00:00"/>
    <meta property="og:title" content="L’Orlandina gioca una buona partita, ma viene sconfitta nel finale"/>
    <meta property="og:description" content="Arriva la sesta sconfitta consecutiva per Capo d’Orlando che nella 10a Giornata di Serie A2 deve piegarsi sul finale ad una buona Treviglio"/>
  </head>
  <body>
    <article>
      <h1>L’Orlandina gioca una buona partita, ma viene sconfitta nel finale</h1>
      <address><time datetime="2019-11-25T07:00:38+00:00">25 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Arriva la sesta sconfitta consecutiva per Capo d’Orlando che nella 10a Giornata di Serie A2 deve piegarsi sul finale ad una buona Treviglio</i>
      </p>
      <p>Momento di crisi in casa Orlandina. Dopo la sconfitta contro Casale, la compagine tirrenica si arrende di fronte a Treviglio che nel finale passa 71-76.</p>
      <p>Il primo quarto si chiude con l’Orlandina sotto di un solo punto, 18-19. 4 punti a testa per Kinsey, Johnson e Bellan. Tirrenici più intraprendenti nel secondo parziale. Chiudono il periodo sul 36-34, grazie alla buona prestazione dei ragazzi di coach Sodini, con un Tarence Kinsey in gran spolvero da 13 punti con 6/8 dal campo, 7 e 6 rimbalzi per Johnson, 6 punti per Bellan.</p>
      <p>Partita combattuta al PalaFantozzi, con Treviglio avanti 52-59 al 30′. Miglior realizzatore tra i biancoazzurri Brice Johnson con 14 punti e 8 rimbalzi, 13 per Kinsey, 7 per Galipò.</p>
      <p>Nonostante una buona prestazione, i tirrenici vengono sconfitti nel finale. Si decide tutto nel finale: Con circa 50” da giocare Bellan pareggia ai liberi, 71-71. Arriva la bomba di Caroti per Treviglio, l’Orlandina non trova la risposta con Mobio, manda in lunetta Ivanov che non trema e con un 2/2 conclude la gara.</p>
      <p>Prossimo appuntamento sabato 30 novembre alle 17.00 per la trasferta contro l’Eurobasket Roma.</p>
    </article>
  </body>
</html>