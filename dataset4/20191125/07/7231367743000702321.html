<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/sciopero-milano-il-28-novembre-orari-dello-stop-personale-atm/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T07:41:32+00:00"/>
    <meta property="og:title" content="Sciopero Milano il 28 novembre, orari dello stop personale Atm"/>
    <meta property="og:description" content="Disagi a Milano attesi per il 28 novembre, sciopero dei mezzi Atm nel capoluogo lombardo."/>
  </head>
  <body>
    <article>
      <h1>Sciopero Milano il 28 novembre, orari dello stop personale Atm</h1>
      <h2>Disagi a Milano attesi per il 28 novembre, sciopero dei mezzi Atm nel capoluogo lombardo.</h2>
      <address><time datetime="2019-11-25T07:41:32+00:00">25 Nov 2019, 07:41</time> by <a rel="author" href="https://www.investireoggi.it/news/author/danielemagliulo/" target="_blank">Daniele Magliuolo</a></address>
      <p>Nuova stangata per i viaggiatori, stavolta i disagi attendono i cittadini di <b>Milano</b>, <b>sciopero</b> proclamato per il 28 novembre dai sindacati Filt-Cgil, Fit-Cisl, Uiltrasporti, Ugl-Ta e Assivolo Q,  e inerente i mezzi Atm. Andiamo a scoprirne di più.</p>
      <h3>Sciopero Milano il 28 novembre</h3>
      <p>Incrocia le braccia il personale Atm giovedì <b>28 novembre.</b> Nel comunicato si legge che lo sciopero è una protesta dei lavoratori “<i>contro la liberalizzazione e la privatizzazione del TPL milanese e dell’hinterland, contro le gare di appalto dei servizi gestiti da Atm e per l’affidamento diretto in house dei servizi di TPL, contro la quotazione in borsa e la vendita delle azioni del Gruppo Atm”.</i></p>
      <p>Gli orari dello stop si dividono in<b> due fasce</b>, dalle 8:45 alle 15 e dalle 18 fino a fine servizio. Questi dunque gli orari dove i cittadini del capoluogo lombardo incontreranno disagi. I mezzi Atm coprono sia il servizio metropolitano che i bus in superficie, quindi ci si attende una giornata davvero movimentata per i pendolari e i viaggiatori in generale.</p>
      <p>Ad aggravare la cosa c’è il fatto che il giorno successivo, il 29 novembre, ci sarà invece lo<b> sciopero generale</b> nazionale, che coinvolgerà anche i treni delle Ferrovie dello Stato, ma per questo argomento rimandiamo ad ulteriori approfondimenti.</p>
      <p>Potresti essere interessato anche a <a href="https://www.investireoggi.it/news/sciopero-mezzi-pubblici-napoli-29-novembre-orari-dello-stop/">Sciopero mezzi pubblici Napoli 29 novembre: orari dello stop</a></p>
    </article>
  </body>
</html>