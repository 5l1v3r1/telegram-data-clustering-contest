<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905105/bijna-terug-uit-blessure-maar-einde-verhaal-anderlecht-wil-trebel-verkopen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T07:30:00+00:00"/>
    <meta property="og:title" content="Bijna terug uit blessure, maar einde verhaal: 'Anderlecht wil Trebel verkopen'"/>
    <meta property="og:description" content="RSC Anderlecht kon zondag nog steeds geen beroep doen op Adrien Trebel. De middenvelder ligt in de lappenmand, maar is op de weg terug. Binnenkort kan hij opnieuw spelen voor paars-wit, mogelijk ook zijn laatste wedstrijden."/>
  </head>
  <body>
    <article>
      <h1>Bijna terug uit blessure, maar einde verhaal: 'Anderlecht wil Trebel verkopen'</h1>
      <address>
        <time datetime="2019-11-25T07:30:00+00:00">25 Nov 2019, 07:30</time>
      </address>
      <p>
        <b>RSC Anderlecht kon zondag nog steeds geen beroep doen op Adrien Trebel. De middenvelder ligt in de lappenmand, maar is op de weg terug. Binnenkort kan hij opnieuw spelen voor paars-wit, mogelijk ook zijn laatste wedstrijden.</b>
      </p>
      <p>Zo meldt <i>Het Nieuwsblad</i> dat Anderlecht nog steeds van plan is om Trebel komende winter van de hand te doen. Bij zijn terugkeer in de basis bewees Trebel nog een meerwaarde te zijn, maar Anderlecht wil toch van de Fransman af. Onder andere het dure loon van Trebel, netto zo'n twee miljoen euro per jaar, zou één van de redenen zijn voor zijn gedwongen vertrek.</p>
      <p>Ook afgelopen zomer mocht Trebel de Brusselaars verlaten, maar bleven de geïnteresseerde ploegen uit. Makelaar Mogi Bayat is dan ook flink in de weer om een nieuwe club voor zijn cliënt te vinden.</p>
      <p>De 28-jarige Trebel heeft nog een contract tot medio 2023 bij Anderlecht. Hij kwam dit seizoen amper drie keer uit voor de Brusselaars.</p>
    </article>
  </body>
</html>