<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Moshten-ciklon-ot-Gurciya-udrya-Yuzhna-Bulgariya-do-chasove-nosi-duzhd-i-snyag-916345"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T07:19:00+00:00"/>
    <meta property="og:title" content="Мощен циклон от Гърция удря Южна България до часове, носи дъжд и сняг!"/>
    <meta property="og:description" content="&quot;Жълт&quot; код е обявен за днес, 25 ноември, за областите Пловдив, Хасково, Кърджали, Смолян, Пазарджик,..."/>
  </head>
  <body>
    <article>
      <h1>Мощен циклон от Гърция удря Южна България до часове, носи дъжд и сняг!</h1>
      <address>
        <time datetime="2019-11-25T07:19:00+00:00">25 Nov 2019, 07:19</time>
      </address>
      <p>"Жълт" код е обявен за днес, 25 ноември, за областите Пловдив, Хасково, Кърджали, Смолян, Пазарджик, Стара Загора и Благоевград. Порои и силни гръмотевични бури се очакват над Гърция и Егейско море, прогнозира Meteo Balkans. Валежите над южната ни съседка ще са проливни, придружени от гръмотевици и временно усилване на вятъра. Общото количество дъжд за 48 часа може да надмине 100 литра южно от Родопите.</p>
      <p>По-значителни ще дъждовете над северната част на Гърция – в Тесалийското поле главно, и по долината на река Вардар. Причината е мощен средиземноморски циклон, който се зароди над Лигурско море в събота вечерта и вече достига Егейско море.</p>
      <p>Той ще се изнася през следващите 48 часа към Черно море и ще завлича трансформиран студ откъм Източноевропейската равнина. Първо ще започне да вали над Средните Родопи и Пловдивското поле може би около залеза или от ранния следобед, валежните зони обхващат изцяло Родопите и Пирин, както</p>
      <figure>
        <img src="https://i.id24.bg/img/spacer.gif"/>
      </figure>
      <p>и долините на Струма и Места.</p>
      <p>Още от сутринта ще превалява слабо на югоизток, в Бургаската низина и над Странджа, както и на север ще обхване Източна Стара планина, южните склонове, най-интензивен ще е дъждът след полунощ - вече във вторник. България  постепенно ще попада под циклонално поле, като очакваме до края на днешния ден се очертава да завали дъжд над цялата страна, а по-планините от над 1500-2000 метра надморска височина отново ще започне да трупа сняг.</p>
    </article>
  </body>
</html>