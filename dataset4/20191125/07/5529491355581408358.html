<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/a6-crollo-viadotto-savona-3121123/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T07:37:10+00:00"/>
    <meta property="og:title" content="A6, crollo viadotto vicino Savona. Testimone: “Abbiamo pensato subito ad un nuovo ponte Morandi”"/>
    <meta property="og:description" content="SAVONA – “Sono un miracolato”. Parla così Daniele Cassol, un automobilista che si trovava sull’autostrada A6 dove una frana ha inghiottito una trentina di metri del viadotto tra Savona e Altare. “Abbiamo sentito un botto, abbiamo visto il ponte dell’autostrada che non c’era più. Ovviamente abbiamo pensato subito ad un nuovo ponte Morandi”. “Ero in fase di sorpasso – racconta l’uomo all’ANSA – ho visto una persona che sbracciava e ho pensato avesse qualche malore. Poi mi sono voltato e ho visto tutto nero, il viadotto non c’era più“. L’uomo è sceso dall’auto e si è messo a sbracciare per evitare la tragedia. “Fermatevi, è venuto giù tutto”, le sue urla verso le auto e i pullman che arrivavano a tutta velocità.Terremoto Benevento, scossa di magnitudo 2,7. Epicentro a CeppaloniA21, voragine si apre tra Asti e Villanova: auto la evita per un soffio “Ancora non so come ho fatto a fermarmi, sono salvo per miracolo – ha aggiunto a IVG.it -. Ho ancora impresse le immagini del ponte Morandi, ho pensato il peggio, se non…"/>
  </head>
  <body>
    <article>
      <h1>A6, crollo viadotto vicino Savona. Testimone: “Abbiamo pensato subito ad un nuovo ponte Morandi”</h1>
      <address><time datetime="2019-11-25T07:37:10+00:00">25 Nov 2019, 07:37</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/daniele-cassol-1.jpg"/>
        <figcaption>Daniele Cassol si sbraccia pochi metri prima della voragine sull’A6 (foto da IVG)</figcaption>
      </figure>
      <p>SAVONA – “Sono un miracolato”. Parla così <b>Daniele Cassol</b>, un automobilista che si trovava sull’autostrada A6 dove una frana ha inghiottito una trentina di metri del<a href="https://www.blitzquotidiano.it/cronaca-italia/savona-frana-travolge-crollare-viadotto-3120941/"><b> viadotto tra Savona e Altare</b></a>. “Abbiamo sentito un botto, abbiamo visto il ponte dell’autostrada che non c’era più. Ovviamente abbiamo pensato subito ad un nuovo ponte Morandi”.</p>
      <p>“Ero in fase di sorpasso – racconta l’uomo all’ANSA – ho visto una persona che sbracciava e ho pensato avesse qualche malore. Poi mi sono voltato e ho visto tutto nero, il viadotto non c’era più“. L’uomo è sceso dall’auto e si è messo a sbracciare per evitare la tragedia. “Fermatevi, è venuto giù tutto”, le sue urla verso le auto e i pullman che arrivavano a tutta velocità.</p>
      <figure>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-3121124/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-3121124/">
          <img src="https://static.blitzquotidiano.it/wp/wp-content/uploads/2019/11/sismografo_ansa-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-3121124/">Terremoto Benevento, scossa di magnitudo 2,7. Epicentro a Ceppaloni</a>
      </h3>
      <figure>
        <a href="https://www.blitzquotidiano.it/cronaca-italia/a21-voragine-apre-asti-villanova-3121113/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/a21-voragine-apre-asti-villanova-3121113/">
          <img src="https://static.blitzquotidiano.it/wp/wp-content/uploads/2019/11/voragine-a21-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/a21-voragine-apre-asti-villanova-3121113/">A21, voragine si apre tra Asti e Villanova: auto la evita per un soffio</a>
      </h3>
      <p>“Ancora non so come ho fatto a fermarmi, sono salvo per miracolo – ha aggiunto a IVG.it -. Ho ancora impresse le immagini del ponte Morandi, ho pensato il peggio, se non fossi riuscito a fermarmi prima… Un conto è vedere queste cose in tv una cosa è viverle” ha aggiunto Cassol.</p>
      <p>Le immagini di Daniele Cassol che tenta di bloccare le auto hanno fatto il giro del web: “Sarebbe potuto andare molto peggio, considerando che prima del baratro, a circa 100 metri, c’era una curva e la possibilità che arrivasse qualcuno a forte velocità era concreta”.</p>
      <p>Fonte: ANSA – IVG.</p>
      <p> </p>
    </article>
  </body>
</html>