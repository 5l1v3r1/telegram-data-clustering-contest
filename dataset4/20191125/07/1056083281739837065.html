<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402194/%D9%85%D8%AF%DB%8C%D8%B1-%D8%AD%D9%88%D8%B2%D9%87-%D9%87%D8%A7%DB%8C-%D8%B9%D9%84%D9%85%DB%8C%D9%87-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T07:56:41+00:00"/>
    <meta property="og:title" content="مدیر حوزه‌های علمیه درگذشت آیت الله میرمحمدی را تسلیت گفت"/>
    <meta property="og:description" content="ایسنا/قم مدیر حوزه‌های علمیه در پیامی ارتحال آیت الله سید ابوالفضل میرمحمدی عضو جامعه مدرسین را تسلیت گفت."/>
  </head>
  <body>
    <article>
      <h1>مدیر حوزه‌های علمیه درگذشت آیت الله میرمحمدی را تسلیت گفت</h1>
      <address><time datetime="2019-11-25T07:56:41+00:00">25 Nov 2019, 07:56</time> by <a rel="author">محسن عبادی‌پور</a></address>
      <p>ایسنا/قم مدیر حوزه‌های علمیه در پیامی ارتحال آیت الله سید ابوالفضل میرمحمدی عضو جامعه مدرسین را تسلیت گفت.</p>
      <p>متن پیام تسلیت آیت الله علیرضا اعرافی مدیر حوزه های علمیه به مناسبت ارتحال عالم ربانی آیت الله میرمحمدی عضو جامعه مدرسین حوزه علمیه قم به این شرح است:</p>
      <p>“بسم الله الرحمن الرحیم</p>
      <p>انا لله و انا الیه راجعون<br/>خبر ارتحال عالم فرزانه و محقق پارسا مرحوم حضرت آیت الله آقای حاج سید ابوالفضل میرمحمدی قدس الله نفسه الزکیه نماینده محترم مجلس خبرگان رهبری و عضو شورای عالی جامعه مدرسین برای حوزه قم و حوزه‌های علمیه ناگوار و تاثر برانگیز بود، فقدان این چهره خدوم و انقلابی و برجسته را ،که عمر مبارک را خودرا در خدمت به اسلام و انقلاب اسلامی و حوزه و ملت شریف ایران سپری کرد، به رهبر معظم انقلاب اسلامی مدظله و مراجع عظام تقلید دامت برکاتهم و حوزه‌های علمیه و بیت آن فقید سعید و بیوت وابسته تسلیت و تعزیت عرض می کنم و علو درجات آن فقید سعید و حشر با اجداد طاهرینش و شکیبایی و پاداش نیک الهی را برای بازماندگان محترم و بیت شریف ایشان را از خداوند منان خواهانم."</p>
      <p>رجاء واثق است که عموم حوزویان و اساتیدگرامی و طلاب ارجمند از مقام والا و خدمات علمی و اجتماعی و انقلابی این شخصیت برجسته قدردانی و تکریم لازم بعمل آورند .<br/>عاش سعیدا و مات سعیدا.</p>
      <p>انتهای پیام</p>
    </article>
  </body>
</html>