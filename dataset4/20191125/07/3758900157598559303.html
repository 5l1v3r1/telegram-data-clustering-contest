<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/ekonomia/news-gw-pis-zdecydowalo-przyszloroczna-trzynasta-emerytura-nie-be,nId,3353866"/>
    <meta property="og:site_name" content="RMF24"/>
    <meta property="article:published_time" content="2019-11-25T07:54:33+00:00"/>
    <meta property="og:title" content="&quot;GW&quot;: PiS zdecydowało. Przyszłoroczna trzynasta emerytura nie będzie wypłacona w marcu"/>
    <meta property="og:description" content="PiS podjęło już decyzję, że przyszłoroczna trzynastka nie będzie wypłacona w marcu razem z coroczną waloryzacją emerytur i rent, jak zapewniano w kampanii, ale kilka miesięcy później. Wszystko zależy od daty wyborów prezydenckich. A tej jeszcze nie ogłoszono - donosi poniedziałkowa &quot;Gazeta Wyborcza&quot;."/>
  </head>
  <body>
    <article>
      <h1>"GW": PiS zdecydowało. Przyszłoroczna trzynasta emerytura nie będzie wypłacona w marcu</h1>
      <address><time datetime="2019-11-25T07:54:33+00:00">25 Nov 2019, 07:54</time> by <a rel="author" href="https://www.rmf24.pl/tylko-w-rmf24/urszula-gwiazda" target="_blank">Urszula Gwiazda</a></address>
      <p>
        <b>PiS podjęło już decyzję, że przyszłoroczna trzynastka nie będzie wypłacona w marcu razem z coroczną waloryzacją emerytur i rent, jak zapewniano w kampanii, ale kilka miesięcy później. Wszystko zależy od daty wyborów prezydenckich. A tej jeszcze nie ogłoszono - donosi poniedziałkowa "Gazeta Wyborcza".</b>
      </p>
      <figure>
        <img src="https://i.iplsc.com/gw-pis-zdecydowal-przyszloroczna-trzynastka-nie-bedzie-wypla/0009ESZ8SNUC4KJ2-C123-F4.png"/>
        <figcaption>"GW": PiS zdecydował. Przyszłoroczna trzynastka nie będzie wypłacona w marcu<cite>/Monika Kamińska /RMF FM</cite></figcaption>
      </figure>
      <p><i>Gdy wybory będą w czerwcu, to dodatkowe świadczenie może być wypłacone albo w tym samym miesiącu, albo tuż przed, czyli w maju </i>- mówi "GW" informator związany z rządem.<br/><br/>"Po co ten manewr? Kalkulacja PiS jest prosta. Gdyby seniorzy dostali dodatkowe pieniądze w marcu, mogliby szybko zapomnieć przy urnach, kto je przyznał, ale gdy przelewy będą tuż przed wyborami prezydenckimi, jest większa szansa, na to, że zagłosują na Andrzeja Dudę" - pisze dziennik.<br/><br/><a href="https://www.rmf24.pl/news-trzynasta-emerytura-z-pieniedzy-dla-niepelnosprawnych-projek,nId,3344937"><u><b>Podobny manewr, jak dodaje "GW", rząd zastosował w tym roku, gdy po raz pierwszy wypłacił 13. świadczenie w maju, tuż przed wyborami do europarlamentu.</b></u></a></p>
      <h4>Co jeszcze się zmieni?</h4>
      <p>Według gazety "będzie jeszcze jedna zmiana przedwyborczych obietnic". "We wrześniu na konwencji PiS przedstawił program, w którym zapisano, że w 2021 r. będzie wypłacona 14. emerytura dla najbiedniejszych. Teraz się okazuje, że nie będzie to świadczenie przyznane na stałe. Wypłata będzie jednorazowa" - napisała "GW".<br/><br/>"Zdaję sobie sprawę, że w powszechnym odbiorze Polacy mogli uznać, że 14. świadczenie będzie stałym corocznym dodatkiem, ale ani premier, ani Beata Szydło nigdzie wprost nie powiedzieli, że tak będzie" - mówi informator "GW".<br/><br/>Cytowany przez dziennik Antoni Kolek, prezes Instytutu Emerytalnego, uważa, że "najwyraźniej PiS zdał sobie sprawę, że wydatek 20 mld zł co roku na 13. i 14. emeryturę byłby zabójczy dla budżetu, i stąd ta korekta wyborczych obietnic".</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-emerytura-maksymalna-lewica-zlozyla-wlasny-projekt-dotyczacy%2CnId%2C3343430%3Fparametr%3Dembed_tyt">Emerytura maksymalna. Lewica złożyła własny projekt dotyczący 30-krotności ZUS</a>
      </p>
    </article>
  </body>
</html>