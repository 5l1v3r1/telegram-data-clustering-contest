<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/scudeletti-roberto-piazza-affari-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="Ftse Mib: scricchiola il trend rialzista. I titoli ancora buy"/>
    <meta property="og:description" content="Il Ftse Mib ha corretto dagli ultimi top e ha mantenuto per ora la prima media daily, inviando però primi segnali di incertezza."/>
  </head>
  <body>
    <article>
      <h1>Ftse Mib: scricchiola il trend rialzista. I titoli ancora buy</h1>
      <h2>Il Ftse Mib ha corretto dagli ultimi top e ha mantenuto per ora la prima media daily, inviando però primi segnali di incertezza. L'analisi di Roberto Scudeletti.</h2>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l’intervista sull’indice Ftse Mib e su alcune delle blue chips quotate a Piazza Affari, con domande rivolte a Roberto Scudeletti, trader indipendente e titolare del sito <a href="http://www.prtrading.it/">www.prtrading.it</a>.</p>
      <p>
        <b>Il Ftse Mib nelle ultime sedute ha perso terreno,senza registrare ribassi particolarmente pesanti. Si aspetta un recupero dai livelli attuali o una prosecuzione della debolezza?</b>
      </p>
      <p><a href="https://www.trend-online.com/prp/piazza-affari-attese-seduta-231119/">Esaminando il grafico giornaliero del Ftse Mib</a>, con le medie semplici da me usate, peraltro in tutti i frame temporali, si evince che la correzione ha per il momento tenuto la media daily a 24 periodi.</p>
      <p>Si è avuto in seguito un rimbalzo praticamente perfetto sulla analoga media a 12 periodi che ha respinto <a href="https://www.trend-online.com/inte/raimondi-gianluigi-piazza-affari-221119/">il Ftse Mib</a>, confermando i primi scricchiolii nel trend rialzista.</p>
      <p>Per le prossime sedute mi aspetto che alla violazione ribassista dei 23.100 punti si vada dritti alla chiusura del gap-up a 22.946 punti.</p>
      <p>La mancata tenuta di questo livello provocherà una ulteriore discesa sul duplice supporto delle medie giornaliera a 50 periodi e settimanale a 12 periodi poco sopra i 22.500 punti.</p>
      <p>Da non escludere un'eventuale accelerazione negativa in zona 22.357-22.165 punti e sui secondi supporti importanti in area 21.960-21.855, certificati rispettivamente dalla media giornaliera a 100 e da quella settimanale a 24 periodi.</p>
      <p>Viceversa, sarà ovviamente necessaria la rottura rialzista della resistenza a 23.470 punti per <a href="https://www.trend-online.com/inte/cocco-alessandro-piazza-affari-221119/">una ripresa robusta del Ftse Mib</a>, con nuovo attacco dei massimi dell’anno verso i 23.585-23.660 punti e soprattutto i 23.726 e il top a 23.827 punti circa.</p>
      <footer>
        <a href="https://www.trend-online.com/inte/scudeletti-roberto-piazza-affari-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>