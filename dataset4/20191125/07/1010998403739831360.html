<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/chetiri-veche-sa-zhertvite-na-navodnenijata-v-juzhna-francija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T07:05:00+00:00"/>
    <meta property="og:title" content="Четири вече са жертвите на наводненията в Южна Франция"/>
    <meta property="og:description" content="Бурята причини сериозни щети в Генуа и Венеция"/>
  </head>
  <body>
    <article>
      <h1>Четири вече са жертвите на наводненията в Южна Франция</h1>
      <h2>Бурята причини сериозни щети в Генуа и Венеция</h2>
      <address><time datetime="2019-11-25T07:05:00+00:00">25 Nov 2019, 07:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Четири вече са жертвите на наводненията в Южна Франция. Силна буря връхлетя района и причини сериозни материални щети. </p>
      <p>Редица населени места в най-тежко засегнатия департамент – Вар, са под вода. Няколко реки излязоха от коритата си и наводниха улици.</p>
      <p>Когато ни евакуираха водата беше до глезените. Все още не беше влязла в къщата. Надявам се да няма много поражения.</p>
      <p>Една от жертвите е паднала от спасителна лодка и е била повлечена от бурните води, а 77-годишен мъж е загинал в автомобила си, след като приливна вълна понесла колата. 11 департамента са под тревога заради лошото време.</p>
      <p>Тежка е и ситуацията в Северозападна Италия. Кално свлачище помете мост на магистрала в района на град Савона. Няма данни за пострадали, въпреки това властите проверяват мястото на инцидента.</p>
      <p>Бурята причини сериозни щети в Генуа и Венеция. Властите призовават гражданите да останат по домовете си, докато не отмине бурята.</p>
    </article>
  </body>
</html>