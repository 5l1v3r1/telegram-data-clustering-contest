<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904014.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="افسردگی در کمین چه کسانی است؟"/>
    <meta property="og:description" content=" محمد رضا خدایی متخصص روانپزشک در گفتگو با  باشگاه خبرنگاران جوان، درباره بیماری افسردگی گفت: افسردگی یکی از بیماری‌های نسبتا شایع است که درصد بالایی از جامعه را درگیر می‌کند."/>
  </head>
  <body>
    <article>
      <h1>افسردگی در کمین چه کسانی است؟</h1>
      <address>
        <time datetime="2019-11-25T07:00:00+00:00">25 Nov 2019, 07:00</time>
      </address>
      <p>یک متخصص روانپزشک گفت: افسردگی یکی از بیماری‌های نسبتا شایع است که درصد بالایی از جامعه را درگیر می‌کند.</p>
      <p> محمد رضا خدایی متخصص روانپزشک در گفتگو با  باشگاه خبرنگاران جوان، درباره بیماری افسردگی گفت: افسردگی یکی از بیماری‌های نسبتا شایع است که درصد بالایی از جامعه را درگیر می‌کند.</p>
      <p>او افزود: به علت عواقب زیانبار افسردگی در سال‌های گذشته شعار «پیشگیری از افسردگی و توجه به افسردگی» از سوی سازمان بهداشت جهانی بیان شد.</p>
      <p>خدایی با اشاره به بروز علائم افسردگی در بین افراد اظهار کرد: اختلال افسردگی خفیف یا کوتاه مدت با علائمی مانند غفلت و نبود رضایت از زندگی، کم خوابی‌های شبانه، قدرت تصمیم گیری ضعیف، اختلال در اشتها و توجه، گریه کردن، زودرنجی، حساس بودن، گوشه گیری، احساس گناه، خودکشی، افکار منفی و نا امید کننده در افراد نشان داده می‌شود و ۸ تا ۱۰ درصد افراد جامعه مخصوصا بانوان را در بر می‌گیرد.</p>
      <p>این متخصص روانپزشک تصریح کرد: مسائل اجتماعی، اقتصادی، ‍ژنتیکی، فرهنگی، شخصیتی، کم کاری تیروئید، کم خونی و تغییرات هورمونی در تشدید علائم ابتلا به افسردگی موثر است.</p>
      <p>خدایی افزود: بیماری‌های جسمی مانند سردرد، اختلالات گوارشی، اضطراب، ناراحتی‌های قلبی و عروقی در تشدید ابتلا به افسردگی موثر است.</p>
      <p>او درباره مصرف موادغذایی موثر در بروز افسردگی گفت: به گفته عده‌ای از افراد مصرف موادغذایی حاوی سروتونین باعث مبتلا شدن افراد به افسردگی خواهد شد، اما از نظر پزشکی زیاد قابل بررسی نیست.</p>
      <p>خدایی گفت: تغییر سبک زندگی، کاهش استرس، رعایت بهداشت و سلامت روان، دید و احساس مثبت به دیگران، رژیم غذایی مناسب، صحبت کردن با هم نوعان و شاد بودن بهترین راه پیشگیری برای جلوگیری از ابتلا به افسردگی و درمان‌های دارویی است.</p>
    </article>
  </body>
</html>