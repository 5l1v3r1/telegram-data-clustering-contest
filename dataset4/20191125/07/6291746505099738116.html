<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/25/spagna-sottomarino-cocaina/"/>
    <meta property="og:site_name" content="Il Post"/>
    <meta property="article:published_time" content="2019-11-25T07:35:32+00:00"/>
    <meta property="og:title" content="In Spagna è stato intercettato un sottomarino che avrebbe avuto a bordo circa 3 tonnellate di cocaina"/>
    <meta property="og:description" content="La polizia spagnola ha sequestrato un sottomarino al largo delle coste della Galizia, nel nord-ovest del paese, che avrebbe avuto a bordo circa 3 tonnellate di cocaina, secondo l'agenzia di stampa spagnola EFE. La polizia spagnola ha detto di aver intercettato il sottomarino, lungo circa 20 metri, al largo delle"/>
  </head>
  <body>
    <article>
      <h1>In Spagna è stato intercettato un sottomarino che avrebbe avuto a bordo circa 3 tonnellate di cocaina</h1>
      <address>
        <time datetime="2019-11-25T07:35:32+00:00">25 Nov 2019, 07:35</time>
      </address>
      <p>La polizia spagnola ha sequestrato un sottomarino al largo delle coste della Galizia, nel nord-ovest del paese, che avrebbe avuto a bordo circa 3 tonnellate di cocaina, secondo l’agenzia di stampa spagnola <a href="https://www.reuters.com/article/us-spain-crime-drugtrafficking/spanish-police-intercept-suspected-drug-sub-off-galicia-official-idUSKBN1XY0NV"><i>EFE</i></a>. La polizia spagnola ha detto di aver intercettato il sottomarino, lungo circa 20 metri, al largo delle coste di Hio, nella provincia di Pontevedra, ma non ha confermato la presenza o meno della droga a bordo: nella mattinata di lunedì il sottomarino verrà fatto emergere per controllarne il carico. <i>El Pais </i><a href="https://elpais.com/politica/2019/11/24/actualidad/1574598267_187838.html">scrive</a>, riportando fonti investigative, che il sottomarino sarebbe stato fabbricato in Guyana e che sarebbe partito dalla Colombia. A bordo c’erano tre persone, tutte ecuadoriane: due di loro sono state arrestate, mentre una terza è riuscita a fuggire.</p>
    </article>
  </body>
</html>