<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013305/%D8%B3%D8%B1%D8%AF%D8%A7%D8%B1-%D8%A7%D8%B4%D8%AA%D8%B1%DB%8C-%DA%A9%D8%B3%D8%A7%D9%86%DB%8C-%DA%A9%D9%87-%D8%AF%D8%B1-%D8%B5%D8%AD%D9%86%D9%87-%D8%B9%D9%85%D9%84%DB%8C%D8%A7%D8%AA-%D9%86%D8%A8%D9%88%D8%AF%D9%86%D8%AF-%D9%85%D9%86%D8%AA%D9%82%D8%AF-%D9%86%D8%A7%D8%AC%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T07:28:13+00:00"/>
    <meta property="og:title" content="سردار اشتری: کسانی که در صحنه عملیات نبودند، منتقد ناجا هستند"/>
    <meta property="og:description" content="فرمانده نیروی انتظامی گفت: متأسفانه عده‌ای از افراد که خود در صحنه عملیات حضور نداشته‌اند با زیر سوال بردن اقدامات خوب ناجا امروز منتقد ما هستند."/>
  </head>
  <body>
    <article>
      <h1>سردار اشتری: کسانی که در صحنه عملیات نبودند، منتقد ناجا هستند</h1>
      <address>
        <time datetime="2019-11-25T07:28:13+00:00">25 Nov 2019, 07:28</time>
      </address>
      <p>
        <i>فرمانده نیروی انتظامی گفت: متأسفانه عده‌ای از افراد که خود در صحنه عملیات حضور نداشته‌اند با زیر سوال بردن اقدامات خوب ناجا امروز منتقد ما هستند.</i>
      </p>
      <p>به گزارش مشرق، سردار حسین اشتری امروز در جلسه قرارگاه رسانه ای ناجا با بیان اینکه نیروی انتظامی در حوادث اخیر بسیار خوب عمل کرد، اظهار کرد: متأسفانه عده ای از افراد که خود در صحنه عملیات حضور نداشته اند با زیر سوال بردن اقدامات خوب ناجا امروز منتقد ما هستند و این در حالی است که مقام معظم رهبری این اقدامات خوب را یک پیروزی برای نظام دانسته اند.</p>
      <blockquote>بیشتر بخوانید:<br/><a href="https://www.mashreghnews.ir/news/1011598/%D8%A7%D8%B4%D8%AA%D8%B1%DB%8C-%D9%82%D8%A7%D8%B7%D8%B9%D8%A7%D9%86%D9%87-%D8%A8%D8%A7-%D9%85%D8%AE%D9%84%D8%A7%D9%86-%D8%A7%D9%85%D9%86%DB%8C%D8%AA-%D8%A8%D8%B1%D8%AE%D9%88%D8%B1%D8%AF-%D9%85%DB%8C-%DA%A9%D9%86%DB%8C%D9%85">اشتری: قاطعانه با مخلان امنیت برخورد می‌کنیم<br/></a><a href="https://www.mashreghnews.ir/news/1010921/%D9%81%DB%8C%D9%84%D9%85-%D8%B3%D8%B1%D8%AF%D8%A7%D8%B1-%D8%A7%D8%B4%D8%AA%D8%B1%DB%8C-%D8%AE%D8%B7-%D9%82%D8%B1%D9%85%D8%B2-%D9%85%D8%A7-%D8%AA%D8%B9%D8%AF%DB%8C-%D8%A8%D9%87-%D8%AD%D9%82%D9%88%D9%82-%D9%85%D8%B1%D8%AF%D9%85-%D8%A7%D8%B3%D8%AA">فیلم/ سردار اشتری: خط قرمز ما تعدی به حقوق مردم است</a></blockquote>
      <p>فرمانده نیروی انتظامی با بیان اینکه بایستی از تمامی ظرفیت ها به خوبی استفاده کنیم ، اظهار داشت: خبرگزاری ها، صدا و سیما،  نشریات و شبکه های اجتماعی همواره ظرفیت هایی هستند که شما بایستی بتوانید با تولید محتوای مناسب از آنها به خوبی بهره گیری و نقش مقتدرانه پلیس را در نشان دادن شرارت اغتشاشگران و اینکه در صورت عدم حضور پلیس ممکن بود چه اتفاقی رخ دهد، در رسانه ها تشریح کنید.</p>
      <p>سردار اشتری تصریح کرد: ناجا در حوادث اخیر خوش درخشید و این مسئله بایستی برای گروه ها و افراد تأثیرگذار تبیین شود.</p>
      <p>سردار اشتری با تأکید بر حمایت و ارتقاء روحیه نیروهایی که در صحنه حضور داشته اند گفت: خبر و فیلم افراد اصلی دستگیر شده در اغتشاشات بایستی از طریق رسانه ملی و کلیه رسانه ها پخش شود.</p>
      <p>منبع: مهر</p>
    </article>
  </body>
</html>