<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/ta-zodia-simera-deftera-25-noemvriou/"/>
    <meta property="og:site_name" content="irafina"/>
    <meta property="article:published_time" content="2019-11-25T07:10:07+00:00"/>
    <meta property="og:title" content="Τα ζώδια σήμερα Δευτέρα 25 Νοεμβρίου"/>
    <meta property="og:description" content="ΚΡΙΟΣ: Κινηθείτε πιο γρήγορα και συντονισμένα, καθώς μπορείτε στα αισθηματικά σας να βελτιώσετε αρκετά την κατάσταση, τόσο στο προσκήνιο όσο και στο παρασκήνιο. Χειριστείτε τα οικονομικά σας χωρίς να πάρετε ρίσκα και οργανώστε σωστά τον χρόνο σας. ΤΑΥΡΟΣ: Δείτε τη θετική πλευρά ενός γεγονότος που θα διαφοροποιήσει τα επαγγελματικά σας σχέδια, καθώς οι εξελίξεις στα […]"/>
  </head>
  <body>
    <article>
      <h1>Τα ζώδια σήμερα Δευτέρα 25 Νοεμβρίου</h1>
      <address>
        <time datetime="2019-11-25T07:10:07+00:00">25 Nov 2019, 07:10</time>
      </address>
      <p>ΚΡΙΟΣ: Κινηθείτε πιο γρήγορα και συντονισμένα, καθώς μπορείτε στα αισθηματικά σας να βελτιώσετε αρκετά την κατάσταση, τόσο στο προσκήνιο όσο και στο παρασκήνιο. Χειριστείτε τα οικονομικά σας χωρίς να πάρετε ρίσκα και οργανώστε σωστά τον χρόνο σας.</p>
      <p>ΤΑΥΡΟΣ: Δείτε τη θετική πλευρά ενός γεγονότος που θα διαφοροποιήσει τα επαγγελματικά σας σχέδια, καθώς οι εξελίξεις στα οικονομικά και στις σχέσεις σας θα είναι ικανοποιητικές. Αν σπαταλάτε τον ελεύθερο χρόνο σας σε ανούσια πράγματα, θα πέσετε ψυχολογικά.</p>
      <p>ΔΙΔΥΜΟΙ: Οι εξελίξεις στις σχέσεις σας και στα οικονομικά σας θα είναι σημαντικές και σε μεγάλο βαθμό ικανοποιητικές, αρκεί να βλέπετε τις θετικές πλευρές τους. Τολμήστε να αλλάξετε τις συνθήκες που επικρατούν στον εργασιακό χώρο σας και θα ανανεωθείτε.</p>
      <p>ΚΑΡΚΙΝΟΣ: Αξιοποιήστε τις ικανότητές σας, που είναι πολλές, και φροντίστε να ρετουσάρετε τη δημόσια εικόνα σας, γιατί και αυτή θα συμβάλει στην επιτυχία σας, χωρίς όμως να είστε απόλυτοι. Κάντε εσείς το πρώτο βήμα και μην τα περιμένετε όλα από τους άλλους.</p>
      <p>ΛΕΩΝ: Είναι απαραίτητο να είστε σε επαγρύπνηση και να ελέγχετε την πορεία των σχεδίων σας, αν θέλετε να δείτε σύντομα τη θετική τους έκβαση. Μην το παρακάνετε με τη φιλική συμπεριφορά σας προς τους συνεργάτες σας και όσους βρίσκονται κοντά σας.</p>
      <p>ΠΑΡΘΕΝΟΣ: Υλοποιήστε τα σχέδιά σας στον επαγγελματικό τομέα, αλλά αποφύγετε τη σκληρή κριτική, την κακή συμπεριφορά ή τις γκρίνιες με τους συνεργάτες σας. Προβείτε σε μια κίνηση που θα βελτιώσει την καριέρα σας και αξιοποιήστε τις ευκαιρίες που θα εμφανιστούν.</p>
      <p>ΖΥΓΟΣ: Ίσως νιώσετε άγχος ή κούραση κάποιες στιγμές, αλλά επαγγελματικά, οικονομικά και προσωπικά θα επιτύχετε πολλά και αξιόλογα πράγματα. Μια καινούργια συναισθηματική κατάσταση θα περάσει από πολλά πριν αρχίσει να σταθεροποιείται.</p>
      <p>ΣΚΟΡΠΙΟΣ: Αν θέλετε να βοηθήσετε τα οικονομικά ή τις σχέσεις σας, είναι απαραίτητο να είστε πιο ανοιχτοί και κοινωνικοί, χωρίς να γίνεστε αυστηροί με τους άλλους. Μην ταλαιπωρείτε τον εαυτό σας με καταστάσεις που δεν πρόκειται να σας οδηγήσουν πουθενά.</p>
      <p>ΤΟΞΟΤΗΣ: Εξισορροπήστε τις παρορμήσεις σας και κάντε πιο ρεαλιστικά σχέδια για τον επαγγελματικό και τον οικονομικό τομέα σας, προσπαθώντας παράλληλα να είστε πιο δοτικοί στον ερωτικό. Πάψτε να γκρινιάζετε για τις αντιξοότητες που εμφανίζονται.</p>
      <p>ΑΙΓΟΚΕΡΩΣ: Δίνοντας μεγαλύτερη σημασία στις ιδέες των συνεργατών σας θα προκύψει κάτι θετικό και σε αυτό δεν αποκλείεται να συμβάλει και ο σύντροφός σας εκούσια ή ακούσια. Όταν ένας τομέας σας δεν πάει και τόσο καλά, πρέπει να προχωρήσετε σε ανακατατάξεις.</p>
      <p>ΥΔΡΟΧΟΟΣ: Περάστε δυναμικά στη δράση, αρχίζοντας από το να κάνετε γρήγορα έναν κατάλογο με τις υποχρεώσεις και τις εκκρεμότητες που έχετε αφήσει. Μπορεί οι αυτοπεριορισμοί να σας μπλοκάρουν, αλλά η διάθεσή σας για να απελευθερωθείτε ενεργοποιείται.</p>
      <p>ΙΧΘΥΕΣ: Επειδή μια δόση υπερβολής θα σας συνοδεύει για αρκετό διάστημα, προχωρήστε όσο μπορείτε προσέχοντας τα οικονομικά σας και προφυλάξτε τη σχέση σας. Δεν σας πιέζει κανείς και από εσάς εξαρτάται να κάνετε κάτι για να πάψετε να αισθάνεστε θύμα.</p>
      <p>newsbreak.gr</p>
    </article>
  </body>
</html>