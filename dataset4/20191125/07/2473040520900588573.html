<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247171/new-york-times-destul-romanii-resping-anii-de-scandal-si-haos.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T07:13:31+00:00"/>
    <meta property="og:title" content="New York Times: Destul! Romanii resping anii de scandal si haos"/>
    <meta property="og:description" content="Publicatia americana The New York Times considera ca victoria lui Klaus Iohannis la alegerile prezidentiale reprezinta o dovada ca romanii s-au saturat de haosul si scandalul care au dominat mediul politic local in ultimii ani. Alte mari publicatii internationale subliniaza ca Iohannis este un proeuropean convins care a facut pe “pompierul” pentru a stinge crizele care au marcat primuls au mandat."/>
  </head>
  <body>
    <article>
      <h1>New York Times: Destul! Romanii resping anii de scandal si haos</h1>
      <address><time datetime="2019-11-25T07:13:31+00:00">25 Nov 2019, 07:13</time> by <a rel="author">Ionut Sisu</a></address>
      <p>
        <b>Publicatia americana The New York Times considera ca victoria lui Klaus Iohannis la alegerile prezidentiale reprezinta o dovada ca romanii s-au saturat de haosul si scandalul care au dominat mediul politic local in ultimii ani. Alte mari publicatii internationale subliniaza ca Iohannis este un proeuropean convins care a facut pe “pompierul” pentru a stinge crizele care au marcat primuls au mandat.</b>
      </p>
      <p>New York Times noteaza ca dupa revenirea la putere a PSD, in 2016, a urmat “o cascada de scandaluri de coruptie si haos politic, guvernul social democrat ‘tocand’ trei prim-ministri si aproape 100 de ministri. Totul a culminat cu incarcerarea liderului partidului (n.red. Liviu Dragnea). <b>Duminica insa, votantii romani au dat verdictul ultimilor trei ani: destul</b>”.</p>
      <p>Publicatia mai scrie ca liberalul Klaus Iohannis s-a luptat in primul an de mandat cu guvernele unui partid, PSD, “care a avut promisiuni marete, dar care a fost definit de scandal”.</p>
      <h3>The Guardian: Victorie facila pentru Iohannis dupa schimbarile judiciare facute in beneficiul politicienilor PSD</h3>
      <p>Britanicii de la The Guardian noteaza victoria facila inregistrata weekendul acesta de catre Klaus Iohannis. Acestia subliniaza ca alegerile au avut loc in contextul unor puternice sentimente negative anti-PSD in randul populatiei, nemultumita de controversatele reforme judiciare in beneficiul politicienilor PSD, “care au dus la proteste masive de strada si care au iritat oficialii de la Bruxelles”.</p>
      <h3>France-Press: O dubla victorie in "razboiul" impotriva Partidului Social-Democrat, mostenitor al partidului comunist</h3>
      <p>Agentia France-Press (AFP) scrie ca actualul presedinte, Klaus Iohannis, a castigat duminica al doilea mandat de presedinte al Romaniei, acesta fiind un proeuropean convins care promite un stat "modern si functional" dupa ce a facut pe "pompierul" pentru a stinge crizele care au marcat primul sau mandat.</p>
      <p>“La 60 de ani, acest barbat cu o statura impozanta a reusit o dubla victorie in "razboiul" sau impotriva Partidului Social-Democrat (PSD), mostenitor al partidului comunist: el a obtinut o victorie zdrobitoare in fata candidatei PSD, Viorica Dancila, dupa ce a contribuit luna trecuta la rasturnarea guvernului pe care aceasta il conducea”, scrie AFP.</p>
      <p>
        <a href="https://www.wall-street.ro/articol/Politic/247168/judetele-in-care-viorica-dancila-a-castigat-alegerile.html">Citeste si:<br/>Judetele in care Viorica Dancila a castigat alegerile</a>
      </p>
      <figure>
        <img src="https://img.wall-street.ro/image_thumbs/thumbs/d6b/d6b46f5ad2ae66063056a82986a72819-400x250-00-65.jpg?v=1574661815"/>
      </figure>
      <p>Ironizandu-si adversarii, care ii reproseaza "cand ca este inactiv, cand ca este un dictator", acest barbat taciturn, pe care umoristii il compara cu un robot, se descrie ca un "presedinte implicat, care vine cu solutii".</p>
      <p>Duminica, el a promis sa actioneze pentru o "Romanie europeana, normala", eliberata de flagelul coruptiei si unde institutiile functioneaza.</p>
      <h3>Reuters: Klaus Iohannis, apreciat de aliatii occidentali si de Uniunea Europeana pentru ca incearca sa apere statul de drept</h3>
      <p>Sub mai multe guverne PSD succesive, Romania, tara membra a Uniunii Europene, a revenit in ultimii ani asupra unor masuri anticoruptie. Impreuna cu fostele state comuniste Ungaria si Polonia, a fost puternic criticata la Bruxelles pentru actiunile sale, noteaza si <b>Reuters</b>.</p>
      <p>Cu toate acestea, Klaus Iohannis a fost apreciat de aliatii occidentali si de Uniunea Europeana pentru ca incearca sa apere statul de drept, in special prin contracararea incercarilor de limitare a independentei judecatorilor.</p>
      <p>Prerogativele prezidentiale sunt in mare parte limitate la desemnarea unui prim-ministru care se poate baza pe o majoritate parlamentara, contestarea legilor la Curtea Constitutionala si numirea unor procurori-sefi.</p>
      <p>In lupta impotriva coruptiei, Klaus Iohannis este asteptat sa numeasca in posturi de conducere procurori care sa isi ia in serios mandatul, fiind sprijinit de premierul Ludovic Orban, un liberal instalat in functia de prim-ministru in urma cu trei saptamani, dupa un vot in parlament.</p>
      <p>Reformele din domeniul justitiei sunt monitorizate de Bruxelles din 2007, cand Romania a aderat la UE. In octombrie, Bruxellesul a subliniat in raportul de tara ca s-au facut pasi inapoi in acest domeniu.</p>
      <h3>Deutsche Presse: Klaus Iohannis a fost cel mai vehement critic al coruptiei din administratie</h3>
      <p>Klaus Iohannis a fost cel mai vehement critic al coruptiei din administratie, scrie Deutsche Presse-Agentur (dpa). A rezistat presiunilor guvernului si a aparat DNA prin diverse metode, inclusiv prin blocarea legilor si refuzul de a numi ministri.</p>
      <p>El a castigat primele alegeri cu o campanie cu "mainile curate", iar mai tarziu s-a prezentat ca aparator al statului de drept in Romania</p>
      <p>
        <a href="https://www.wall-street.ro/articol/Politic/247165/klaus-iohannis-un-nou-mandat-de-presedinte-rezultate-si-reactii.html">Citeste si:<br/>Klaus Iohannis, un nou mandat de presedinte. REZULTATE si REACTII</a>
      </p>
      <figure>
        <img src="https://img.wall-street.ro/image_thumbs/thumbs/8fe/8feffecf177a16ca8d94bed50260ddb8-400x250-00-65.jpg?v=1574624221"/>
      </figure>
    </article>
  </body>
</html>