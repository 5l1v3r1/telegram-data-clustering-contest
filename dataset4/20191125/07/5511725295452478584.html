<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/izklaide/slavenibas/muziki/28-gadu-vecuma-paragri-mirusi-vel-viena-korejiesu-popzvaigzne.d?id=51664843"/>
    <meta property="og:site_name" content="DELFI"/>
    <meta property="article:published_time" content="2019-11-25T07:59:51+00:00"/>
    <meta property="og:title" content="28 gadu vecumā pāragri mirusi vēl viena korejiešu popzvaigzne "/>
    <meta property="og:description" content="Savās mājās Seulā svētdien 28 gadu vecumā mirusi atrasta Dienvidkorejas popdziedātāja un aktrise Gū Hara."/>
  </head>
  <body>
    <article>
      <h1>28 gadu vecumā pāragri mirusi vēl viena korejiešu popzvaigzne </h1>
      <address><time datetime="2019-11-25T07:59:51+00:00">25 Nov 2019, 07:59</time> by <a rel="author">DELFI Izklaide</a></address>
      <p>
        <b>Savās mājās Seulā svētdien 28 gadu vecumā mirusi atrasta Dienvidkorejas popdziedātāja un aktrise Gū Hara.</b>
      </p>
      <p>Jaunās sievietes nāve šobrīd tiek izmeklēta, vēsta raidsabiedrība BBC. Tiek pieļauts, ka tā bijusi pašnāvība.</p>
      <p>Gū svētdien mirusi tika atrasta ap 18 vakarā pēc vietējā laika. Viņas pēdējais ieraksts saviem sekotājiem “Instagram” tīklā bija foto, kurā viņa iemūžināta gultā. “Arlabunakti,” bildes aprakstā bija vēstījusi popzvaigzne.</p>
      <p>Tiek ziņots, ka dziedātāja šogad maijā pēc pašnāvības mēģinājuma jau nonāca slimnīcā. Viņa vēlāk faniem atvainojās par sagādātajiem uztraukumiem.</p>
      <p>28 gadus vecā dziedātāja savulaik slavu iemantoja ar dalību korejiešu popgrupā "Kara", kas bija viena no Dienvidkorejas pirmajām popmūzikas apvienībām, kam izdevās iegūt starptautisku atazīstamību.</p>
      <p>2015. gadā iznāca Gū pirmais solo albums. Tāpat arī viņa kaldināja aktrises karjeru.</p>
      <p>Savukārt pēdējā gada laikā pār Gū profesionālajām gaitām ēnu meta privātās dzīves likstas. Viņa tiesājās ar savu bijušo draugu, kurš bija draudējis izplatīt seksa video.</p>
      <p>Atgādinām, ka pirms aptuveni mēneša <a href="https://www.delfi.lv/izklaide/slavenibas/muziki/25-gadu-vecuma-mirusi-atrasta-korejiesu-popzvaigzne.d?id=51545555">pāragri nomira arī korejiešu popdziedātāja Sulli</a>, kurai nāves brīdī bija tikai 25 gadi.</p>
      <figure>
        <embed-post data-src="https://www.instagram.com/p/B5LVadAFvWC" data-service="Instagram"/>
      </figure>
      <figure>
        <iframe src="https://www.youtube.com/embed/zYoYoBtLqOY" width="560" height="315" data-service="Youtube" scrolling="no"/>
      </figure>
      <related>
        <h4>Lasi vēl</h4>
        <a href="https://www.delfi.lv/izklaide/slavenibas/muziki/25-gadu-vecuma-mirusi-atrasta-korejiesu-popzvaigzne.d?id=51545555"/>
        <a href="https://www.delfi.lv/izklaide/slavenibas/muziki/fani-bedajas-korejiesu-slavenakas-popgrupas-puisiem-japilda-obligatais-militarais-dienests.d?id=51661645"/>
        <a href="https://www.delfi.lv/izklaide/popmuzika/melomanija/korejiesu-popmuzikas-fani-latvija-sasupo-tviteri-ar-krejumu.d?id=51220521"/>
      </related>
    </article>
  </body>
</html>