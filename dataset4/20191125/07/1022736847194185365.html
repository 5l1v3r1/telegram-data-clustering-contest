<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191125-malalamiko-yajitokeza-baada-ya-uchaguzi-guinea-bissau"/>
    <meta property="og:site_name" content="RFI"/>
    <meta property="article:published_time" content="2019-11-25T07:21:00+00:00"/>
    <meta property="og:title" content="Malalamiko yajitokeza baada ya uchaguzi Guinea-Bissau"/>
    <meta property="og:description" content="Wananchi wa Guinea-Bissau wameshiriki kwa wingi katika uchaguzi wa urais katika mazingira yaliyotawaliwa na hofu na machafuko ya mitaani kwenye nchi hiyo maskini ya magharibi mwa Afrika."/>
  </head>
  <body>
    <article>
      <h1>Malalamiko yajitokeza baada ya uchaguzi Guinea-Bissau</h1>
      <address><time datetime="2019-11-25T07:21:00+00:00">25 Nov 2019, 07:21</time> by <a rel="author">RFI</a></address>
      <p>
        <b>Wananchi wa Guinea-Bissau wameshiriki kwa wingi katika uchaguzi wa urais katika mazingira yaliyotawaliwa na hofu na machafuko ya mitaani kwenye nchi hiyo maskini ya magharibi mwa Afrika.</b>
      </p>
      <p>Wagombea 12 wanachuana kwenye uchaguzi huo akiwemo rais wa hivi sasa, Jose Mario Vaz ambaye yuko madarakani tangu mwaka 2014.</p>
      <p>Kwa mujibu wa Katiba ya Guinea-Bissau, uchaguzi huo utaingia kwenye duru ya pili iwapo atakosekana mgombea aliyepata zaidi ya asilimia 50 ya kura.</p>
      <p>Wagombea wawili watakaopata kura nyingi zaidi watachuana tena tarehe 29 mwezi Desemba, iwapo wagombea wote 12 watashindwa kupata zaidi ya asilimia 50 ya kura kwenye duru hii ya kwanza.</p>
      <p>Guinea-Bissau ni koloni la zamani la Ureno, Ni nchi ndogo maskini ya magharibi mwa Afrika yenye watu milioni moja na nusu.</p>
    </article>
  </body>
</html>