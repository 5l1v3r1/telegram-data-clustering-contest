<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780304/%DA%A9%D8%A7%D8%B1%DA%AF%D8%A7%D9%87-%DB%8C%DA%A9-%D8%B1%D9%88%D8%B2%D9%87-%D8%AE%D9%88%D8%B4%D9%86%D9%88%DB%8C%D8%B3%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D8%B3%D9%86%D9%86%D8%AF%D8%AC-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:21:00+00:00"/>
    <meta property="og:title" content="با حضور هنرمندان خوشنویس؛ کارگاه یک روزه خوشنویسی هفته بسیج در سنندج برگزار شد"/>
    <meta property="og:description" content="سنندج – کارگاه یک روزه خوشنویسی با حضور جمعی از هنرمندان این عرصه در پردیس سینمایی بهمن سنندج برگزار شد."/>
  </head>
  <body>
    <article>
      <h1>با حضور هنرمندان خوشنویس؛ کارگاه یک روزه خوشنویسی هفته بسیج در سنندج برگزار شد</h1>
      <address>
        <time datetime="2019-11-25T07:21:00+00:00">25 Nov 2019, 07:21</time>
      </address>
      <p>به گزارش <a href="https://www.mehrnews.com/">خبرنگار مهر</a>، به همت سازمان بسیج هنرمندان کردستان و با همکاری حوزه هنری این استان، کارگاه یک روزه خوشنویسی هفته بسیج در پردیس سینمایی بهمن سنندج برگزار شد.</p>
      <p>رئیس سازمان بسیج هنرمندان کردستان در خصوص برگزاری این کارگاه در گفتگو <a href="https://www.mehrnews.com/">خبرنگار مهر</a> اظهار داشت: این کارگاه با حضور جمعی از هنرمندان خوشنویس کردستانی و با همکاری حوزه هنری انقلاب اسلامی استان کردستان در سنندج برگزار شد.</p>
      <p>عباس داوودنیا ادامه داد: در این کارگاه یک روزه جمعی از هنرمندان خوشنویس کردستانی اقدام به تولید اثر خوشنویسی با موضوعات مختلف نمودند.</p>
      <p>وی با اشاره به محورهای تولید اثر در این کارگاه، بیان کرد: سبک زندگی ایرانی اسلامی، مقاومت فعال و عدم سازش با استکبار، عزت و اقتدار ملی، ارزشها و آرمان های انقلاب اسلامی، مهدویت و فرهنگ انتظار، عفاف و حجاب، وصیت نامه حضرت امام خمینی (ره)، هنر و هنرمند از دیدگاه مقام معظم رهبری، فرهنگ عاشورا، ولایت و ولایتمداری، بسیج شجره طیبه انقلاب، خودسازی، جامعه سازی و تمدن نوین اسلامی از موضوعاتی بود که خوشنویسان صراحت قلم را به رخ برگ های کاغذ می کشیدند.</p>
      <p>رئیس سازمان بسیج هنرمندان استان کردستان بیان کرد: با توجه به ارزیابی های صورت گرفته آثار برتر و منتخب این کارگاه در گالری سوره پردیس سینمایی بهمن سنندج به نمایش گذاشته می شود.</p>
      <p>وی افزود: برگزاری فعالیت های فرهنگی و هنری متعددی همزمان با ایام هفته بسیج در سطح استان کردستان برگزار می شود و خوشبختانه میزان مشارکت هنرمندان در این برنامه ها قابل توجه است.</p>
    </article>
  </body>
</html>