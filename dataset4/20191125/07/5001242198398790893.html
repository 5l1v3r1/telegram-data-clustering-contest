<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/itta-ta-koritsia-trikoypi-sta-ioannina/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T07:47:35+00:00"/>
    <meta property="og:title" content="Ήττα για τα κορίτσια του Τρικούπη στα Ιωάννινα"/>
    <meta property="og:description" content="Ήττα για τα κορίτσια του Τρικούπη στα Ιωάννινα. Δεν τα κατάφεραν τα κορίτσια του Τρικούπη, στην δύσκολη έδρα της Ελπίδας Ιωαννίνων, το μεσημέρι"/>
  </head>
  <body>
    <article>
      <h1>Ήττα για τα κορίτσια του Τρικούπη στα Ιωάννινα</h1>
      <address><time datetime="2019-11-25T07:47:35+00:00">25 Nov 2019, 07:47</time> by <a rel="author">ΣΥΝΕΙΔΗΣΗ</a></address>
      <p>
        <b>Δεν τα κατάφεραν τα κορίτσια του Τρικούπη, στην δύσκολη έδρα της Ελπίδας Ιωαννίνων, το μεσημέρι του Σαββάτου. Δύσκολη αποστολή για τις αθλήτριες μας, καθώς η ομάδα των Ιωαννίνων διαθέτει μια εξαιρετική ομάδα το οποίο επιβεβαίωσε και στο γήπεδο. Βελτιωμένη η εικόνα της ομάδας μας από τα προηγούμενα παιχνίδια, με λίγη προσοχή θα μπορούσε να είχε προβληματίσει ακόμα παραπάνω τον αντίπαλο της</b>
      </p>
      <p>Οι δυο ομάδες θα ξεκινήσουν δυναμικά τον αγώνα και θα συμβαδίζουν στο σκορ μέχρι τη μέση του σετ. Ξεκίνημα με ωραίες φάσεις και από τις δυο ομάδες, με εντυπωσιακές άμυνες θα αποζημιώσουν τον κόσμο που βρέθηκε στο γήπεδο. Στο σημείο αυτό τακτικά λάθη από την ομάδα μας και λανθασμένες επιλογές θα δώσουν το δικαίωμα στην ομάδα των Ιωαννίνων να περάσει μπροστά στο σκορ. Θα προσπαθήσουμε να γυρίσουμε το σετ με πίεση στο σέρβις, αλλά δεν θα είναι αρκετό και θα έχουμε το 21-25, σε ένα σετ που διήρκησε 35λεπτά.</p>
      <p>Ίδια εικόνα και στο δεύτερο σετ με τις δυο ομάδες να πηγαίνουν κοντά στο σκορ. Στο σημείο αυτό η ομάδα μας θα χάσει τη συγκέντρωση της και με εύκολα λάθη θα βρεθεί πίσω στο σκορ. Δεν θα τα παρατήσει, θα προσπαθήσει να γυρίσει στο σετ, λάθος επιλογές και θα έχουμε το 21-25.</p>
      <p>Με το 0-2 σετ στη πλάτη της η ομάδα μας δεν θα παρατήσει το παιχνίδι και θα ξεκινήσει δυναμικά το τρίτο σετ. Θα ανεβάσει την απόδοση της και θα κοντράρει την αντίπαλη ομάδα. Η απειρία της ομάδας μας από την κατηγορία θα μιλήσει, στο κρίσιμο σημείο η ομάδα της Ελπίδας θα βρει τις λύσεις και θα κατακτήσει το σετ με 18-25 και 0-3 σετ.</p>
      <p>Καλή εικόνα από την ομάδα μας, απέναντι ίσως και στην καλύτερη ομάδα της κατηγορίας, τα κορίτσια έδειξαν πάθος και θέληση να διεκδικήσουν τις πιθανότητες τους. Σαν νεοφώτιστη στην κατηγορία μας λείπει η εμπειρία και η αντιμετώπιση τέτοιων παιχνιδιών, ειδικά στα κρίσιμα σημεία, ώστε να έρθει και το αποτέλεσμα. Η βελτίωση της εικόνας μας αγώνα με τον αγώνα, μας κάνει να πιστεύουμε πως θα φτάσουμε στο στόχο μας.</p>
      <p>Επόμενο παιχνίδι για την ομάδα μας το Σάββατο στις 18:00 με τον ΠΑΣ Γιάννινα στο Κλειστό της πόλης μας, σε ένα κρίσιμο παιχνίδι για την συνέχεια της ομάδας μας στο Πρωτάθλημα.</p>
      <p>Για την ομάδα μας αγωνίστηκαν: (Σακκαρέλης Παντελής – Σπανός Σπύρος) Γαβρίνα Νάνσυ, Γαβρίνα Νεκταρία, Παπανίκου Αρετή, Σταμουλακάτου Έφη, Τζώρτζη Δήμητρα, Καστανά Αναστασία, Αβτζή Υακίνθη, Λάζαρη Ξένια, Αναστασία Τσαμίγκου, Αριάδνη Κούκη, Δέσποινα Σαμψώνα, Κλαδάκη Άννα Μαρία, Διαμαντοπούλου Βενετία.</p>
      <p>
        <b>Β΄ ΕΘΝΙΚΗ ΓΥΝΑΙΚΩΝ</b>
      </p>
      <p>
        <b>3η αγωνιστική</b>
      </p>
      <p>ΑΣ ΕΛΠΙΔΑ – ΓΣ ΧΑΡΙΛΑΟΣ ΤΡΙΚΟΥΠΗΣ (3-0)</p>
      <p>ΦΙΛΑΘΛΗΤΙΚΟΣ ΓΣ – ΑΟ ΦΙΛΙΑ ΑΡΤΑΣ (3-0)</p>
      <p>ΑΣ ΒΟΛΙΣ – ΦΕ ΙΩΑΝΝΙΝΩΝ (3-2)</p>
      <p>ΓΣ ΑΡΤΑΣ – ΠΑΣ ΓΙΑΝΝΙΝΑ (0-3)</p>
      <p>
        <b>ΒΑΘΜΟΛΟΓΙΑ</b>
      </p>
      <p><b>1.</b>ΦΙΛΑΘΛΗΤΙΚΟΣ ΓΣ 9</p>
      <p><b>2.</b>ΑΣ ΕΛΠΙΔΑ 9</p>
      <p><b>3.</b>ΠΑΣ ΓΙΑΝΝΙΝΑ 6</p>
      <p><b>4.</b>ΑΣ ΒΟΛΙΣ 5</p>
      <p><b>5.</b>ΑΟ ΦΙΛΙΑ 3</p>
      <p><b>6.</b>ΓΣ ΧΑΡΙΛΑΟΣ ΤΡΙΚΟΥΠΗΣ 3</p>
      <p><b>7.</b>ΦΕΙ 1</p>
      <p><b>8.</b>ΓΣ ΑΡΤΑΣ 0</p>
      <p>aitosports.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/paraitisi-pagkaki-to-d-s-tis-eps-aitoloakarnanias/"/>
        <a href="http://sinidisi.gr/agnoithike-katafanes-penalti-ston-arigimpi-para-ti-chrisi-var/"/>
        <a href="http://sinidisi.gr/to-cheirokrotima-tis-exedras/"/>
        <a href="http://sinidisi.gr/varoychas-penalti-apovoli/"/>
        <a href="http://sinidisi.gr/ta-highlights-panaitolikos-panathinaikos/"/>
        <a href="http://sinidisi.gr/chavos-ikanopoiimenos-tin-emfanisi-to-apotelesma/"/>
      </related>
    </article>
  </body>
</html>