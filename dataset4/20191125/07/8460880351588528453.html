<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kultura/hazai-kultura/szerdan-kezdodik-a-faludi-nemzetkozi-filmszemle-2141655/"/>
    <meta property="og:site_name" content="BAMA"/>
    <meta property="article:published_time" content="2019-11-25T07:27:00+00:00"/>
    <meta property="og:title" content="Szerdán kezdődik a Faludi Nemzetközi Filmszemle"/>
    <meta property="og:description" content="22 kisjátékfilmet, 19 dokumentum-, valamint 10 animációs és kísérleti filmet láthat a közönség."/>
  </head>
  <body>
    <article>
      <h6 class="kicker">HÍVÁS</h6>
      <h1>Szerdán kezdődik a Faludi Nemzetközi Filmszemle</h1>
      <address>
        <time datetime="2019-11-25T07:27:00+00:00">25 Nov 2019, 07:27</time>
      </address>
      <h4>A szombatig tartó mustra versenyprogramjában 22 kisjátékfilm, 19 dokumentumfilm, valamint 10 animációs és kísérleti film szerepel.</h4>
      <p>Szerdán kezdődik a Faludi Nemzetközi Filmszemlét Budapesten.</p>
      <blockquote>A magyar jezsuita rendtartomány évente megrendezett tematikus filmszemléjének idei témája a Hívás.</blockquote>
      <p>A magyar alkotók mellett amerikai, fehérorosz, iráni, izraeli, lengyel, olasz, orosz, spanyol és ukrán filmesek munkái láthatók az ingyenes vetítéseken – tudatták a szervezők.</p>
      <p>A kisjátékfilm, a dokumentumfilm és az animációs és a kísérleti film kategóriák győzteseiről az Almási Tamás Kossuth-díjas filmrendező, forgatókönyvíró, operatőr; Lázár Kovács Ákos médiakutató; Karl Markovics színész, forgatókönyvíró, filmrendező; Kassay Réka animációs filmes és Ujj Mészáros Károly filmrendező, forgatókönyvíró, filmproducer alkotta zsűri dönt.</p>
      <p>Különdíjban részesül a legjobb elsőfilmes rendezés, a legjobb filmegyetemi hallgató által készített alkotás, továbbá a diák- és az ökumenikus zsűri is győztest hirdet majd a fesztiválon.</p>
      <p>Hozzátették:</p>
      <blockquote>az információs vetítéseken további csaknem 100 filmet nézhetnek meg az érdeklődők.</blockquote>
      <p>A filmszemléhez fotópályázat is kapcsolódik. Az előzsűri által legjobbnak ítélt alkotásokból november 29-én Budapesten, a Horánszky utcai Párbeszéd Házában nyílik kiállítás.</p>
      <p>A fesztivál részletes programja megtalálható a <a href="http://faludiakademia.hu/filmszemle-es-fotopalyazat/">faludiakademia.hu/filmszemle-es-fotopalyazat</a> oldalon.</p>
    </article>
  </body>
</html>