<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/huawei-matepad-pro-unikly-predpokladane-ceny-a-specifikace/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T07:27:09+00:00"/>
    <meta property="og:title" content="Huawei Matepad Pro – unikly předpokládané ceny a specifikace"/>
    <meta property="og:description" content="Očekává se, že nový vlajkový tablet Huawei MatePad Pro bude uveden na trh společně s řadou dalších produktů již dnes, ale my máme další informace."/>
  </head>
  <body>
    <article>
      <h1>Huawei Matepad Pro – unikly předpokládané ceny a specifikace</h1>
      <address><time datetime="2019-11-25T07:27:09+00:00">25 Nov 2019, 07:27</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Ohodnoťte článek</p>
      <p>Očekává se, že nový vlajkový tablet Huawei MatePad Pro bude uveden na trh společně s řadou dalších produktů na akci, která se bude konat dnešní den. Už jsme se okolo něj dočkali několika úniků, stejně jako teaseru od samotného Huawei. Díky tomu víme, že bude mít duální zadní kameru a podporu pro M-Pen. Přestože od jeho oficiálního uvedení na trh nás dělí jen pár hodin, dočkali jsme nyní se dalších specifikací a informací.</p>
      <p>Video, které Huawei <a href="https://gizchina.cz/2019/11/22/huawei-matepad-pro-v-prvnim-promo-videu/">zveřejnil</a> před několika dny, potvrdilo všechny předchozí úniky, včetně nastavení duální zadní kamery, díry v předním levém horním rohu displeje pro selfie kameru a podporu stylusu M-Pen. Nově víme, že pod kapotou bude tikat HiSilicon Kirin 990 SoC s až 8 GB RAM a 512 GB interního úložiště.</p>
      <figure>
        <iframe data-src="https://twitter.com/RODENT950/status/1198583349859758081?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Huawei MatePad Pro a Stylus M-Pen</h3>
      <p>Kromě toho známe některé další informace o novém stylusu M-Pen. Nový stylus od Huawei přinese spoustu vylepšení včetně 20ms latence, šest vestavěných gest a až 10 hodin použití na jedno nabití. Stylus bude šestihranný, inspirovaný tvarem dřevěné tužky a bude mít hmotnost 14g o průměru 160mm. Špička pak je vyrobena ze speciálního kompozitního materiálu, který nabízí lepší zážitek z psaní.</p>
      <figure>
        <img src="https://gizchina.cz/wp-content/uploads/2019/11/matepad-pro-1.jpeg"/>
      </figure>
      <p>Kromě výše uvedených funkcí bude MatePad Pro vybaven velkou baterií o kapacitě 7 250 mAh s podporou rychlého nabíjení 40 W, což jej odliší od jakékoli jiného tabletu na trhu. V neposlední řadě bude k dispozici ve čtyřech barvách, včetně bílé, modré, zelené a oranžové. Ceny by pak měly být stanoveny následovně – 3 699 juanů (6 GB + 128 GB) – cca 525 dolarů, 3 999 juanů (6 GB + 256 GB) – cca 568 dolarů a 5 499 juanů (8 GB + 512 GB) – cca 781 dolarů. Tyto ceny je třeba brát s trochou nejistoty, protože tyto informace byly mezitím ze <a href="http://www.slashleaks.com/">Slashleaks</a> odstraněny. Bez ohledu na to, MatePad Pro určitě nebude levný kouskem.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/25/high-end-reproduktor-huawei-sound-x-stoji-280/"/>
        <a href="https://gizchina.cz/2019/11/25/huawei-matepad-pro-je-oficialne-na-svete/"/>
        <a href="https://gizchina.cz/2019/11/22/huawei-na-nas-chysta-novy-model-matebook-d/"/>
      </related>
    </article>
  </body>
</html>