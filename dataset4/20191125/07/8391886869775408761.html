<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzonspor/karaman-in-getafe-ve-galatasaray-karari-h375357.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T07:37:45+00:00"/>
    <meta property="og:title" content="Karaman'ın Getafe ve Galatasaray kararı"/>
    <meta property="og:description" content="Ünal Karaman haftasonu oynanacak Galatasaray sınavını düşünerek, perşembe günü Getafe’ye karşı genç oyuncularını sahaya sürecek. Sosa, Sturridge, Nwakaeme ve Sörloth gibi yıldızlar ise Aslan karşısında sahada olacak."/>
  </head>
  <body>
    <article>
      <h1>Karaman'ın Getafe ve Galatasaray kararı</h1>
      <h2>Ünal Karaman haftasonu oynanacak Galatasaray sınavını düşünerek, perşembe günü Getafe’ye karşı genç oyuncularını sahaya sürecek. Sosa, Sturridge, Nwakaeme ve Sörloth gibi yıldızlar ise Aslan karşısında sahada olacak.</h2>
      <address>
        <time datetime="2019-11-25T07:37:45+00:00">25 Nov 2019, 07:37</time>
      </address>
      <p>Sezon başından bu yana sıkışık maç trafiği ile mücadele eden ve kısıtlı kadrosu ile zaman zaman rotasyonda sorun yaşayan <a href="https://www.haber61.net/haberleri/trabzonspor">Trabzonspor</a>, Avrupa Ligi’ne havlu atılmasının ardından lige yoğunlaştı.</p>
      <p>Perşembe günü UEFA Avrupa Ligi’nde Getafe ile kozlarını paylaşacak olan Fırtına’da teknik direktör <a href="https://www.haber61.net/haberleri/%C3%BCnal+karaman">Ünal Karaman</a>, as oyuncularını bu maçta dinlendirmeyi planlıyor. Avrupa’da son oynanan Krasnodar maçında olduğu gibi yedek ve genç ağırlıklı bir kadro ile Getafe karşısına çıkacak olan Bordo-Mavililer, yıldız isimlerini ise Galatasaray maçına saklıyor.</p>
      <p>
        <b>Ekuban 2 buçuk ay sonra</b>
      </p>
      <p>Haftanın en önemli maçında pazar günü Sarı- Kırmızılılar ile karşılaşacak olan Karadeniz ekibinde, fizik olarak tam hazır olmayan Daniel Sturridge ve 2 buçuk aydır sahalardan uzak kalan Caleb Ekuban’dan iyi haber geldi. 3 maçtır forma giyemeyen Sturridge’in dev karşılaşmaya 11’de başlaması beklenirken, Ganalı forvet Ekuban’ın da uzun bir aradan sonra kulübede olacağı tahmin ediliyor.</p>
    </article>
  </body>
</html>