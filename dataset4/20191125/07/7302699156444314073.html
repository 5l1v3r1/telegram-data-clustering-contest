<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000112944"/>
    <meta property="og:site_name" content="MGR Online"/>
    <meta property="article:published_time" content="2019-11-25T07:09:00+00:00"/>
    <meta property="og:title" content="&quot;ตาหวาน BNK48&quot; คว้าเกียรตินิยมอันดับ 2 ควง &quot;แพนด้า&quot; รับปริญญา ม.ศิลปากร"/>
    <meta property="og:description" content="แฟนคลับสุดปลื้ม 2 สมาชิก BNK48 เข้ารับพระราชทานปริญญาบัตร ม.ศิลปากร ตาหวาน คว้าเกียรตินิยมอันดับ 2 อักษรศาสตร์ แพนด้า จบแล้วจ้ามัณฑนศิลป์ เฌอปราง-แก้ว-ปูเป้-ไข่มุก-เนย-จิ๊บ-นิ้ง-ฝ้าย-ขมิ้น-นิกี้-ผักโขม ร่วมยินดี ออม บินตรง"/>
  </head>
  <body>
    <article>
      <h1>"ตาหวาน BNK48" คว้าเกียรตินิยมอันดับ 2 ควง "แพนด้า" รับปริญญา ม.ศิลปากร</h1>
      <address><time datetime="2019-11-25T07:09:00+00:00">25 Nov 2019, 07:09</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011684601.JPEG"/>
      </figure>
      <p><b>แฟนคลับสุดปลื้ม 2 สมาชิก BNK48 เข้ารับพระราชทานปริญญาบัตร ม.ศิลปากร "ตาหวาน" คว้าเกียรตินิยมอันดับ 2 อักษรศาสตร์ "แพนด้า" จบแล้วจ้ามัณฑนศิลป์ "เฌอปราง-แก้ว-ปูเป้-ไข่มุก-เนย-จิ๊บ-นิ้ง-ฝ้าย-ขมิ้น-นิกี้-ผักโขม" ร่วมยินดี "ออม" บินตรงโผล่เซอร์ไพรส์</b><br/><br/>ปลื้มปิติกันทั้งวงไอดอลสาวบีเอ็นเคโฟร์ตี้เอจ (BNK48) และแฟนคลับ เมื่อ "ตาหวาน-อิสราภา ธวัชภักดี" สมาชิกรุ่นที่ 1 และ "แพนด้า-จิดาภา แช่มช้อย" สมาชิกรุ่นที่ 2 ได้เข้ารับพระราชทานปริญญาบัตร มหาวิทยาลัยศิลปากร จาก "สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ" ที่หอประชุมกองทัพเรือ เมื่อช่วงเช้าที่ผ่านมา (25 พ.ย.) โดย "ตาหวาน อิสราภา" รับพระราชทานปริญญาบัตร ศิลปศาสตรบัณฑิต เกียรตินิยมอันดับ 2 คณะอักษรศาสตร์ สาขาภาษาเกาหลี ขณะที่ "แพนด้า จิดาภา" รับพระราชทานปริญญาบัตร ศิลปศาสตรบัณฑิต คณะมัณฑนศิลป์ สาขาวิชาการออกแบบผลิตภัณฑ์<br/><br/>ขณะที่สมาชิก BNK48 ต่างก็เดินทางมาร่วมแสดงความยินดีกันรายคน นำโดย "เฌอปราง อารีย์กุล" หัวหน้าวง "แก้ว-ณัฐรุจา ชุติวรรณโสภณ" "ปูเป้-จิรดาภา อินทจักร" "ไข่มุก-วรัทยา ดีสมเลิศ" "เนย-กานต์ธีรา วัชรทัศนกุล" "จิ๊บ-สุชญา แสนโคต" "นิ้ง-มนัญญา เกาะจู" สมาชิกรุ่นที่ 1 "ฝ้าย-สุมิตรา ดวงแก้ว" , "ขมิ้น-มณิภา รู้ปัญญา" , "นิกี้-วรินท์รัตน์ ยลประสงค์" , "ผักโขม-สิริการย์ ชินวัชร์สุวรรณ" สมาชิกรุ่นที่ 2 และ "ออม-ปุณยวีร์ จึงเจริญ" หัวหน้าวงซีจีเอ็มโฟร์ตี้เอจ (CGM48) จาก จ.เชียงใหม่ อดีตสมาชิก BNK48 รุ่นที่ 2 ก็ได้เดินทางมาแสดงความยินดีเช่นกัน</p>
      <figure>
        <img src="https://mpics.mgronline.com/pics/Images/562000011684602.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/onlinesection/photo-gallery/9620000112944"/>
      </related>
    </article>
  </body>
</html>