<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/suchasni-pidlitky-u-vsomu-sviti-vedut-sydyachyj-sposib-zhyttya-doslidzhennya.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T07:59:39+00:00"/>
    <meta property="og:title" content="Сучасні підлітки у всьому світі ведуть сидячий спосіб життя – дослідження"/>
    <meta property="og:description" content="Сучасні підлітки у всьому світі ведуть сидячий спосіб життя - дослідження"/>
  </head>
  <body>
    <article>
      <h1>Сучасні підлітки у всьому світі ведуть сидячий спосіб життя – дослідження</h1>
      <h2>У дослідженні не називаються чіткі причини, які пояснювали б таку поведінку підлітків</h2>
      <address>
        <time datetime="2019-11-25T07:59:39+00:00">25 Nov 2019, 07:59</time>
      </address>
      <figure>
        <img src="https://1news.com.ua/wp-content/uploads/2019/11/4-19.jpg"/>
      </figure>
      <p>Сучасні підлітки в усьому світі дуже мало рухаються, особливо ця проблема зачіпає дівчат. Лише близько 15 відсотків з них достатньо рухаються. Четверо з п’яти підлітків рухаються недостатньо, стверджується в дослідженні Всесвітньої організації охорони здоров’я (ВООЗ), – інформує 1NEWS.</p>
      <p>Дані ВООЗ ґрунтуються на опитуваннях 1,6 мільйона школярів у віці від 11 до 17 років в 146 країнах, які проводилися в період з 2001 по 2016 рік.</p>
      <p>У дослідженні не називаються чіткі причини, які пояснювали б таку поведінку підлітків. Утім, на думку вчених, до зниження рівня фізичної активності могла призвести “електронна революція”, яка змінила “руховий стереотип підлітків”. Через це вони мало рухаються і ведуть сидячий спосіб життя.</p>
      <p>Крім того, в деяких країнах на поведінку підлітків сильно впливає ситуація з безпекою. “Існують місця, де стає все небезпечніше знаходитися на вулиці і бути там активними. Якщо зовні небезпечно, то підлітки починають рідше ходити в школу пішки або менше кататися на велосипедах”, – говорить Ліан Райлі, яка брала участь в роботі над дослідженням.</p>
      <p>Згідно з рекомендаціями ВООЗ, діти і підлітки від 5 до 17 років повинні бути активними як мінімум 60 хвилин в день, а якщо вони перевищуватимуть цю норму, то це лише піде їм на користь. Дорослі від 18 до 64 років повинні бути фізично активними мінімум 150 хвилин в тиждень або щонайменше 75 хвилин в тиждень займатися спортом.</p>
      <p>Джерело: <a href="https://www.dw.com/uk/%D0%B2%D0%BE%D0%BE%D0%B7-%D1%87%D0%B5%D1%82%D0%B2%D0%B5%D1%80%D0%BE-%D0%B7-%D0%BF%D1%8F%D1%82%D0%B8-%D0%BF%D1%96%D0%B4%D0%BB%D1%96%D1%82%D0%BA%D1%96%D0%B2-%D1%83-%D1%81%D0%B2%D1%96%D1%82%D1%96-%D0%B4%D1%83%D0%B6%D0%B5-%D0%BC%D0%B0%D0%BB%D0%BE-%D1%80%D1%83%D1%85%D0%B0%D1%8E%D1%82%D1%8C%D1%81%D1%8F/a-51361929">Німецька хвиля</a></p>
    </article>
  </body>
</html>