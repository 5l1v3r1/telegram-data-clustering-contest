<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/samsun/feto-nun-ankesor-sorusturmasinda-18-gozalti-karari-h375356.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T07:40:51+00:00"/>
    <meta property="og:title" content="FETÖ'nün ankesör soruşturmasında 18 gözaltı kararı"/>
    <meta property="og:description" content="Samsun'da (FETÖ) yapılanmasına ilişkin ankesör soruşturması kapsamında 18 şüpheli hakkında gözaltı kararı verildi."/>
  </head>
  <body>
    <article>
      <h1>FETÖ'nün ankesör soruşturmasında 18 gözaltı kararı</h1>
      <h2>Samsun'da (FETÖ) yapılanmasına ilişkin ankesör soruşturması kapsamında 18 şüpheli hakkında gözaltı kararı verildi.</h2>
      <address>
        <time datetime="2019-11-25T07:40:51+00:00">25 Nov 2019, 07:40</time>
      </address>
      <p><a href="https://www.haber61.net/haberleri/samsun">Samsun</a>'da Fetullahçı Terör Örgütü (FETÖ) yapılanmasına ilişkin ankesör soruşturması kapsamında 16'sı muvazzaf 2'si kapatılan askeri okul öğrencisi 18 şüpheli hakkında gözaltı kararı verildi.</p>
      <p>Samsun Cumhuriyet Başsavcılığınca yürütülen soruşturmada, örgütün "mahrem imam"larınca kontörlü/ankesörlü telefonlardan ardışık arandıkları tespit edilen aralarında muvazzaf subay, astsubay, uzman çavuş ve kapatılan askeri okul öğrencilerinin de bulunduğu 18 zanlı hakkında gözaltı kararı çıktı.</p>
      <p>Terörle Mücadele Şube Müdürlüğünce 16'sı muvazzaf, 2'si kapatılan askeri okul öğrencisi 18 şüphelinin yakalanması için Samsun merkezli 13 ilde eş zamanlı operasyon başlatıldı.</p>
      <p>Kimi zanlıların yakalandığı, soruşturmanın devam ettiği bildirildi.</p>
    </article>
  </body>
</html>