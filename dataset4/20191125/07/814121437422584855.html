<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/tylko-u-nas/10274316/donald-tusk-konczy-pisac-swoja-ksiazke-wiemy-co-w-niej-bedzie.html"/>
    <meta property="og:site_name" content="Wprost"/>
    <meta property="article:published_time" content="2019-11-25T07:52:00+00:00"/>
    <meta property="og:title" content="Donald Tusk kończy pisać swoją książkę. Wiemy, co w niej będzie"/>
    <meta property="og:description" content="Według naszych informacji w książce „Szczerze” Donald Tusk skupi się przede wszystkim na upływającej 5-letniej kadencji szefa Rady Europejskiej. Ale Mateuszowi Morawieckiemu też ma się dostać."/>
  </head>
  <body>
    <article>
      <h1>Donald Tusk kończy pisać swoją książkę. Wiemy, co w niej będzie</h1>
      <address><time datetime="2019-11-25T07:52:00+00:00">25 Nov 2019, 07:52</time> by <a rel="author">Joanna Miziołek</a></address>
      <p>
        <b>Według naszych informacji w książce „Szczerze” Donald Tusk skupi się przede wszystkim na upływającej 5-letniej kadencji szefa Rady Europejskiej. Ale Mateuszowi Morawieckiemu też ma się dostać.</b>
      </p>
      <p>Donald Tusk w ostatnich dniach był podobno bardzo zajęty pisaniem swojej książki. Na tyle, że po odmawiał wszystkie spotkania z przyjaciółmi. – Donald kończy pisać książkę, więc kontakt jest z nim utrudniony. Co ciekawe termin jej oddania dawno minął i wydawca odchodzi od zmysłów. Tymczasem Tusk już teraz przekroczył objętość książki. Końcowy termin mija dziś w ostatnią niedzielę listopada – opowiada nasz informator. Co będzie w książce Tuska, która ma tytuł „Szczerze”? – Tusk skupiał się w niej przede wszystkim na 5-letniej kadencji szefa Rady Europejskiej.</p>
      <p>Z tego co zdradzał po tej książce może się na niego obrazić pół Europy, w tym David Cameron, Theresa May, Boris Johnson. Podobno nawet Angela Merkel może nie być zadowolona z książki Tuska. Co do wątków polskich to będą poboczne. Ale w nich opisze zachowanie Mateusza Morawieckiego na unijnych szczytach – zdradza nasz informator.</p>
      <p>Wcześniej Donald <a href="https://www.wprost.pl/tematy/10126334/donald-tusk.html">Tusk</a> zareklamował swoją książkę za pośrednictwem Twittera. „Jak mówi obecna władza: uczciwi nie mają się czego obawiać” – napisał szef Europejskiej Partii Ludowej.</p>
      <p>Książka „Szczerze” Donalda Tuska ma premierę 12 grudnia.</p>
      <related>
        <h4>Czytaj także:</h4>
        <a href="https://www.wprost.pl/polityka/10272088/donald-tusk-zdradza-powody-rezygnacji-ze-startu-w-wyborach-prezydenckich-oskarza-pis-i-tvp.html"/>
      </related>
      <footer>Źródło: <a href="https://www.wprost.pl/tygodnik/">Wprost</a></footer>
    </article>
  </body>
</html>