<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/nederland-krijgt-een-er-een-nieuwe-omroep-bij-arnold-karskens-wil-met-zijn-omroep-de-publieke-omroep-veroveren/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T07:00:14+00:00"/>
    <meta property="og:title" content="Nederland krijgt er een nieuwe omroep bij! Arnold Karskens wil met zijn omroep de publieke omroep veroveren"/>
    <meta property="og:description" content="Voormalig knuffelbeer van links, Arnold Karskens, en voormalig VVD-Kamerlid Ybeltje Berckmoes – die is weggepest door haar VVD fractiegenoten – zijn een nieuwe omroep gestart: Ongehoord Nederland. Ze zoeken direct steun bij de twee partijen die ook de ongehoorde stem van Nederland vertolken: het Forum voor Democratie en de PVV.  Eerder dit weekend verscheen er al een bijzonder interview met Karskens in de Telegraaf, vandaag komt Karskens met de volgende motivatie voor zijn nieuwe omroep: “Nederland verandert langzaam in een heel nauwe maatschappij waarin problemen als massamigratie niet meer worden benoemd. Wij willen een stem zijn voor mensen die de Nederlandse cultuur hoog hebben zitten en terugverlangen naar de tijd dat je nog alles kon zeggen. Zonder politiek correct te hoeven zijn. De authentieke vrijheidsdrang die in Nederland hoog stond aangeschreven, is heel beperkt geworden. Ik voel me verplicht daar iets tegen te doen.” Men zou denken, waarom sluiten zij zich niet aan bij PowNed of WNL om zo het rechtse…"/>
  </head>
  <body>
    <article>
      <h1>Nederland krijgt er een nieuwe omroep bij! Arnold Karskens wil met zijn omroep de publieke omroep veroveren</h1>
      <address><time datetime="2019-11-25T07:00:14+00:00">25 Nov 2019, 07:00</time> by <a rel="author">Bart Reijmerink</a></address>
      <p>
        <b>Voormalig knuffelbeer van links, Arnold Karskens, en voormalig VVD-Kamerlid Ybeltje Berckmoes – die is weggepest door haar VVD fractiegenoten – zijn een nieuwe omroep <a href="https://www.telegraaf.nl/nieuws/29590886/nieuwe-omroep-ongehoord-nederland-wil-plek-in-bestel">gestart</a>: Ongehoord Nederland. Ze zoeken direct steun bij de twee partijen die ook de ongehoorde stem van Nederland vertolken: het Forum voor Democratie en de PVV. </b>
      </p>
      <p>Eerder dit weekend verscheen er al een <a href="https://www.telegraaf.nl/lifestyle/394200443/oorlogscorrespondent-arnold-karskens-linkse-politici-zijn-zo-hypocriet"><b>bijzonder</b></a> interview met Karskens in de Telegraaf, vandaag komt Karskens met de volgende motivatie voor zijn nieuwe omroep:</p>
      <blockquote>“Nederland verandert langzaam in een heel nauwe maatschappij waarin problemen als massamigratie niet meer worden benoemd. Wij willen een stem zijn voor mensen die de Nederlandse cultuur hoog hebben zitten en terugverlangen naar de tijd dat je nog alles kon zeggen. Zonder politiek correct te hoeven zijn. De authentieke vrijheidsdrang die in Nederland hoog stond aangeschreven, is heel beperkt geworden. Ik voel me verplicht daar iets tegen te doen.”</blockquote>
      <p>Men zou denken, waarom sluiten zij zich niet aan bij PowNed of WNL om zo het rechtse geluid te versterken. Aangezien ze ook al steun zoeken bij het Forum en de PVV lijkt het erop dat ze een rechtse omroep willen vormen. Toch is dat niet zo, Berckmoes benadrukt dat de omroep onafhankelijk wordt, niet links of rechts.</p>
      <blockquote>“We zijn niet links of rechts, maar onafhankelijk. Wij willen een tegengeluid laten horen en de eenzijdigheid tegengaan. Wij lanceren vandaag onze website ongehoordnederland.nl waar mensen die zich ongehoord voelen, een minuut filmtijd krijgen om hun zegje te doen. Ik laat me graag verrassen om iets van anderen te leren”,</blockquote>
      <p>We zijn benieuwd hoeveel media aandacht de twee kunnen genereren om hun project van de grond te krijgen. Een beetje vernieuwing binnen de NPO kan zeker geen kwaad.</p>
      <figure>
        <iframe src="https://www.youtube.com/embed/0xH7QKOdb8M" width="1132" height="637" data-service="Youtube" scrolling="no"/>
      </figure>
    </article>
  </body>
</html>