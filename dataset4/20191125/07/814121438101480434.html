<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10274370/przerazajacy-upadek-akrobatki-w-cyrku-spadla-z-wysokosci-11-metrow.html"/>
    <meta property="og:site_name" content="Wprost"/>
    <meta property="article:published_time" content="2019-11-25T07:29:00+00:00"/>
    <meta property="og:title" content="Przerażający upadek akrobatki w cyrku. Spadła z wysokości 11 metrów"/>
    <meta property="og:description" content="Na oczach publiczności rozegrały się dramatyczne sceny. Akrobatka spadła z wysokości 36 stóp, czyli około 11 metrów. Do zdarzenia doszło podczas występu w londyńskim Hyde Parku Winter Wonderland."/>
  </head>
  <body>
    <article>
      <h1>Przerażający upadek akrobatki w cyrku. Spadła z wysokości 11 metrów</h1>
      <address>
        <time datetime="2019-11-25T07:29:00+00:00">25 Nov 2019, 07:29</time>
      </address>
      <p>
        <b>Na oczach publiczności rozegrały się dramatyczne sceny. Akrobatka spadła z wysokości 36 stóp, czyli około 11 metrów. Do zdarzenia doszło podczas występu w londyńskim Hyde Parku Winter Wonderland.</b>
      </p>
      <p>Jak informuje The Telegraph, do wyglądającego groźnie incydentu doszło podczas Zippos Christmas Circus Show. Przed rozentuzjazmowanym tłumem 35-letnia Jackie Louise Armstrong wykonywała akrobacje w powietrzu. W pewnym momencie „wyślizgnęła się z uprzęży” i spadła z wysokości 36 stóp, czyli około 11 metrów. Personel natychmiast rzucił się w stronę akrobatki, która nie podnosiła się ze sceny. Publiczność została poproszona o opuszczenie namiotu, w którym odbywał się pokaz. Armstrong została przetransportowana do szpitala. Jej obecny stan nie jest znany – informuje The Telegraph.</p>
      <p>Rzecznik Zippos Circus powiedział, że Jackie Armstrong jest artystką cyrkową z 10-letnim doświadczeniem. Założyciel i dyrektor Circus Martin Burton podkreślał, jak ważnym ogniwem dla cyrkowej społeczności jest akrobatka. – Jackie jest bardzo doświadczoną artystką, którą cenimy jako część naszej rodziny cyrkowej – zaczął. – Oczywiście jesteśmy zaniepokojeni tym, co się wydarzyło. Oferujemy jej i jej rodzinie pełne wsparcie – dodał Burton.</p>
      <related>
        <h4>Czytaj także:</h4>
        <a href="https://www.wprost.pl/swiat/10274317/pies-wykopal-dziure-w-ogrodzie-wlasciciel-odcial-mu-za-to-przednie-lapy.html"/>
      </related>
      <footer>Źródło: Telegraph</footer>
    </article>
  </body>
</html>