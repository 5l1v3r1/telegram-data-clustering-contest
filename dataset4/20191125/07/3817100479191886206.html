<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/dtp/na-kotsiyubinskogo-pyaniy-vodiy-vhav-u-jitloviy-budinok-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T07:57:58+00:00"/>
    <meta property="og:title" content="На Коцюбинського п'яний водій в'їхав у житловий будинок (Фото)"/>
    <meta property="og:description" content="23 листопада у Вінниці на перехресті вулиці Замостянської та проспекту Коцюбинського водій не впорався з керуванням та в'їхав у житловий будинок. За кермом перебував 21-річний вінничанин у стані алкогольного сп'яніння. Після зіткнення, він та пасажири транспортного засобу намагались втекти. Порушника затримали працівники поліції охорони."/>
  </head>
  <body>
    <article>
      <h1>На Коцюбинського п'яний водій в'їхав у житловий будинок (Фото)</h1>
      <address>
        <time datetime="2019-11-25T07:57:58+00:00">25 Nov 2019, 07:57</time>
      </address>
      <p>
        <b>23 листопада у Вінниці на перехресті вулиці Замостянської та проспекту Коцюбинського водій не впорався з керуванням та в'їхав у житловий будинок. За кермом перебував 21-річний вінничанин у стані алкогольного сп'яніння. Після зіткнення, він та пасажири транспортного засобу намагались втекти. Порушника затримали працівники поліції охорони.</b>
      </p>
      <p>Про це повідомляють у відділі комунікації поліції Вінницької області.</p>
      <p>За попередньою інформацією, вночі наряд групи реагування поліції охорони під час чергування помітив автомобіль, який на великій швидкості перетнув перехрестя вулиць Замостянська і Коцюбинського. Не впоравшись з керуванням, водій виїхав на тротуар, ледь не збивши пішоходів, і в’їхав у житловий будинок. З місця події водій та його пасажири намагалися втекти. Поліцейські охорони їх затримали та викликали патрульний екіпаж і слідчо-оперативну групу Вінницького ВП для складання адміністративних матеріалів.</p>
      <p>Затриманим виявився 21-річний вінничанин, який вже неодноразово притягувався до відповідальності за порушення правил дорожнього руху.</p>
      <p>За цим фактом відносно порушника складено адміністративні протоколи за ст. 124 КУпАП (Порушення правил дорожнього руху, що спричинило пошкодження транспортного засобу і будинку) та ст. 130 КУпАП (Керування транспортними засобами у стані алкогольного сп’яніння). За повторне порушення статті 130 КУпАП передбачений штраф у розмірі однієї тисячі двохсот неоподатковуваних мінімумів доходів громадян з позбавленням права керування транспортними засобами на строк три роки.</p>
      <p>Нагадаємо, 22 листопада на проспекті Коцюбинського, неподалік Центрального ринку, автомобіль Nissan <a href="https://vinbazar.com/news/dtp/na-kotsiyubinskogo-nissan-vhav-u-stinu-budinku-v-dtp-zaginuv-vodiy-foto">в’їхав у стіну житлового будинку</a>. Тоді 63-річний водій іномарки загинув на місці.</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>