<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/news/nea/koinonia/toys-brike-sto-domatio-tis-tin-akinitopoiisan-kai-tin-eklepsan"/>
    <meta property="og:site_name" content="24NEWS"/>
    <meta property="article:published_time" content="2019-11-25T07:37:00+00:00"/>
    <meta property="og:title" content="Τους βρήκε στο δωμάτιό της - Της επιτέθηκαν και την έκλεψαν"/>
    <meta property="og:description" content="Την εξανάγκασαν να ανοίξει το χρηματοκιβώτιό της"/>
  </head>
  <body>
    <article>
      <h1>Τους βρήκε στο δωμάτιό της - Της επιτέθηκαν και την έκλεψαν</h1>
      <h2>Την εξανάγκασαν να ανοίξει το χρηματοκιβώτιό της</h2>
      <address>
        <time datetime="2019-11-25T07:37:00+00:00">25 Nov 2019, 07:37</time>
      </address>
      <p>Υπόθεση διάρρηξης κατοικίας και ληστείας, διερευνά η Αστυνομία στηΛεμεσό, μετά από σχετική καταγγελία, που έγινε χθες από 42χρονη κάτοικο Λεμεσού.</p>
      <p>Σύμφωνα με την παραπονούμενη, γύρω στις 6.30μ.μ. χθες, αφού επέστρεψε στο διαμέρισμά της, στη Λεμεσό, αντιλήφθηκε δύο άγνωστους της άνδρες, να βρίσκονται εντός του δωματίου της. Μόλις οι δύο άνδρες αντιλήφθηκαν την παρουσία της, φέρονται να της επιτέθηκαν και να την ακινητοποίησαν.</p>
      <p>Ακολούθως, σύμφωνα πάντα με την καταγγελία, την εξανάγκασαν να ανοίξει το χρηματοκιβώτιό της. Από το χρηματοκιβώτιο, οι δύο δράστες φέρονται να έκλεψαν διάφορα κοσμήματα, χρυσαφικά και χρηματικό ποσό και στη συνέχεια να τράπηκαν σε φυγή προς άγνωστη κατεύθυνση.</p>
      <p>Σύμφωνα με την παραπονούμενη οι δύο δράστες περιγράφονται ως λεπτής σωματικής διάπλασης, ύψους 1.80μ. περίπου, με μαύρα μαλλιά, ενώ κατά το χρόνο διάπραξης της ληστείας, ο ένας φορούσε μπεζ αντιανεμικό σακάκι και παντελόνι σκούρου χρώματος, ενώ ο δεύτερος αντιανεμικό σακάκι, χρώματος μπλε σκούρο και παντελόνι σκούρου χρώματος. Και οι δύο είχαν καλυμμένο το πρόσωπο τους, με μαύρα μαντήλια.</p>
      <p>Το ΤΑΕ Λεμεσού διερευνά την υπόθεση.</p>
      <related>
        <a href="https://www.24sports.com.cy/gr/news/nea/koinonia/anastatosi-stin-larnaka-ekapsan-leoforeia-gnostis-etairias"/>
        <a href="https://www.24sports.com.cy/gr/news/nea/kosmos/i-frikti-zoi-ton-ypallilon-poy-elegxoyn-ti-tha-emfanistei-sto-facebook"/>
        <a href="https://www.24sports.com.cy/gr/news/nea/koinonia/kypros-moy-elegan-oti-einai-apisti-den-pisteya-mexri-poy-tin-ekana-tsakoti"/>
      </related>
    </article>
  </body>
</html>