<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/25/kaune-apdovanoti-geriausi-lietuvos-ukininkai/"/>
    <meta property="og:site_name" content="alkas.lt"/>
    <meta property="article:published_time" content="2019-11-25T07:32:00+00:00"/>
    <meta property="og:title" content="Kaune apdovanoti geriausi Lietuvos ūkininkai"/>
    <meta property="og:description" content="Lapkričio 22 d. ūkininkai iš visos Lietuvos susirinko į tradicinį renginį „Metų ūkis“, kuriame apdovanoti geriausieji."/>
  </head>
  <body>
    <article>
      <h1>Kaune apdovanoti geriausi Lietuvos ūkininkai</h1>
      <address>
        <time datetime="2019-11-25T07:32:00+00:00">25 Nov 2019, 07:32</time>
      </address>
      <figure>
        <img src="http://alkas.lt/wp-content/uploads/2019/11/Apdovanoti-geriausi-ukininkai-2019_zum.lt_.jpg"/>
        <figcaption>Apdovanoti geriausi ūkininkai 2019 | zum.lt nuotr.</figcaption>
      </figure>
      <p>Lapkričio 22 d. ūkininkai iš visos Lietuvos susirinko į tradicinį renginį „Metų ūkis“, kuriame apdovanoti geriausieji.</p>
      <p>Svarbiausias varžytuvių reikalavimas  – ūkis turėjo būti padaręs didžiausią pažangą per šiuos metus.  Kaip rodo konkurso statistika, ūkio dydis ir ūkininko amžius –  tikrai ne lemiami faktoriai nugalėti geriausio ūkio rinkimuose.</p>
      <p>Varžytuvėse iš viso dalyvavo 420 ūkių. Iš jų išrinkti 116 nugalėtojų iš 39 savivaldybių.</p>
      <p>Šventėje dalyvavęs žemės ūkio ministras Andrius Palionis pasidžiaugė tiek konkurse laimėjusiais, tiek dalyvavusiais jame iniciatyviais, darbščiais ir išradingais, mylinčiais žemę žmonėmis, kurių ne vienas tęsia savo tėvų ir senelių pradėtus darbus.</p>
      <p>„Gera stebėti, kaip kasmet keičiasi ir stiprėja, modernėja šalies ūkiai. Jūsų dėka pamatome kaimą kitomis akimis”, – kalbėjo ministras.  </p>
      <p>Konkursas „Metų ūkis“, kurį rengia Lietuvos ūkininkų sąjunga, vyksta nuo 1994 metų.</p>
      <related>
        <h4>Susiję straipsniai:</h4>
        <a href="http://alkas.lt/2016/01/15/apdovanoti-geriausi-salies-ekologai/"/>
        <a href="http://alkas.lt/2016/12/16/apdovanoti-geriausi-lietuvos-metu-gaminiai/"/>
        <a href="http://alkas.lt/2019/10/11/rinkis-preke-lietuviska-2019-apdovanoti-geriausi-is-geriausiuju/"/>
        <a href="http://alkas.lt/2018/06/23/sausrai-ukininkai-galejo-pasiruosti-is-anksto/"/>
        <a href="http://alkas.lt/2019/01/09/ignalinos-ukininkai-smagiai-atsisveikino-su-praejusius-metais/"/>
      </related>
    </article>
  </body>
</html>