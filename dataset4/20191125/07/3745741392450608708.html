<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/bmw-patent-ihlali-yuzunden-davalik-oldu-h80458.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T07:39:33+00:00"/>
    <meta property="og:title" content="BMW, Patent İhlali İddiasıyla Davalık Oldu"/>
    <meta property="og:description" content="ABD merkezli bir teknoloji şirketi, BMW'nin kendi teknolojilerini kopyaladığını ve araçlarında kullandığını öne sürerek otomobil devine dava açtı."/>
  </head>
  <body>
    <article>
      <h1>BMW, Patent İhlali İddiasıyla Davalık Oldu</h1>
      <h2>ABD merkezli bir teknoloji şirketi, otomobil devi BMW'ye dava açtı. Şirket, BMW'nin kendi teknolojilerini kopyaladığını ve araçlarında kullandığını öne sürüyor. BMW cephesinden ise açıklama gelmedi.</h2>
      <address><time datetime="2019-11-25T07:39:33+00:00">25 Nov 2019, 07:39</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Lisans anlaşmazlıkları, teknoloji devlerini karşı karşıya getiren en önemli meselelerden bir tanesi. Bu anşalmazlıklarda bir şirket, kendisine ait olduğunu söylediği bir yazılım ya da teknolojik özelliği, başka bir şirketin izinsiz kullandığını iddia ediyor ve bu bağlamda <b>dava </b>açıyor. Açılan davalar, genelde davayı açan <b>lehine</b> sonuçlanıyor.</p>
      <p>Teknoloji tutkunları daha çok, akıllı telefon sektöründe yaşanan lisans davaları ile haşır neşir. Ancak bu kez alışılmışın dışında, otomobil sektöründe benzer bir olay yaşandı. ABD merkezli "Paice LLC" isimli bir teknoloji firması, otomobil sektörünün en önemli isimlerinden bir tanesi olan <b>BMW</b>'ye lisans davası açtı. Şirket, BMW'nin kendi teknolojilerini basit bir şekilde <b>kopyaladığını </b>iddia ediyor.</p>
      <figure>
        <img src="https://www.webtekno.com/images/editor/default/0002/31/37a0fd8dc63a3c64813f5ce805b1afc850d41035.jpeg"/>
      </figure>
      <p>Davanın konusu olan teknoloji, BMW'nin hibrit (benzin-elektrik) araçlarının güç aktarma verimini artırmak için kullanılan yüksek voltaj teknolojisi. Şirket, BMW yetkililerine bu teknolojiyle ilgili teknik detaylar <b>sunduğunu </b>ancak BMW'nin bu teknolojiyi lisanslamak ya da satın almak yerine, kopyaladığını iddia ediyor. Paice LLC CEO'su Robert Oswald, yaptığı açıklamalarda <i>"BMW'ye yaptığımız iyi niyetli sunum, şirketin bu teknolojiyi kendi lehine kullanması ile sonlandı."</i> açıklamasını yaptı.</p>
      <p>Şirketin iddialarına göre söz konusu sunum, <b>2009 </b>yılında yapılmış. BMW de bu sunumdan bir sene sonra, bu teknolojinin kullanıldığı bir BMW X6 modelini üretmiş. Bu teknoloji, BMW X6'dan sonra bir süre kullanılmamış. Aradan geçen yıllar boyunca da Paice LLC'ye herhangi bir lisans başvurusunda <b>bulunmamış</b>. </p>
      <figure>
        <img src="https://www.webtekno.com/images/editor/default/0002/31/d2852033bd29d67f98bbc1cd8888115de182b776.jpeg"/>
      </figure>
      <p>Paice LLC'nin iddialarına göre yüksek voltaj teknolojisi, BMW'nin 330e, 530e ve 750e iPerformance isimli modellerinin yanı sıra i8 ve Mini Cooper Countryman'de de kullanılıyor. BMW cephesindense şu ana dek herhangi bir açıklama <b>yapılmadı</b>.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/lexus-300e-ozellikleri-h80312.html">Lexus, İlk Yüzde 100 Elektrikli Otomobil Modeli UX 300e'yi Tanıttı</a>
      </p>
      <p>ABD merkezli teknoloji üreticisiyle ilgili yapılan araştırmalar, şirketin ilk lisans davasının sadece BMW ile ilgili olmadığını ortaya koyuyor. Şirket, geçtiğimiz yıllarda da Hyundai, Ford ve Toyota'ya <b>benzer </b>davalar açmış durumda. Ancak söz konusu otomobil üreticileri, davayla uğraşmak yerine şirketle <b>anlaşmaya </b>varmışlar ve lisans ücreti ödemeyi kabul etmişler. Bakalım BMW'nin bu konudaki tavrı hangi yönde olacak?</p>
      <p><b>Kaynak : </b>https://carbuzz.com/news/someone-is-suing-bmw-for-technology-theft</p>
    </article>
  </body>
</html>