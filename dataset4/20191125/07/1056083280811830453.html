<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402196/%D9%81%DB%8C%D8%B3-%D8%A8%D9%88%DA%A9-%DB%8C%DA%A9-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D8%AA%D8%B4%D8%AE%DB%8C%D8%B5-%DA%86%D9%87%D8%B1%D9%87-%D8%A8%D8%B1%D8%A7%DB%8C-%D8%B4%D9%86%D8%A7%D8%B3%D8%A7%DB%8C%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AE%D9%88%D8%AF-%D8%B7%D8%B1%D8%A7%D8%AD%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T07:57:41+00:00"/>
    <meta property="og:title" content="فیس‌بوک یک اپلیکیشن تشخیص چهره برای شناسایی کارمندان خود طراحی کرد"/>
    <meta property="og:description" content="فیس‌بوک برای شناسایی کارمندان خود یک اپلیکیشن تلفن همراه طراحی کرده که به فناوری تشخیص چهره مجهز است."/>
  </head>
  <body>
    <article>
      <h1>فیس‌بوک یک اپلیکیشن تشخیص چهره برای شناسایی کارمندان خود طراحی کرد</h1>
      <address><time datetime="2019-11-25T07:57:41+00:00">25 Nov 2019, 07:57</time> by <a rel="author">مسعود جعفرشعار</a></address>
      <p>فیس‌بوک برای شناسایی کارمندان خود یک اپلیکیشن تلفن همراه طراحی کرده که به فناوری تشخیص چهره مجهز است.</p>
      <p><b>به گزارش ایسنا و به نقل از گیزمودو،</b> به تازگی خبری در مورد استفاده فیس بوک از سیستم تشخیص چهره منتشر شده است. فیس‌بوک ضمن تایید این خبر اعلام کرد که یک اپلیکیشن تلفن همراه ابداع کرده به سیستم تشخیص چهره مجهز است و برای شناسایی کارمندان این شرکت و دوستان آنها به کار می‌رود.</p>
      <p>کارمندان برای استفاده از این اپلیکیشن، تنها کافی است تا تلفن همراه خود را در برابر چهره فرد مورد نظر خود نگه دارند تا اپلیکیشن بتواند نام فرد و هویت او را تشخیص دهد و اطلاعات کافی را برای ردیابی هویت فرد ارائه کند. بدین ترتیب، شناسایی همه کارمندان با سرعت و دقت فراهم می‌شود.</p>
      <p>گزارش‌ها حاکی از این هستند که ابداع این اپلیکیشن، بین سال‌های 2015 تا 2016 صورت گرفته است.</p>
      <p>یک سخنگوی فیس‌بوک در مورد این خبر گفت: این اپلیکیشن نمی‌تواند همه کاربران فیس‌بوک را شناسایی کند؛ بلکه فقط برای شناسایی کارمندان این شرکت و دوستان آنها ابداع شده است.</p>
      <p>این اقدام فیس بوک پیش از این جنجال آفرین شده و گفته می شود تعدادی از کارکنان این شرکت به علت جمع آوری اطلاعات شخصی خود از طریق همین اپلیکیشن بدون کسب اجازه و تایید، از فیس بوک شکایت کرده‌اند.</p>
      <p>اگرچه این اقدام فیس‌بوک، تحسین‌برانگیز به نظر نمی‌رسد و موجب نارضایتی کامندان آن شده اما می‌تواند اطلاعاتی در مورد سیستم‌های تشخیص چهره‌ای که این شرکت در سیستم‌های عامل خود جای داده و آزمایش کرده است، ارائه دهند.</p>
      <p>انتهای پیام</p>
    </article>
  </body>
</html>