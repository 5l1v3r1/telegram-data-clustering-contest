<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sad-newspaper/_malina-safina-stijka-do-holodu/939242"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T07:11:00+00:00"/>
    <meta property="og:title" content="Малина Сафіна стійка до холоду"/>
    <meta property="og:description" content="&amp;mdash;&amp;ensp;Цьогоріч малина розчарувала. Ягід мало. Про продаж чи консервацію й мови не було. Бо після зими одразу стало літо, &amp;mdash; розповідає 49-річна Олена Тарасова із села Гусарка Більмацького району Запорізької області. &amp;mdash; Для рослин це стрес. Різке потепління навесні та ..."/>
  </head>
  <body>
    <article>
      <h1>Малина Сафіна стійка до холоду</h1>
      <address><time datetime="2019-11-25T07:11:00+00:00">25 Nov 2019, 07:11</time> by <a rel="author">Катерина РОМАНЧУК</a></address>
      <p>— Цьогоріч малина розчарувала. Ягід мало. Про продаж чи консервацію й мови не було. Бо після зими одразу стало літо, — розповідає <b>49-річна Олена Тарасова</b> із села Гусарка Більмацького району Запорізької області. — Для рослин це стрес.</p>
      <p>Різке потепління навесні та спекотне літо не сприяють закладці ягід. Вони обсипаються, не налившись.</p>
      <p>— Чоловік оновив сорти. Найбільше посадив голландської Сафіни, — продовжує. — Дає врожай влітку й восени. Добре переносить спеку та засуху. Сорт стійкий до грибків, не треба обробляти хімікатами. Урожай з одного куща становить 3–4 кілограми. Ягоди світлі й тверді, їх зручно перевозити. Таку малину легко продавати, бо вважають, що темні ягоди перезрілі і швидко попсуються.</p>
      <p>Малину на зиму так утеплює, щоб корінь не задихнувся і не зіпрів. Мульчує кущі соломою.</p>
    </article>
  </body>
</html>