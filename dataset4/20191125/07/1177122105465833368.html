<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/rare-bogdan-%28pnl%29-vom-avea-alegeri-anticipate-in-urmatoarele-ase-luni-148892.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T07:07:00+00:00"/>
    <meta property="og:title" content="Rareș Bogdan (PNL): Vom avea ALEGERI ANTICIPATE în următoarele șase luni"/>
    <meta property="og:description" content="Alegeri parlamentare anticipate vor avea loc în România în următoarele șase luni. Afirmația a fost făcută la RFI de eurodeputatul PNL Rareș Bogdan, care precizează că e..."/>
  </head>
  <body>
    <article>
      <h1>Rareș Bogdan (PNL): Vom avea ALEGERI ANTICIPATE în următoarele șase luni</h1>
      <address>
        <time datetime="2019-11-25T07:07:00+00:00">25 Nov 2019, 07:07</time>
      </address>
      <p>Alegeri parlamentare anticipate vor avea loc în România în următoarele șase luni. Afirmația a fost făcută la RFI de eurodeputatul PNL Rareș Bogdan, care precizează că e vorba de ”o strategie bine pusă la punct” a Partidului Național Liberal.</p>
      <p>Întrebat după victoria lui Klaus Iohannis la alegerile prezidențiale dacă este momentul cel mai potrivit pentru organizarea de alegeri parlamentare anticipate, Rareș Bogdan a răspuns: ”Absolut de acord și răspund un DA mare. Vom avea alegeri anticipate, sunt convins de asta, în următoarele șase luni de zile, cu cât mai repede, cu atât mai bine”.</p>
      <p>Întrebat dacă este o dorință a lui sau un proiect al PNL, liberalul a precizat: ”Este o strategie a noastră, o strategie atât a președintelui, cât și a PNL. Este și o dorință a mea, dar este o strategie bine pusă la punct a PNL în această idee, strategie pe care o vor susține și partenerii noștri până mai ieri în Opoziție, care susțin formula guvernamentală în frunte cu Ludovic Orban”.</p>
    </article>
  </body>
</html>