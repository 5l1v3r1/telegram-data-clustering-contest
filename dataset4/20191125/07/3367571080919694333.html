<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/gazzetta-multa-record-per-allan-adl-non-perdona-le-offese-al-figlio-edo-del-brasiliano-415675"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T07:54:00+00:00"/>
    <meta property="og:title" content="Gazzetta - Multa record per Allan: ADL non perdona le offese al figlio Edo del brasiliano"/>
    <meta property="og:description" content="Nessun ripensamento da parte di De Laurentiis che secondo quanto scrive l'edizione odierna della Gazzetta dello Sport è pronto ad uno scontro con la squadra"/>
  </head>
  <body>
    <article>
      <h1>Gazzetta - Multa record per Allan: ADL non perdona le offese al figlio Edo del brasiliano</h1>
      <h2>Nessun ripensamento da parte di De Laurentiis che secondo quanto scrive l'edizione odierna della Gazzetta dello Sport è pronto ad uno scontro con la squadra</h2>
      <address><time datetime="2019-11-25T07:54:00+00:00">25 Nov 2019, 07:54</time> by <a rel="author">Redazione Tutto Napoli.net</a></address>
      <p>Nessun ripensamento da parte di <b>Aurelio De Laurentiis </b>che secondo quanto scrive l'edizione odierna della Gazzetta dello Sport è pronto ad uno scontro con la squadra dal suo ritorno dagli States. Così scrive la rosea sul patron: "Ha dato l’ok ai suoi collaboratori per procedere all’invio delle raccomandate per l’attivazione del Collegio arbitrale e per avviare i procedimenti con la richiesta di risarcimento che arriverà fino al 25 per cento dello stipendio mensile lordo (di proposito, quello di ottobre non è stato ancora pagato) e per il solo <b>Allan</b> la richiesta sarà del 50 per cento (200 mila euro circa). La somma che verrà sottratta dalle buste paga dei giocatori si aggira intorno ai 2,5 milioni di euro. Il mediano brasiliano, dunque, pagherà più di ogni altro per le offese rivolte a Edo De Laurentiis, il vice presidente, nell’immediato dopo partita col Salisburgo quando il dirigente aveva provato a convincere i giocatori a rispettare l’ordine del padre che avrebbe voluto la squadra in ritiro. Alle sue rimostranze aveva risposto in maniera piccata proprio Allan al punto che le parti avevano sfiorato, addirittura, lo scontro fisico. Un atteggiamento che il presidente non ha sopportato insieme alla disobbedienza di tutti gli altri giocatori e alla contrarietà espressa da Carlo Ancelotti sulla questione ritiro.</p>
    </article>
  </body>
</html>