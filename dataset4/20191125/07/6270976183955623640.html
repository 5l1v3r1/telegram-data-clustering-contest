<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/parnas-nadav-kongresu-ssha-zapysy-pov-yazani-z-ukrayinoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-25T07:02:39+00:00"/>
    <meta property="og:title" content="Парнас надав Конгресу США записи, пов’язані з Україною"/>
    <meta property="og:description" content="Заарештований Лев Парнас, клієнт адвоката Трампа Рудольфа Джуліані, надав комітету з розвідки Палати представників аудіо- та відеозаписи, пов’язані з українським скандалом навколо справи конкурента президента Штатів Джо Байдена. Про це повідомляють ABC News. Джерела агентства повідомляють, що надані матеріали пов’язані із зусиллями Вашингтона змусити Київ розслідувати справу родини Байдена. Парнас надав записи у відповідь на […]"/>
  </head>
  <body>
    <article>
      <h1>Парнас надав Конгресу США записи, пов’язані з Україною</h1>
      <address><time datetime="2019-11-25T07:02:39+00:00">25 Nov 2019, 07:02</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/parnas-860x580-c-1.jpg"/>
      </figure>
      <p>
        <b>
          <b>Заарештований Лев Парнас, клієнт адвоката Трампа Рудольфа Джуліані, надав комітету з розвідки Палати представників аудіо- та відеозаписи, пов’язані з українським скандалом навколо справи конкурента президента Штатів Джо Байдена.</b>
        </b>
      </p>
      <p>Про це повідомляють <a href="https://abcnews.go.com/Politics/house-intelligence-committee-possession-video-audio-recordings-giuliani/story?id=67276448&amp;cid=clicksource_4380645_null_hero_hed">ABC News.</a></p>
      <p>Джерела агентства повідомляють, що надані матеріали пов’язані із зусиллями Вашингтона змусити Київ розслідувати справу родини Байдена. Парнас надав записи у відповідь на повістку Конгресу.</p>
      <p>Серед іншого, вони містять обговорення між Джуліані і Трампом.</p>
      <p>Адвокат Парнаса Джозеф Бонді відмовився коментувати ці заяви.</p>
      <p>10 жовтня у США заарештували двох бізнесменів <a href="https://rubryka.com/2019/11/11/parnas-poperedyv-zelenskogo-pro-pryzupynennya-ssha-vijskovoyi-dopomogy-detali/">Льва Парнаса</a> й Ігоря Фрумана – уродженців України й Білорусі, – які були спонсорами виборчої кампанії чинного президента США Дональда Трампа. Їх звинувачують у порушенні правил фінансування виборчих кампаній.</p>
      <p>За даними ЗМІ, з кінця 2018 року Фруман і Парнас представили Джуліані декільком українським прокурорам для обговорення справи Хантера Байдена – сина “демократа” Джо Байдена. Медіа повідомляли, що колишні генпрокурори України Віктор Шокін і Юрій Луценко “злили” Трампу компромат на його потенційного конкурента на виборах 2020 року Джо Байдена.</p>
      <p> </p>
    </article>
  </body>
</html>