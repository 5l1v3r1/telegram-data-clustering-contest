<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/cecilia-rodriguez-contro-ignazio-moser/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T07:03:59+00:00"/>
    <meta property="og:title" content="Cecilia Rodriguez contro Ignazio Moser: “Non mi vuole sposare, ecco perché”"/>
    <meta property="og:description" content="La storia d'amore tra Cecilia Rodriguez e Ignazio Moser sembra essere stabile, ma la sorellina di Belen si è lamentata perché lui non vuole sposarla."/>
  </head>
  <body>
    <article>
      <h1>Cecilia Rodriguez contro Ignazio Moser: “Non mi vuole sposare, ecco perché”</h1>
      <address><time datetime="2019-11-25T07:03:59+00:00">25 Nov 2019, 07:03</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Cecilia-e-Ignazio.jpg"/>
      </figure>
      <p>La storia d’amore tra Cecilia Rodriguez e Ignazio Moser sembra essere stabile, ma la sorellina di Belen si è lamentata perché lui non vuole sposarla.</p>
      <p>Accesa da un’improvvisa passione durante la partecipazione al Grande Fratello, la storia d’amore tra <a href="https://www.viagginews.com/2019/05/25/ignazio-moser-chi-e-fidanzato-cecilia-rodriguez/"><b>Ignazio Moser</b></a> e <a href="https://www.viagginews.com/2019/04/11/cecilia-rodriguez-immagini-sensuali-instagram/"><b>Cecilia Rodriguez</b></a> da quel momento non è stata mai in discussione. Mentre Belen Rodriguez viveva la propria relazione con Andrea Iannone tra alti e bassi, decideva di separarsi e alla fine tornava con Stefano De Martino, “Ceciu” invece viveva una storia d’amore praticamente perfetta, sorretta da un sentimento reciproco e apparentemente intangibile.</p>
      <p>Si potrebbe dunque pensare che tra loro ci sia in progetto un matrimonio prossimo. Resta da capire se Ignazio Moser è pronto per compiere il grande passo e prendere per sempre Cecilia in moglie. Nonostante il sentimento reciproco (come dimostrano le <b><a href="https://www.viagginews.com/2019/03/22/vacanze-piccanti-cecilia-rodriguez-ignazio-moser-video/">immagini hot in vacanza</a></b> la passione non manca), però, le nozze potrebbero non essere così imminenti. A farlo capire è stata la stessa Cecilia con un post su Instagram che, in tal senso, lascia spazio ad un’unica interpretazione.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Cecilia Rodriguez: “Ignazio non mi vuole sposare…”</h3>
      <figure>
        <embed-post data-src="https://www.instagram.com/p/B5Qf_B3o1ek" data-service="Instagram"/>
      </figure>
      <p>Nell’ultimo post pubblicato su <b>Instagram</b>, Cecilia ha detto chiaramente che le nozze con Ignazio sono lontane: “Anche se lui non mi vuole sposare,….. io continuo ad amarlo, per sempre !”. Insomma la ritrosia del compagno nell’affrontare le <b>nozze</b> non fa arrabbiare la bella showgirl argentina che, innamoratissima, non dà troppo peso alla cosa e si gode il sentimento che la lega al figlio d’arte. Quale sia il motivo dell’avversione al matrimonio di Ignazio non è dato saperlo e probabilmente il post è volutamente provocatorio per generare sia la reazione del compagno che quella della community. Sotto quel commento, infatti, centinaia di fan della <b>Rodriguez</b> l’hanno tranquillizzata, dicendole che presto o tardi Ignazio la stupirà con una proposta romantica.</p>
      <figure>
        <img src="https://www.viagginews.com/wp-content/uploads/2019/11/Cecilia-Rodriguez.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/maltempo-voragine-autostrada-immagini/"/>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
      </related>
    </article>
  </body>
</html>