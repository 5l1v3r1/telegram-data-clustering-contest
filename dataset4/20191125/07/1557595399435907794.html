<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/stis-10-tha-anoixoyn-ta-scholeia-logo-tis-kakokairias-giryonis-se-poies-perioches-tha-parameinoyn-kleista/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T07:02:14+00:00"/>
    <meta property="og:title" content="Στις 10 θα ανοίξουν τα σχολεία λόγω της κακοκαιρίας Γηρυόνης- Σε ποιες περιοχές θα παραμείνουν κλειστά"/>
    <meta property="og:description" content="Την απόφαση της Περιφέρειας Αττικής να ζητήσει από τους δήμους να ανοίξουν στις 10 το πρωί τα σχολεία λόγω της κακοκαιρίας Γηρυόνης ανακοίνωσε τα ξημερώματα ο Γιώργος Πατούλης."/>
  </head>
  <body>
    <article>
      <h1>Στις 10 θα ανοίξουν τα σχολεία λόγω της κακοκαιρίας Γηρυόνης- Σε ποιες περιοχές θα παραμείνουν κλειστά</h1>
      <address><time datetime="2019-11-25T07:02:14+00:00">25 Nov 2019, 07:02</time> by <a rel="author">Ναταλία Τσιλογιάννη</a></address>
      <p>«Η κακοκαιρία είναι σε εξέλιξη σε διάφορες περιοχές της Αττικής και για την ασφάλεια των μαθητών θα ζητήσουμε να μείνουν κλειστά τα σχολεία μέχρι τις 10 το πρωί» δήλωσε μεταξύ άλλων ο κ. Πατούλης στον ΘΕΜΑ 104,6.</p>
      <p>Σύμφωνα με τον ίδιο η πυροσβεστική μέχρι τις 6 το πρωί είχε δεχθεί 30 κλήσεις για αντλήσεις υδάτων στην Αττική.</p>
      <p>Να υπενθυμιστεί ότι λίγο πριν τις πέντε τα ξημερώματα της Δευτέρας η Γενική Γραμματεία Πολιτικής Προστασίας, ζήτησε από τους πολίτες - κατοίκους της Αττικής, να αποφύγουν τις μετακινήσεις έως τις 10 το πρωί. Όπως αναφέρεται στην ανακοίνωση - έκκληση οι μετακινήσεις πρέπει να αποφεύγονται τόσο για λόγους προληπτικούς, όσο και για την αποφυγή κυκλοφοριακής συμφόρησης, με πιθανές δυσάρεστες συνέπειες λόγω συσσώρευσης υδάτων.</p>
      <p>
        <b>Δεν θα λειτουργήσουν σχολεία και παιδικοί σταθμοί στον Δήμο Αριστοτέλη</b>
      </p>
      <p>Δεν θα λειτουργήσουν αύριο σχολεία, παιδικοί σταθμοί και ΚΔΑΠ στο δήμο Αριστοτέλη, λόγω της κατάστασης έκτακτης ανάγκης που βρίσκεται η περιοχή από τα ξημερώματα της Παρασκευής και της αυριανής επικείμενης σφοδρής επιδείνωσης των καιρικών συνθηκών, Αυτό ανακοίνωσε ο δήμαρχος του δήμου Αριστοτέλη, Στέλιος Βαλιάνος. Η απόφαση λήφθηκε για λόγους ασφαλείας των μαθητών. Θα ακολουθήσει και επίσημη ανακοίνωση από την ιστοσελίδα του δήμου.</p>
    </article>
  </body>
</html>