<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/tesla-cybertruck-gli-ordini-salgono-a-200-000-469107.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T07:30:59+00:00"/>
    <meta property="og:title" content="Tesla CyberTruck, gli ordini salgono a 200.000"/>
    <meta property="og:description" content="Dopo pochi giorni dalla sua presentazione ufficiale, il nuovo pick-up elettrico della casa di Palo Alto riscuote già un importante successo"/>
  </head>
  <body>
    <article>
      <h1>Tesla CyberTruck, gli ordini salgono a 200.000</h1>
      <h2>Dopo pochi giorni dalla sua presentazione ufficiale, il nuovo pick-up elettrico della casa di Palo Alto riscuote già un importante successo</h2>
      <address><time datetime="2019-11-25T07:30:59+00:00">25 Nov 2019, 07:30</time> by <a rel="author">Andrea Trezza</a></address>
      <p>Erano 146.000 ieri, <b>sono 200.000 oggi</b>: gli ordini per il nuovo Tesla CyberTruck stanno crescendo in maniera esponenziale. Dopo soli tre giorni dalla sua presentazione ufficiale, infatti, il nuovo <b>pick-up elettrico</b> della casa automobilistica di Palo Alto può dire di aver già riscosso successo. A rivelarlo è un tweet del numero uno di Tesla, Elon Musk, che con una semplice dicitura “200K” fa puro riferimento al numero di preordini.</p>
      <blockquote>
        <a href="https://www.formulapassion.it/automoto/mondoauto/tesla-cybertruck-gia-raggiunti-146000-preordini-469036.html">Tesla Cybertruck, già raggiunti i 146.000 preordini</a>
      </blockquote>
      <p>Per poter preordinare il nuovo CyberTruck di Tesla è necessario versare una caparra immediata di 100 dollari. Ricordiamo che i prezzo complessivo del veicolo <b>sfiora i 40.000 dollari</b>. Insomma, la gaffe di Elon Musk che negli scorsi giorni aveva testato la resistenza dei vetri antiproiettile, i quali in realtà sono andati distrutti, non sembra aver inficiato minimamente sull’interesse dei clienti per il nuovo pick-up a zero emissioni del marchio statunitense. Il lavoro di Tesla in termini di <b>design, potenza e autonomia</b> rispetto ai pick-up tradizionali, probabilmente, ha giocato un ruolo decisivo.</p>
      <footer>RIPRODUZIONE RISERVATA</footer>
    </article>
  </body>
</html>