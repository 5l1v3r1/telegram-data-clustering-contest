<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/urozhajnist-520-cz-ga-horoshij-rezultat-dlya-ninishnogo-sezonu-v-ukra%d1%97ni/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-25T07:30:00+00:00"/>
    <meta property="og:title" content="Урожайність 520 ц/га — хороший результат для нинішнього сезону в Україні"/>
    <meta property="og:description" content="9 листопада виробничий підрозділ «Перше травня» ТОВ «Астарта Прихоролля» завершив сезон копання цукрових буряків. Урожай перероблено на Новооржицькому цукр"/>
  </head>
  <body>
    <article>
      <h1>Урожайність 520 ц/га — хороший результат для нинішнього сезону в Україні</h1>
      <address>
        <time datetime="2019-11-25T07:30:00+00:00">25 Nov 2019, 07:30</time>
      </address>
      <figure>
        <img src="https://infoindustria.com.ua/wp-content/uploads/2019/11/svekla-sah.jpg"/>
      </figure>
      <p>
        <b>9 листопада виробничий підрозділ «Перше травня» ТОВ «Астарта Прихоролля» завершив сезон копання цукрових буряків. Урожай перероблено на Новооржицькому цукровому заводі «Астарти». Керівник виробничого підрозділу «Перше травня» ТОВ «Астарта Прихоролля» Василь Криворучко розповів про врожай та особливості роботи, повідомляє <a href="https://poltava.to/">ГО «Полтавщина Аграрна»</a>.</b>
      </p>
      <p>«Із кожного гектара ми зібрали 520 ц буряків у заліковій вазі. Зважаючи на спекотне літо й мінімальну (удвічі меншу за попередні роки) кількість опадів — це дуже гарний результат. Поряд із традиційними культурами найкращих європейських компаній, елітне насіння яких використовуємо щороку, цьогоріч уперше спробували насіння французької селекції», — говорить Василь Криворучко.</p>
      <p>Керівник особисто стежить за дотриманням технологічних процесів під час вирощування культур. Адже, щоб був гарний урожай, потрібно врахувати чимало тонкощів.</p>
      <p>«Цьогоріч ми засіяли 2 017 га цукрового буряка. Відповідно до сівозміни й упровадження технології кластерного обробітку грунту й вирощування культур, у 2020 році в нас на черзі збільшення масивів кукурудзи на зерно», — розповыдає Василь Криворучко.</p>
      <p>
        <b>Інфоіндустрія</b>
      </p>
    </article>
  </body>
</html>