<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/policiya-vidkrila-spravu-na-kiyanina-kotriy-znushchavsya-nad-svojeyu-matiryu-642157.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T07:28:06+00:00"/>
    <meta property="og:title" content="Поліція відкрила справу на киянина, котрий знущався над своєю матір’ю"/>
    <meta property="og:description" content="Чоловік вчиняв психологічне насилля над матір'ю"/>
  </head>
  <body>
    <article>
      <h1>Поліція відкрила справу на киянина, котрий знущався над своєю матір’ю</h1>
      <address>
        <time datetime="2019-11-25T07:28:06+00:00">25 Nov 2019, 07:28</time>
      </address>
      <h4>Чоловік вчиняв психологічне насилля над матір'ю</h4>
      <p>Столична поліція відкрила кримінальне провадження відносно чоловіка, який систематично нецензурно ображав та погрожував фізичною розправою рідній матері.</p>
      <p>Дільничні офіцери поліції зібрали достатньо матеріалів стосовно порушника. Триває досудове розслідування за фактом вчинення домашнього насильства. Про це <a href="https://kyiv.npu.gov.ua/news/novini/u-kijevi-prityagnuto-do-kriminalnoji-vidpovidalnosti-cholovika-kotrij-znushhavsya-nad-svojeyu-matir-yu/">повідомляє</a> пресслужба поліції Києва.</p>
      <p>Перша заява від киянки до Деснянського управління поліції надійшла ще у серпні цього року. Жінка скаржилася на свого сина, який вчиняє психологічне насилля над нею та погрожує їй розправою.</p>
      <p>«Відпрацьовуючи це звернення, за місцем мешкання на вулиці Закревського була опитана 62-річна потерпіла, яка проживає в квартирі разом із сином. За її словами, останній регулярно цькує, принижує, а іноді погрожує застосувати силу відносно неї. Пенсіонерка втомилася від знущань зі сторони свого родича, тому звернулася за допомогою до поліції. Сусіди також зазначили, що часто чують з приміщення крики та плач потерпілої. Незважаючи на профілактичні бесіди з кривдником, його поведінка в сім’ї не змінилася і він продовжував вчиняти домашнє насилля», - розповів дільничний офіцер поліції Дмитро Завада.</p>
      <p>Відносно 44-річного дебошира було складено три протоколи за ч. 1 ст. 173-2 та два протоколи за ч. 2 ст. 173-2 (Вчинення домашнього насильства) Кодексу України про адміністративні правопорушення.</p>
      <p>1 з 3<br/><a href="https://glavcom.ua/kyiv/news/policiya-vidkrila-spravu-na-kiyanina-kotriy-znushchavsya-nad-svojeyu-matiryu-642157.html#">на весь екран згорнути</a></p>
      <figure>
        <img src="https://glavcom.ua/img/gallery/6421/57/675376_big.jpg"/>
      </figure>
      <figure>
        <img src="https://glavcom.ua/img/gallery/6421/57/675377_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>За даним фактом слідчі Деснянського управління поліції розпочали кримінальне провадження за ст. 126-1 (Домашнє насильство) Кримінального кодексу України. Фігуранту загрожує до двох років позбавлення волі.</p>
      <related>
        <a href="https://glavcom.ua/kyiv/news/u-stolicyu-pracyuyut-mobilni-grupi-iz-reaguvannya-na-domashnje-nasilstvo-638256.html"/>
        <a href="https://glavcom.ua/kyiv/news/kiyanina-suditimut-za-sistematichne-znushchannya-nad-druzhinoyu-637043.html"/>
        <a href="https://glavcom.ua/news/za-pivroku-v-ukrajini-zhertvami-pedofiliv-stali-32-ditini-612881.html"/>
      </related>
    </article>
  </body>
</html>