<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/25/klaus-iohannis-rieletto-presidente-romania/"/>
    <meta property="og:site_name" content="Il Post"/>
    <meta property="article:published_time" content="2019-11-25T07:55:35+00:00"/>
    <meta property="og:title" content="Klaus Iohannis è stato rieletto presidente della Romania"/>
    <meta property="og:description" content="Klaus Iohannis è stato rieletto presidente della Romania, dopo aver battuto al ballottaggio la leader dei Socialdemocratici Viorica Dancila. Iohannis, che ha 60 anni e fa parte del Partito Liberale (di centrodestra), ha ottenuto il 65,1 per cento dei voti, mentre Dancila – che fino alla crisi politica di inizio mese"/>
  </head>
  <body>
    <article>
      <h1>Klaus Iohannis è stato rieletto presidente della Romania</h1>
      <address>
        <time datetime="2019-11-25T07:55:35+00:00">25 Nov 2019, 07:55</time>
      </address>
      <p>Klaus Iohannis <a href="https://www.euronews.com/2019/11/24/romanian-centre-right-president-klaus-iohannis-poised-for-re-election">è stato rieletto</a> presidente della Romania, dopo aver battuto al ballottaggio la leader dei Socialdemocratici Viorica Dancila. Iohannis, che ha 60 anni e fa parte del Partito Liberale (di centrodestra), ha ottenuto il 65,1 per cento dei voti, mentre Dancila – che fino alla <a href="https://www.ilpost.it/2019/10/03/romania-crisi-politica/">crisi politica</a> di inizio mese era prima ministra –  si è fermata al 34,9 per cento. Al primo turno, invece, Iohannis aveva ottenuto il 36 per cento, e Dancila il 24 per cento. In Romania il presidente non ha poteri esecutivi, ma ha potere di veto sulle leggi e nomina diverse importanti cariche pubbliche, a partire da quella del primo ministro. «La Romania ha vinto! La Romania moderna, la Romania europea, la Romania normale oggi ha vinto!», è stato il commento di Iohannis.</p>
      <figure>
        <iframe data-src="https://twitter.com/EuropeElects/status/1198745882503630848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>