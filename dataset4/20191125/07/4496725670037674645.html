<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1701314-google-busca-treballadors-per-duplicar-el-seu-equip-a-barcelona.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T07:12:05+00:00"/>
    <meta property="og:title" content="Google busca treballadors per duplicar el seu equip a Barcelona"/>
    <meta property="og:description" content="El responsable de Google Cloud a Espanya i Portugal assegura que el compromís &quot;és total&quot; i creu que Catalunya és &quot;un pol d'innovació&quot; en tecnologies avançades"/>
  </head>
  <body>
    <article>
      <h1>Google busca treballadors per duplicar el seu equip a Barcelona</h1>
      <address><time datetime="2019-11-25T07:12:05+00:00">25 Nov 2019, 07:12</time> by <a rel="author">ACN</a></address>
      <ul>
        <li>
          <b>El responsable de Google Cloud a Espanya i Portugal assegura que el compromís “és total” i creu que Catalunya és “un pol d’innovació” en tecnologies avançades</b>
        </li>
      </ul>
      <p>Google pretén duplicar el seu equip de l’àrea tecnològica a Barcelona “a molt curt termini”. Segons ha anunciat el responsable de Google Cloud a Espanya i Portugal, Isaac Hernández, al programa <i>Revolució 4.0</i> de Catalunya Ràdio l’empresa està buscant treballadors a la ciutat, tant enginyers com persones per a l’atenció al client. Hernández ha assegurat que el compromís amb la ciutat “és total” i ha remarcat que Catalunya és “un pol d’innovació” en tecnologies avançades, tant pel que fa a les companyies tradicionals com per l’ecosistema “efervescent” en iniciatives digitals. “És molt rellevant”, ha reblat Hernández a l’entrevista.</p>
    </article>
  </body>
</html>