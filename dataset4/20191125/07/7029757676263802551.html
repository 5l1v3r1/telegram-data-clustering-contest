<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/jordan-tsonev-opredeli-simeonov-kato-choveka-vitse.html"/>
    <meta property="og:site_name" content="News.bg"/>
    <meta property="article:published_time" content="2019-11-25T07:00:51+00:00"/>
    <meta property="og:title" content="Йордан Цонев определи Симеонов като човека вице-"/>
    <meta property="og:description" content="Ние заради един Валери Симеонов няма да нарушим договора си с избирателите"/>
  </head>
  <body>
    <article>
      <h1>Йордан Цонев определи Симеонов като човека вице-</h1>
      <address>
        <time datetime="2019-11-25T07:00:51+00:00">25 Nov 2019, 07:00</time>
      </address>
      <p><b>ДПС ще намери начин да покаже отношението си</b> към поведение като на Валери Симеонов и поредното му издигане във власт до заместник-председател на парламента.</p>
      <p><b>За такъв тип морални прегрешения няма давност</b>. Това отсече в студиото на Нова телевизия депутатът от <b>ДПС Йордан Цонев</b>, който обясни и как той лично ще покаже това - няма да се обръща към Валери Симеонов като към заместник-председател на парламента, а ще се обръща към своите колеги. Цонев също така няма намерение вече да отговаря на изказвания на Валери Симеонов. Депутатът от ДПС не уточни <b>обаче дали такава ще бъде реакцията на всички негови колеги от парламентарната група на движението</b>.</p>
      <p>Припомняме, <a href="https://news.bg/politics/valeri-simeonov-stana-zamestnik-predsedatel-na-ns.html"><b>Валери Симеонов стана заместник-председател на НС</b></a> от квотата на патриотите, като първоначално БСП гласуваха в процедурата, но после се отметнаха от гласа си и <a href="https://news.bg/politics/bsp-prizova-simeonov-da-se-ottegli-izvinyavat-se-na-maykite.html"><b>призоваха лидерът на НФСБ да подаде оставка</b></a>.</p>
      <p>Йордан Цонев припомни и предишни <b>прояви на лидера на НФСБ</b>, като блъскането на жени по границата преди изборите и изказването му от трибуната на парламента, че ромските майски раждат като кучки. Никой обаче не е реагирал тогава, най-вероятно защото е ставало дума за жени от малцинствата. Обиждането на майки на деца с увреждания обаче е тема - табу, отсече Цонев, според когото тези жени са героини.</p>
      <p><b>Този човек (В.Симеонов, бел.ред.) има някаква фиксация към майките</b>, допълни Йордан Цонев. Мнението му е, че <b>Валери Симеонов и човекът вице- и той трябва да си остане депутат.</b></p>
      <p>Цонев недоумява защо е необходимо да се сваля и без това ниския авторитет на институцията с издигането и награждаването на лидера на НФСБ с поста заместник-председател на Народното събрание.</p>
      <p><b>"Ние заради един Валери Симеонов няма да нарушим договора, който имаме с избирателите</b> - те са ни пратили в парламента, но ние ще изразяваме своето отношение", поясни Йордан Цонев.</p>
      <p>Йордан Цонев разкритикува и поведението на другата част от опозицията - <b>БСП, която подкрепя всеки двама протестиращи за нещо само и само да свали кабинета</b>. Депутатът беше категоричен, че ДПС не следва политиката "стани да седна", а "ние искаме да бъде сменен модела, дори и ние да не участваме във властта". Цонев припомни и призива от страна на <b><a href="https://news.bg/politics/dogan-zove-za-programen-parlamentaren-kabinet.html">почетния председател на ДПС Ахмед Доган за смяна на модела</a></b> и реформаторско експертно управление, основано на консенсусни положения. <b>Лошото е, че управляващите не се вслушват в критиките на ДПС и когато им посочваме къде грешат</b>, например идеята за <b><a href="https://news.bg/politics/bezplatni-detski-gradini-i-po-nisak-dds-za-hlyaba-predlaga-peevski.html">намаляването на ДДС по сектори</a></b>, обясни Цонев и заяви, че ДПС ще продължат да подкрепят добрите начинания като увеличаването на заплатите на учителите и пенсиите.</p>
      <p>Йордан Цонев обаче отново разкритикува бюджета и управлението на кабинета Борисов - 3 <b>с липсата на реформи. Като конкретен пример той посочи бюджета в здравеопазването</b>.</p>
      <p><b>Който направи реформа и заяви "тя ще изглежда по следния начин", ние ще го подкрепим</b>, заяви депутатът. Като реплика на констатацията, че всички политици говорят за реформи, но не ги правят, Йордан Цонев противопостави примера за <b>реформаторските правителства на СДС и Тройната коалиция</b>.</p>
      <p>Според него Йордан Цонев и ДПС реформите са абсолютно наложителни.</p>
    </article>
  </body>
</html>