<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/predpoved-meteorologu-posledni-listopadovy-tyden-prinese-dest-na-horach-bude-snezit"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="Předpověď meteorologů: Poslední listopadový týden přinese zimu, déšť a sníh"/>
    <meta property="og:description" content="Během posledního listopadového týdne se počasí umoudří a bude alespoň trochu odpovídat ročnímu období, ve kterém se nacházíme. Teploty začnou pozvolna klesat a v horských oblastech bude dokonce i sněžit. Na zbytku území meteorologové z ČHMÚ očekávají srážky dešťové či smíšené."/>
  </head>
  <body>
    <article>
      <h6 class="kicker">počasí</h6>
      <h1>Předpověď meteorologů: Poslední listopadový týden přinese zimu, déšť a sníh</h1>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author">Eliška Reiglová</a></address>
      <p>
        <b>Během posledního listopadového týdne se počasí umoudří a bude alespoň trochu odpovídat ročnímu období, ve kterém se nacházíme. Teploty začnou pozvolna klesat a v horských oblastech bude dokonce i sněžit. Na zbytku území meteorologové z ČHMÚ očekávají srážky dešťové či smíšené.</b>
      </p>
      <p>Zpočátku se bude nad střední Evropou udržovat v nevýrazném tlakovém poli teplejší vzduch, zejména ve vyšších vrstvách atmosféry. Od úterý začne počasí u nás ovlivňovat tlaková níže, která bude postupovat z Britských ostrovů dále k východu. Po její přední straně k nám bude nejprve proudit teplý a vlhčí vzduch od jihozápadu, v jejím týlu (od pátku) chladný vzduch od severozápadu. Na konci období bude počasí u nás ovlivňovat brázda nižšího tlaku vzduchu ve vyšších vrstvách atmosféry.</p>
      <p>V** pondělí** bude převážně zataženo nízkou oblačností, zejména v Čechách zpočátku místy mlhy a ojediněle mrholení. Na horách, ve Slezsku a ve východní polovině Moravy většinou jasno až polojasno, jinde zmenšená oblačnost jen ojediněle. Nejnižší noční teploty 7 až 3 °C, při malé oblačnosti a slabém větru až 0 °C. Nejvyšší denní teploty 5 až 9 °C, na Moravě a ve Slezsku při slunečním svitu 9 až 12 °C, v 1000 m na horách kolem 5 °C, na Šumavě kolem 8 °C. Mírný jihovýchodní až jižní vítr 2 až 6 m/s, v západní polovině Čech a zpočátku i na severovýchodě Moravy a ve Slezsku vítr jen slabý do 3 m/s nebo klidno.</p>
      <p>V <b>úterý</b> bude zataženo až oblačno, zpočátku na severovýchodě až polojasno. Ojediněle mlhy. Postupně od západu místy slabý déšť nebo mrholení. Nejnižší noční teploty 7 až 3 °C. Nejvyšší denní teploty 6 až 10 °C. Mírný jižní až jihozápadní vítr 2 až 5 m/s.</p>
      <related>
        <a href="https://www.extra.cz/mesicni-predpoved-pocasi-v-prosinci-se-vyrazne-ochladi-prijde-i-snih"/>
      </related>
      <p>Ve <b>středu</b> meteorologové očekávají oblačno až zataženo, zpočátku ojediněle, postupně od západu místy občasný déšť, na východě srážky až večer. Zpočátku ojediněle mlhy. Nejnižší noční teploty 6 až 2 °C. Nejvyšší denní teploty 6 až 10 °C. Mírný jižní až jihovýchodní vítr 2 až 6 m/s, na Moravě přechodně čerstvý 4 až 8 m/s, místy s nárazy kolem 15 m/s se bude měnit na jihozápadní.</p>
      <p>Ve <b>čtvrtek</b> bude oblačno až zataženo, místy slabý déšť nebo přeháňky. Nejnižší noční teploty 7 až 3 °C. Nejvyšší denní teploty 8 až 12 °C. Mírný jihozápadní vítr 2 až 6 m/s.</p>
      <p>V <b>pátek</b> bude oblačno až zataženo, místy přeháňky, postupně nad 800 m srážky smíšené nebo sněhové. Nejnižší noční teploty 7 až 3 °C. Nejvyšší denní teploty 6 až 10 °C. Mírný západní vítr 3 až 7 m/s.</p>
    </article>
  </body>
</html>