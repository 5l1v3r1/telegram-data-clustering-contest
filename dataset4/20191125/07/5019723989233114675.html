<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/breaking-news/2019/11/25/maharashtra-row-parliament-protest.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T07:15:31+00:00"/>
    <meta property="og:title" content="മഹാരാഷ്ട്ര: പാർലമെന്റിൽ കയ്യാങ്കളി, ഹൈബിയേയും പ്രതാപനേയും നീക്കി"/>
    <meta property="og:description" content="മഹാരാഷ്ട്രയിലെ അര്‍ധരാത്രി അട്ടിമറിയെച്ചൊല്ലി പാര്‍ലമെന്‍റില്‍ കയ്യാങ്കളിയും നാടകീയരംഗങ്ങളും. പ്ലക്കാര്‍ഡുയര്‍ത്തി നടുത്തളത്തിലിറങ്ങി പ്രതിഷേധിച്ച ടി എന്‍ പ്രതാപനെയും ഹൈബി ഈഡനെയും ലോക്സഭയില്‍ നിന്ന് നീക്കാന്‍ സ്പീക്കര്‍ ഒാം ബിര്‍ല മാര്‍ഷല്‍മാര്‍ക്ക് നിര്‍ദേശം നല്‍കി. വനിത എം.പിമാരെ. Maharashtra. Maharashtra Government formation. NCP. NCP leaders. Ajit Pawar. Dhananjay Munde. Maharashtra Governor. B S Koshyari. Raj Bhavan. Mumbai. Shiv Sena. Aaditya Thackeray. B S Koshyari."/>
  </head>
  <body>
    <article>
      <h1>മഹാരാഷ്ട്ര: പാർലമെന്റിൽ കയ്യാങ്കളി, ഹൈബിയേയും പ്രതാപനേയും നീക്കി</h1>
      <address><time datetime="2019-11-25T07:15:31+00:00">25 Nov 2019, 07:15</time> by <a rel="author">സ്വന്തം ലേഖകൻ</a></address>
      <p>മഹാരാഷ്ട്രയിലെ അര്‍ധരാത്രി അട്ടിമറിയെച്ചൊല്ലി പാര്‍ലമെന്‍റില്‍ കയ്യാങ്കളിയും നാടകീയരംഗങ്ങളും. പ്ലക്കാര്‍ഡുയര്‍ത്തി നടുത്തളത്തിലിറങ്ങി പ്രതിഷേധിച്ച ടി എന്‍ പ്രതാപനെയും ഹൈബി ഈഡനെയും ലോക്സഭയില്‍ നിന്ന് നീക്കാന്‍ സ്പീക്കര്‍ ഒാം ബിര്‍ല മാര്‍ഷല്‍മാര്‍ക്ക് നിര്‍ദേശം നല്‍കി. </p>
      <p>വനിത എം.പിമാരെ മാര്‍ഷല്‍മാര്‍ കൈയ്യേറ്റം ചെയ്തുവെന്ന് ഹൈബി ഈഡനും മനീഷ് തിവാരിയും ആരോപിച്ചു. മഹാരാഷ്ട്ര വിഷയം ചര്‍ച്ച ചെയ്യണമെന്നാവശ്യപ്പെട്ട് കോണ്‍ഗ്രസ് ലോക്സഭയിലും ഇടതുപാര്‍ട്ടികള്‍ രാജ്യസഭയിലും അടിയന്തരപ്രമേയ നോട്ടിസ് നല്‍കിയിരുന്നു. ഇരുസഭകളും ചേര്‍ന്നയുടന്‍ തന്നെ കോണ്‍ഗ്രസ് എം.പിമാര്‍ നടുത്തളത്തിലിറങ്ങി മുദ്രാവാക്യം വിളിച്ചു. ജനാധിപത്യത്തെ കശാപ്പു ചെയ്തുവെന്ന് കോണ്‍ഗ്രസ് മുന്‍ അധ്യക്ഷന്‍ രാഹുല്‍ ഗാന്ധി ലോക്സഭയില്‍ കുറ്റപ്പെടുത്തി. പ്രതിഷേധം ശക്തമായതോടെ ഇരുസഭകളും 2മണിവരെ നിര്‍ത്തിവച്ചു. രാവിലെ കോണ്‍ഗ്രസ് അധ്യക്ഷ സോണിയ ഗാന്ധിയുടെ നേതൃത്വത്തില്‍ പാര്‍ട്ടി എം.പിമാര്‍ പാര്‍ലമെന്‍റ് വളപ്പിലെ ഗാന്ധി പ്രതിമയ്ക്ക് മുന്നില്‍ പ്രതിഷേധിച്ചു.</p>
    </article>
  </body>
</html>