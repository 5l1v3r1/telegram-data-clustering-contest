<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vtm.zive.cz/clanky/rover-ktery-by-mel-na-ledovych-mesicich-patrat-po-mimozemskem-zivote-cekaji-dlouhe-testy-v-antarktide/sc-870-a-201324/default.aspx"/>
    <meta property="og:site_name" content="VTM.cz"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="Rover, který by měl na ledových měsících pátrat po mimozemském životě, čekají dlouhé testy v Antarktidě"/>
    <meta property="og:description" content="Mezi nejslibnější místa, na nichž by se mohl nalézat mimozemský život, patří ledové oceány měsíců jako Enceladus či Europa. Jejich průzkum ovšem nebude jednoduchý. NASA vyvíjí rover zvaný BRUIE (Buoyant Rover for Under-Ice Exploration),"/>
  </head>
  <body>
    <article>
      <h1>Rover, který by měl na ledových měsících pátrat po mimozemském životě, čekají dlouhé testy v Antarktidě</h1>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author">Jiří Černý</a></address>
      <p>Mezi nejslibnější místa, na nichž by se mohl nalézat mimozemský život, patří ledové oceány měsíců jako Enceladus či Europa. Jejich průzkum ovšem nebude jednoduchý.</p>
      <p>NASA vyvíjí rover zvaný BRUIE (Buoyant Rover for Under-Ice Exploration), který by měl být schopen v mrazivých vodách dotyčných oceánů fungovat. Než se ale vydá na svou první cestu do vesmíru, bude nějakou dobu působit v Antarktidě.</p>
      <figure>
        <img src="https://vtm.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=907629682"/>
        <figcaption>
          <a href="https://vtm.zive.cz/clanky/zavod-o-enceladus-objevi-mimozemsky-zivot-jako-prvni-nasa-nebo-rusky-miliardar/sc-870-a-190847/default.aspx">Závod o Enceladus: Objeví mimozemský život jako první NASA, nebo ruský miliardář?</a>
        </figcaption>
      </figure>
      <p>Z <a href="https://www.jpl.nasa.gov/news/news.php?feature=7543">nedávného prohlášení</a> NASA plyne, že BRUIE byl odeslán na polární stanici Casey, kde budou probíhat jeho testy.</p>
      <h3>Co rover čeká?</h3>
      <p>Badatelé vyvrtají díry do ledu a ponoří BRUIE do vody. Následně se ho budou snažit „vyladit“ tak, aby v těchto mimořádně náročných podmínkách dokázal vydržet několik měsíců.</p>
      <figure>
        <img src="https://vtm.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=740797632"/>
        <figcaption>
          <a href="https://vtm.zive.cz/clanky/je-na-jupiterove-mesici-europa-zivot-dukazy-jsou-par-centimetru-pod-povrchem/sc-870-a-194298/default.aspx">Je na Jupiterově měsíci Europa život? Důkazy jsou pár centimetrů pod povrchem</a>
        </figcaption>
      </figure>
      <p>Rover je podle dostupných informací speciálně navržen tak, aby mohl pracovat v zónách, kde se kapalná voda setkává s ledem.</p>
      <p>„Pro většinu ponorných plavidel je náročné tuto oblast studovat, protože mořské proudy by mohly způsobit jejich havárii, nebo by ztratila příliš mnoho energie při udržování pozice,“ <a href="https://www.jpl.nasa.gov/news/news.php?feature=7543">vysvětlil</a> šéfinženýr Andy Klesh. „Bruie však využívá vztlak, aby zůstal ukotvený proti ledu, a odolá i většině proudů.“</p>
    </article>
  </body>
</html>