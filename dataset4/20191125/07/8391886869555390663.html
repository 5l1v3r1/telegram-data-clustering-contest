<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-botanik-teki-otopark-sorunu-cozuluyor-h375347.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T07:08:20+00:00"/>
    <meta property="og:title" content="Trabzon Botanik'teki otopark sorunu çözülüyor"/>
    <meta property="og:description" content="Botanik'te otopark yılbaşına yetişecek"/>
  </head>
  <body>
    <article>
      <h1>Trabzon Botanik'teki otopark sorunu çözülüyor</h1>
      <h2>Botanik'te otopark yılbaşına yetişecek</h2>
      <address>
        <time datetime="2019-11-25T07:08:20+00:00">25 Nov 2019, 07:08</time>
      </address>
      <p><a href="https://www.haber61.net/haberleri/trabzon">Trabzon</a> Büyükşehir Belediye Başkanı <a href="https://www.haber61.net/haberleri/murat+zorluo%C4%9Flu">Murat Zorluoğlu</a>, Trabzon Botanik’e otopark kazandırmak için kısa süre önce başladıkları yapım çalışmalarını yılbaşı itibariyle tamamlayacaklarını bildirdi. Trabzon Botanik’i her açıdan daha da zenginleştirmek istediklerini kaydeden Zorluoğlu, 100 araçlık otoparkın devreye girmesiyle önemli bir talebin karşılanacağını ifade etti.</p>
      <p>Ortahisar ilçesinin Çamoba Mahallesi, Köseoğlu Caddesi’ndeki Trabzon Botanik’in güneydoğu cephesine bitişik olarak 2 bin 800 m2 alanda otopark inşaatına süratle devam ettiklerini kaydeden Zorluoğlu, “Ziyaretçilerimizin dile getirdiği ve bizimde tespit ettiğimiz bu otopark eksikliğinin giderilmesi için başladığımız çalışmamızı yılbaşı itibariyle tamamlamış olacağız. Şuan itibariyle otopark inşaatının yüzde 65’ı tamamlanmıştır” dedi.</p>
      <p>Başkan Zorluoğlu, Trabzon Botanik’in daha da zenginleştirilmesi için ilerleyen dönemlerde farklı çalışmalar da yapacaklarını ifade etti.</p>
    </article>
  </body>
</html>