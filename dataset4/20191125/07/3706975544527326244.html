<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/my-zeny/1983136_zuzana-haasova-vydala-knizku-cirkus-romana"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T07:53:00+00:00"/>
    <meta property="og:title" content="Zuzana Haasová vydala knižku Cirkus Romána"/>
    <meta property="og:description" content="Krásne koláže vytvorila technikou decoupage Zuzanina sestra, výtvarníčka Iveta."/>
  </head>
  <body>
    <article>
      <h1>Zuzana Haasová vydala knižku Cirkus Romána</h1>
      <h2>Krásne koláže vytvorila technikou decoupage Zuzanina sestra, výtvarníčka Iveta.</h2>
      <address><time datetime="2019-11-25T07:53:00+00:00">25 Nov 2019, 07:53</time> by <a rel="author">BRATISLAVA/BUX</a></address>
      <p>Stále usmiata a plná energie je herečka a speváčka Zuzka Haasová. Už dlhé roky sa venuje práci s deťmi, baví ju to a teraz vydala knižku, v ktorej všetko to pozitívne spája.</p>
      <p><u><a href="https://mamaaja.sk/objednavka/kniha/cirkus-romana">Cirkus Romána</a></u> nadväzuje na jej projekt Cirkus Romána. Určite ho mnohé deti poznajú - je to bláznivé predstavenie plné gagov, trikov, akrobacie, a muziky so živým orchestrom.<br/>A podobná hravá je aj knižka, ktorú si deti dokonca môžu dotvoriť samé.</p>
      <blockquote>Cirkus Romána obsahuje nevšedné príbehy, ktoré sú však poučné. Stonožka Žoža, Had Karol, Hrošica Milka, Slimák Sabo, či Orol Ali.</blockquote>
      <p>Krásne koláže vytvorila technikou decoupage Zuzanina sestra, výtvarníčka Iveta Haasová, ale keďže kniha sa dotvára aj rukami malých čitateľov, miesto je tu aj pre ich diela.</p>
      <p>"Kniha je venovaná deťom, ale aj rodičom, aby viedli vzájomnú komunikáciu, aby sa deti zaujímali o javy a udalosti sveta. Je interaktívna, deti do nej môžu kresliť, vystrihovať, lepiť, mať ju ako príručnú detskú hru spojenú s čítaním. Je pre veľmi dobré deti, a deti sú všetky dobré," povedala o knihe Zuzka.</p>
      <figure>
        <img src="https://static.markiza.sk/media/a501/image/file/2/1738/JGRU.cirkus_romana_jpg.jpg"/>
        <figcaption>Obálka knihy Cirkus Romána. Foto: BUX  </figcaption>
      </figure>
      <p>Knihu Cirkus Romána pokrstil Miro Jaroš, Zuzkina dcéra Romanka a dvojtýždňové mláďa sovičky plamienky driemavej. Prišla sa pozrieť aj tretia sestra Monika Haasová, známa Bambuľka.</p>
      <p>„Ivetka knižku ilustrovala naozaj nádherne," tešil sa Miro Jaroš. „Najprv nakreslila zvieratká, potom ich poukladala na pripravené pozadia a nanovo sa fotili. Je za tým veľa práce a určite sa vyplatila."</p>
      <p>Deti z ilustrácií môžu vypozorovať, akým spôsobom sú urobené. V knižke <u><a href="https://mamaaja.sk/objednavka/kniha/cirkus-romana">Cirkus Romána</a></u> nájdu farebné papiere, z ktorých si potom môžu vystrihnúť a nalepiť vlastnú ilustráciu. Posledná rozprávka je totiž zámerne bez ilustrácií a tak majú deti o zábavu postarané. Môžu to urobiť samé alebo spoločne s rodičmi, a stráviť tak spoločné chvíle. Kreatívne a zábavne. Dotvoria a vymyslia si vlastnú rozprávku...</p>
    </article>
  </body>
</html>