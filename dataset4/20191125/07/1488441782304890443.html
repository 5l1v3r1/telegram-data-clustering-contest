<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/25/huawei-nova-6-ci-ricorda-apple-non-solo-nome-foto-684988/"/>
    <meta property="og:site_name" content="AndroidWorld"/>
    <meta property="article:published_time" content="2019-11-25T07:39:11+00:00"/>
    <meta property="og:title" content="Huawei Nova 6 SE ci ricorda Apple e non solo per il nome (foto)"/>
    <meta property="og:description" content="Diverse settimane fa abbiamo parlato di Huawei Nova 6 5G, il nuovo smartphone che sta sviluppando il produttore cinese, e..."/>
  </head>
  <body>
    <article>
      <h1>Huawei Nova 6 SE ci ricorda Apple e non solo per il nome (foto)</h1>
      <address><time datetime="2019-11-25T07:39:11+00:00">25 Nov 2019, 07:39</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Diverse settimane fa abbiamo parlato di <a href="https://www.androidworld.it/2019/10/25/huawei-nova-6-5g-capolino-tenaa-si-mostra-nel-suo-primo-render-foto-675461/">Huawei Nova 6 5G</a>, il nuovo smartphone che sta sviluppando il produttore cinese, e nelle ultime ore in rete sono emersi <b>nuovi dettagli</b> che puntano su un <b>secondo</b> smartphone della gamma Nova 6.</p>
      <p>Questo secondo dispositivo sarebbe identificato dal nome <b>Huawei Nova 6 SE</b> ed è stato portato alla luce dai leak diffusi da <i>Huawei Club</i> e <i>Teme</i>. Le immagini riportate nella <b>galleria a fine articolo</b> mostrano l’ipotetico design dello smartphone e ci suggeriscono una notevole <b>somiglianza</b> con l’attuale design di <a href="https://www.mobileworld.it/recensioni/iphone-11-pro/">iPhone 11 Pro</a>, soprattutto per l’aspetto posteriore. Anteriormente ci sarebbe un display con <b>piccolo foro</b> in alto a sinistra ad ospitare la fotocamera anteriore.</p>
      <p>Secondo i dettagli che si leggono nella <b>seconda</b> immagine in galleria, intuiamo che Huawei Nova 6 SE potrebbe arrivare con un processore <b>Kirin 810</b> ed una ricarica <b>rapida</b> con output <b>fino a 40W</b>.</p>
      <p>Il nuovo Nova 6 5G verrà svelato ufficialmente il prossimo <b>5 dicembre</b> e non vediamo perché la variante Nova 6 SE dovrebbe venire svelata in un <b>momento diverso</b>. Vi terremo aggiornati sugli eventuali ulteriori sviluppi.</p>
      <p> </p>
      <p>
        <a href="https://www.smartworld.it/tag/black-friday">BLACK FRIDAY 2019</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <figure>
        <iframe data-src="https://twitter.com/ClubHuawei/status/1198455806418546688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RODENT950/status/1198535203976859649?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://www.gizmochina.com/2019/11/24/leaked-reveals-huawei-nova-6-se-is-inspired-by-the-iphone-11-pro/">Gizmochina</a></p>
    </article>
  </body>
</html>