<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/windows-10-20h1-build-1930-insider-novita/"/>
    <meta property="og:site_name" content="Webnews"/>
    <meta property="article:published_time" content="2019-11-25T07:55:00+00:00"/>
    <meta property="og:title" content="Windows 10 20H1 build 1930 agli Insider: novità"/>
    <meta property="og:description" content="Microsoft ha rilasciato la build 19030 di Windows 10 20H1 agli Insider con la rimozione del watermark dalla schermata; RTM sempre più vicina."/>
  </head>
  <body>
    <article>
      <h1>Windows 10 20H1 build 1930 agli Insider: novità</h1>
      <h2>Microsoft ha rilasciato la build 19030 di Windows 10 20H1 agli Insider con la rimozione del watermark dalla schermata; RTM sempre più vicina.</h2>
      <address><time datetime="2019-11-25T07:55:00+00:00">25 Nov 2019, 07:55</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/microsoft/">Microsoft</a> ha distribuito agli Insider del Fast Ring la nuova <b>build 19030</b> di <b>Windows 10 20H1</b>, cioè l’ultima build di sviluppo del prossimo grande step funzionale di <a href="https://www.webnews.it/speciale/windows-10/">Windows 10</a>. La vera grande novità di questa build è la rimozione del <b>watermark</b> che identifica solitamente le build di sviluppo Insider del sistema operativo. La casa di Redmond evidenzia che questo non significa che Windows 10 20H1 sia pronto ma è un segnale molto preciso che al termine dello sviluppo non manca molto.</p>
      <p>Del resto, come è emerso un po’ di tempo fa, Microsoft ha modificato il <a href="https://www.webnews.it/2019/10/28/windows-10-microsoft-cambia-ciclo-sviluppo/">ciclo di sviluppo</a> di Windows 10 e una versione RTM di Windows 10 20H1 è attesa già per il mese di dicembre. Dunque, la scomparsa del watermark è un chiaro indizio che la <b>build RTM</b> si sta avvicinando rapidamente. Ovviamente ci sarà da capire se la distribuzione finale sarà anticipata rispetto a quello che si immaginava inizialmente. Tuttavia, è anche possibile che il gigante del software voglia comunque riservarsi alcuni mesi di test ulteriori per affinare ogni dettaglio ed eliminare ogni eventuale bug presente.</p>
      <p>Le note di rilascio di questa build mettono in evidenza anche alcune novità su <a href="https://www.webnews.it/speciale/cortana/">Cortana</a> focalizzate tutte sulla produttività, le stesse che la società aveva <a href="https://www.webnews.it/2019/11/21/cortana-novita-app-windows-10/">annunciato</a> pochi giorni fa.</p>
      <p>Altre novità di rilievo non ce ne sono. Le note di rilascio evidenziano poi una lista di correttivi e la presenza di alcuni problemi noti.</p>
      <p>Non tutti i bug principali di Windows 10 20H1 sono stati quindi risolti. In tal senso, dunque, per gli Insider, il suggerimento è quello di sperimentare questa nuova build esclusivamente all’interno di macchine adibite ai test.</p>
      <p>I più curiosi possono studiare il completo change log all’interno del post sul blog ufficiale di Windows 10 sul sito di Microsoft.</p>
      <p>Se vuoi aggiornamenti su <i>Windows 10</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>