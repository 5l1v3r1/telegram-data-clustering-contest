<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/sylwester-marzen-z-dwojka-zakopane-2019-viki-gabor-eurowizja-junior-2019-gwiazda/q0dgj8f"/>
    <meta property="og:site_name" content="Plejada.pl"/>
    <meta property="article:published_time" content="2019-11-25T07:26:27+00:00"/>
    <meta property="og:title" content="Znamy pierwszą gwiazdę Sylwestra w Zakopanem. Jacek Kurski nie kryje zachwytu"/>
    <meta property="og:description" content="Jacek Kurski potwierdził pierwszą gwiazdę, która wystąpi na scenie podczas &quot;Sylwestra marzeń z Dwójką&quot; w Zakopanem. Będzie to zwyciężczyni Eurowizji Junior 2019, Viki Gabor. &quot;Zaśpiewam z przyjemnością&quot; - powiedziała wokalistka, znana z utworu &quot;Superhero&quot;."/>
  </head>
  <body>
    <article>
      <h1>Znamy pierwszą gwiazdę Sylwestra w Zakopanem. Jacek Kurski nie kryje zachwytu</h1>
      <address><time datetime="2019-11-25T07:26:27+00:00">25 Nov 2019, 07:26</time> by <a rel="author">Milena Majek</a></address>
      <p>
        <b>Jacek Kurski potwierdził pierwszą gwiazdę, która wystąpi na scenie podczas "Sylwestra marzeń z Dwójką" w Zakopanem. Będzie to zwyciężczyni Eurowizji Junior 2019, Viki Gabor. "Zaśpiewam z przyjemnością" - powiedziała wokalistka, znana z utworu "Superhero".</b>
      </p>
      <p>Telewizja Polska po raz kolejny pokaże "<a href="https://plejada.pl/sylwester-z-dwojka"><u>Sylwestra marzeń z Dwójką</u></a>" z Zakopanego. Początkowo mówiło się, że impreza może być zorganizowana na Wielkiej Krokwi, a nie <a href="https://plejada.pl/newsy/sylwester-marzen-z-dwojka-alvaro-soler-spiewal-z-playbacku-komentarz/nm3glz5"><u>jak do tej pory, na Równi Krupowej</u></a>. Przez kilka tygodni trwały protesty między innymi ekologów. Najpierw władze Zakopanego zgodziły się na przeniesienie imprezy pod słynną skocznię, ale ostatecznie wycofały się z tego pomysłu. Stanęło na tym, że "Sylwester marzeń z Dwójką" znów będzie na Równi Krupowej w Zakopanem.</p>
      <p><i>Przeczytaj</i>: <a href="https://plejada.pl/newsy/viki-gabor-znamy-szczegoly-wystepu-polki-na-eurowizji-junior-2019-tylko-u-nas/n5hn38r"><u>TYLKO U NAS! Viki Gabor o występie na Eurowizji Junior 2019</u></a></p>
      <h3>Viki Gabor pierwszą gwiazdą "Sylwestra marzeń z Dwójką" w Zakopanem</h3>
      <p>Wszyscy jednak oczekują na potwierdzenie gwiazd, które pojawią się na imprezie. Znana jest już pierwsza z nich. To <a href="https://plejada.pl/wiktoria-gabor"><u>Viki Gabor</u></a>. Przypomnijmy, że młoda wokalistka wygrała <a href="https://plejada.pl/eurowizja-junior"><u>Eurowizję Junior 2019</u></a>. Jej występ z <a href="https://plejada.pl/newsy/viki-gabor-na-eurowizje-junior-2019-zobacz-teledysk-do-superhero-na-youtube/7c6xn51"><u>utworem "Superhero"</u></a> spodobał się zarówno widzom, jak i jurorom. <a href="https://plejada.pl/newsy/jacek-kurski-uczcil-smierc-piotra-wozniaka-staraka-na-ramowce-tvp/ew3whvh"><u>Prezes TVP Jacek Kurski</u></a> tuż po ogłoszeniu wyników konkursu w rozmowie dla Telewizji Polskiej zaprosił Viki Gabor na sylwestra w Zakopanem. Ona potwierdziła, że wystąpi na scenie.</p>
      <anchor name="image_0f4308fa-ef03-44ea-8e12-02b3141396f7">
        <figure>
          <img src="https://ocdn.eu/pulscms-transforms/1/Q2SktkuTURBXy85YWQ5NTllNC00ZDUyLTQ2MDAtYTc0NC0yOGY1MzM3MzUxMzYuanBlZ5KVAs0DFADCw5UCAM0C-MLD"/>
          <figcaption>Eurowizja Junior 2019: zwyciężczyni Viki Gabor i Jacek Kurski<cite>Foto: PAP</cite></figcaption>
        </figure>
        <p>Jacek Kurski <a href="https://plejada.pl/newsy/eurowizja-junior-2019-wyniki-ogladalnosci-jacek-kurski-nie-kryl-zachwytu/e2es0n0"><u>był wyraźnie podekscytowany</u></a>. Powiedział też, że Viki Gabor na "Sylwestrze marzeń z Dwójką" prawdopodobnie spotka się z <a href="https://plejada.pl/roksana-wegiel"><u>Roksaną Węgiel</u></a>. Na potwierdzenie występu innych gwiazd przyjdzie nam jeszcze trochę poczekać. Konferencja prasowa z artystami, którzy zaśpiewają na "Sylwestrze marzeń z Dwójką" zaplanowana jest na początek grudnia.</p>
        <p><i>Przeczytaj</i>: <a href="https://plejada.pl/newsy/eurowizja-junior-2019-viki-gabor-wygrala-kim-jest-wiktoria-gabor-wiek-instagram/9x0pbyr"><u>Współpracuje z gwiazdami, ma setki tysięcy fanów. Kim jest Viki Gabor, która wygrała Eurowizję Junior 2019?</u></a></p>
        <p><i>Polecamy</i>: <a href="https://plejada.pl/newsy/eurowizja-junior-2019-viki-gabor-wygrala-pierwszy-wpis-po-zwyciestwie-instagram/j7vxg8z"><u>Viki Gabor w pierwszym wpisie po zwycięstwie na Eurowizji Junior 2019</u></a></p>
        <p>
          <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
        </p>
        <footer>Źródło: <a href="https://plejada.pl/"><u/>Plejada.pl</a></footer>
      </anchor>
    </article>
  </body>
</html>