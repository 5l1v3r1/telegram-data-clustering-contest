<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905113/honda-paar-kilo-te-zwaar-bij-vitesse-debuut-die-moet-nog-even-trainen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T07:49:00+00:00"/>
    <meta property="og:title" content="Vitesse-debutant 'paar kilo te zwaar': 'Schrok ervan, die moet nog even trainen'"/>
    <meta property="og:description" content="Keisuke Honda is niet wedstrijdfit en torst overtollige kilo's met zich mee. Dat werd zondagavond geconcludeerd bij Rondo. De Japanse spelmaker (33) maakte zondag zijn debuut voor Vitesse, dat met 2-0 verloor bij Sparta. Honda kon nog niet imponeren en werd in de tweede helft gewisseld. &quot;Die moet nog even trainen&quot;, reageert Youri Mulder, die bijval krijgt van Jack van Gelder. &quot;Ik zag trainingsbeelden: ik schrok ervan”, aldus de presentator, die doelt op het zogenaamde overgewicht van Honda. Mulder: &quot;Ik zag wedstrijdbeelden: dáár schrok ik van.&quot; Vitesse zakt ook met Honda verder weg en gaat roemloos ten onder op Het Kasteel 'Ik ben geen God, geef me een week de tijd om Vitesse te kunnen helpen'"/>
  </head>
  <body>
    <article>
      <h1>Vitesse-debutant 'paar kilo te zwaar': 'Schrok ervan, die moet nog even trainen'</h1>
      <address>
        <time datetime="2019-11-25T07:49:00+00:00">25 Nov 2019, 07:49</time>
      </address>
      <p>
        <b>Keisuke Honda is niet wedstrijdfit en torst overtollige kilo's met zich mee. Dat werd zondagavond geconcludeerd bij Rondo. De Japanse spelmaker (33) maakte zondag zijn debuut voor Vitesse, dat met 2-0 verloor bij Sparta.</b>
      </p>
      <p>Honda kon nog niet imponeren en werd in de tweede helft gewisseld. "Die moet nog even trainen", reageert Youri Mulder, die bijval krijgt van Jack van Gelder. "Ik zag trainingsbeelden: ik schrok ervan”, aldus de presentator, die doelt op het zogenaamde overgewicht van Honda. Mulder: "Ik zag wedstrijdbeelden: dáár schrok ik van."</p>
      <p>"Hij kwam niet vooruit. En dat moet toch in het voetbal?!", vervolgt hij. "Je moet toch goede spelers kunnen halen, toch niet spelers van 33 jaar die een paar kilo te zwaar zijn? Dat geld is er dus blijkbaar niet bij Vitesse." Jan van Halst waarschuwt voor een 'pijnlijk scenario' met Honda. "Dan vind het met zulke fantastische spelers heel sneu worden."</p>
      <p>Honda speelde zes maanden geleden zijn laatste wedstrijd voor Vitesse, maar is naar eigen zeggen wel fit. "Ik kon de negentig minuten ook aan. Ik heb verder zeker mijn meters gemaakt. Om inhoud maak ik me niet druk. Op voetbaltechnisch vlak kan ik daarentegen nog veel beter", zegt hij in het <i>Algemeen Dagblad</i>.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905053/ook-honda-krijgt-vitesse-niet-aan-de-praat-vier-nederlagen-op-rij-voor-arnhemmers.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905075/-ik-ben-geen-god-geef-me-een-week-de-tijd-om-vitesse-te-kunnen-helpen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>