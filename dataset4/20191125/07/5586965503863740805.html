<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/sute-de-parinti-protesteaza-in-bistrita-fata-de-intoarcerea-profesorului-de-sport-in-scoala-18613639"/>
    <meta property="og:site_name" content="Gândul"/>
    <meta property="article:published_time" content="2019-11-25T07:07:36+00:00"/>
    <meta property="og:title" content="Sute de părinţi protestează în Bistriţa faţă de întoarcerea profesorului de sport în şcoală"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Sute de părinţi protestează în Bistriţa faţă de întoarcerea profesorului de sport în şcoală</h1>
      <h2>Sute de părinţi şi elevi protestează, luni dimineaţa, în curtea şi în faţa şcolii din comuna Şanţ, judeţul Bistriţa-Năsăud, faţă de iminenta întoarcere a profesorului de sport condamnat la 4 luni de închisoare cu suspendare după ce a lovit doi copii.</h2>
      <address><time datetime="2019-11-25T07:07:36+00:00">25 Nov 2019, 07:07</time> by <a rel="author" href="https://www.gandul.info/autor/raluca-lazaroi" target="_blank">Raluca Lazaroi</a></address>
      <p>Aproximativ 200 de părinţi şi elevi au ieşit în stradă şi în curtea şcolii, nemulţumiţi că profesorul de sport care a lovit doi copii ar putea reveni la ore.</p>
      <p>Părinţii nu vor să îi permită accesul în şcoală profesorului de sport care s-a întors luni la ore, după ce a fost în concediu medical. La faţa locului au venit şi peste 30 de jandarmi şi poliţişti care să asigure ordinea.</p>
      <p>Profesorul Vasile Maternick a fost huiduit în momentul în care a ajuns la şcoala din Şanţ, iar conducerea instituţiei de învăţământ nu i-a permis acestuia accesul în şcoală, deoarece nu avea documentele medicale vizate de medicina muncii pe care să scrie „apt”.</p>
      <p>„A prezentat un document de la medicina muncii pe care nu era bifat &lt;apt&gt;. A anunţat că se va întoarce mâine. Nu este normal ce se întâmplă aici… Ce este atât de greu, ca ministrul să emită un ordin prin care să se spună că cei care sunt condamaţi, chiar şi cu suspendare, nu au dreptul să profeseze? Sunt un pericol! Domnul profesorul a lucrat în mai multe părţi, a avut probleme şi acolo… A fost dat afară şi de la Ilva Mică şi de la Rodna, dar acolo a fost simplu că era suplinitor, la Şanţ s-a titularizat şi de atunci a început calvarul… Pe 12 decembrie avem cu domnul profesor un proces pentru purtare abuzivă şi distrugere de acte oficiale după ce a rupt catalogul”, a declarat directorul şcolii generale din Şanţ, Daniel Sasu.</p>
      <p>Profesorul Vasile Maternick a plecat, luni, după ce nu i s-a permis accesul în instituţia de învăţâmânt. El a spus presei că ar fi fost acuzat pe nedrept şi a anunţat că se va întoarce la ore să îşi facă meseria.</p>
      <p>Părinţii sunt decişi să protesteze în fiecare zi.</p>
      <p>Profesorul de sport a fost condamnat la patru luni de închisoare cu suspendare pentru purtare abuzivă după ce a lovit, în martie 2017 doi elevi, pe unul dintre ei cu palma, iar pe celălalt cu pumnul.</p>
      <p>Bărbatul nu era la primul incident de acest fel şi a fost sancţionat de mai multe ori inclusiv cu desfacerea contractului de muncă, însă instanţa a obligat Inspectoratul Şcolar Bistriţa-Năsăud să îl reangajeze.</p>
      <related>
        <h4>Citeşte şi</h4>
        <a href="https://www.gandul.info/stiri/un-barbat-de-42-de-ani-din-timisoara-a-murit-dupa-ce-a-fost-carbonizat-intr-un-adapost-improvizat-care-a-luat-foc-18613608?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/tragedie-in-dolj-o-fetita-de-12-ani-si-tatal-ei-au-murit-dupa-ce-au-fost-loviti-in-plin-de-o-masina-18613571?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ce-avere-are-familia-iohannis-si-cat-castiga-sotia-presedintelui-klaus-iohannis-aflat-la-al-doilea-mandat-la-cotroceni-18613558?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>