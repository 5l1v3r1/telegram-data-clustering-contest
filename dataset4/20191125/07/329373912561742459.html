<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149515/transfer-news-2511-ronaldo-chce-pogbu-v-juventuse"/>
    <meta property="og:site_name" content="Sport7"/>
    <meta property="article:published_time" content="2019-11-25T07:02:00+00:00"/>
    <meta property="og:title" content="TRANSFER NEWS (25.11.): Ronaldo chce Pogbu v Juventuse"/>
    <meta property="og:description" content="Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín."/>
  </head>
  <body>
    <article>
      <h1>TRANSFER NEWS (25.11.): Ronaldo chce Pogbu v Juventuse</h1>
      <address><time datetime="2019-11-25T07:02:00+00:00">25 Nov 2019, 07:02</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín.</b>
      </p>
      <p>
        <b>Ronaldo chce Pogbu v Juventuse</b>
      </p>
      <p>Cristiano Ronaldo <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">spolupracuje</a> s vedením Juventusu Turín na tom, aby klub podpísal Paula Pogbu. Francúzsky reprezentant nezažíva v Manchestri United dobrú sezónu, pričom reálne vyzerá návrat do Serie A.</p>
      <p>
        <b>Sterling čaká na rozhodnutie</b>
      </p>
      <p>Raheem Sterling doteraz <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">nepredĺžil</a> s Manchestrom City kontrakt, pretože údajne čaká na to, či španielsky kouč Pep Guardiola predĺžil svoju zmluvu. Ak totiž Pep odíde z Etihad Stadium, je možné, že odíde aj Raheem.</p>
      <p>
        <b>Zaniolo za šesťdesiat miliónov eur?</b>
      </p>
      <p>Manchester United je podľa talianskej tlače v hre o Nicola Zaniola, ktorý sa v dobrom svetle ukazuje v talianskej Serie A v drese AS Rím. Zaniolo je vraj <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">dostupný</a> za šesťdesiat miliónov eur. To sa Diablom zdá priveľa.</p>
      <p>
        <b>Haaland v zime nikam nepôjde</b>
      </p>
      <p>Nórsky útočník Erling Braut Haaland, ktorý je medzi veľkoklubmi na roztrhanie, podľa všetkého <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">ostane</a> v rakúskom Red Bull Salzburg minimálne do konca prebiehajúceho ročníka. Haalanda lákajú do Anglicka, Španielska či Talianska.</p>
      <p>
        <b>Hosťovania pre Manchester United</b>
      </p>
      <p>Tréner Manchestru United Ole Gunnar Solskjaer povedal, že Red Devils sa budú v zimnom prestupovom období <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">pozerať</a> na trh s hosťovaniami. Neočakáva sa, že Diabli budú v januári výraznejšie míňať.</p>
      <p>
        <b>Draxler a Paredes na odchode?</b>
      </p>
      <p>Paríž Saint-Germain sa pomaly, ale isto <a href="https://www.goal.com/en/news/live/transfer-news-and-rumours-live/1ayn8reoak91m1wnhunh39w8yk">pripravuje</a> na zimné prestupové obdobie, pričom okrem nákupov sa vo veľkom hovorí aj o možných odchodoch. Ponuky na prestup z PSG majú mať hlavne Julian Draxler a Leandro Paredes.</p>
    </article>
  </body>
</html>