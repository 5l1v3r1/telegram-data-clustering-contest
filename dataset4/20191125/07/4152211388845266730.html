<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/594645/%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AE%E0%A6%A4%E0%A6%AC%E0%A6%BF%E0%A6%B0%E0%A7%8B%E0%A6%A7-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B0-%E0%A6%A8%E0%A7%8C%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T07:34:00+00:00"/>
    <meta property="og:title" content="ট্রাম্পের সঙ্গে মতবিরোধ, যুক্তরাষ্ট্রের নৌমন্ত্রী বরখাস্ত"/>
    <meta property="og:description" content="যুক্তরাষ্ট্রের প্রেসিডেন্ট ডোনাল্ড ট্রাম্পের সঙ্গে মতবিরোধের জেরে দেশটির নৌমন্ত্রী রিচার্ড স্পেনসারকে বরখাস্ত করা হয়েছে। রবিবার তাকে বরখাস্ত করা হয় বলে জানিয়েছে রয়টার্স।প্রতিরক্ষামন্ত্রী মার্ক এসপার জানিয়েছেন, সদ্য বিদায়ী নৌমন্ত্রীর ওপর আস্থা হারিয়েছেন প্রেসিডেন্ট। কেননা তিনি হোয়াইট..."/>
  </head>
  <body>
    <article>
      <h1>ট্রাম্পের সঙ্গে মতবিরোধ, যুক্তরাষ্ট্রের নৌমন্ত্রী বরখাস্ত</h1>
      <address><time datetime="2019-11-25T07:34:00+00:00">25 Nov 2019, 07:34</time> by <a rel="author">বিদেশ ডেস্ক</a></address>
      <p>
        <b>যুক্তরাষ্ট্রের প্রেসিডেন্ট ডোনাল্ড ট্রাম্পের সঙ্গে মতবিরোধের জেরে দেশটির নৌমন্ত্রী রিচার্ড স্পেনসারকে বরখাস্ত করা হয়েছে। রবিবার তাকে বরখাস্ত করা হয় বলে জানিয়েছে রয়টার্স।</b>
      </p>
      <figure>
        <img src="http://cdn.banglatribune.com/contents/cache/images/1150x0x1/uploads/media/2019/11/25/d60f863a1ae7a2baadb66de31325176f-5ddb830c92bb6.jpg"/>
      </figure>
      <p>প্রতিরক্ষামন্ত্রী মার্ক এসপার জানিয়েছেন, সদ্য বিদায়ী নৌমন্ত্রীর ওপর আস্থা হারিয়েছেন প্রেসিডেন্ট। কেননা তিনি হোয়াইট হাউসের সঙ্গে তার অবস্থান সাংঘর্ষিক।</p>
      <p>যুদ্ধবন্দিকে হত্যায় দোষী সাব্যস্ত এক নৌ কর্মকর্তার বিচার নিয়ে প্রেসিডেন্টের সঙ্গে তার মতবিরোধ ছিল। এ নিয়েই ক্ষুব্ধ হয়ে তাকে সরিয়ে দেওয়ার সিদ্ধান্ত নেন ট্রাম্প। তবে বরখাস্ত হওয়ার পর এক চিঠিতে স্পেনসার লিখেছেন, নিয়ম-শৃঙ্খলার মূলনীতিগুলোর ব্যাপারে ট্রাম্পের সঙ্গে তার দৃষ্টিভঙ্গির তফাৎ রয়েছে।</p>
      <p>বিবিসি জানিয়েছে, দুই জনের এ মতবিরোধের সূত্রপাত অ্যাডওয়ার্ড গালেগার নামের একজন নেভি সিল কর্মকর্তাকে নিয়ে। ইরাকে বেসামরিক লোকজনের ওপর নির্বিচারে গুলিবর্ষণ ও যুদ্ধাপরাধের অভিযোগ রয়েছে তার বিরুদ্ধে। তবে সেসব অভিযোগ ছাপিয়ে হত্যার পর এক যুদ্ধবন্দির লাশের সঙ্গে ছবি তোলার ঘটনায় বিচারে দোষী সাব্যস্ত হন ওই কর্মকর্তা। তবে এর বিরোধিতা করেন ট্রাম্প। এমনকি দোষী হিসেবে তার পদাবনতি হলেও তা পুনর্বহাল করে হোয়াইট হাউস। পরে নৌবাহিনীর এক চিঠিতে তাকে ডিসিপ্লিনারি রিভিউ-র মুখোমুখি হওয়ার কথা বলা হয়। অর্থ বাহিনী থেকে বহিষ্কারের ঝুঁকিতে পড়েন তিনি। এ নিয়ে বিরোধের জেরেই শেষ পর্যন্ত ট্রাম্পের মন্ত্রিসভা থেকে বাদ পড়েন নৌমন্ত্রী রিচার্ড স্পেনসার।</p>
      <footer>/এমপি/</footer>
    </article>
  </body>
</html>