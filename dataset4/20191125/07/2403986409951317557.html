<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ne_lishe_krim_klimkin_zayaviv_pro_namiri_rosiyi_shhodo_rozshirennya_aneksiyi_n1238818"/>
    <meta property="og:site_name" content="24 Канал"/>
    <meta property="article:published_time" content="2019-11-25T07:01:00+00:00"/>
    <meta property="og:title" content="Не лише Крим: Клімкін заявив про наміри Росії щодо розширення анексії"/>
    <meta property="og:description" content="Колишній голова українського МЗС Павло Клімкін заявив, що Росія не зупиниться на анексії Криму та окупації частини Донбасу. За його словами, агресору потрібен увесь Південь України."/>
  </head>
  <body>
    <article>
      <h1>Не лише Крим: Клімкін заявив про наміри Росії щодо розширення анексії</h1>
      <address><time datetime="2019-11-25T07:01:00+00:00">25 Nov 2019, 07:01</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Колишній голова українського МЗС Павло Клімкін заявив, що Росія не зупиниться на анексії Криму та окупації частини Донбасу. За його словами, агресору потрібен увесь Південь України.</b>
      </p>
      <p>Росії він потрібен для того, аби через Чорне море мати можливість впливати на Близький Схід, Середземне море та Африку, пояснив Павло Клімкін.</p>
      <blockquote>Важливо! <a href="https://24tv.ua/ochi_ukrayini_u_viyni_narodniy_mer_okupovanoyi_gorlivki_viyavivsya_ukrayinskim_rozvidnikom_n1238807">Очі України у війні: "народний мер" окупованої Горлівки виявився українським розвідником</a></blockquote>
      <aside>Росія буде дуже послідовно працювати над отриманням контролю за Півднем України. Запобігти цьому є одним з наших головних завдань,<cite>– наголосив ексглава МЗС.</cite></aside>
      <figure>
        <iframe data-src="https://twitter.com/PavloKlimkin/status/1198681189114142720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Що українська влада говорила про наміри Росії</h3>
      <p><a href="https://24tv.ua/tse_maye_koshmariti_vsyu_yevropu__homchak_pro_plani_rosiyi_na_okupovaniy_krim_n1238474">Начальник Генерального штабу Збройних сил України Руслан Хомчак заявив</a>, що Крим для Кремля є зовсім не "місцем відпочинку росіян". Мовляв, український півострів потрібен Росії, щоб мати контроль за Середземномор'ям.</p>
      <p>За його словами окупанти сподіваються, що "свій" півострів у Чорному морі дозволить їм залякувати всю Європу, Північну Африку та панувати у Середземному морі.</p>
      <p>Хомчак пояснив, що Росія хоче не лише Азовське море, але й весь Чорноморський басейн намагається позиціонувати "ледь не як російські внутрішні води".</p>
    </article>
  </body>
</html>