<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-eurowizja-junior-2019-roksana-wegiel-zaliczyla-wpadke-na-wiz,nId,3353869"/>
    <meta property="og:site_name" content="Pomponik.pl"/>
    <meta property="article:published_time" content="2019-11-25T07:07:56+00:00"/>
    <meta property="og:title" content="Eurowizja Junior 2019: Roksana Węgiel zaliczyła wpadkę na wizji! Wszyscy słyszeli"/>
    <meta property="og:description" content="Roksana Węgiel (14 l.) była współprowadzącą podczas finału konkursu Eurowizji Junior 2019. Impreza odbyła się w Gliwicach. Zwyciężczynią okazała się Polka, Viki Gabor (12 l.). Roxi gratulowała młodszej koleżance, lecz zapomniała o jednym..."/>
  </head>
  <body>
    <article>
      <h1>Eurowizja Junior 2019: Roksana Węgiel zaliczyła wpadkę na wizji! Wszyscy słyszeli</h1>
      <address>
        <time datetime="2019-11-25T07:07:56+00:00">25 Nov 2019, 07:07</time>
      </address>
      <h4>Roksana Węgiel (14 l.) była współprowadzącą podczas finału konkursu Eurowizji Junior 2019. Impreza odbyła się w Gliwicach. Zwyciężczynią okazała się Polka, Viki Gabor (12 l.). Roxi gratulowała młodszej koleżance, lecz zapomniała o jednym...</h4>
      <figure>
        <img src="https://i.iplsc.com/ida-nowakowska-aleksander-sikora-i-roksana-wegiel-eurowizja-/0009ET7CKY4O2A8D-C122-F4.jpg"/>
        <figcaption>Ida Nowakowska, Aleksander Sikora i Roksana Węgiel, Eurowizja Junior 2019<cite>/Łukasz Kalinowski /East News</cite></figcaption>
      </figure>
      <p>Kariera Roksany Węgiel rozwija się w błyskawicznym tempie. W zeszłym roku nastolatka wygrała "The Voice Kids", a niedługo później wyjechała do Mińska, by tam reprezentować Polskę podczas 16. Konkursu Piosenki Eurowizji dla Dzieci. </p>
      <p>Jej wykonanie na tyle spodobało się jurorom i widzom, że okrzyknięto ją zwyciężczynią plebiscytu. Węgiel podbiła serca ludzi piosenką "Anyone I Want to Be" (<a href="https://teksciory.interia.pl/roksana-wegiel-anyone-i-want-to-be-piosenka-na-eurowizja-junior-2018-tekst-piosenki,t,668174.html"><u><b>sprawdź!</b></u></a>). </p>
      <p>Trasa koncertowa, dubbing, wiele nagród i nominacji, wydane single - to wszystko Roksana już ma na swoim koncie. Teraz do jej doświadczenia zawodowego dołączyło współprowadzenie Eurowizji Junior 2019. Finał konkursu odbył się w Polsce i to właśnie Węgiel - z Idą Nowakowską i Aleksandrem Sikorą u boku - prowadziła imprezę. </p>
      <p>Szło jej świetnie, lecz w pewnym momencie doszło do wpadki. Chodzi o moment, w którym wokalistka gratulowała swojej młodszej koleżance, Viki Gabor (<a href="https://teksciory.interia.pl/wiktoria-viki-gabor-superhero-tekst-piosenki,t,674550.html"><u><b>sprawdź!</b></u></a>), zwycięstwa w Eurowizji. "Jestem tak bardzo szczęśliwa. Gratulacje! Jestem z ciebie dumna" - mówiła do mikrofonu Roksana podczas wręczania statuetki. </p>
      <p>To była wypowiedź oficjalna. Chwilę później wszyscy mogli usłyszeć, co Węgiel miała do powiedzenia poza kamerami. Zapomniała chyba jednak, że mikrofon nadal jest włączony. "O kurde! Ale czad" - usłyszeliśmy. </p>
      <p>Zapewne nastoletnia gwiazda nie planowała, by te jej słowa słyszał cały świat, ale raczej nie ma się czego wstydzić. Jej wypowiedź świadczy o tym, że bardzo przeżywała wyniki konkursu i ogromnie się z nich ucieszyła.</p>
      <related>
        <a href="http://www.pomponik.pl/plotki/news-roksana-wegiel-ujawnila-jak-traktuja-ja-w-szkole,nId,3270641?parametr=embed_linki"/>
      </related>
      <figure>
        <img src="https://i.iplsc.com/roksana-wegiel/0009ET6GNXQV8HQ8-C122-F4.png"/>
        <figcaption>Roksana Węgiel<cite>/Łukasz Kalinowski /East News</cite></figcaption>
      </figure>
      <figure>
        <img src="https://i.iplsc.com/viki-gabor/0009ET5VYXQXJTJ9-C122-F4.png"/>
        <figcaption>Viki Gabor<cite>/Łukasz Kalinowski /East News</cite></figcaption>
      </figure>
    </article>
  </body>
</html>