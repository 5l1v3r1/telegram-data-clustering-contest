<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/iphone-12-pro-pravdepodobne-dostane-6-gb-pamate-ram/265238"/>
    <meta property="og:site_name" content="touchIT"/>
    <meta property="article:published_time" content="2019-11-25T07:34:07+00:00"/>
    <meta property="og:title" content="iPhone 12 Pro pravdepodobne dostane 6 GB pamäte RAM"/>
    <meta property="og:description" content="Analytici spoločnosti Barclays priniesli zákulisné informácie o chystanom iPhone 12. Analytik spoločnosti Barclays Blayne Curtis a jeho kolegovia nedávno vycestovali do Ázie, aby sa stretli s"/>
  </head>
  <body>
    <article>
      <h1>iPhone 12 Pro pravdepodobne dostane 6 GB pamäte RAM</h1>
      <address><time datetime="2019-11-25T07:34:07+00:00">25 Nov 2019, 07:34</time> by <a rel="author">Martin Štěpánek</a></address>
      <p>
        <b>Analytici spoločnosti Barclays priniesli zákulisné informácie o chystanom iPhone 12.</b>
      </p>
      <p>Analytik spoločnosti Barclays Blayne Curtis a jeho kolegovia nedávno vycestovali do Ázie, aby sa stretli s dodávateľmi pre Apple. Z Ázie priniesli množstvo zaujímavých informácií o zariadeniach iPhone pre rok 2020, ktoré predstavil <a href="https://www.macrumors.com/2019/11/22/barclays-iphone-12-pro-likely-6gb-ram/">portál MacRumors.</a></p>
      <p>Smartfóny iPhone 12 Pro a iPhone 12 Pro Max <b>dostanú pravdepodobne až 6 GB pamäte RAM,</b> v porovnaní so 4 GB RAM v súčasných modeloch iPhone 11 Pro a iPhone 11 Pro Max. Očakáva sa tiež, že modely budú mať <b>3D snímanie a podporu mmWave pre 5G sieť.</b></p>
      <p>Základný model iPhone 12 by mal podľa zistení analytikov <b>dostať 4 GB pamäte RAM. Zatiaľ sa nevie, či je možné definitívne rátať aj s podporou 5G siete </b>a či bude zariadenie podporovať mmWave, sub-6GHz alebo oboje.</p>
      <p>iPhone 12 sa dočká svojho predstavenia ako zvyčajne v septembri.</p>
      <p>
        <i>Zdroj náhľadovej fotografie: TouchIT</i>
      </p>
      <p>
        <i>Zdroj: <a href="https://www.macrumors.com/2019/11/22/barclays-iphone-12-pro-likely-6gb-ram/">MacRumors</a></i>
      </p>
      <related>
        <h4>Súvisiace články</h4>
        <a href="https://touchit.sk/apple-po-debute-ios-13-meni-sposob-vyvoja-operacnych-systemov-uz-viac-nechce-zlu-reputaciu-kvoli-mnozstvu-chyb/265031"/>
        <a href="https://touchit.sk/wolfenstein-youngblood/265137"/>
        <a href="https://touchit.sk/ocakavany-half-life-alyx-si-nezahra-kazdy-specifikacia-uvadza-vysoke-minimalne-naroky-na-hardver/265236"/>
        <a href="https://touchit.sk/nove-pozadia-pre-windows-10-s-plazovou-tematikou/265225"/>
      </related>
    </article>
  </body>
</html>