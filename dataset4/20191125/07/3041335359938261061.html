<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/25/lifearts/to-nisi-ton-thisayron-ekthesi-tou-manoli-xarou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-25T07:51:37+00:00"/>
    <meta property="og:title" content="«Το νησί των θησαυρών»: Έκθεση του Μανώλη Χάρου"/>
    <meta property="og:description" content="Η έκθεση του Μανώλη Χάρου παρουσιάζεται από τις 3 Δεκεμβρίου έως τις 26 Ιανουαρίου"/>
  </head>
  <body>
    <article>
      <h6 class="kicker">Μουσείο Μπενάκη</h6>
      <h1>«Το νησί των θησαυρών»: Έκθεση του Μανώλη Χάρου</h1>
      <h2>Η έκθεση του Μανώλη Χάρου παρουσιάζεται από τις 3 Δεκεμβρίου έως τις 26 Ιανουαρίου</h2>
      <address><time datetime="2019-11-25T07:51:37+00:00">25 Nov 2019, 07:51</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η έμπνευση για τη συγκεκριμένη ενότητα έργων του Μανώλη Χάρου που παρουσιάζεται για πρώτη φορά στο κοινό -στο <a href="https://www.in.gr/tags/%ce%bc%ce%bf%cf%85%cf%83%ce%b5%ce%af%ce%bf-%ce%bc%cf%80%ce%b5%ce%bd%ce%ac%ce%ba%ce%b7/"><b>Μουσείο Μπενάκη</b></a> από τις 3 Δεκεμβρίου- αντλήθηκε από κλασικά αριστουργήματα, μύθους, αστυνομικές νουβέλες που παρά το πέρασμα τόσων χρόνων εξακολουθούν να είναι επίκαιρα και να αποτελούν ένα πολυπρισματικό όχημα για την έκφραση κριτικής βασικών κοινωνικοπολιτικών συμπεριφορών.<br/>Η έκθεση χωρίζεται σε τέσσερις ενότητες και περιλαμβάνει περίπου 50 δισδιάστατα εικαστικά έργα μικτής τεχνικής (ζωγραφική, χαρακτική) και μία κατασκευή τριών διαστάσεων.</p>
      <p>Οι τίτλοι των έργων είναι όλοι λέξεις ή φράσεις από πηγές που είναι για τον δημιουργό η υπόγεια αναφορά στο Νησί των δικών του Θησαυρών.  Οι ήρωες των λέξεων και των παραμυθιών  είναι ξεναγοί για τα εικαστικά έργα, τα οποία μέσα από τη μορφή τους (ζωγραφική -χαρακτική- προβολή, κλπ.) προσκαλούν τον θεατή να μετέχει στη σκέψη του δημιουργού και τη φαντασιακή λειτουργία της έμπνευσης.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <p>Πρωταγωνιστικό ρόλο έχουν οι αρχετυπικές φιγούρες του πειρατή, του εύζωνα, του στρατιώτη και του cowboy αλλά και οι στιγμές-φράσεις της κλασικής λογοτεχνίας που βοηθούν τον θεατή να ανακαλύψει την πορεία σκέψης του δημιουργού και τα σημεία αναφοράς ενός έργου ζωής˙ μια βύθιση στις πηγές έμπνευσης του καλλιτέχνη, που δίνονται στον θεατή, σαν πρόσκληση μετάβασης στο προσωπικό νησί των θησαυρών του ζωγράφου.</p>
      <p>Την έκθεση συνοδεύει πλούσια εικονογραφημένη έκδοση με τίτλο Μανώλης Χάρος – Το νησί των θησαυρών, 84 σελίδων με 70 φωτογραφίες και κείμενο της ιστορικού τέχνης και επιμελήτριας της έκθεσης Ελένης Αθανασίου.</p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>