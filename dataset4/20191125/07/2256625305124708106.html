<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159382_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T07:12:00+00:00"/>
    <meta property="og:title" content="Ботев Пд готви офанзива за звезда на Етър"/>
    <meta property="og:description" content="Вижте подробности"/>
  </head>
  <body>
    <article>
      <h1>Ботев Пд готви офанзива за звезда на Етър</h1>
      <address><time datetime="2019-11-25T07:12:00+00:00">25 Nov 2019, 07:12</time> by <a rel="author">"Меридиан мач"</a></address>
      <p>В плановете за зимна селекция на Ботев Пд попадна един от основните футболисти на Етър.<br/> <br/>Жълто-черните подготвят офанзива за нападателя на Етър Фло Боджадж. Предвид очертаващата се раздяла с бразилеца Фернандо Виана пловдивчани се нуждаят от солидно подсилване в атака.<br/> <br/>Роденият и израснал в Англия косовар е отлична опция, която заинтересува още бившия треньор на Ботев Николай Киров. През последните два трансферни прозореца обаче „канарчетата" не можаха да стигнат до споразумение и да привлекат миналия и през Пирин (Благоевград) футболист.<br/> <br/>Боджадж може да пасне идеално на стила на игра на Ботев, защото е комбинативен и техничен. Той умее и да реализира, и да създава ситуации за съотборниците си.<br/> <br/>Треньорът на Етър Росен Кирилов използва Фло, както на върха на атаката, така и в ролята на плеймейкър и често го изтегля в по-задни позиции, за да дава последния пас. 23-годишният футболист също е амбициран да играе на по-високо ниво и да успее да си заслужи повиквателна за националния отбор на Косово, от където следят изявите му.</p>
      <p> </p>
    </article>
  </body>
</html>