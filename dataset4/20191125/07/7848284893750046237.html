<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/sacchi-gran-lavoro-di-conte-inter-avversario-serio-della-juve-a-due-condizioni-323954"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T07:40:37+00:00"/>
    <meta property="og:title" content="Sacchi: &quot;Gran lavoro di Conte, Inter avversario serio della Juve a due condizioni&quot;"/>
    <meta property="og:description" content="&quot;E' sempre Juve-Inter&quot;. Anche per Arrigo Sacchi, che sulle pagine della Gazzetta dello Sport ha analizzato l'avvincente duello scudetto a partire dalle gare andate in scena sabato:..."/>
  </head>
  <body>
    <article>
      <h1>Sacchi: "Gran lavoro di Conte, Inter avversario serio della Juve a due condizioni"</h1>
      <address><time datetime="2019-11-25T07:40:37+00:00">25 Nov 2019, 07:40</time> by <a rel="author">Mattia Zangari</a></address>
      <p>"E' sempre <b>Juve-Inter</b>". Anche per Arrigo <b>Sacchi</b>, che sulle pagine della <i>Gazzetta dello Sport</i> ha analizzato l'avvincente duello scudetto a partire dalle gare andate in scena sabato: "L’Inter vince 3-0 contro il Torino sotto la pioggia in un campo al limite del praticabile - scrive l'ex tecnico del Milan -. Gli uomini di Conte si adattano immediatamente alle esigenze del campo e segnano con il sempre più convincente Lautaro Martinez. Il Torino incassa un gol subito e perde Belotti. I nerazzurri dimostrano mestiere, forza, classe, grande spirito di squadra e massima attenzione. Lautaro e Lukaku sono sempre più decisivi. Il migliore è stato Brozovic. I tre difensori centrali hanno vinto tutti i confronti, De Vrij si è confermato bravo anche nella costruzione e in fase risolutiva. Il Torino di Mazzarri ha lottato ma nulla ha potuto contro la fortissima Inter.<b> Antonio sta facendo un grande lavoro,</b> la squadra lo segue con impegno e volontà. Se cresceranno ulteriormente, se si amplierà anche la rosa e la squadra si muoverà sempre più compatta ed aggressiva, potrebbero diventare<b> un avversario serio per la Juventus". </b></p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>