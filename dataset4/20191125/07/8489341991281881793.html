<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807274/%D8%B3%D8%A7%D8%B2%D9%85%D8%A7%D9%86-%D9%86%D8%B8%D8%A7%D9%85-%D9%BE%D8%B1%D8%B3%D8%AA%D8%A7%D8%B1%DB%8C-%D8%A7%D8%B2-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B9%D9%84%DB%8C%D9%87-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AF%D8%B9%D9%88%D8%AA-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T07:07:00+00:00"/>
    <meta property="og:title" content="«سازمان نظام پرستاری» از مردم برای حضور در راهپیمایی علیه اغتشاشات دعوت کرد"/>
    <meta property="og:description" content="سازمان نظام پرستاری کشور از مردم برای حضور در راهپیمایی علیه اغتشاشات دعوت کرد."/>
  </head>
  <body>
    <article>
      <h1>«سازمان نظام پرستاری» از مردم برای حضور در راهپیمایی علیه اغتشاشات دعوت کرد</h1>
      <h2>سازمان نظام پرستاری کشور از مردم برای حضور در راهپیمایی علیه اغتشاشات دعوت کرد.</h2>
      <address>
        <time datetime="2019-11-25T07:07:00+00:00">25 Nov 2019, 07:07</time>
      </address>
      <p>به گزارش گروه اجتماعی خبرگزاری دانشجو، سازمان نظام پرستاری کشور در محکومیت اغتشاشات اخیر و دعوت از آحاد مردم جهت حضور در تجمع بزرگ میدان انقلاب بیانیه‌ای صادر کرد.<br/><br/>متن این بیانیه به شرح زیر است:<br/><br/>«بسم الله الرحمن الرحیم<br/><br/>افزایش ناگهانی قیمت بنزین باعث ایجاد اعتراض مردم در سراسر کشور شده که مورد سواستفاده دشمنان قسم خورده داخلی وخارجی کشور عزیزمان شد.<br/><br/>خوشبختانه ملت شریف ایران در مقابل این دستاویز‌ها ایستادگی کرده و با هوشیاری کامل سد راه اقدامات آشوب گران شدند.<br/><br/>از این رو سازمان نظام پرستاری جمهوری اسلامی ایران ضمن محکوم کردن جریان التهاب آفرین وهنجار شکنانه دشمنان ضدانقلاب علیه امنیت عمومی خواستار برخورد قاطع با اغتشاشگران شده و از عموم مردم شریف کشور دعوت می‌کند تا با حضور در اجتماع بزرگ روز دوشنبه چهارم آذر ماه در میدان انقلاب، پیوند خود را بار دیگر با آرمان‌های انقلاب و نظام جمهوری اسلامی به نمایش بگذارند.<br/><br/>سازمان نظام پرستاری کشور»</p>
    </article>
  </body>
</html>