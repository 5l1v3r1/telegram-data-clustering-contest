<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013334/%DB%B2-%D8%AC%D8%A7%D9%85-%D9%82%D9%87%D8%B1%D9%85%D8%A7%D9%86%DB%8C-%DA%A9%D9%85%D8%AA%D8%B1-%D8%A7%D8%B2-%DB%8C%DA%A9-%D8%B1%D9%88%D8%B2"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T07:53:43+00:00"/>
    <meta property="og:title" content="۲ جام قهرمانی کمتر از یک روز"/>
    <meta property="og:description" content="مدافع برزیلی اسبق بایرن‌ مونیخ،‌ جنووا،‌ شالکه و کوریچیپا در ۲۳ ساعت به ۲ مقام قهرمانی رسید."/>
  </head>
  <body>
    <article>
      <h1>۲ جام قهرمانی کمتر از یک روز</h1>
      <address>
        <time datetime="2019-11-25T07:53:43+00:00">25 Nov 2019, 07:53</time>
      </address>
      <p>
        <i>مدافع برزیلی اسبق بایرن‌ مونیخ،‌ جنووا،‌ شالکه و کوریچیپا در ۲۳ ساعت به ۲ مقام قهرمانی رسید.</i>
      </p>
      <p>به گزارش مشرق، <b>رافینیا</b> که تا فصل گذشته عضو <b>بایرن مونیخ </b>آلمان بود، در مدتی کمتر از یک روز توانست ۲ مقام قهرمانی را در فوتبال کسب کند.</p>
      <p>وی که از اوایل تابستان سال جاری برای تیم <b>فلامینگو </b>کشورش بازی می‌کند، در روز شنبه قهرمان جام باشگاه‌های آمریکای‌لاتین معروف به <b>لیبرتادورس </b>شد.</p>
      <blockquote>بیشتر بخوانید:<br/><a href="https://www.mashreghnews.ir/news/1013139/%D8%A7%D8%B3%D8%AA%D9%82%D8%A8%D8%A7%D9%84-%D9%81%D9%88%D9%82-%D8%A7%D9%84%D8%B9%D8%A7%D8%AF%D9%87-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%81%D9%84%D8%A7%D9%85%DB%8C%D9%86%DA%AF%D9%88-%D8%B9%DA%A9%D8%B3">استقبال فوق العاده هواداران <i>فلامینگو</i> +عکس</a></blockquote>
      <p>۲۳ ساعت بعد و در روز یکشنبه، مقام قهرمانی زودهنگام فلامینگو در<b> لیگ حرفه‌ای برزیل</b> هم محرز شد. برای این منظور تیم پالمیراس، جدی‌ترین رقیب فلامنگو در راه قهرمانی لیگ برزیل،‌ مقابل گرمیو پورتوآلگره ۲ بر یک باخت و یاران رافینیا با ۱۳ امتیاز اختلاف در فاصله ۴ هفته تا پایان فصل، قهرمانی فصل جاری را به نام خود ثبت کرد.</p>
      <p>البته رافینیا و یارانش با قهرمانی در جام لیبرتادورس برای پیکارهای جام باشگاه‌های جهان که از تاریخ ۱۱ تا ۲۲ دسامبر(۲۰ آذر تا یک دی ۹۸) در قطر انجام می‌گیرند، انتخاب شدند.</p>
      <p>منبع: فارس</p>
    </article>
  </body>
</html>