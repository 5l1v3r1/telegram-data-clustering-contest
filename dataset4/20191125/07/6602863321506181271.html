<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933081/politie-verenigde-staten-arresteert-hacker-jack-dorsey-chloe-grace-moretz"/>
    <meta property="og:site_name" content="Bright.nl"/>
    <meta property="article:published_time" content="2019-11-25T07:59:08+00:00"/>
    <meta property="og:title" content="Politie VS arresteert hacker die account Twitter-baas overnam"/>
    <meta property="og:description" content="Een hacker die betrokken was bij het overnemen van het Twitter-account van Twitter-topman Jack Dorsey is twee weken geleden opgepakt door de politie in de Amerikaanse staat Californië."/>
  </head>
  <body>
    <article>
      <h6 class="kicker">Chuckling Squad</h6>
      <h1>Politie VS arresteert hacker die account Twitter-baas overnam</h1>
      <address><time datetime="2019-11-25T07:59:08+00:00">25 Nov 2019, 07:59</time> by <a rel="author" href="https://www.bright.nl/tags/personen/len-maessen" target="_blank">Len Maessen</a></address>
      <p>
        <b>Een hacker die betrokken was bij het overnemen van het Twitter-account van Twitter-topman Jack Dorsey is twee weken geleden opgepakt door de politie in de Amerikaanse staat Californië.</b>
      </p>
      <p>Dat meldt <a href="https://www.vice.com/amp/en_us/article/gyzawx/authorities-arrest-suspected-jack-dorsey-hacker">Motherboard</a> maandag op basis van bronnen bij de politie. Het gaat om een voormalig lid van de 'Chuckling Squad', een groep hackers die het afgelopen jaar Twitter-accounts van verschillende Hollywoodsterren overnam. Het account van Dorsey werd in augustus korte tijd <a href="https://www.bright.nl/nieuws/artikel/4832326/jack-dorsey-twitter-gehackt">gehackt</a>.</p>
      <p>De Chuckling Squad plaatste racistische leuzen, Nazi-propaganda en grappen op de overgenomen accounts. De hackers zouden mogelijk de telefoonnummers van hun slachtoffers hebben overgenomen, om vervolgens misbruik te maken van de sms-naar-Twitter-functie. Die functie werd recent door Twitter verwijderd.  </p>
      <related>
        <a href="https://www.bright.nl/nieuws/artikel/4509856/sim-swapping-hoe-werkt-het-hoe-bescherm-je-jezelf"/>
      </related>
      <p>De gearresteerde man leverde volgens Motherboard telefoonnummers aan de Chuckling Squad. Hij zou in oktober uit de groep zijn gezet.</p>
      <p>De man ontkent tegen Motherboard betrokkenheid bij de hack op Dorsey. Volgens een leider van de hackergroep, 'Debug', had de man echter het nummer van de Twitter-baas geleverd. De verdachte zou geen financiële motieven hebben gehad, maar vooral aandacht hebben gezocht, aldus Debug.  </p>
      <h3>5 tips voor veilig online shoppen</h3>
      <figure>
        <iframe src="https://www.youtube.com/embed/N3x-BUIWi64" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's.</b>
      </p>
    </article>
  </body>
</html>