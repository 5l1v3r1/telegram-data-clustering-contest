<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/asfalistika/telos-to-ekas-to-2020-poio-epidoma-tha-to-antikatastisei/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-25T07:44:29+00:00"/>
    <meta property="og:title" content="Τέλος το ΕΚΑΣ το 2020 – Ποιο επίδομα θα το αντικαταστήσει"/>
    <meta property="og:description" content="Στο τέλος Νοεμβρίου θα καταβληθεί για τελευταία φορά το ΕΚΑΣ των 12 ευρώ/το μήνα που λάμβαναν φέτος περίπου 420.000 χαμηλοσυνταξιούχοι. Το φετινό κονδύλι"/>
  </head>
  <body>
    <article>
      <h1>Τέλος το ΕΚΑΣ το 2020 – Ποιο επίδομα θα το αντικαταστήσει</h1>
      <address><time datetime="2019-11-25T07:44:29+00:00">25 Nov 2019, 07:44</time> by <a rel="author">Παναγιώτης Θεoδωρόπουλος</a></address>
      <p>Στο τέλος Νοεμβρίου θα καταβληθεί για τελευταία φορά το ΕΚΑΣ των 12 ευρώ/το μήνα που λάμβαναν φέτος περίπου 420.000 χαμηλοσυνταξιούχοι.</p>
      <p>Το φετινό κονδύλι για το ΕΚΑΣ περιορίστηκε στα 33 εκατ ευρώ, ενώ συνολικά η σταδιακή περικοπή του από το 2015 απέφερε εξοικονόμηση κονδυλίων ύψους 2,5 δισ. ευρώ.</p>
      <p>Από το 2020, το ΕΚΑΣ θα αντικαταστήσει μια νέα παροχή, που θα δίνεται σε ετήσια βάση στους συνταξιούχους και το ύψος της θα εξαρτάται από την περιουσιακή κατάσταση των δικαιούχων, αλλά και από το ύψος του υπερπλεονάσματος κάθε έτους.</p>
      <p>Σύμφωνα με το insider.gr, το κυβερνητικό επιτελείο επιθυμεί η παροχή αυτή να μην έχει μορφή επιδόματος, ούτε να δίνεται κάθε Μάιο (όπως είχε νομοθετήσει η προηγούμενη κυβέρνηση).</p>
      <p>
        <b>Τα δύο σενάρια για τη νέα παροχή</b>
      </p>
      <p>Το πρώτο σενάριο που εξετάζεται, θέλει την παροχή αυτή να είναι τύπου 13ης σύνταξης και να καταβάλλεται σε 2,4 εκατ. συνταξιούχους κάθε Δεκέμβριο.</p>
      <p>Η σύνταξη αυτή  μάλιστα θα κλιμακώνεται αντιστρόφως ανάλογα με το εισόδημα των δικαιούχων, ενώ θα ισχύουν και περιουσιακά κριτήρια στην χορήγησή της.</p>
      <p>Το δεύτερο σενάριο που μελετούν οι επιτελείς του Μεγάρου Μαξίμου, έχει να κάνει με την θέσπιση ενός «νέου ΕΚΑΣ», που θα δίνεται σε ετήσια βάση από τον ΕΦΚΑ, θα είναι ακατάσχετο και το ύψος του θα καθορίζεται από το ύψος του υπερπλεονάσματος που θα επιτυγχάνεται.</p>
      <p>«Θέλουμε να υπάρξει ένας μόνιμος υποστηρικτικός μηχανισμός στο ασφαλιστικό» δήλωσε πρόσφατα ο υπουργός Εργασίας Γιάννης Βρούτσης, αφήνοντας ανοικτό το ενδεχόμενο να υπάρξει παρέμβαση μόνιμου χαρακτήρα στο νέο ασφαλιστικό νομοσχέδιο που θα κατατεθεί στη Βουλή τον Ιανουάριο.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/ota/rythmisi-ypes-lynetai-to-provlima-elleipsis-michanikon-stoys-ota/"/>
        <a href="https://www.aftodioikisi.gr/oikonomia/koinoniko-merisma-petsas-tha-dothei-stoys-pio-eyalotoys/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/proslipseis/oyra-3k-giati-kathysterei-i-prokiryxi-pote-tha-vgei/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
      </related>
    </article>
  </body>
</html>