<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/harry-kane-gelooft-prijzenpakker-jose-mourinho-garantie-succes-spurs/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T07:33:19+00:00"/>
    <meta property="og:title" content="Harry Kane gelooft in prijzenpakker José Mourinho: ‘Garantie voor succes bij Spurs’"/>
    <meta property="og:description" content="Individuele prijzen en onderscheidingen heeft Harry Kane al zat gewonnen, maar de Engelse spits wil ook dolgraag met zijn club Tottenham Hotspur bekers winnen. De topscorer van de Spurs denkt dat dit eindelijk gaat lukken nu José Mourinho is aangesteld als nieuwe manager. “Hij heeft bewezen een winnaar te zijn, een garantie voor succes, zegt…"/>
  </head>
  <body>
    <article>
      <h1>Harry Kane gelooft in prijzenpakker José Mourinho: ‘Garantie voor succes bij Spurs’</h1>
      <address>
        <time datetime="2019-11-25T07:33:19+00:00">25 Nov 2019, 07:33</time>
      </address>
      <p>
        <b>Individuele prijzen en onderscheidingen heeft Harry Kane al zat gewonnen, maar de Engelse spits wil ook dolgraag met zijn club Tottenham Hotspur bekers winnen. De topscorer van de Spurs denkt dat dit eindelijk gaat lukken nu José Mourinho is aangesteld als nieuwe manager.</b>
      </p>
      <p>"Hij heeft bewezen een winnaar te zijn, een garantie voor succes, zegt Kane. "Ik heb al duidelijk gemaakt dat ik in deze fase van mijn loopbaan prijzen wil winnen. Ik heb ook duidelijk aangegeven dat ik dat graag hier wil doen, met deze club", aldus de 26-jarige spits, die al 2 keer topscorer van de Premier League werd. Hij ontving vorig jaar ook de Gouden Schoen als topschutter van het WK in Rusland.<br/><br/><b>Lege prijzenkast </b><br/>Het laatste zilverwerk van Tottenham dateert uit 2008, toen de club de League Cup won. Afgelopen seizoen bereikte de Londense ploeg de finale van de Champions League, maar daarin was Liverpool te sterk. "Als iemand met de reputatie van Mourinho binnenstapt, geeft dat vertrouwen en geloof in het team", zegt Kane. <br/><br/>"Hij heeft bij al z’n clubs prijzen gepakt." Mourinho begon zaterdag lekker bij zijn nieuwe club. Er werd met 2-3 gewonnen bij West Ham United.</p>
    </article>
  </body>
</html>