<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/egy-szomszed-latta-ahogy-a-kajakos-a-parkoloba-cipeli-a-magatehetetlen-vv-fannit-de-nem-kerdezett-semmit"/>
    <meta property="og:site_name" content="444"/>
    <meta property="article:published_time" content="2019-11-25T07:10:06+00:00"/>
    <meta property="og:title" content="Egy szomszéd látta, ahogy a kajakos a parkolóba cipeli a magatehetetlen VV Fannit, de nem kérdezett semmit"/>
    <meta property="og:description" content="A gyanúsított beszélt is a szemtanúhoz, ő pedig simán végignézte, hogy autóba teszi a nőt."/>
  </head>
  <body>
    <article>
      <h1>Egy szomszéd látta, ahogy a kajakos a parkolóba cipeli a magatehetetlen VV Fannit, de nem kérdezett semmit</h1>
      <address><time datetime="2019-11-25T07:10:06+00:00">25 Nov 2019, 07:10</time> by <a rel="author">Szily László</a></address>
      <p>Egy szemtanú látta, amint B. László 2017. november 20-án egy dunaújvárosi lakóház mélygarázsába hurcolja az akkor már öntudatlan, hiányosan öltözött Novozánszki “VV” Fannit, akinek, bár minden bizonnyal megölték, azóta sem került elő a holtteste. </p>
      <p>A <a href="http://www.borsonline.hu/celeb/szemtanu-latta-vv-fanni-elrablasat/187269">Bors friss cikke</a> szerint a ház egyik férfi lakója akció közben találkozott össze azzal a B. Lászlóval, aki bérelt lakásából éppen elrabolta az egykori valóságsószereplőt. Hiába látta azt, hogy  B. a karjaiban cipel egy eszméletlen, hiányosan felöltözött fiatal nőt, a lakó nem kérdezett tőle semmit. Az ideges tettes volt az, aki kérdés nélkül megszólította azzal, hogy “Kicsit sok volt a pezsgő.” A szomszéd ezután azt is végignézte, ahogy a kajakos az autójában teszi az eszméletlen nőt. </p>
      <p>B. László ezt az akciót elismerte, azt azonban évek óta tagadja, hogy ő ölte volna meg a nőt, akinek nem találták meg eddig a holttestét.</p>
    </article>
  </body>
</html>