<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/in-vikingsvalhalla-potrebbero-ritornare-volti-familiari/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="In Vikings:Valhalla potrebbero ritornare &quot;volti familiari&quot; | Cultura Pop"/>
    <meta property="og:description" content="Michael Hirst, lo showrunner e produttore di Vikings, ha appena fornito a Entertainment Tonight alcuni dettagli su Valhalla, lo spin-off dello show,  Le new sul cast, data di uscita e trama di Vikings:Valhalla, la serie spin-off di Vikings che sarà prodotta e distribuita da Netflix"/>
  </head>
  <body>
    <article>
      <h1>In Vikings:Valhalla potrebbero ritornare "volti familiari" | Cultura Pop</h1>
      <address>
        <time datetime="2019-11-25T07:00:00+00:00">25 Nov 2019, 07:00</time>
      </address>
      <p>Michael Hirst, lo showrunner e produttore di <a href="https://www.tomshw.it/culturapop/trailer-e-data-ultima-stagione/"><i>Vikings</i></a>, ha appena fornito a<a href="https://www.etonline.com/vikings-boss-teases-a-familiar-face-in-upcoming-valhalla-spinoff-exclusive-136903"> Entertainment Tonight</a> alcuni dettagli su <i>Valhalla</i>, lo spin-off dello show,  affermando che potrebbero <b>ritornare “volti familiari</b>“:</p>
      <blockquote>
        <i>Uno degli argomenti principali sarà la Cristianizzazione del mondo pagano. Vedrete armate di Vichinghi Cristiani lottare contro armate di Vichinghi pagani e sarà davvero interessante. Si arriverà fino al 1066 e l’invasione dell’Inghilterra da parte di un discendente di Rollo. Perciò potreste anche notare volti stranamente familiari…</i>
      </blockquote>
      <p><i>Vikings:Valhalla</i><b> sarà prodotto e distribuito da <a href="https://www.tomshw.it/altro/netflix-arrivano-anche-in-italia-i-comandi-vocali-per-amazon-fire-tv-stick/">Netflix</a></b>, dopo la conclusione della sesta e ultima stagione della serie originale, prevista su History dal 4 dicembre.</p>
      <p>In <i>Valhalla</i>, secondo quanto dichiarato dalla piattaforma americana,<b> incontreremo alcuni dei più celebri vichinghi mai vissuti</b>, come Leif Erikson, Freydis, Harald Harada e soprattutto il re Guglielmo il Conquistatore.</p>
      <p>Oltre ai grandi nomi della Storia, ci sarà spazio anche per la storia minore di uomini  e donne sconosciuti che tracceranno nuovi percorsi e lotteranno per la sopravvivenza in un’Europa in costante cambiamento ed evoluzione.</p>
      <figure>
        <img src="https://www.tomshw.it/images/images/2019/11/vikings-64768.768x432.jpg"/>
      </figure>
      <p>La scrittura sarà affidata a Jeb Stuart (la penna dietro <i>Trappola di Cristallo</i> e I<i>l Fuggitivo)</i> e avrà una prima stagione composta da <b>24 episodi, </b>un numero insolito per le serie Netflix, che normalmente si aggirano attorno agli 8-10 episodi.</p>
      <p>Channing Dungey, Vice Presidente del ramo dedicato alle Serie Originali della compagnia, ha espresso grande fiducia nel progetto:</p>
      <blockquote>
        <i>Vikings: Valhalla promette di essere tutto ciò che i fan amano del franchise: azione irrefrenabile e mozzafiato che affonda le sue radici in personaggi complessi e in una narrazione drammatica che esalta i concetti di famiglia, lealtà e potere.  Siamo entusiasti di dare vita a una nuova fase dell’esplorazione della saga dei Vichinghi!</i>
      </blockquote>
      <p>Le riprese dovrebbero ambientarsi in Irlanda mentre non sono stati resi ancora noti altri particolari sul cast coinvolto.</p>
      <p>Restiamo in trepidante attesa di scoprire quali volti familiari ritroveremo in <i>Vikings:Valhalla</i>, magari nelle vesti dei discendenti dei vichinghi più amati della nostra televisione.</p>
      <blockquote>Avete voglia di arrivare preparati al gran finale di <i>Vikings</i>? Recuperate le precedenti stagioni <a href="https://toms.it/JBCeC">qui</a>.</blockquote>
    </article>
  </body>
</html>