<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/copertina/cds-gagliardini-e-asamoah-recuperano-per-lo-slavia-politano-punta-roma-o-spal-prudenza-per-sensi-323959"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T07:50:05+00:00"/>
    <meta property="og:title" content="CdS - Gagliardini e Asamoah recuperano per lo Slavia. Politano punta Roma o Spal, prudenza per Sensi"/>
    <meta property="og:description" content="Oggi, Nicolò Barella deciderà insieme al club e allo staff in che struttura operarsi e probabilmente finirà sotto i ferri nelle prossime 24-48 ore per non perdere tempo..."/>
  </head>
  <body>
    <article>
      <h1>CdS - Gagliardini e Asamoah recuperano per lo Slavia. Politano punta Roma o Spal, prudenza per Sensi</h1>
      <address><time datetime="2019-11-25T07:50:05+00:00">25 Nov 2019, 07:50</time> by <a rel="author">Mattia Zangari</a></address>
      <p>Oggi, Nicolò <b>Barella</b> deciderà insieme al club e allo staff in che struttura operarsi e probabilmente finirà sotto i ferri nelle prossime 24-48 ore per non perdere tempo e iniziare subito la fase di rieducazione. Nel frattempo, Antonio <b>Conte </b>pensa a come ridisegnare la sua <b>Inter</b> in vista della decisiva trasferta di <b>Praga</b> in cui c'è in palio una bella fetta di qualificazione agli ottavi: come si legge sul <i>Corriere dello Sport, </i>il tecnico nerazzurro recupererà <b>Gagliardini</b> e <b>Asamoah, </b>che<b> </b>oggi - a meno di sorprese - torneranno in gruppo. Il centrocampista ex Atalanta quasi certamente contro lo Slavia siederà in panchina perché, se è vero che il fastidio al soleo non c’è più, difficilmente potrebbe avere il ritmo dei compagni. In mezzo così toccherà a Vecino, Borja Valero e a Brozovic, di nuovo mezzala come in passato. Progressi anche per il ginocchio del ghanese e pure per la caviglia di Matteo <b>Politano</b> che già corre e magari tornerà con la Spal o con la Roma. Chi invece ancora non forza è Stefano <b>Sensi</b>, per il quale viene usata la massima prudenza per evitare ricadute.</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>