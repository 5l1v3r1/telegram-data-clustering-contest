<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807307/%D8%B3%D8%B1%D8%AF%D8%A7%D8%B1-%D8%A7%D8%B4%D8%AA%D8%B1%DB%8C-%DA%A9%D8%B3%D8%A7%D9%86%DB%8C-%DA%A9%D9%87-%D8%AF%D8%B1-%D8%B5%D8%AD%D9%86%D9%87-%D8%B9%D9%85%D9%84%DB%8C%D8%A7%D8%AA-%D9%86%D8%A8%D9%88%D8%AF%D9%86%D8%AF-%D9%85%D9%86%D8%AA%D9%82%D8%AF-%D9%86%D8%A7%D8%AC%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T07:52:00+00:00"/>
    <meta property="og:title" content="سردار اشتری: کسانی که در صحنه عملیات نبودند، منتقد ناجا هستند"/>
    <meta property="og:description" content="فرمانده نیروی انتظامی گفت: متأسفانه عده‌ای از افراد که خود در صحنه عملیات حضور نداشته‌اند با زیر سوال بردن اقدامات خوب ناجا امروز منتقد ما هستند."/>
  </head>
  <body>
    <article>
      <h1>سردار اشتری: کسانی که در صحنه عملیات نبودند، منتقد ناجا هستند</h1>
      <h2>فرمانده نیروی انتظامی گفت: متأسفانه عده‌ای از افراد که خود در صحنه عملیات حضور نداشته‌اند با زیر سوال بردن اقدامات خوب ناجا امروز منتقد ما هستند.</h2>
      <address>
        <time datetime="2019-11-25T07:52:00+00:00">25 Nov 2019, 07:52</time>
      </address>
      <p>به گزارش گروه اجتماعی خبرگزاری دانشجو، سردار حسین اشتری امروز در جلسه قرارگاه رسانه‌ای ناجا با بیان اینکه نیروی انتظامی در حوادث اخیر بسیار خوب عمل کرد، اظهار کرد: متأسفانه عده‌ای از افراد که خود در صحنه عملیات حضور نداشته اند با زیر سوال بردن اقدامات خوب ناجا امروز منتقد ما هستند و این در حالی است که مقام معظم رهبری این اقدامات خوب را یک پیروزی برای نظام دانسته اند.<br/><br/>فرمانده نیروی انتظامی با بیان اینکه بایستی از تمامی ظرفیت‌ها به خوبی استفاده کنیم، اظهار داشت: خبرگزاری ها، صدا و سیما، نشریات و شبکه‌های اجتماعی همواره ظرفیت‌هایی هستند که شما بایستی بتوانید با تولید محتوای مناسب از آن‌ها به خوبی بهره گیری و نقش مقتدرانه پلیس را در نشان دادن شرارت اغتشاشگران و اینکه در صورت عدم حضور پلیس ممکن بود چه اتفاقی رخ دهد، در رسانه‌ها تشریح کنید.<br/><br/>سردار اشتری تصریح کرد: ناجا در حوادث اخیر خوش درخشید و این مسئله بایستی برای گروه‌ها و افراد تأثیرگذار تبیین شود.<br/><br/>سردار اشتری با تأکید بر حمایت و ارتقاء روحیه نیرو‌هایی که در صحنه حضور داشته اند گفت: خبر و فیلم افراد اصلی دستگیر شده در اغتشاشات بایستی از طریق رسانه ملی و کلیه رسانه‌ها پخش شود.</p>
    </article>
  </body>
</html>