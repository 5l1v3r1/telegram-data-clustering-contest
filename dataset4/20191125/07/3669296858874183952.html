<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/xperia-5-dxomarkin-selfie-testinde-sinifta-kaldi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T07:03:20+00:00"/>
    <meta property="og:title" content="Xperia 5, DxOMark’ın selfie testinde sınıfta kaldı"/>
    <meta property="og:description" content="Sony’nin akıllı telefon bölümünde işler pek de..."/>
  </head>
  <body>
    <article>
      <h1>Xperia 5, DxOMark’ın selfie testinde sınıfta kaldı</h1>
      <h2>Sony’nin akıllı telefon bölümünde işler pek de istenildiği gibi gitmiyor.</h2>
      <address><time datetime="2019-11-25T07:03:20+00:00">25 Nov 2019, 07:03</time> by <a rel="author">Ecevit Bıktım</a></address>
      <p>Tasarımsal anlamda rakiplerinin hayli gerisinde kalan Sony, mobil pazarda hızla kan kaybediyor.Buna rağmen model yelpazesini genişletmeye devam eden Japon <a href="https://www.cnnturk.com/haberleri/teknoloji">teknoloji</a> devi son olarak geçtiğimiz Ekim ayında Xperia 5’i satışa sunmuştu.</p>
      <p>Qualcomm tarafından geliştirilen Snapdragon 855’ten güç alan Xperia 5, sistemini 6GB RAM ile destekliyordu. 128GB’lık hafızasının yanı sıra microSD kart desteğine de sahip olan cihaz 3140 mAh’lık ortalama bir bataryadan besleniyordu.</p>
      <p>1080 x 2520 piksel çözünürlüğünde 6.1 inçlik OLED ekranla gelen <a href="https://www.cnnturk.com/haberleri/telefon">telefon</a> 12 MP, f/1.6, 26mm (wide), 1/2.6″, 1.4µm, predictive Dual Pixel PDAF, 5-axis OIS, 12 MP, f/2.4, 52mm (telephoto), 1/3.4″, 1.0µm, predictive PDAF, 2x optical zoom, 5-axis OIS, 12 MP, f/2.4, 16mm (ultrawide), 1/3.4″, 1.0µm özelliklerindeki 3’lü ana kamera modülü ile dikkatleri üzerine çekmişti.</p>
      <p>Ayrıca telefonun ön kısmında da 8 MP, f/2.0, 24mm (wide), 1/4″, 1.12µm özelliklerinde selfie kamerası yer alıyordu.</p>
      <p>Xperia 5 geçtiğimiz günlerde DxOMark’ın konuğu oldu. Telefonun selfie performansını masaya yatıran tecrübeli ekip, ön kameraya fotoğrafta 81, videoda 76 ortalamada ise 79 puan verdi.</p>
      <p>Bu puan orta segment bir telefon için normal sayılabilir. Fakat söz konusu üst segmente hitap eden bir model olduğunda, bu performansın pek de iç açıcı durmadığını belirtmemiz gerekiyor.</p>
      <figure>
        <img src="https://i2.cnnturk.com/i/cnnturk/75/700x0/5ddb7cb2bf214423601fffe9"/>
      </figure>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/half-life-oyunu-alyx-klavye-ve-mouse-ile-oynanabilecek-mi"/>
        <a href="https://www.cnnturk.com/teknoloji/apple-ram-kapasitesini-arttiriyor"/>
        <a href="https://www.cnnturk.com/teknoloji/civilization-6-biraz-gecikmeli-de-olsa-konsollar-icin-satisa-sunuldu"/>
      </related>
    </article>
  </body>
</html>