<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/tragedie-dolj-barbat-fiica-sa-minora-ucisi-masina-timp-traversau-neregulamentar-307240.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T07:51:38+00:00"/>
    <meta property="og:title" content="Tragedie în Dolj. Un bărbat și fiica sa minoră, uciși de o mașină în timp ce traversau neregulamentar"/>
    <meta property="og:description" content="Un bărbat în vârstă de 43 de ani şi fiica sa, în vârstă de 12 ani, au murit luni dimineaţă, într-un accident rutier, după ce au fost loviţi de o maşină în timp ce traversau neregulamentar, transmite news...."/>
  </head>
  <body>
    <article>
      <h1>Tragedie în Dolj. Un bărbat și fiica sa minoră, uciși de o mașină în timp ce traversau neregulamentar</h1>
      <address><time datetime="2019-11-25T07:51:38+00:00">25 Nov 2019, 07:51</time> by <a rel="author">Redacția B1.ro</a></address>
      <p>Un bărbat în vârstă de 43 de ani şi fiica sa, în vârstă de 12 ani, au murit luni dimineaţă, într-un accident rutier, după ce au fost loviţi de o maşină în timp ce traversau neregulamentar, transmite <a href="https://www.news.ro/eveniment/dolj-un-barbat-de-43-de-ani-si-fiica-sa-de-12-ani-morti-intr-un-accident-rutier-dupa-ce-au-traversat-neregulamentar-1922405125582019110819179749">news.ro</a>.<br/> <br/>Potrivit reprezentanţilor Inspectoratului de Poliţie al Judeţului <a href="https://www.b1.ro/tag/dolj-53798.html">Dolj</a>,  un bărbat de 37 de ani conducea luni dimineaţă, un autoturism pe DN 65, iar la un moment dat, în localitatea Pieleşti, a lovit un bărbat de 43 de ani şi pe fiica acestuia, in vârsta de 12 ani.<br/><br/>Poliţiştii spun că după primele date rezultă că cele două persoane traversau neregulamentar.<br/><br/>În urma accidentului, bărbatul şi fiica sa au murit.<br/><br/>Oamenii legii au întocmit dosar penal pentru ucidere din culpă.</p>
    </article>
  </body>
</html>