<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/evo-moralesa-zvinuvatili-v-terorizmi-i-pidburyuvanni-330766_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T07:38:00+00:00"/>
    <meta property="og:title" content="Ево Моралеса звинуватили в тероризмі і підбурюванні"/>
    <meta property="og:description" content="На думку перехідного уряду, Моралес просто бунтівник і терорист"/>
  </head>
  <body>
    <article>
      <h1>Ево Моралеса звинуватили в тероризмі і підбурюванні</h1>
      <h2>На думку перехідного уряду, Моралес просто бунтівник і терорист</h2>
      <address>
        <time datetime="2019-11-25T07:38:00+00:00">25 Nov 2019, 07:38</time>
      </address>
      <p>Новий уряд Болівії прагне відправити попереднього <a href="https://dt.ua/WORLD/timchasoviy-prezident-boliviyi-poobicyala-ne-pozbavlyati-soratnikiv-moralesa-prava-brati-uchast-u-viborah-329721_.html"><b>президента Ево Моралеса</b></a> за ґрати. Мотиви - тероризм і підбурювання населення до безладів. Президента-втікача звинувачують у перешкоджанні постачанню продовольства в міста країни.</p>
      <p>Перехідний уряд звинуватив екс-президента Болівії Ево Моралеса в тероризмі і підбурюванні до масових заворушень і звернувся до прокуратури Ла-Пас із заявою про скоєння ним цих злочинів, повідомляє ВВС, передає Гордон.<br/><br/>Міністр внутрішніх справ Болівії Артуро Мурільйо заявив, що Моралес причетний до організації роботи блокпостів на дорогах країни, які перешкоджали постачанню продовольства в міста.<br/><br/>У коментарі газеті The Guardian Мурільйо сказав 24 листопада, що вчинення Моралесом цього злочину "на 200%" підтверджує наявний в розпорядженні уряду запис телефонної розмови, на якій екс-президент нібито дає такі вказівки лідеру профспілки виробників коки Фаустіно Юкру Ярві.<br/><br/>На думку глави МВС Болівії, це "заколот і тероризм".<br/><br/>Він додав, що для Моралеса "попросили максимальний термін – 30 років в'язниці".</p>
      <p>В Болівії тривають масові протести і <a href="https://dt.ua/WORLD/vische-kerivnictvo-boliviyi-pishlo-u-vidstavku-slidom-za-prezidentom-329201_.html"><b>відставка всієї верхівки влади</b></a>, яка отримала "ефект доміно". А лівий за поглядами президент Моралес і зовсім втік з країни, що дало можливість світовим ЗМІ провести паралель з Україною і Януковичем.</p>
      <p>Колишній президент Болівії Ево Моралес отримав політичний притулок в Мексиці.</p>
      <footer>За матеріалами: <a href="https://dt.ua/go/aHR0cDovL2dvcmRvbnVhLmNvbS8=">Гордон</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>