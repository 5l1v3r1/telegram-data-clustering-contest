<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121463/co-prezydent-powinien-zrobic-ws-pawlowicz-i-piotrowicza-zaskakujacy-sondaz.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T07:35:00+00:00"/>
    <meta property="og:title" content="Co prezydent powinien zrobić ws. Pawłowicz i Piotrowicza? Zaskakujący sondaż"/>
    <meta property="og:description" content="Polacy nie chcą, aby prezydent Andrzej Duda zaprzysięgał Krystynę Pawłowicz i Stanisława Piotrowicza na sędziów TK – wynika z sondażu dla &quot;Super Expressu&quot;."/>
  </head>
  <body>
    <article>
      <h1>Co prezydent powinien zrobić ws. Pawłowicz i Piotrowicza? Zaskakujący sondaż</h1>
      <address>
        <time datetime="2019-11-25T07:35:00+00:00">25 Nov 2019, 07:35</time>
      </address>
      <h4>Polacy nie chcą, aby prezydent Andrzej Duda zaprzysięgał Krystynę Pawłowicz i Stanisława Piotrowicza na sędziów TK – wynika z sondażu dla "Super Expressu".</h4>
      <p>W ubiegłym tygodniu Sejm wybrał Krystynę Pawłowicz, Stanisława Piotrowicza i Jakuba Stelina na sędziów Trybunału Konstytucyjnego. Głosowanie poprzedziła burzliwa debata. Kandydatury Pawłowicz i Piotrowicza od samego początku budzą ogromne emocje.</p>
      <p>Instytut Badań Pollster przeprowadził na zlecenie "SE" sondaż, w którym zapytano ankietowanych, czy prezydent powinien zaprzysiąc Piotrowicza i Pawłowicz na sędziów TK. W sprawie Piotrowicza "nie" odpowiedziało 50 proc., a ws. Pawłowicz – 61 proc.</p>
      <p>Na pytanie zadane tylko wyborcom PiS, jak zmieni się poparcie dla Andrzeja Dudy, jeśli zaprzysięży Piotrowicza i Pawłowicz, 39 proc. odpowiedziało, że nie będzie to miało żadnego wpływu. Zdaniem 25 proc. na prezydenta zagłosuje mniej wyborców, a według 12 proc. – więcej. Odpowiedź "nie wiem/trudno powiedzieć" wybrało 24 proc. pytanych.</p>
      <p>Badanie zostało zrealizowane w dniach 22-24 listopada 2019 r. na próbie 1093 dorosłych Polaków.</p>
      <footer>/ Źródło: Super Express <br/>/ dcy</footer>
    </article>
  </body>
</html>