<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/florin-salam-internat-in-stare-grava-anuntul-a-fost-facut-de-roxana-dobre-20098772"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T07:08:35+00:00"/>
    <meta property="og:title" content="Florin Salam, internat în stare gravă! Anunțul a fost făcut de Roxana Dobre"/>
    <meta property="og:description" content="Problemele de sănătate ale lui Florin Salam îi îngrijorează pe fanii acestuia, cu atât mai mult cu cât ”Regele manelelor” și-a anulat concertele și, de"/>
  </head>
  <body>
    <article>
      <h1>Florin Salam, internat în stare gravă! Anunțul a fost făcut de Roxana Dobre</h1>
      <address><time datetime="2019-11-25T07:08:35+00:00">25 Nov 2019, 07:08</time> by <a rel="author">Alexandru C.</a></address>
      <p>
        <b>Problemele de sănătate ale lui Florin Salam îi îngrijorează pe fanii acestuia, cu atât mai mult cu cât ”Regele manelelor” și-a anulat concertele și, de ceva vreme, nu a mai apărut pe scenă. </b>
      </p>
      <p>Sâmbătă seara, în jurul orei 22:00, pe contul de Facebook al Roxanei Dobre a fost postat un mesaj alarmant. Roxana s-a decis să răspundă întrebărilor pe care le primește în legătură cu starea de sănătate a lui Florin Salam, iar fanii au aflat, cu îngrijorare, că manelistul este internat într-un spital din America. Roxana Dobre nu a oferit, până acum, alte detalii.</p>
      <p><b><i>”Bună seara. Sunt întrebată de foarte mulți fani dacă este adevărat. Da, Florin e internat la un spital din America. Atât vă pot spune momentan”</i>,</b> se arată pe contul de Facebook ”Roxana Dobre FS”.</p>
      <figure>
        <img src="https://www.cancan.ro/wp-content/uploads/2019/11/capture-2.jpg"/>
      </figure>
      <h3>Florin Salam, probleme de sănătate din cauza epuizării</h3>
      <p>Un prieten din anturajul manelistului a dezvăluit că acesta ar fi epuizat din cauza programului foarte încărcat și că mama fiicelor sale l-a implorat să se odihnească, să își încarce bateriile și să petreacă mai mult timp acasă, în compania celor mai dragi persoane.</p>
      <p><i><b>“Florin Salam nu este bolnav, este doar epuizat. A mai ajuns, și în alte dăți, la spital, din această cauză, el fiind epuizat după recitaluri și din cauza stresului. Dar nu, nu este bolnav, așa cum au apărut informațiile prin presă. Roxana l-a rugat să stea mai mult pe acasă, să se mai odihnească, să nu mai accepte toate cererile de concerte pe care le primește. I-a spus clar că, oricât de mulți bani ar câștiga, el nu e de înlocuit și că se teme că, la un moment dat, ar putea să îi cedeze corpul. Florin Salam i-a promis că o va asculta”</b></i>, a declarat o persoană din anturajul celebrului manelist</p>
    </article>
  </body>
</html>