<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-andy-vajna-feltve-orzott-kincsei-dragabb-a-rambo-kes-mint-a-bentley/"/>
    <meta property="og:site_name" content="lokál"/>
    <meta property="article:published_time" content="2019-11-25T07:00:12+00:00"/>
    <meta property="og:title" content="Andy Vajna féltve őrzött kincsei: drágább a Rambo-kés mint a Bentley"/>
    <meta property="og:description" content="Szivarfüstös Bentley, igazi Rambo-kések, milliókat érő Munkácsy festmény és Andy Vajna kétszáznál is több személyes tárgya fog új gazdára találni december 7-én, amikor elárverezik a filmmogul féltve őrzött kincseit. A kollekciót november 23-tól december 1-ig bárki megnézheti. Az aukció bevételének e"/>
  </head>
  <body>
    <article>
      <h1>Andy Vajna féltve őrzött kincsei: drágább a Rambo-kés mint a Bentley</h1>
      <address><time datetime="2019-11-25T07:00:12+00:00">25 Nov 2019, 07:00</time> by <a rel="author">P. L.</a></address>
      <p>
        <b>Szivarfüstös Bentley, igazi Rambo-kések, milliókat érő Munkácsy-festmény és Andy Vajna kétszáznál is több személyes tárgya fog új gazdára találni december 7-én, amikor elárverezik a filmmogul féltve őrzött kincseit. A kollekciót november 23-tól december 1-jéig bárki megnézheti a Nagyházi Galériában. Az aukció bevételének egy részét Andy Vajna özvegye, Tímea a Gottsegen György Országos Kardiológiai Intézet Gyermekszív Központja számára ajánlotta fel. </b>
      </p>
      <figure>
        <img src="https://www.lokal.hu/wp-content/uploads/2019/01/DBZOL20170207006-1-1280x852.jpg"/>
        <figcaption>Andy Vajna fotó: MTI/Balogh Zoltán</figcaption>
      </figure>
      <p>Andy Vajna személyes tárgyai, bútorai, filmes relikviái és legféltettebb kincsei, emlékei is kalapács alá kerülnek december hetedikén. Ilyen például korán elveszített fiának, Justinnak írt levele és néhány közös fotó, de elárverezik az Evita rendezőjének Andyről készített karikatúráit is. A Lokál összeszedte a legdrágább és legérdekesebb tárgyakat, melyekre majd licitálni lehet.</p>
      <figure>
        <img src="https://www.lokal.hu/wp-content/uploads/2019/11/andy-vajna-arveres-csd-1-1280x852.jpg"/>
        <figcaption>Fotó: Cser Dániel</figcaption>
      </figure>
      <p>Az aukció legdrágább tétele Munkácsy Mihály Krisztus Pilátus előtt című festményéhez készült tanulmányfejek, ami 19 éve került Andy Vajna birtokába. Ennek kikiáltási ára: <b>28 millió forint</b>.</p>
      <figure>
        <img src="https://www.lokal.hu/wp-content/uploads/2019/11/andy-vajna-arveres-csd-19-805x960.jpg"/>
        <figcaption>Fotó: Cser Dániel</figcaption>
      </figure>
      <figure>
        <img src="https://www.lokal.hu/wp-content/uploads/2019/11/profimedia-0137013489-1280x851.jpg"/>
        <figcaption>Profimedia</figcaption>
      </figure>
      <p>Andy Vajna három Rambo-filmet is rendezett. Az ezekből ismert, Sylvester Stallone által használt híres kések is kalapács alá kerülnek. Vajna Tímea korábban elmondta, férje féltve őrzött kincsei voltak ezek. Kikiáltási áruk: <b>20 millió forint.</b></p>
      <figure>
        <img src="https://www.lokal.hu/wp-content/uploads/2019/11/andy-vajna-arveres-csd-6-1280x852.jpg"/>
        <figcaption>Fotó: Cser Dániel</figcaption>
      </figure>
      <p>Bentley Continental GTC –  „Andy autójának még megvan a szivarillata, ha pedig beül valaki, érezheti a malibui Los Angeles-i napfényt” – mondta Vajna Tímea a Mokkában. Az autó kikiáltási ára: <b>10 millió forint.</b></p>
      <figure>
        <img src="https://www.lokal.hu/wp-content/uploads/2019/11/andy-vajna-arveres-nagyhazy-marietta-csd0001_-1280x852.jpg"/>
        <figcaption>Cser Dániel</figcaption>
      </figure>
      <p>Andy Vajna rengeteget szivarozott. Egyik legkedvesebb tárgya egy thaiföldi szivartartó doboz volt, amiben kedvenc szivarjait tartotta. A dobozt mindig íróasztalán őrizte. Kikiáltási ára: <b>300 ezer forint.</b></p>
      <figure>
        <img src="https://www.lokal.hu/wp-content/uploads/2019/11/andy-vajna-arveres-csd-15-1280x852.jpg"/>
        <figcaption>Cser Dániel</figcaption>
      </figure>
      <p>Különleges darab, az az íróasztallá alakított rulettasztal is, ami a kormánybiztos filmalapos, korábban a kaszinós irodájának meghatározó bútora volt, a rulettkereket Andy Vajna gyakran megpörgette. Kikiáltási ára: <b>240 ezer forint.</b></p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-bejelentes-elarverezik-andy-vajna-filmes-relikviait/">Bejelentés! Elárverezik Andy Vajna filmes relikviáit </a>
        </li>
        <li>
          <a href="https://www.lokal.hu/2019-10-megrazo-vajna-timea-ezert-nem-unnepli-a-karacsonyt/">Megrázó! Vajna Tímea ezért nem ünnepli a karácsonyt</a>
        </li>
        <li>
          <a href="https://www.lokal.hu/2019-01-bejelentes-itt-temetik-el-andy-vajnat/">Bejelentés! Itt temetik el Andy Vajnát</a>
        </li>
        <li>
          <a href="https://www.lokal.hu/2019-01-elhunyt-andy-vajna/">Elhunyt Andy Vajna</a>
        </li>
        <li>
          <a href="https://www.lokal.hu/2019-01-orban-viktor-is-bucsuzik-andy-vajnatol/">Orbán Viktor is búcsúzik Andy Vajnától</a>
        </li>
      </ul>
    </article>
  </body>
</html>