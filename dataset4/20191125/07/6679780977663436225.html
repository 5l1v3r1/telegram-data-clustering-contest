<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/kimult-az-utolso-szumatrai-orrszarvu-malajziaban"/>
    <meta property="og:site_name" content="Paraméter"/>
    <meta property="article:published_time" content="2019-11-25T07:27:00+00:00"/>
    <meta property="og:title" content="Kimúlt az utolsó szumátrai orrszarvú Malajziában"/>
    <meta property="og:description" content="Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény - írta a BBC hírportálja."/>
  </head>
  <body>
    <article>
      <h1>Kimúlt az utolsó szumátrai orrszarvú Malajziában</h1>
      <h2>Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény - írta a BBC hírportálja.</h2>
      <address>
        <time datetime="2019-11-25T07:27:00+00:00">25 Nov 2019, 07:27</time>
      </address>
      <p>Az Iman nevű állat Borneó malajziai részén múlt ki szombaton - közölte Christine Liew, Sabah állat turisztikai, kulturális és környezetvédelmi minisztere.</p>
      <p>A faj utolsó malajziai hímje májusban pusztult el.</p>
      <p>A szumátrai rinocéroszok hajdan Ázsia nagy részét benépesítették, a vadon élő populációk azonban szinte teljesen kihaltak, úgy vélik, ma már alig száz példány él belőlük. A faj a Természetvédelmi Világszövetség (IUCN) vörös listáján a súlyosan veszélyeztetettek között szerepel.</p>
      <blockquote>"Iman természetes halált hal. Teljes figyelmet és a legjobb gondoskodást kapta, mióta 2014 márciusában befogtuk"</blockquote>
      <p>- monda Liew.</p>
      <p>A szumátrai rinocéroszokat az orrvadászat és az élőhelyük elvesztése sodorta végveszélybe, ám a fajt ma leginkább a populációk széttöredezettsége fenyegeti.</p>
      <p>A faj tenyésztését szolgáló erőfeszítések mindeddig kudarcot vallottak Malajziában.</p>
      <p>Ma öt orrszarvúfaj él a Földön, kettő Afrikában, három Ázsiában. Az utóbbiak közé tartozik a szumátrai rinocérosz (Dicerorhinus sumatrensis), a legkisebb testű faj.</p>
      <p>(MTI)</p>
    </article>
  </body>
</html>