<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90457"/>
    <meta property="og:site_name" content="Denník politika"/>
    <meta property="article:published_time" content="2019-11-25T07:35:12+00:00"/>
    <meta property="og:title" content="Foto: Požiar skládky uhlia zadymil celý Martin, polícia varuje pred zlou viditeľnosťou"/>
    <meta property="og:description" content="25.11.2019 (Webnoviny.sk) – Od skorých ranných hodín hasiči zasahujú pri požiari skládky uhlia v areáli martinskej teplárne."/>
  </head>
  <body>
    <article>
      <h1>Foto: Požiar skládky uhlia zadymil celý Martin, polícia varuje pred zlou viditeľnosťou</h1>
      <address><time datetime="2019-11-25T07:35:12+00:00">25 Nov 2019, 07:35</time> by <a rel="author">Webnoviny</a></address>
      <p>25.11.2019 (Webnoviny.sk) – Od skorých ranných hodín hasiči zasahujú pri požiari skládky uhlia v areáli martinskej teplárne.</p>
      <p><i>„V Martinskej teplárenskej bol o 5:50 lokalizovaný požiar. Hodnota CO2 je 7,8%, kyslíka 20,09%. Situácia momentálne nepredstavuje dôvod na vyhlásenie mimoriadneho stavu a riziko pre zdravie. Odporúčame nevetrať, používať rúšku a opatrnosť pri používaní motorových vozidiel,“</i> informovala obyvateľov mestská radnica prostredníctvom svojho infokanála.</p>
      <p>Vzhľadom na mimoriadne zlú viditeľnosť vydala varovanie pre motoristov aj žilinská krajská polícia. Podľa reakcií Martinčanov sa v meste zle dýcha a na cestách už v rannej špičke zaznamenali menšie nehody.</p>
      <p>Viac k témam: <a href="https://www.webnoviny.sk/tag/poziar/"><u>požiar</u></a><br/>Zdroj: Webnoviny.sk – <a href="https://www.webnoviny.sk/foto-poziar-uhlia-v-martine-zadymil-cele-mesto-policia-varuje-pred-zlou-viditelnostou/"><u>Foto: Požiar skládky uhlia zadymil celý Martin, polícia varuje pred zlou viditeľnosťou</u></a> © SITA Všetky práva vyhradené.</p>
    </article>
  </body>
</html>