<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/extrem-kalandtura-eszaki-sarki-expediciot-kert-a-telapotol-kinga/187277"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T07:30:00+00:00"/>
    <meta property="og:title" content="Extrém kalandtúra – Északi-sarki expedíciót kért a Télapótól Kinga"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Extrém kalandtúra – Északi-sarki expedíciót kért a Télapótól Kinga</mark>
      </h1>
      <address><time datetime="2019-11-25T07:30:00+00:00">25 Nov 2019, 07:30</time> by <a rel="author">H. N. Zs.</a></address>
      <p>
        <b>Kutyaszánnal akarja meghódítani Svédországot egy 28 éves szabolcsi lány. Mata-Iszály Kingának előbb egy másik magyart kell legyőznie, az extrém kalandtúrán ugyanis Varga Dávid is indulni szeretne. </b>
        <b>Kutyaszánnal akarja meghódítani Svédországot egy 28 éves szabolcsi lány. Mata-Iszály Kingának előbb egy másik magyart kell legyőznie, az extrém kalandtúrán ugyanis Varga Dávid is indulni szeretne.</b>
      </p>
      <p>Szerényen csak egy átlagos lánynak tartja magát Mata-Iszály Kinga, amivel biztosan sokan vitatkoznának, hiszen a szabolcsi lány a hét négy napján lefut tíz kilométert, ráadásul nagy testű kutyájával együtt. A 28 éves Kinga már egy ideje sportolt, amikor három éve örökbe fogadta Jarvist, de futni csak nagy mozgásigényű ebe – lévén border collie-mudi keverék – kedvéért kezdett el.</p>
      <p>– Eleinte nem tudtam, mivel fárasszam le, előfordult, hogy arra értem haza, hogy kibelezte a párnákat – meséli a Borsnak nevetve Kinga.</p>
      <p>Azóta együtt futnak Jarvissal, miközben egy speciális rugalmas pórázzal össze vannak kapcsolva. Több kutyás futóversenyen is indultak már, egyszer 12 kilométeren át huszonkét akadályt küzdöttek le, máskor pedig Kinga bekötött szemmel szaladt át egy labirintuson, végig Jarvisra bízva magát. – Óriá­si összhang van kettőnk között. Ha futunk, mindig hátra-hátra néz, hogy mi van velem – mondja a lány.</p>
      <figure>
        <img src="http://media.borsonline.hu/cikk/20/192894/big-lead/650x360/2033466_20191012-150547.jpg"/>
        <figcaption>Jarvis kutya kedvéért kezdett futni Kinga</figcaption>
      </figure>
      <p>A 300 kilométeres extrém szánhúzó túra a Fjallraven Polar Észak-Norvégiától egészen Svédországig tart több napon át mínusz 25-30 fokban.</p>
      <p>A túrára a világ minden pontjáról jelentkeznek lelkes fiatalok, de régiónként csak két embert választanak ki – egyet egy zsűri, a másik indulóra pedig szavazni lehet. Kinga jelenleg a közép-európai régióban a harmadik helyen áll, és itt már van egy másik magyar versenyző, Varga Dávid, akiről a Borsban is olvashattak, úgyhogy Kinga egyúttal őt is szeretné „legyőzni”.</p>
      <p>Kinga a saját bemutatkozó filmjében viccesen a Télapótól kért segítséget, hogy bejuthasson a kalandra.</p>
      <figure>
        <img src="http://media.borsonline.hu/cikk/20/192894/gallery-picture/645w/2033475_shutterstock-71815717.jpg"/>
        <figcaption>A 300 kilométeres szánhúzó túrára szeretne kijutni Kinga, előbb egy másik magyart kell legyőznie © Shutterstock</figcaption>
      </figure>
      <p>– Ha megtudom, hogy bejutok, első dolgom lesz elkezdeni a kutyaszános edzéseket, egyelőre kerekekkel, hiszen itthon csak erre van lehetőség – mondja a céltudatos lány, aki tavaly már kipróbálta magát hideg terepen is, mégpedig Izlandon.</p>
      <p>– Az életemet is leélném ott, olyan hihetetlenül gyönyörű volt. Én a meleget nem bírom, valahogy vonz hi­­deg – teszi hozzá Kinga, aki a beérkezett sza­vazatok után két fajtamentő egyesü­le­tet szeretne tá­­mo­gatni. Ahány szavazatot kap, annyi pénzt sze­ret­ne a ku­tyu­­sok­nak adományozni.</p>
    </article>
  </body>
</html>