<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/en-cok-telefon-satan-sirketler"/>
    <meta property="og:site_name" content="CNN Türk"/>
    <meta property="article:published_time" content="2019-11-25T07:00:30+00:00"/>
    <meta property="og:title" content="En çok telefon satan şirketler"/>
    <meta property="og:description" content="Akıllı telefon pazarında muazzam bir rekabet..."/>
  </head>
  <body>
    <article>
      <h1>En çok telefon satan şirketler</h1>
      <h2>Akıllı telefon pazarında muazzam bir rekabet mevcut. Nitekim bu rekabet, bölgelere göre önemli farklılıklar gösteriyor.</h2>
      <address><time datetime="2019-11-25T07:00:30+00:00">25 Nov 2019, 07:00</time> by <a rel="author">Ecevit Bıktım</a></address>
      <p>Örneğin Asya pazarında Çinli üreticiler zirveye oynuyor. Yani rekabet genel anlamda Huawei, Xiaomi, Oppo ve Vivo gibi şirketler arasında oluyor. <a href="https://www.cnnturk.com/haberleri/abd">ABD</a> pazarında ise <a href="https://www.cnnturk.com/haberleri/apple">Apple</a> hegemonyası hakim. Buradaki rekabet de genel anlamda Apple ve <a href="https://www.cnnturk.com/haberleri/samsung">Samsung</a> arasında diyebiliriz.</p>
      <p>Avrupa pazarına baktığımızda ise adeta global ölçekteki bir yansıma ile karşılaşıyoruz. Çünkü Avrupa pazarındaki sıralamanın genel anlamda global pazardaki sıralama ile örtüştüğünü söylemek pek de yanlış olmayacaktır.</p>
      <p>Analiz sektörünün önemli isimlerinden biri olan Canalys, 2019 3. Çeyrekte Avrupa’da en çok <a href="https://www.cnnturk.com/haberleri/telefon">telefon</a> satan şirketlerin listesini yayınladı. Hemen baştan belirtelim. Listede öyle büyük bir sürpriz yok. Yani geçtiğimiz yılın aynı dönemiyle karşılaştırıldığında kayda değer bir farklılık göze çarpmıyor.</p>
      <p>Yine de Google ile yaşanan sorunların akabinde Huawei’nin Avrupa’da kan kaybetmesi bekleniyordu. Fakat bu da gerçekleşmemiş. Ayrıca Xiaomi de muazzam bir büyüme göstermiş.</p>
      <figure>
        <img src="https://i2.cnnturk.com/i/cnnturk/75/700x0/5ddb7c09bf214423601fffb5"/>
      </figure>
      <p><b>Samsung</b><br/>Satılan Telefon: 18.7 milyon<br/>Pazar Payı: Yüzde 35.7<br/>Geçen Yıl Aynı Dönemde Satılan Telefon: 14.8 milyon<br/>Geçen Yıl Aynı Dönemde Pazar Payı: Yüzde 30.4<br/>İki Yıl Arasındaki Büyüme Farkı: + %26</p>
      <p><b>Huawei</b><br/>Satılan Telefon: 11.6 milyon<br/>Pazar Payı: Yüzde 22.2<br/>Geçen Yıl Aynı Dönemde Satılan Telefon: 11.7 milyon<br/>Geçen Yıl Aynı Dönemde Pazar Payı: Yüzde 23.9<br/>İki Yıl Arasındaki Büyüme Farkı: Aynı</p>
      <p><b>Apple</b><br/>Satılan Telefon: 9.8 milyon<br/>Pazar Payı: Yüzde 18.6<br/>Geçen Yıl Aynı Dönemde Satılan Telefon: 10.2 milyon<br/>Geçen Yıl Aynı Dönemde Pazar Payı: Yüzde 20.8<br/>İki Yıl Arasındaki Büyüme Farkı: – %4</p>
      <p><b>Xiaomi</b><br/>Satılan Telefon: 5.5 milyon<br/>Pazar Payı: Yüzde 10.5<br/>Geçen Yıl Aynı Dönemde Satılan Telefon: 3.2 milyon<br/>Geçen Yıl Aynı Dönemde Pazar Payı: Yüzde 6.5<br/>İki Yıl Arasındaki Büyüme Farkı: +%73</p>
      <p><b>HMD Global (Nokia)</b><br/>Satılan Telefon: 0.9 milyon<br/>Pazar Payı: Yüzde 1.8<br/>Geçen Yıl Aynı Dönemde Satılan Telefon: 1.2 milyon<br/>Geçen Yıl Aynı Dönemde Pazar Payı: Yüzde 2.4<br/>İki Yıl Arasındaki Büyüme Farkı: – %21</p>
      <related>
        <h4>ilgili haberler</h4>
        <a href="https://www.cnnturk.com/teknoloji/iphone-se2-uretim-bandina-giriyor"/>
        <a href="https://www.cnnturk.com/teknoloji/hmd-global-yeni-nokia-modeli-icin-tarih-verdi"/>
        <a href="https://www.cnnturk.com/teknoloji/twitter-reply-saklama-ozelligi-ile-kavgalari-onleyebilecek-mi"/>
      </related>
    </article>
  </body>
</html>