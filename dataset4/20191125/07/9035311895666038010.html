<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/eski-new-york-belediye-baskan-michael-bloomberg-abd-baskanl-g-icin-adayl-g-n-koydu"/>
    <meta property="og:site_name" content="euronews"/>
    <meta property="article:published_time" content="2019-11-25T07:28:50+00:00"/>
    <meta property="og:title" content="Michael Bloomberg 2020 başkanlık seçimleri için 'ben de varım' dedi"/>
    <meta property="og:description" content="Amerikalı milyarder Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı. Yaklaşık 36 milyar dolarlık servetiyle dünyanın en zengin kişilerinden biri olan 77 yaşındaki Bloomberg, 2003-2013'te New York belediye başkanlığını yürütmüştü."/>
  </head>
  <body>
    <article>
      <h1>Michael Bloomberg 2020 başkanlık seçimleri için 'ben de varım' dedi</h1>
      <address><time datetime="2019-11-25T07:28:50+00:00">25 Nov 2019, 07:28</time> by <a rel="author">Euronews </a></address>
      <p>Amerikalı milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</p>
      <p>Bloomberg, yaptığı yazılı açıklamada, "Donald Trump'ı yenmek ve Amerika Birleşik Devletleri'ni yeniden inşa etmek için ABD başkanlığı için yarışacağım." ifadesini kullandı.</p>
      <p>Başkan Donald Trump'ın 4 yıl daha "pervasız ve ahlaksız davranışlarını" kaldıramayacaklarını savunan Bloomberg, "Trump, ülkemize ve değerlerimize karşı bir varoluş tehdidi. Eğer bir dönem daha seçimleri kazanırsa, yol açtığı zararı atlatamayabiliriz." değerlendirmesinde bulundu.</p>
      <p>Yaklaşık 36 milyar dolarlık servetiyle dünyanın en zengin kişilerinden biri olan 77 yaşındaki Bloomberg, 2003-2013'te New York belediye başkanlığını yürütmüştü.</p>
      <ul>
        <li>
          <a href="https://tr.euronews.com/2018/12/31/abd-2020-baskanlik-secimleri-icin-demokratlarin-adaylari-belli-oluyor">ABD: 2020 başkanlık seçimleri için Demokratların adayları belli oluyor</a>
        </li>
        <li>
          <a href="https://tr.euronews.com/2019/04/24/joe-biden-2020-abd-baskanlik-yarisi-icin-secim-kampanyasini-baslatiyor">Joe Biden 2020 ABD başkanlık yarışı için seçim kampanyasını resmen başlattı</a>
        </li>
        <li>
          <a href="https://tr.euronews.com/2019/11/09/kanye-west-in-hedefi-beyaz-saray-baskanlik-icin-yarisacagim">Kanye West'in hedefi Beyaz Saray: Başkanlık için yarışacağım</a>
        </li>
      </ul>
      <h3>Demokrat Parti'nin öne çıkan ismi Biden</h3>
      <p>ABD'de 3 Kasım 2020'de yapılacak başkanlık seçimleri için Demokrat Parti'den Bloomberg dışında 17 aday adayı daha yarışıyor.</p>
      <p>Yapılan anketlere göre, şu anda Barack Obama döneminde başkan yardımcısı olan Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü Bernie Sanders takip ediyor.</p>
    </article>
  </body>
</html>