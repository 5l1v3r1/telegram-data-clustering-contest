<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188917/"/>
    <meta property="og:site_name" content="Janam TV"/>
    <meta property="article:published_time" content="2019-11-25T07:44:18+00:00"/>
    <meta property="og:title" content="കാല്‍ വിരലുകള്‍ 20, കൈവിരലുകള്‍ 12 ; മന്ത്രവാദിയെന്ന് മുദ്രകുത്തി സ്ത്രീയെ വീടിനുള്ളില്‍ പൂട്ടിയിട്ടത് വര്‍ഷങ്ങളോളം"/>
    <meta property="og:description" content="ഗഞ്ചാം: 20 കാല്‍ വിരലുകളും, 12 വീരലുകളുമായി ജനിച്ച സ്ത്രീ ജീവിതകാലം മുഴുവന്‍ കഴിഞ്ഞത് വീടിന്റെ നാലു ചുവരുകള്‍ക്കുള്ളില്‍. വിചിത്ര ജന്മമായതിനാല്‍"/>
  </head>
  <body>
    <article>
      <h1>കാല്‍ വിരലുകള്‍ 20, കൈവിരലുകള്‍ 12 ; മന്ത്രവാദിയെന്ന് മുദ്രകുത്തി സ്ത്രീയെ വീടിനുള്ളില്‍ പൂട്ടിയിട്ടത് വര്‍ഷങ്ങളോളം</h1>
      <address><time datetime="2019-11-25T07:44:18+00:00">25 Nov 2019, 07:44</time> by <a rel="author">Janam TV Web Desk</a></address>
      <p>ഗഞ്ചാം: 20 കാല്‍ വിരലുകളും, 12 വീരലുകളുമായി ജനിച്ച സ്ത്രീ ജീവിതകാലം മുഴുവന്‍ കഴിഞ്ഞത് വീടിന്റെ നാലു ചുവരുകള്‍ക്കുള്ളില്‍. വിചിത്ര ജന്മമായതിനാല്‍ അയല്‍വാസികളും വീട്ടുകാരും മന്ത്രവാദിയെന്ന് മുദ്ര കുത്തിയാണ് ഇവരെ വീടിനുള്ളില്‍ അടച്ചിട്ടത്.</p>
      <p>ഒഡീഷയിലെ ഗഞ്ചാം സ്വദേശിയായ 63-കാരി നായക് കുമാരിയാണ് ജീവിതകാലം മുഴുവന്‍ വീടിനുള്ളില്‍ കഴിയേണ്ടി വന്നത്. മന്ത്രവാദിയെന്ന് അയല്‍വാസികള്‍ വിളിക്കുന്നത് ഏറെ വേദനിപ്പിക്കുന്നുണ്ട്. എന്നാല്‍ കൈയ്യില്‍ പണമില്ലാത്തതിനാല്‍ ചികിത്സിച്ച് രൂപമാറ്റം നടത്താന്‍ സാധിക്കില്ലെന്നും കുമാരി പറയുന്നു.</p>
      <p>വൈകല്യങ്ങള്‍ കാരണം അയല്‍വാസികള്‍ തന്നെ ഭയക്കുന്നതിനാല്‍ വീട്ടില്‍ നിന്നും പുറത്തിറങ്ങാറില്ലെന്ന് കുമാരി പറയുന്നു. അതേസമയം ഒന്നോ രണ്ട് വിരലുകള്‍ ഉണ്ടാകുന്നത് സാധാരണമാണ് എന്നാല്‍ 12 കൈവിരലും,20 കാല്‍ വിരലുകളും ഉണ്ടാകുന്നത് വളരെ അപൂര്‍വ്വമാണെന്നും ഡോക്ടര്‍മാര്‍ വ്യക്തമാക്കുന്നു.</p>
      <p>പോളിഡാക്‌ടൈലി എന്ന അവസ്ഥയാണെന്നും അയ്യായിരത്തില്‍ ഒന്നോ രണ്ടോ പേര്‍ക്ക് മാത്രമാണ് ഇത്തരം അവസ്ഥ ഉണ്ടാകുന്നതെന്നും ഡോക്ടര്‍ പിനാകി മൊഹന്തി പറഞ്ഞു. ക്രോമസോമുകളിലെ പരിവര്‍ത്തനം മൂലമാണ് ഈ അവസ്ഥ വരുന്നതെന്നും ഡോക്ടര്‍ പറഞ്ഞു.</p>
      <p>ഗ്രാമത്തിലും ആശുപത്രിയില്‍ ഉള്ള ചിലരും അന്ധ വിശ്വാസമുള്ളവരാണ്. അതിനാല്‍ തന്നെ ഇത്തരം അവസ്ഥകളുമായി വരുന്നവര്‍ക്ക് കൃത്യമായ ചികിത്സ ലഭിക്കില്ലെന്നും ഡോക്ടര്‍ വ്യക്തമാക്കി.</p>
    </article>
  </body>
</html>