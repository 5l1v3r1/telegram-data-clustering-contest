<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ataka-tou-martins-stous-pektes-tou-enopsi-paok"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T07:40:00+00:00"/>
    <meta property="og:title" content="Η ατάκα του Μαρτίνς στους παίκτες του ενόψει ΠΑΟΚ"/>
    <meta property="og:description" content="Ο Πέδρο Μαρτίνς μίλησε στους παίκτες του Ολυμπιακού μετά την γκέλα στη Νέα Σμύρνη και τους ζήτησε ν' αναλάβουν τις ευθύνες τους"/>
  </head>
  <body>
    <article>
      <h1>Η ατάκα του Μαρτίνς στους παίκτες του ενόψει ΠΑΟΚ</h1>
      <h2>Ο Πέδρο Μαρτίνς μίλησε στους παίκτες του Ολυμπιακού μετά την γκέλα στη Νέα Σμύρνη και τους ζήτησε ν' αναλάβουν τις ευθύνες τους</h2>
      <address><time datetime="2019-11-25T07:40:00+00:00">25 Nov 2019, 07:40</time> by <a rel="author">Metrosport.gr Team</a></address>
      <p>Το ματς της ερχόμενης Κυριακής (1/12) μεταξύ στον Ολυμπιακό και τον ΠΑΟΚ είναι τελικός.</p>
      <p>Μπορεί να μεσολαβεί η αναμέτρηση με την Τότεναμ (26/11) στο Λονδίνο, αλλά το πρωτάθλημα, ήταν, είναι και θα είναι προτεραιότητα για τους «ερυθρόλευκους».</p>
      <p>Ο Πέδρο Μαρτίνς, στην προπόνηση της Κυριακής πήρε τις αποφάσεις του για την αποστολή που θα ταξιδέψει το πρωί της Δευτέρας για το Λονδίνο, με πτήση τσάρτερ. Είκοσι παίκτες, αλλά φρόντισε να μεταφέρει και δύο λόγια.</p>
      <p>Ο Πορτογάλος τεχνικός τους τόνισε πως είναι αποτυχία η ισοπαλία στη Νέα Σμύρνη και ήταν ξεκάθαρος. "Ήρθε η ώρα να αναλάβετε τις ευθύνες σας", τους τόνισε χαρακτηριστικά. Μια ατάκα, που σίγουρα είναι συνέχεια των δηλώσεων του Ανδρέα Μπουχαλάκη, μετά το 1-1 με τον Πανιώνιο.</p>
      <p>Ο Έλληνας μέσος που φορούσε και το περιβραχιόνιο του αρχηγού, τόνισε πως δεν ήταν το θέμα του προπονητή και πως έπρεπε οι παίκτες να δείξουν καλύτερο πρόσωπο και ότι αυτοί φέρουν την ευθύνη.</p>
      <p>Προφανώς και η ατάκα του Μαρτίνς, "αναλάβετε τις ευθύνες σας", δείχνει πως έχει πολλά παράπονα από τους ποδοσφαιριστές του. Γιατί από το περιβάλλον του κόουτς, βγαίνει πως δεν υπήρχε σύγκριση με την ισοπαλία στην Ξάνθη για παράδειγμα. Πίστευε ότι μετά το 0-1, η ομάδα έπρεπε να είναι πιο συγκεντρωμένη και να μη δώσει δικαιώματα, απέναντι σε μια ομάδα που έδειχνε να μην μπορεί να απειλήσει.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/krinonte-pantes-ston-olimpiako-me-totenam-ke-paok"/>
        <a href="http://www.metrosport.gr/article/mitropoulos-den-echi-proigoumeno-afto-pou-simveni-ston-olimpiako"/>
        <a href="http://www.metrosport.gr/article/ironies-karapapa-gia-spiropoulo-ke-to-penalti-pou-zitise-ael-vd"/>
        <a href="http://www.metrosport.gr/article/gkela-tou-olimpiakou-allaxe-tis-apodosis-gia-ton-protathliti"/>
        <a href="http://www.metrosport.gr/article/kraximo-sta-erithrolefka-mme-gia-to-penalti-pou-zitisan-sto-0-0"/>
        <a href="http://www.metrosport.gr/article/martins-gia-tin-apolia-sti-nea-smirni-ke-to-ntermpi-me-ton-paok"/>
      </related>
    </article>
  </body>
</html>