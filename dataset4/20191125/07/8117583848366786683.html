<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-katarzyna-pakosinska-z-rozrzewnieniem-wspomina-dawna-milosc,nId,3353880"/>
    <meta property="og:site_name" content="Pomponik.pl"/>
    <meta property="article:published_time" content="2019-11-25T07:25:44+00:00"/>
    <meta property="og:title" content="Katarzyna Pakosińska z rozrzewnieniem wspomina dawną miłość"/>
    <meta property="og:description" content="Katarzyna Pakosińska (47 l.) dziś jest w szczęśliwym związku ze swoim ukochanym, Iraklim Basilaszwilim. Gwiazda nie zapomniała jednak o swoim dawnym chłopaku, dzięki któremu przeżyła niezapomniane przygody."/>
  </head>
  <body>
    <article>
      <h1>Katarzyna Pakosińska z rozrzewnieniem wspomina dawną miłość</h1>
      <address>
        <time datetime="2019-11-25T07:25:44+00:00">25 Nov 2019, 07:25</time>
      </address>
      <h4>Katarzyna Pakosińska (47 l.) dziś jest w szczęśliwym związku ze swoim ukochanym, Iraklim Basilaszwilim. Gwiazda nie zapomniała jednak o swoim dawnym chłopaku, dzięki któremu przeżyła niezapomniane przygody.</h4>
      <figure>
        <img src="https://i.iplsc.com/katarzyna-pakosinska/0009ETFJ0853XFFT-C122-F4.jpg"/>
        <figcaption>Katarzyna Pakosińska<cite>/Jarosław Antoniak /MWMedia</cite></figcaption>
      </figure>
      <p>Zawsze bardzo podobała się kolegom. Lubili jej pogodne usposobienie, zaraźliwy śmiech, bezpośredniość.</p>
      <p>Katarzyna Pakosińska chodziła do Liceum Plastycznego w Pruszkowie i marzyła o studiach na Akademii Sztuk Plastycznych. Chciała zostać ilustratorką książek dla dzieci.</p>
      <p>Ze szczególnym sentymentem wspomina jednego adoratora z tego okresu.</p>
      <p>- Miałam chłopaka z motorynką, a potem sprawił sobie motocykl, MZ-etkę. Ponieważ bardzo lubił w nich dłubać, cały czas miał czarne ręce i brudne paznokcie. Często stawał przed moim blokiem, wył silnikiem i wołał: "Kaaaśkaaa!" - opowiadała z rozbawieniem.</p>
      <p>Jej tata, Stanisław, strasznie się wtedy denerwował. Bał się o swoją pociechę i jej motorowe eskapady. Mimo nieprzychylności rodzica, młodzian nie dawał za wygraną i zapraszał Kasię na randki.</p>
      <p>Oprócz zamiłowania do mechaniki był bardzo romantyczny.</p>
      <p>- Któregoś dnia jechałam na wycieczkę o piątej rano. Jego mama zabroniła mu wychodzić tak wcześnie, a on chciał mnie koniecznie odprowadzić. Zrobił sobie z prześcieradeł linę i zszedł po niej z drugiego piętra. Poranił sobie dłonie, ale mimo to dopiął swego. Zaniósł mi walizkę na dworzec - wspominała gwiazda.</p>
      <p>Ten rycerski gest ogromnie ją wzruszył. Jednak młodzieńcze uczucie nie przetrwało, ku cichej radości jej rodziców.</p>
      <p>Dziś, gdy Katarzyna widzi mknący z warkotem motocykl, uśmiecha się do swoich licealnych wspomnień.</p>
      <related>
        <a href="http://www.pomponik.pl/plotki/news-katarzyna-pakosinka-maz-zamieszkal-u-niej-w-domu,nId,2558595?parametr=embed_linki"/>
      </related>
      <figure>
        <img src="https://i.iplsc.com/katarzyna-pakosinska-z-mezem/0009ETFM2JK8HSGW-C122-F4.png"/>
        <figcaption>Katarzyna Pakosińska z mężem<cite>/Andras Szilagyi /MWMedia</cite></figcaption>
      </figure>
    </article>
  </body>
</html>