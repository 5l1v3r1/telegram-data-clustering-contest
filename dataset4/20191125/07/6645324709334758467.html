<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/gyrcija-strada-ot-losho-vreme-i-silni-dyjdove-news_1409362.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T07:25:00+00:00"/>
    <meta property="og:title" content="Гърция страда от лошо време и силни дъждове"/>
    <meta property="og:description" content="Фронт с много силни дъждове и мощни гръмотевични бури удари бреговете на Западна Гърция през нощта, а в понеделник ще засегне цялата страна, като се движи от запад на изток, предаде БГНЕС."/>
  </head>
  <body>
    <article>
      <h1>Гърция страда от лошо време и силни дъждове</h1>
      <address><time datetime="2019-11-25T07:25:00+00:00">25 Nov 2019, 07:25</time> by <a rel="author" href="https://www.actualno.com/editors/uid/134" target="_blank">Ивайло Ачев</a></address>
      <p>Фронт с много силни дъждове и мощни гръмотевични бури удари бреговете на Западна Гърция през нощта, а в понеделник ще засегне цялата страна, като се движи от запад на изток, предаде БГНЕС. <br/><br/><br/>Явленията в някои случаи могат да бъдат придружени от градушки, особено в южните части на страната, според прогнозите на метеорологичната служба на Атинската национална обсерватория.</p>
      <related>
        <a href="https://www.actualno.com/balkani/zaradi-buri-v-albanija-zaginaha-hora-albanskata-policija-spasi-desetki-turisti-news_772432.html"/>
      </related>
      <p>В района на Атика и в столицата Атина дъждът, който започна през нощта, ще се засили, като до сутрешните часове се очакват силни гръмотевични бури със значителни количества валежи. Очаква се лошото време да обхване и крайбрежните и планинските части на префектурите Лариса, Иматия и Пирея. В същото време в Егейско море се очаква много силен вятър. <br/>Всички служби са поставени в състояние на повишена готовност. Училищата ще отворят чак в 10:00 часа сутринта.</p>
    </article>
  </body>
</html>