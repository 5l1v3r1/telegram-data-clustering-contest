<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/snimka-na-denia/2019/11/25/jylt-kod-za-obilni-dyjdove-v-sedem-oblasti.430665"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T07:27:00+00:00"/>
    <meta property="og:title" content="Жълт код за обилни дъждове в седем области"/>
    <meta property="og:description" content="Интензивни валежи се очакват в Южна България | Dnes.bg"/>
  </head>
  <body>
    <article>
      <h1>Жълт код за обилни дъждове в седем области</h1>
      <h2>Интензивни валежи се очакват в Южна България</h2>
      <address><time datetime="2019-11-25T07:27:00+00:00">25 Nov 2019, 07:27</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Днес ни очаква облачно време, на много места в страната ще вали. По-интензивни ще са дъждовете в Южна България, обявен е жълт код за обилни валежи в 7 области – Благоевград, Пазарджик, Пловдив, Смолян, Кърджали, Хасково и Стара Загора.</p>
      <p>Максималните температури ще бъдат между 9 и 15 градуса, за София - около 10.</p>
      <p>На морето ще е ветровито, на юг се очакват валежи след обяд. Максималните температури ще бъдат между 13 и 15 градуса.</p>
      <p>Облачно и ветровито ще бъде в планините, на височина над 1700 м се очакват и валежи от сняг.</p>
      <p>И във вторник ще преобладава облачно време. На много места в страната ще има валежи от дъжд, значителни по количество през нощта срещу вторник в южните, а през деня - на места в източните райони. Покрай Дунав ще преръмява, а от югозапад ще започне процес на спиране на валежите и разкъсване на облачността. В районите с надморска височина над 1300-1400 метра ще вали сняг. В източната половина от страната вятърът ще бъде от североизток, по Черноморието, привечер, от север - предимно умерен. Преобладаващите температури ще са: минимални - между 4 и 9 градуса, максимални - между 8 и 13 градуса.</p>
      <p>В сряда вятърът ще отслабне, по-късно ще се ориентира от югозапад. Облачността ще се разкъса и ще намалее.</p>
    </article>
  </body>
</html>