<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a0%d7%aa%d7%95%d7%a0%d7%99%d7%9d-%d7%9c%d7%a7%d7%a8%d7%90%d7%aa-%d7%97%d7%92-%d7%94%d7%a1%d7%99%d7%92%d7%93-%d7%a4%d7%aa%d7%97-%d7%aa%d7%a7%d7%95%d7%94-%d7%94%d7%a8%d7%91%d7%99%d7%a2%d7%99%d7%aa-%d7%91%d7%90%d7%a8%d7%a5-%d7%91%d7%9e%d7%a1%d7%a4%d7%a8-%d7%94%d7%aa%d7%95%d7%a9%d7%91%d7%99%d7%9d-%d7%9e%d7%9e%d7%95%d7%a6%d7%90-%d7%90%d7%aa%d7%99%d7%95%d7%a4%d7%99-419578/6"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="נתונים לקראת חג הסיגד: פתח תקוה הרביעית בארץ במספר התושבים ממוצא אתיופי"/>
    <meta property="og:description" content="על פי נתוני הלשכה המרכזית לסטטיסטיקה, נכון לשנת 2018 פתח תקוה ממוקמת במקום הרביעי בארץ במספר התושבים ממוצא אתיופי, כשבעיר התגוררו כ-7,800 מבני העדה מתוך 244.3 אלף תושבים"/>
  </head>
  <body>
    <article>
      <h1>נתונים לקראת חג הסיגד: פתח תקוה הרביעית בארץ במספר התושבים ממוצא אתיופי</h1>
      <h2>על פי נתוני הלשכה המרכזית לסטטיסטיקה, נכון לשנת 2018 פתח תקוה ממוקמת במקום הרביעי בארץ במספר התושבים ממוצא אתיופי, כשבעיר התגוררו כ-7,800 מבני העדה מתוך 244.3 אלף תושבים</h2>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author">מתן דויטש</a></address>
      <figure>
        <img src="https://cdn.isnet.co.il/dyncontent/2018/11/6/38dfc44a-66f0-4922-bc43-9a7087db3faf.png"/>
        <figcaption>חג הסיגד. צילום: shutterstock</figcaption>
      </figure>
      <p>נכון לסוף שנת 2018 פתח תקוה היא העיר הרביעית בארץ במספר התושבים ממוצא אתיופי. כך פרסמה הלשכה המרכזית לסטטיסטיקה לרגל חג הסיגד שיחול ביום שלישי בערב.</p>
      <p>בסוף שנת 2018 מנתה האוכלוסייה ממוצא אתיופי בישראל 151.8 אלף תושבים. מתוכם 86.9 אלף ילדי אתיופיה ו-64.9 אלף ילידי ישראל שאביהם נולד באתיופיה. למעלה מ-60 אחוזים יותר מהאוכלוסייה ממוצא אתיופי מתגוררת בשני מחוזות עיקריים: מחוז המרכז (כ- 38 אחוזים) ומחוז הדרום (כ-25 אחוזים) .</p>
      <p>כאמור, נכון לתקופה זו, פתח תקוה ממוקמת במקום הרביעי בארץ במספר התושבים ממוצא אתיופי, כשבעיר התגוררו כ-7.8 אלף איש (מתוך 244.3 אלף איש). במקום הראשון דורגה נתניה, שם התגוררו נכון לאשתקד 11.9 אלף איש ממוצא אתיופי. אחריה ראשון לציון (8.8 אלף), ובאר שבע (8.4 אלף).</p>
      <p>חג הסיגד, המסמל את חידוש הברית של יהודי אתיופיה עם עמם ותורתם, מצוין גם השנה במספר אירועים ברחבי העיר. ב-3 בדצמבר יחגגו את החג במתנ"ס תקומה בערב שיכלול  קבלת פנים עם כיבוד מסורתי, היכרות עם תרבות הקהילה והכמיהה לירושלים, מופע ריקודים מסורתי בשיתוף הקהל  וכן תחנות הפעלה לכל המשפחה. הכניסה לאירוע תהיה חופשית.</p>
    </article>
  </body>
</html>