<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/petrolat-poskapva-nov-lach-nadezhda-za-sdelkata-sasht-kitay.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T07:52:53+00:00"/>
    <meta property="og:title" content="Петролът поскъпва. Нов лъч надежда за сделката САЩ - Китай"/>
    <meta property="og:description" content="Сутринта Brent се търгува по $63,64, а WTI - по $57,96 за барел"/>
  </head>
  <body>
    <article>
      <h1>Петролът поскъпва. Нов лъч надежда за сделката САЩ - Китай</h1>
      <address>
        <time datetime="2019-11-25T07:52:53+00:00">25 Nov 2019, 07:52</time>
      </address>
      <p>Цените на петрола в понеделник се покачват заради растящия оптимизъм по отношение на търговското споразумение между САЩ и Китай.</p>
      <p>През почивните дни китайските власти съобщиха, че увеличават наказанията за нарушаване на правата върху интелектуалната собственост. Това бе възприето от инвеститорите като крачка към решаването на един от най-спорните въпроси в преговорите.</p>
      <p>Стойността на януарските фючърси за сорта Brent днес сутринта на лондонската борса ICE Futures е $63,64 за барел, което е с $0,25 над котировките в края на предходната сесия. В петък цената на тези контракти се понижи с $0,58 (0,91%), до $63,39 за барел.</p>
      <p>Американският еталон WTI с доставка януари на нюйоркската стокова борса (NYMEX) в същото време поскъпва с $0,19 - до $57,96 за барел. В хода на петъчната търговия той поевтиня с $0,81 (1,38%), до $57,77 за барел.</p>
      <p>В петък президентът Доналд Тръмп заявил в интервю за тв канала Fox News, че Вашингтон и Пекин са "много близко" до сключването та търговската сделка. Той отбеляза все пак, че ситуацията в Хонконг усложнява изготвянето на споразумението.</p>
      <p>Нееднозначните сигнали относно хода на търговските преговори между САЩ и Китай провокират резки колебания на петролните цени и това изглежда ще се запази в близко бъдеще, отбелязват анализаторите.</p>
      <p>В същото време водещата компания за услуги в отрасъла Baker Hughes, публикува в петък данни, които показват продължаващо пета седмица поред отслабване на сондажната активност в САЩ.</p>
    </article>
  </body>
</html>