<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779616/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B2%D9%85%D8%B3%D8%AA%D8%A7%D9%86%D9%87-%D8%B1%D8%A7%D9%87%D8%AF%D8%A7%D8%B1%DB%8C-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%A8%D8%A7-%DB%B4%DB%B5%DB%B0-%D9%86%DB%8C%D8%B1%D9%88-%D9%88-%DB%B2%DB%B4%DB%B0-%D9%85%D8%A7%D8%B4%DB%8C%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:47:43+00:00"/>
    <meta property="og:title" content="معاون راهداری حمل و نقل جاده ای استان تهران خبر داد؛ اجرای طرح زمستانه راهداری استان تهران با ۴۵۰ نیرو و ۲۴۰ ماشین"/>
    <meta property="og:description" content="دماوند- معاون راهداری اداره کل حمل و نقل جاده ای استان تهران از اجرای طرح زمستانه راهداری استان تهران با ۴۵۰ نیروی متخصص و ۲۴۰ دستگاه ماشین آلات سبک، سنگین و نمیه سنگین خبر داد."/>
  </head>
  <body>
    <article>
      <h1>معاون راهداری حمل و نقل جاده ای استان تهران خبر داد؛ اجرای طرح زمستانه راهداری استان تهران با ۴۵۰ نیرو و ۲۴۰ ماشین</h1>
      <address>
        <time datetime="2019-11-25T07:47:43+00:00">25 Nov 2019, 07:47</time>
      </address>
      <p>عادل مصدقی در گفتگو با <a href="https://www.mehrnews.com/">خبرنگار مهر</a>، از اجرای طرح زمستانه راهداری استان تهران خبر داد و اظهار داشت: امسال با توجه به ریزش های برف و برودت هوا طرح زمستانه از آبان ماه آغاز شد که طی این طرح راهداری تمهیداتی را همچون سنوات گذشته اندیشیده است.</p>
      <p>مصدقی با بیان اینکه راهداری برای اجرای طرح زمستانه راهداری ۴۵۰ نفر از نیروهای مجرب و کارآمد و متخص با استعداد ۲۴۰ دستگاه ماشن آلات سبک نیمه و نیمه سنگین و سنگین برگزیده است گفت: از این تعداد ماشین آلات، تعداد ۱۲۰ ماشین نمک و شن پاشی و برف روبی، تعداد ۱۷۰ دستگاه از این ۲۴۰ دستگاه برای بخش دولتی و ۷۰ تا برای بخش خصوصی و به صورت استیجاری برای اجرای طرح زمستانه در اختیار راهداری هستند.</p>
      <p>وی با اشاره به اینکه ۳ هزار کیلومتر از راهها شامل آزادراه ها و جاده های اصلی و فرعی و روستایی در استان تهران واقع شده است افزود: از این عدد حدود ۱۵۰۰ کیلومتر راهها برف گیر هستند و همچنین راه های پرترافیک روستایی که نیاز است طبق سنوات قبل با کمک بخشداری و دهیاری و فرمانداری ها عملیات برف روبی و شن و نمک پاشی آنها صورت بگیرد و در حوزه شهرستانی شن و نمک در اختیار دهیاران قرار می گیرد و با توجه به ظرفیت کمک می کنند تا راهداری زمستانه خوبی در این فصل داشته باشیم.</p>
      <p>معاون راهداری اداره کل حمل و نقل جاده ای استان تهران از فعالیت ۲۶ باب راهدارخانه در سطح استان نیز خبر داد و عنوان داشت: این راهدارخانه ها در طرح زمستانه به تجهیزات مجهز و فعال شده اند، ضمن اینکه اکیپ های راهداری نیز در این راهدارخانه ها مستقر می باشند و برای افراد در راه مانده نیز اسکان صورت می گیرد که سیستم گرمایشی و پتو و اسکان به آنها داده می شود.</p>
      <p>مصدقی گفت: ۴۲ مجتمع خدمات رفاهی در سطح استان داریم که به این مجتمع ها هم اعلام آمادگی داده ایم که دارای پمپ بنزین و گاز و نمازخانه هستند و در طرح زمستانه یاری دهنده خواهند بود.</p>
      <p>وی گفت: کمک و همکاری مردم در زمان کار ماشین آلات شن و نمک پاشی از اهمیت ویژه ای برخوردار است چرا که این ماشین آلات سنگین هستند و نباید مردم شتاب کنند چرا که گردنه ها برفی و یخ زده هستند و قبل از قرر گرفتن در جاده های برفی لازم است که رانندگان و هموطنان از سلامت خودرو  آگاه باشند و با تجهیزات گرمایی و اذوقه کافی اقدام به سفر نمایند.</p>
      <p>مصدقی با بیان اینکه تلاش ما در راهداری این است که جاده ها باز باشند و ترافیکی امن و روان داشته باشیم گفت: هموطنان از طریق سامانه های گویا از وضعیت جاه و جوی اگاهی پیدا کنند و در حال حاضر ۱۳ اداره راهداری در سطح استان داریم و حدود ۳۶۰ کیلومترر وشنایی در جاده های استان تهران وجود دارد که همگی سعی بر این داشته اند که سفری ایمن برای هموطنان رقم بزنند.</p>
    </article>
  </body>
</html>