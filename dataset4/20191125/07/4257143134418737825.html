<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/25/postassztrajk-legi-es-tengeri-tamogatassal"/>
    <meta property="og:site_name" content="infostart"/>
    <meta property="article:published_time" content="2019-11-25T07:11:00+00:00"/>
    <meta property="og:title" content="Postássztrájk légi és tengeri támogatással"/>
    <meta property="og:description" content="a Finnair légitársaság hétfőn mintegy 280 járatát törli szolidaritásból, a tengerészek szakszervezete pedig meghatározatlan időre hirdet munkabeszüntetést a postások sztrájkjának hírére."/>
  </head>
  <body>
    <article>
      <h1>Postássztrájk légi és tengeri támogatással</h1>
      <address><time datetime="2019-11-25T07:11:00+00:00">25 Nov 2019, 07:11</time> by <a rel="author">Infostart / MTI</a></address>
      <h3>A Finnair légitársaság hétfőn mintegy 280 járatát törli szolidaritásból, a tengerészek szakszervezete pedig meghatározatlan időre hirdet munkabeszüntetést a postások sztrájkjának hírére.</h3>
      <p>A skandináv országban már két hete tart a postások huzakodása a munkaadóval, és munkabeszüntetésükhöz csatlakozott több szállítási és közlekedési cég, egyebek közt a Finnair. A légitársaságnak főként a földi személyzete sztrájkol, ám emiatt a légi részleg sem tud dolgozni.</p>
      <p>A légi szolidaritási munkabeszüntetés csak egynapos lesz, ám a tengerészek szakszervezete meghatározatlan idejűt határozott el. Finn zászló alatti hajó amint finn kikötőbe ér, veszteglésre kényszerül.</p>
      <p>
        <i>Nyitókép: pixabay</i>
      </p>
    </article>
  </body>
</html>