<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/u-klasterce-se-celne-stretla-dve-auta-dva-zraneni-20191125.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T07:49:00+00:00"/>
    <meta property="og:title" content="Na Šumpersku se čelně střetla auta. Zranili se dva lidé"/>
    <meta property="og:description" content="Dva lidé byli přepraveni vrtulníkem do nemocnice po nehodě, která se odehrála ráno na Šumpersku. Mezi obcemi Chromeč a Klášterec se osobní vozidlo čelně střetlo s dodávkou."/>
  </head>
  <body>
    <article>
      <h1>Na Šumpersku se čelně střetla auta. Zranili se dva lidé</h1>
      <address><time datetime="2019-11-25T07:49:00+00:00">25 Nov 2019, 07:49</time> by <a rel="author">Hana Kubová</a></address>
      <p>„Na místě byly dvě zraněné osoby, jednu z nich hasiči pomohli transportovat do vrtulníku letecké záchranné služby, druhou pak předali do péče zdravotnické záchranné službě. Místo jako obvykle protipožárně zabezpečili, sorbentem zajistili uniklé provozní kapaliny a vozovku,“ informovala mluvčí Hasičského záchranného sboru Olomouckého kraje Lucie Balážová.</p>
      <p>Hned nato se však nedaleko odehrál další střet, když další z řidičů před místem předešlé srážky nedobrzdil a narazil do vozidla před sebou. Tento karambol se obešel bez zranění. Silnice byla po dobu zásahu uzavřena.</p>
      <p>Šumperští hasiči poté řešili další dopravní nehodu v ulici 8. května v Šumperku, kde se srazila tři osobní vozidla. Jeden z účastníků nehody utrpěl zranění.</p>
      <figure>
        <img src="https://g.denik.cz/58/8e/zabreh-betlemy-sbirka-vanoce-dospeli-30_denik-150-3x2.jpg"/>
      </figure>
      <aside>
        <a href="https://sumpersky.denik.cz/zpravy_region/sberatelka-vystavila-v-zabrehu-betlemy-sbira-je-tricet-let-20191125.html">Milovnice betlémů vystavila v Zábřehu 120 kousků. Podívejte se Přečíst článek ›</a>
      </aside>
    </article>
  </body>
</html>