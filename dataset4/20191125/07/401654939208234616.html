<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/xiaomi-mi-note-10-with-108-megapixel-camera-to-launch-in-india-soon-ttec-1-1140284.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-25T07:50:03+00:00"/>
    <meta property="og:title" content="Xiaomi के 108MP पांच कैमरा वाला स्मार्टफोन भारत में जल्द होगा लॉन्च"/>
    <meta property="og:description" content="Xiaomi Mi Note 10 भारत में लॉन्च होने वाला है. कंपनी ने ये कन्फर्म कर दिया है. इस स्मार्टफोन में पेंटा लेंस सेटअप दिया गया है और प्राइमरी लेंस 108 मेगापिक्सल का है. "/>
  </head>
  <body>
    <article>
      <h1>Xiaomi के 108MP पांच कैमरा वाला स्मार्टफोन भारत में जल्द होगा लॉन्च</h1>
      <h2>Xiaomi Mi Note 10 भारत में लॉन्च होने वाला है. कंपनी ने ये कन्फर्म कर दिया है. इस स्मार्टफोन में पेंटा लेंस सेटअप दिया गया है और प्राइमरी लेंस 108 मेगापिक्सल का है. </h2>
      <address>
        <time datetime="2019-11-25T07:50:03+00:00">25 Nov 2019, 07:50</time>
      </address>
      <ul>
        <li>108MP कैमरा वाला स्मार्टफोन Mi Note 10 भारत में होगा लॉन्च.</li>
        <li>हाल ही में इसे ग्लोबल लॉन्च किया गया है.</li>
      </ul>
      <p>चीनी स्मार्टफोन मेकर Xiaomi ने हाल ही में Mi Note 10 ग्लोबल लॉन्च किया है. ये स्मार्टफोन कैमरा सेटअप की वजह से काफी खास है. इस स्मार्टफोन में 108 मेगापिक्सल का पेंटा लेंस सेटअप दिया गया है. इस स्मार्टफोन की ग्लोबल कीमत 549 यूरो (लगभग 43,205 रुपये) है.</p>
      <p>Xiaomi India के हेड और ग्लोबल वाइस प्रेसिडेंट मनु कुमार जैन ने अब ये कन्फर्म कर दिया है कि ये स्मार्टफोन भारत में बहुत जल्द लॉन्च किया जाएगा. पिछले कुछ दिनों से ट्वीट में हिंट दो दिया था, लेकिन साफ नहीं था. आज उन्होंने एक ट्वीट किया है जिसमें लिखा है 108 MP जल्द आ रहा है.</p>
      <p>Mi Note 10 भारत में लॉन्च कब होगा फिलहाल इसकी तारीख का ऐलान नहीं किया गया है. शाओमी आम तौर पर MI के फ्लैगशिप डिवाइस भारत में लॉन्च नहीं करता है. लेकिन इस बार कंपनी ने इसे भारत लाने का फैसला कर लिया है. भारत में  MI स्मार्टफोन लॉन्च किए भी गए हैं तो ये Android One वाले हैं, लेकिन ये पिछले कुछ सालों में भारत में लॉन्च किया जाने वाला MI सीरीज का पहला फोन होगा जिसमें MIUI दिया गया है.</p>
      <p>Xiaomi Mi Note 10 के स्पेसिफिकेशन्स और फीचर्स हाई एंड हैं. हालांकि प्रोसेसर फ्लैगशिप नहीं है और इसमें Qualcomm Snapdragon 730G दिया गया है. इस स्मार्टफोन में 6GB रैम के साथ 128GB की इंटर्नल स्टोरेज दी गई है.</p>
      <p>Mi Note 10 में फोटॉग्रफी के लिए पांच लेंस का सेटअप दिया गया है. प्राइमरी कैमरा 108 मेगापिक्सल का है और इसके लिए Samsung ISOCELL Bright HMX सेंसर यूज किया गया है. सेकंडरी लेंस 12 मेगापिक्सल का है और इसके साथ 2X जूम है. एक लेंस 5 मेगापिक्सल का है और टेलीफोटो है जो 10X हाईब्रिड जूम से लैस है. एक 20 मेगापिक्सल का अल्ट्रा वाइड लेंस दिया गया है. मैक्रो लेंस 2 मेगापिक्सल का है.</p>
      <p>सेल्फी के लिए इस स्मार्टफोन में 32 मेगापिक्सल का सिंगल सेंसर दिया गया है.  Xiami Mi Note 10 की बैटरी 5,260mAh की है और इसके साथ कंपनी ने 30W फास्ट चार्जिंग का सपोर्ट दिया गया है. फोन में अंडर डिस्प्ले फिंगरप्रिंट स्कैनर है और कनेक्टिविटी के लिए इस स्मार्टफोन में USB Type C कनेक्टर है.</p>
      <figure>
        <video src="https://aajtak-pdelivery.akamaized.net/aajtak/video/2019_07/09_jul_19_phone_lost_video_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/one-plus-5th-anniversary-sale-discount-on-one-plus-7-series-and-tv-ttec-1-1140269.html"/>
        <a href="https://aajtak.intoday.in/story/one-plus-customer-data-leaked-from-the-website-ttec-1-1140237.html"/>
        <a href="https://aajtak.intoday.in/story/nokia-teases-launch-of-a-new-smartphone-on-december-5-check-out-more-detail-ttec-1-1139915.html"/>
        <a href="https://aajtak.intoday.in/story/xiaomi-smartphone-with-108mp-camera-could-soon-launch-in-india-ttec-1-1139883.html"/>
      </related>
    </article>
  </body>
</html>