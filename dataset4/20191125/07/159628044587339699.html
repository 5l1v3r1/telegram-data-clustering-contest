<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/kultur-sanat/kultur-sanat-genel/denizli-musiki-derneginden-muhtesem-konser-2/"/>
    <meta property="og:site_name" content="Denizli Haber"/>
    <meta property="article:published_time" content="2019-11-25T07:56:00+00:00"/>
    <meta property="og:title" content="Denizli Musiki Derneği’nden muhteşem konser"/>
    <meta property="og:description" content="Denizli Musuki Derneği 24 Kasım öğretmenler günü kutlamaları çerçevesinde konser verdi. Merkezefendi Kültür Merkezi’ndeki Konser’de Atatürk’ün sevdiği şarkılar seslendirildi. Konser büyük beğeni kazandı."/>
  </head>
  <body>
    <article>
      <h1>Denizli Musiki Derneği’nden muhteşem konser</h1>
      <h2>Denizli Musuki Derneği 24 Kasım öğretmenler günü kutlamaları çerçevesinde konser verdi. Merkezefendi Kültür Merkezi’ndeki Konser’de Atatürk’ün sevdiği şarkılar seslendirildi. Konser büyük beğeni kazandı.</h2>
      <address><time datetime="2019-11-25T07:56:00+00:00">25 Nov 2019, 07:56</time> by <a rel="author">Haber Merkezi</a></address>
      <p>Denizli Musiki Derneği’nin Merkezefendi Kültür Merkezi’nde öğretmenler günü nedeniyle verdiği konser büyük beğeni kazandı. Sunuculuğunu Aylin Müftüler’in yaptığı şef Özkan Akgül’ün yönetimindeki konserde Atatürk’ün sevdiği şarkılar seslendirildi.</p>
      <p>8 kişiden oluşan saz heyeti ve solistler, konser boyunca 15 eseri seslendirdi. Şarkı aralarında ise Atatürk’ün çok bilinmeyen anıları ile bazı şarkıların hikayeleri dinleyiciler ile paylaşıldı. Atatürk’ün esprili anıları ise dinleyicilere kahkaha attırdı.</p>
      <p>Diğer taraftan yaklaşık 1,5 saat süren konser boyunca izleyicilerin duygudan duyguya geçtiği gecede, Atatürk’ün çevirisini yaptığı Fransız şair Paul Verlaine’in bir şiiri seslendirildiğinde salon alkıştan inledi. Konser İzmir Marşı ile sona ererken, bütün salon ayakta ellerinde Türk Bayraklarıyla marşa eşlik etti.</p>
    </article>
  </body>
</html>