<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392914-%d7%92%d7%9c%d7%99%d7%a7-%d7%9c%d7%a0%d7%aa%d7%a0%d7%99%d7%94%d7%95-%d7%9c%d7%98%d7%95%d7%91%d7%aa-%d7%9e%d7%93%d7%99%d7%a0%d7%aa-%d7%99%d7%a9%d7%a8%d7%90%d7%9c-%d7%a7%d7%97-%d7%a4%d7%a1%d7%a7"/>
    <meta property="og:site_name" content="סרוגים"/>
    <meta property="article:published_time" content="2019-11-25T07:47:42+00:00"/>
    <meta property="og:title" content="גליק לנתניהו: &quot;לטובת מדינת ישראל- קח פסק זמן&quot;"/>
    <meta property="og:description" content="חבר הכנסת לשעבר מהליכוד, יהודה גליק, קורא לראש הממשלה בנימין נתניהו, לקחת פסק זמן בעקבות החלטת היועץ המשפטי לממשלה להגיש נגדו כתב אישום בעבירות שוחד, מרמה"/>
  </head>
  <body>
    <article>
      <h1>גליק לנתניהו: "לטובת מדינת ישראל- קח פסק זמן"</h1>
      <h2>חבר הכנסת לשעבר מהליכוד, יהודה גליק, קורא לראש הממשלה בנימין נתניהו, לקחת פסק זמן בעקבות החלטת היועץ המשפטי לממשלה להגיש נגדו כתב אישום בעבירות שוחד, מרמה והפרת אמונים</h2>
      <address><time datetime="2019-11-25T07:47:42+00:00">25 Nov 2019, 07:47</time> by <a rel="author">, חדשות סרוגים</a></address>
      <p>חבר הכנסת לשעבר מהליכוד, יהודה גליק, קורא לראש הממשלה בנימין נתניהו, לקחת פסק זמן בעקבות החלטת היועץ המשפטי לממשלה להגיש נגדו כתב אישום בעבירות שוחד, מרמה והפרת אמונים.</p>
      <p>"אני אוהב את ראש הממשלה נתניהו מאוד", אמר גליק. "היה לי כואב לראות אותו בשעותיו הקשות. אני מעריך את ראש הממשלה בתור אחד מהטובים שהיו ושהצעיד את המדינה קדימה בכ"כ הרבה תחומים".</p>
      <p>בשלב הזה אמר גליק: "למרות כל זאת: לטובת יציבות מדינת ישראל, לטובת איחוד העם ואף לטובת הדרך של המחנה הלאומי, הכי טוב אם יקח פסק זמן מיוזמתו".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>כזכור, גם בזמן כהונתו כחבר כנסת מטעם מפלגתו של ראש הממשלה, גליק הרבה לאתגר את נתניהו ולמתוח מעת לעת בקורת על התנהלותו.</p>
      <p>לפני כשלושה חודשים מתח גליק בקורת על מאמר שפרסם נתניהו בעיתון 'ישראל היום' בו הוא התחייב לא ללכת לממשלת אחדות.</p>
      <p>בתגובה למאמר כתב גליק: "בוקס בפרצוף. צועד לתפילה תשעה באב בפתח כותרת העיתון זועקת: 'לא נלך לאחדות'. מהרהר ביני לבין עצמי: אולי העורך יהיה מוכן להכין מחר לקראת תשעה באב כותרת חדשה ולכתוב באותיות עוד יותר גדולות 'לאחדות פנינו'. אמן'".</p>
    </article>
  </body>
</html>