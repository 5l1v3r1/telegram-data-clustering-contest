<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/ima-zadyrzhan-za-blysnatoto-10-godishno-bylgarche-v-kipyr-6102493"/>
    <meta property="og:site_name" content="Vesti"/>
    <meta property="article:published_time" content="2019-11-25T07:11:00+00:00"/>
    <meta property="og:title" content="Има задържан за блъснатото 10-годишно българче в Кипър"/>
    <meta property="og:description" content="Идентифициран е водачът на автомобила – 69-годишна жена"/>
  </head>
  <body>
    <article>
      <h1>Има задържан за блъснатото 10-годишно българче в Кипър</h1>
      <h2>Идентифициран е водачът на автомобила – 69-годишна жена</h2>
      <address><time datetime="2019-11-25T07:11:00+00:00">25 Nov 2019, 07:11</time> by <a rel="author">Ива Ваташка</a></address>
      <aside>
        <a href="https://vbox7.com/emb/external.php?vid=358638485b&amp;autoplay=1">Видео</a>
      </aside>
      <p>„Голяма трагедия и мъка за българите в Кипър“, това коментира посланикът на България в Република Кипър – Любомир Тодоров, за <a href="https://nova.bg/news/view/2019/11/25/269643/%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D0%BA%D0%B8%D0%BF%D1%8A%D1%80-%D0%BF%D1%80%D0%B8-%D0%BA%D0%BE%D1%8F%D1%82%D0%BE-%D0%B7%D0%B0%D0%B3%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%87%D0%B5/">„Здравей, България“ по NOVA. </a></p>
      <p>Тодоров даде подробности за инцидента от 22 ноември, когато <b>10-годишно българче беше блъснато</b> на пешеходна пътека в Кипър. </p>
      <p>„Това е български ангел – момиченце на 10 години, което загина в нелеп пътен инцидент в град Пафос. Няма по-лошо от това човек да загуби детето си“, казва Тодоров.</p>
      <p>
        <a href="https://www.vesti.bg/bulgaria/kola-blysna-i-ubi-dete-v-morskata-gradina-vyv-varna-6097069">Кола блъсна и уби дете в Морската градина във Варна</a>
      </p>
      <p>В петък дядото на детето го взима от училище в 14.15 ч., за да го заведе на занималня. Двамата спират на светофар, който има устройство за смяна на сигнала, натискат бутона и след светване на зелен сигнал, детето тръгва по зебрата. В този момент кипърка на 69 години не се съобразява с червения сигнал и с висока скорост удря с автомобила си преминаващото дете. </p>
      <p>То незабавно е откарано в болница, но лекарите не успяват да го спасят. </p>
      <p>„Водачката на автомобила е идентифицирана и задържана. Има много свидетели на този трагичен инцидент. Посолството положи максимални усилия и успяхме. Започва разследване в съответствие със законодателството. Нямам информация дали жената е избягала от местопроизшествието”, добави Любомир Тодоров. </p>
      <p>
        <a href="https://www.vesti.bg/bulgaria/dzhip-potegli-po-naklon-i-ubi-dete-v-kazanlyshko-6098364">Джип потегли по наклон и уби дете в Казанлъшко</a>
      </p>
      <p>Детето ще бъде <b>погребано утре – на 26 ноември.</b> Българското училище в Пафос обявява траур и занятия няма да има. Започва дарителска акция, за да се подпомогне семейството. Посолството също ще се включи в нея. </p>
      <p>В Кипър има 650 000 шофьори, от които 100 000 души са над възраст 65 години. Този инцидент провокира дискусия в кипърското общество за възрастта на шофьорите – може да бъде променено законодателството. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
    </article>
  </body>
</html>