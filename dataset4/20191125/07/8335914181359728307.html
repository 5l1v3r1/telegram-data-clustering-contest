<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/avtomobili/suzuki-shte-prodava-koli-v-mol-a-6102482"/>
    <meta property="og:site_name" content="Vesti"/>
    <meta property="article:published_time" content="2019-11-25T07:12:00+00:00"/>
    <meta property="og:title" content="Преди „черния петък”: Suzuki продава коли в МОЛ-а"/>
    <meta property="og:description" content="Новият pop-up магазин на Suzuki отвари врати в София Ринг Мол, за да тества реакциите на клиентите на този тип контакт."/>
  </head>
  <body>
    <article>
      <h1>Преди „черния петък”: Suzuki продава коли в МОЛ-а</h1>
      <h2>Новият pop-up магазин на Suzuki отвари врати в София Ринг Мол, за да тества реакциите на клиентите на този тип контакт.</h2>
      <address><time datetime="2019-11-25T07:12:00+00:00">25 Nov 2019, 07:12</time> by <a rel="author">Пламен Георгиев</a></address>
      <p>След като марката се похвали с изключително успешен автосалон в София, по време на който са били продадени над 100 автомобили, родният вносител на марката се присъединява към нарастващата глобална тенденция автомобилните марки да откриват т.нар. Pop-up магазини в големите търговски центрове. Suzuki Hybrid Pop-up магазин е първият по рода си у нас.</p>
      <p>Така седмица преди „черния петък” в София Ринг Мол врати отвори нов магазин за продажба на автомобили. Реалната цел е новият pop-up магазин на Suzuki да тества нагласите и да запознава потенциалните клиенти с новите хибридни модели на марката.</p>
      <p>Местоположението на търговския комплекс го прави топ дестинация за голяма част от столичани, а през студените месеци потокът се увеличава драстично. Ето защо до края на февруари Suzuki ще тестват потенциала за нещо по-дълготрайно и различно от досегашния начин на продажби на автомобили.</p>
      <p>Факт е, че клиентите променят своето поведение и желаят да получат всичко на едно място. С иновативното решение на марката се дава нова възможност за директна комуникация с потребителите.</p>
      <p>Новият pop-up магазин е по-скоро експериментален и целта му е да се провери каква е нагласата на българския потребител към този нестандартен подход за взаимодействие с марката и предлаганите от нея продукти. Но истината е, че този тип на комуникация с клиентите ще става все по-популярен. За това говори първият опит на BMW в друг столичен МОЛ, а над pop-up магазина на Suzuki в момента се прави такъв и на Mercedes. Новите решение за продажби на автомобили тепърва ще се развиват и онлайн, като и тук потенциалът е голям и все още неразкрит. От три години в най-голямата у нас онлайн платформа за продажби за „черния петък” се предлагат и автомобили.</p>
      <p>
        <b>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</b>
      </p>
      <p>
        <b>За още любопитно съдържание последвайте страницата ни в <u><a href="https://www.instagram.com/vesti.bg_/">Instagram</a></u>.</b>
      </p>
      <p>
        <a href="https://www.vesti.bg/tehnologii/avtomobili/tova-veche-e-teslata-na-tesla-6102430">Tesla Cybertruck: като направен в час по трудово обучение</a>
      </p>
      <p>
        <a href="https://www.vesti.bg/tehnologii/avtomobili/kolosalno-raztochitelstvo-za-naj-bogatite-6102386">Грета Тунберг няма да одобри този Mercedes-Maybach GLS 600</a>
      </p>
      <p>
        <a href="https://www.vesti.bg/tehnologii/avtomobili/hyundai-zalaga-na-vodorod-i-tok-za-35-mlrd.-evro-6102381">Стратегията за успех на Hyundai: водород и ток за 35 млрд. евро</a>
      </p>
    </article>
  </body>
</html>