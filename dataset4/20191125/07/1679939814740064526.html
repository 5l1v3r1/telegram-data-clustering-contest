<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/peste-5047-milioane-de-lei-colectate-de-serviciul-vamal-intr-o-saptamana_3059978.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T07:05:52+00:00"/>
    <meta property="og:title" content="Peste 504,7 milioane de lei, colectate de Serviciul Vamal într-o săptămână"/>
    <meta property="og:description" content="În perioada 18-24 noiembrie 2019, veniturile încasate la bugetul de stat de către Serviciul Vamal au constituit peste 504,7 milioane de lei, fiind perfectate 12.255 de declarații vamale.Portivit Serviciului Vamal, la capitolul combaterea fraudelor, pe par"/>
  </head>
  <body>
    <article>
      <h1>Peste 504,7 milioane de lei, colectate de Serviciul Vamal într-o săptămână</h1>
      <address><time datetime="2019-11-25T07:05:52+00:00">25 Nov 2019, 07:05</time> by <a rel="author">PUBLIKA.MD</a></address>
      <p><b>În perioada 18-24 noiembrie 2019, veniturile încasate la bugetul de stat de către Serviciul Vamal au constituit peste 504,7 milioane de lei, fiind perfectate 12.255 de declarații vamale.</b><br/><br/>Portivit Serviciului Vamal, la capitolul combaterea fraudelor, pe parcursul săptămânii trecute, au fost relevate 118 de încălcări ale legislației vamale, dintre care 56 se referă la depășirea termenului de aflare pe teritoriul RM a autoturismelor cu numere de înmatriculare străine. Totodată, au fost întocmite 53 de procese-verbale și aplicate amenzi în sumă de peste 196 mii de lei.<br/><br/>În perioada de referință, fluxul unităților de transport a constituit 75.395 de traversări. Cele mai mari valori de trafic au fost semnalate la frontiera moldo-română, iar cele mai tranzitate posturi vamale rămân a fi Leușeni și Sculeni, cu 15.040 și, respectiv, 12.571 de traversări.</p>
    </article>
  </body>
</html>