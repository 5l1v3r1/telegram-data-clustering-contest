<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807276/%D8%AA%D9%84%D9%81%D9%86%E2%80%8C%D9%87%D8%A7%DB%8C-%D9%87%D9%85%D8%B1%D8%A7%D9%87%D8%AA%D8%A7%D9%86-%D8%B1%D8%A7-%D8%A8%D8%A7-%D8%AA%DB%8C%E2%80%8C%D8%B4%D8%B1%D8%AA%E2%80%8C%D9%87%D8%A7%DB%8C-%D9%86%D8%B3%D9%84-%D8%AC%D8%AF%DB%8C%D8%AF-%D8%B4%D8%A7%D8%B1%DA%98-%DA%A9%D9%86%DB%8C%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T07:25:00+00:00"/>
    <meta property="og:title" content="بسیار کم هزینه؛ تلفن‌های همراهتان را با تی‌شرت‌های نسل جدید شارژ کنید"/>
    <meta property="og:description" content="محققان تی شرت‌هایی طراحی کردند که با اختلاف دمای بین بدن و محیط، الکتریسیه تولید می‌کند."/>
  </head>
  <body>
    <article>
      <h1>بسیار کم هزینه؛ تلفن‌های همراهتان را با تی‌شرت‌های نسل جدید شارژ کنید</h1>
      <h2>محققان تی شرت‌هایی طراحی کردند که با اختلاف دمای بین بدن و محیط، الکتریسیه تولید می‌کند.</h2>
      <address>
        <time datetime="2019-11-25T07:25:00+00:00">25 Nov 2019, 07:25</time>
      </address>
      <p>به گزارش خبرنگار فناوری خبرگزاری دانشجو، محققان دانشگاه مالاگا، یک تی‌شرت کم هزینه طراحی کردند که از اختلاف دمای بین انسان و محیط، الکتریسیته تولید می‌کند. نمونه اولیه این پارچه الکتریکی با همکاری موسسه تکنولوژی جنوا در ایتالیا بر اساس روش‌های پایدار و مقرون به صرفه ساخته شده است.<br/><br/>یکی از افراد این پروژه گفت: در ساخت دستگاه‌های الکترونی از فلزات که عناصرشیمیایی هستند، استفاده شده است. این پروژه قدمی رو به جلو و قادر است تا الکتریسیته تا با استفاده از نور، مواد ارزان و ایمن تولید کند. فرمول این فرآیند بسیار ساده است؛ آب و اتانول (یک نوع الکل طبیعی) گرفته شده از پوست گوجه فرنگی و نانوذرات کربن، یک محلول به ما می‌دهد.<br/><br/>براساس گفته‌های متخصصان وقتی این محلول گرم می‌شود به پارچه پنبه‌ای نفوذ می‌کند و به آن می‌چسبد. در نهایت خواص الکتریکی مانند خواص الکتریکی تولید شده با تلوریم، ژرمانیم یا سرب، ایجاد می‌شود. این پارچه‌ها بر خلاف دیگر پارچه‌های الکتریکی ساخته شده، زیست تخریب پذیرند.<br/><br/>وقتی کسی راه می‌رود یا می‌دود، بدنش گرم می‌شود. اگر این فرد تی‌شرت طراحی شده را بپوشد با اختلاف دمای بین بدنش و محیط می‌تواند الکتریسیته تولید کند. دانشمندان کارشان را روی ایجاد دستگاه‌هایی متمرکز کردند که می‌تواند روی لباس نصب شده و نور را از لباس منعکس کند یا حتی تلفن‌های همراه را بدون شارژر، شارژ کنند.<br/><br/>با نظارت بر سیگنال‌های هر فرد یا ربات می‌توان به بهبود زیست پزشکی یا استفاده از مواد سبک‌تر و انعطاف پذیرتر برای ساخت ربات‌ها، کمک کرد. نصب دستگاه‌ها روی تی‌شرت‌های الکترونیکی احتمالا ما را شبیه مرد آهنی می‌کند که با لباس‌های الکترونیکی حتی قادر به پرواز نیز بود.</p>
    </article>
  </body>
</html>