<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/liviu-dragnea-depus-plangere-parchet-reprezentantii-penitenciarului-rahova-acuzati-fostul-lider-psd-nu-lasat-voteze-prezidentiale-307239.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T07:47:41+00:00"/>
    <meta property="og:title" content="Liviu Dragnea a depus la plângere la Parchet: Reprezentanții Penitenciarului Rahova, acuzați de fostul lider PSD că nu l-au lăsat să voteze la prezidențiale"/>
    <meta property="og:description" content="Liviu Dragnea a depus o plângere la Parchetul Sectorului 5, prin care i-a acuzat pe reprezentanții Penitenciarului Rahova că nu l-au lăsat să voteze, deși condamnarea sa din dosarul angajărilor fictive îi..."/>
  </head>
  <body>
    <article>
      <h1>Liviu Dragnea a depus la plângere la Parchet: Reprezentanții Penitenciarului Rahova, acuzați de fostul lider PSD că nu l-au lăsat să voteze la prezidențiale</h1>
      <address><time datetime="2019-11-25T07:47:41+00:00">25 Nov 2019, 07:47</time> by <a rel="author">Redacția B1.ro</a></address>
      <p><a href="https://www.b1.ro/tag/liviu-dragnea-52769.html">Liviu Dragnea</a> a depus o plângere la Parchetul Sectorului 5, prin care i-a acuzat pe reprezentanții Penitenciarului Rahova că nu l-au lăsat să voteze, deși condamnarea sa din dosarul angajărilor fictive îi suspendă doar dreptul de a fi ales, nu și pe cel de a alege, spune avocata fostului lider social-democrat pentru <a href="https://www.g4media.ro/liviu-dragnea-a-facut-plangere-penala-pentru-ca-nu-a-fost-lasat-sa-voteze-in-penitenciar-avocata-lui-spune-ca-are-suspendat-doar-dreptul-de-a-fi-ales-nu-si-de-a-alege.html">g4media.ro</a>.<br/><br/>Totodată, duminică după-amiază, a depus plângere și la Biroul Electoral Central, și la circumscripția electorală 46 de care aparține penitenciarul Rahova. De partea cealaltă, reprezentanții Penitenciarului Rahova au precizat că în dreptul lui <a href="https://www.b1.ro/tag/liviu-dragnea-52769.html">Liviu Dragnea</a>, în sistemul electronic al Autorității Electorale Permenante, apare interdicția exercitării drepturilor electorale.<br/><br/>G4media.ro notează că, potrivit sentinței de condamnare a lui <a href="https://www.b1.ro/tag/liviu-dragnea-52769.html">Liviu Dragnea</a> de la fond din iulie 2018, rămasă definitivă la apel:<br/><br/>„în baza art. 65 alin.1 din Codul penal 1969, aplică inculpatului Dragnea Nicolae Liviu pedeapsa complementară a interzicerii exerciţiului drepturilor prev. de art. 64 alin. 1 lit. a teza a II-a, b şi c din Codul penal 1969 pe o durată de 3 ani”.<br/><br/>Potrivit Codului penal din 1969, în baza căruia a fost condamnat Dragnea, articolul 64 spune:<br/><br/>„Pedeapsa complementară a interzicerii unor drepturi constă în interzicerea unuia sau unora din următoarele drepturi:<br/><br/>a) dreptul de a alege și de a fi ales în autoritățile publice sau în funcții elective publice;<br/><br/>b) dreptul de a ocupa o funcție implicând exercițiul autorității de stat;<br/><br/>dreptul de a ocupa o funcție sau de a exercita o profesie ori de a desfășura o activitate, de natura aceleia de care s-a folosit condamnatul pentru săvârșirea infracțiunii”.</p>
    </article>
  </body>
</html>