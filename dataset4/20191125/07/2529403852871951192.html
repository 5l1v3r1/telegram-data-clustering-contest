<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/tragico-incidente-susegana-investito-don-dino-milanese-%C3%A8-morto-ospedale-219854"/>
    <meta property="og:site_name" content="Oggi Treviso"/>
    <meta property="article:published_time" content="2019-11-25T07:11:34+00:00"/>
    <meta property="og:title" content="Tragico incidente a Susegana: investito don Dino Milanese, è morto in ospedale"/>
    <meta property="og:description" content="SUSEGANA – Travolto da un’auto, morto don Dino Milanese. Il sacerdote 84enne è stato investito ieri sera, domenica, poco prima delle 20, a Susegana."/>
  </head>
  <body>
    <article>
      <h1>Tragico incidente a Susegana: investito don Dino Milanese, è morto in ospedale</h1>
      <h2>Il sacerdote, parroco per quindici anni a Moriago della Battaglia, era molto conosciuto</h2>
      <address>
        <time datetime="2019-11-25T07:11:34+00:00">25 Nov 2019, 07:11</time>
      </address>
      <p><b>SUSEGANA</b> – <b>Travolto da un’auto, morto don Dino Milanese</b>. Il sacerdote 84enne è stato investito ieri sera, domenica, poco prima delle 20, a Susegana. L’incidente si è verificato in via Mercatelli, a poca distanza dalla trattoria “Ciao Bei”.<br/><br/> <br/><br/><b>Il religioso stava attraversando la strada</b> quando è sopraggiunta l’auto che l’ha centrato; il conducente non si sarebbe reso conto della sua presenza.<br/><br/>Immediatamente è scattato l’allarme e sul posto è giunta un’ambulanza. I sanitari del 118 l’hanno trasportato d’urgenza all’ospedale Ca’ Foncello di Treviso, dove purtroppo poi è deceduto.<br/><br/> <br/><br/><b>Don Dino Milanese, un sacerdote molto conosciuto</b>, era vicario parrocchiale a Sernaglia della Battaglia, Falzè di Piave e Fontigo. Originario di Cordignano, era stato parroco per quindici anni a Moriago della Battaglia.</p>
    </article>
  </body>
</html>