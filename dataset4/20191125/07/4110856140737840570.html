<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/problimatismos_gia_kostenoglou_stin_aek_pithani_amesi_antikatastasi_tou-589381/"/>
    <meta property="og:site_name" content="Real.gr"/>
    <meta property="article:published_time" content="2019-11-25T07:02:00+00:00"/>
    <meta property="og:title" content="Τι είπε στους παίκτες ο Μαρτίνς μετά την ισοπαλία με Πανιώνιο"/>
    <meta property="og:description" content="Το αποτέλεσμα και η εικόνα της ΑΕΚ απέναντι στον Άρη (1-1) προκάλεσαν έντονο προβληματισμό στις τάξεις της διοίκησης της ΠΑΕ. Η 'Ένωση' μοιάζει να αδυνατεί να σηκώσει κεφάλι και η πρόοδος στην μετά-Καρντόσο εποχή αποδείχτηκε προσωρινή, καθώς τα αποτελέσματα και οι εμφανίσεις είναι απογοητευτικές έκτοτε και η ομάδα έχει τεθεί ήδη εκτός διεκδίκησης πρωταθλήματος."/>
  </head>
  <body>
    <article>
      <h1>
        <a href="https://www.real.gr/athlitismos/arthro/ti_eipe_stous_paiktes_o_martins_meta_tin_isopalia_me_panionio-589368/">Τι είπε στους παίκτες ο Μαρτίνς μετά την ισοπαλία με Πανιώνιο</a>
      </h1>
      <address><time datetime="2019-11-25T07:02:00+00:00">25 Nov 2019, 07:02</time> by <a rel="author">filathlos</a></address>
      <p>
        <b>Το αποτέλεσμα και η εικόνα της ΑΕΚ απέναντι στον Άρη (1-1) προκάλεσαν έντονο προβληματισμό στις τάξεις της διοίκησης της ΠΑΕ. Η «Ένωση» μοιάζει να αδυνατεί να σηκώσει κεφάλι και η πρόοδος στην μετά-Καρντόσο εποχή αποδείχτηκε προσωρινή, καθώς τα αποτελέσματα και οι εμφανίσεις είναι απογοητευτικές έκτοτε και η ομάδα έχει τεθεί ήδη εκτός διεκδίκησης πρωταθλήματος.</b>
      </p>
      <p>Στις τάξεις της ΠΑΕ υπάρχει πλέον έντονος προβληματισμός για το αν ο Νίκος Κωστένογλου μπορεί να έχει στο ρόστερ την απαιτούμενη επιρροή για να πάρει το καλύτερο δυνατό από τους παίκτες του. Ο Ίλια Ίβιτς που έχει αναλάβει το έργο της αναζήτησης του επόμενου προπονητή της ΑΕΚ έχει εντείνει τις προσπάθειές του προς αυτή την κατεύθυνση, αν και αρχικά φαινόταν πως είχε δοθεί περισσότερος χρόνος από την διοίκηση.</p>
      <p>Πάντως η ΑΕΚ αυτή την στιγμή δεν έχει καμία έτοιμη λύση για τον πάγκο της και όσο τέτοια δεν προκύπτει μοιάζει δύσκολο να αντικατασταθεί ο Κωστένογλου, καθώς θα αναζητηθεί μια μόνιμη λύση και όχι άλλη μια… προσωρινή κατάσταση με νέο υπηρεσιακό προπονητή. Όσο όμως τα αποτελέσματα και οι εμφανίσεις συνεχίζουν έτσι, τίποτα δεν μπορεί να αποκλειστεί…</p>
    </article>
  </body>
</html>