<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/25/hirosszefoglalo_demcsak_zsuzsa_terry_black_pinter_tibor_vv_fanni/"/>
    <meta property="og:site_name" content="VELVET"/>
    <meta property="article:published_time" content="2019-11-25T07:41:00+00:00"/>
    <meta property="og:title" content="Hírösszefoglaló: Magyarországra menekülne az árvaház elől Terry Black lánya"/>
    <meta property="og:description" content="Demcsák Zsuzsáék és a menyasszonyi ruhák, Pintér Tibor barátnője és a repedt nadrág, VV Fanni ügyében újabb bizonyíték került elő."/>
  </head>
  <body>
    <article>
      <h1>Hírösszefoglaló: Magyarországra menekülne az árvaház elől Terry Black lánya</h1>
      <address><time datetime="2019-11-25T07:41:00+00:00">25 Nov 2019, 07:41</time> by <a rel="author" href="https://velvet.hu/szerzo/pereszlenyi_peter" target="_blank">P.P.</a></address>
      <p>A nyirkos, ködös őszi reggel és a hétfő együtt gyilkos kombináció. Így érdemes minél előbb beérni a munkába, kényelmesen elhelyezkedni egy teával, vagy kávéval és átlapozni az elmúlt napok eseményeinek összefoglalóját, hogy ne az járjon az ember eszében, milyen messze még a hétvége, pláne a nyár. Kezdjük is: példának okáért, Demcsák Zsuzsáék már a menyasszonyi ruhák között válogatnak, míg Pintér Tibor barátnőjének nadrágja épp az élőadásban adta fel és repedt szét. Terry Balack lánya retteg tőle, hogy intézetbe kell költöznie, VV Fanni ügyében pedig előkerül immár a századik perdöntő bizonyíték (valójában korántsem).  <br/><br/>Íme a napilapok szemléje:</p>
      <ul>
        <li>Demcsák és szerelme, Krishan, kéz a kézben jelentek meg egy divatshow-n. A műsorvezetőnő pedig boldogan mesélt a <a href="https://www.blikk.hu/sztarvilag/sztarsztorik/nyilvanosan-jelent-meg-parjaval-demcsak-zsuzsa/51v86kt">Blikknek</a> az esküvői ruhákkal kapcsolatos dilemmájáról.</li>
      </ul>
      <blockquote>Már egy ideje figyelem az esküvői ruhákat, a tervezők stílusát, de még nem találtam meg azt, amelyikben az itthoni esküvőnket elképzeltem. Rendszeres visszatérője vagyok ennek a rendezvénynek, hiszen sokszor léptem fel a kifutón egy-egy magyar tervező ruháját viselve, de vendégként is többször voltam jelen. Érdekes lenne egyszer megmutatni Krishannak, milyen az, amikor én vagyok a kifutón, ő pedig a közönség soraiból néz engem.</blockquote>
      <p>- mondta el a lapnak Demcsák.</p>
      <ul>
        <li>Vasárnap este kellemetlen baki fűszerezte a Sztárban Sztár leszek! döntőjét. Ilyés Jenifer, akit gyengéd érzelmek fűznek a neves Lovasszínház igazgatójához, Pintér Tiborhoz, kénytelen volt szakadt bőrnadrágban táncolni a produkciója alatt. A "szexi" koreográfia heves mozdulatait nem bírta a feszülős műbőrnadrág, így pont a legérzékenyebb részen kettészakadt. Ha szeretné látni a pórul járt énekesnőt, a <a href="https://ripost.hu/sztar/huha/pinter-tibor-ilyes-jenifer-nadrag-szakadas-baki-1124-2175114/">Ripost fotósa</a> volt olyan kedves, hogy megörökítette a pillanatot.</li>
      </ul>
      <ul>
        <li><a href="https://www.blikk.hu/sztarvilag/sztarsztorik/intezetbe-zarnak-terry-black-lanyat/7ds68d7?utm_source=hirkereso&amp;utm_medium=hirkereso&amp;utm_campaign=hirkereso">A Blikk információi</a> alapján Terry Black lánya árvaházba kerülhet. A lap felvázolta, hogy ugyan Árvai Mónika vállalta az elhunyt végakarata szerinti gyámságot, ám a német hatóság hivatalosan ezt, azóta sem fogadtak el. A nevelőanyuka megtakarított pénze pedig, egyre csak fogy. Mostanra végképp ellehetetlenült a helyzetük, így azt tervezik, hogy mielőbb Magyarországra költöznek.</li>
      </ul>
      <ul>
        <li>A <a href="http://www.borsonline.hu/">Bors</a> megtudta, hogy egy szomszéd férfi látta, amikor a dunaújvárosi kajakos betuszkolta az autójába az ájult valóságshow-szereplőt, azaz VV Fannit. A lap némi bulváros túlzással állítja, ezzel perdöntő bizonyítékok kerültek elő a vádlottal szemben, de a valóság ezzel szemben az, hogy a tárgyalás még mindig csak egy helyben toporog. Ha érdeklik a részletek kattintson <a href="http://www.borsonline.hu/celeb/szemtanu-latta-vv-fanni-elrablasat/187269">IDE a teljes cikkért.</a></li>
      </ul>
    </article>
  </body>
</html>