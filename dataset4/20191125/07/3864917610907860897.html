<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2824593-vtrata-imidzu-lidera-svitovoi-demokratii-dorogo-kostuvatime-i-ssa-i-ukraini-klimkin.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T07:23:00+00:00"/>
    <meta property="og:title" content="Втрата іміджу лідера світової демократії дорого коштуватиме і США, і Україні — Клімкін"/>
    <meta property="og:description" content="Втрата іміджу лідера світової демократії внаслідок процесу імпічменту президента Дональда Трампа буде дорого коштувати і Сполученим Штатам Америки, і Україні у боротьбі з агресією РФ."/>
  </head>
  <body>
    <article>
      <h1>Втрата іміджу лідера світової демократії дорого коштуватиме і США, і Україні — Клімкін</h1>
      <h2>Втрата іміджу лідера світової демократії внаслідок процесу імпічменту президента Дональда Трампа буде дорого коштувати і Сполученим Штатам Америки, і Україні у боротьбі з агресією РФ.</h2>
      <address>
        <time datetime="2019-11-25T07:23:00+00:00">25 Nov 2019, 07:23</time>
      </address>
      <p>Таку думку висловив у <a href="https://twitter.com/PavloKlimkin/status/1198847578571452416">Twitter</a> ексміністр закордонних справ України Павло Клімкін</p>
      <p>"Як би не закінчився процес імпічменту у США, Сполученим Штатам буде складно говорити про свій приклад як провідника демократії після всього, що ми тепер знаємо. Втрата іміджу лідера світової демократії буде дорого коштувати і їм, та й нам у боротьбі з агресією РФ також", - зазначив він.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824558-u-kongresi-gotuut-zvit-z-rozsliduvanna-sodo-impicmentu-trampa.html">У Конгресі готують звіт з розслідування щодо імпічменту Трампа</a>
      </blockquote>
      <p>Як повідомляв Укрінформ, Комітет з розвідки Палати представників Конгресу США готує звіт за результатами розслідування щодо імпічменту президента Дональда Трампа.</p>
      <p>Як відомо, в Палаті представників триває розслідування про імпічмент президента. Демократи звинувачують <a href="https://www.ukrinform.ua/tag-tramp">Трампа</a> в спробі втягнути Україну в президентські вибори в США шляхом проведення розслідування проти його головного конкурента — колишнього віцепрезидента США Джо Байдена.</p>
    </article>
  </body>
</html>