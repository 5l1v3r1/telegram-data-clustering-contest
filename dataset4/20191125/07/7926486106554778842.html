<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013307/%D9%84%DB%8C%D8%A8%D8%B1%D9%85%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D8%A7%D8%B9%D8%AF%D8%A7%D9%85-%D9%81%D8%AF%D8%A7%D8%A6%DB%8C%D8%A7%D9%86-%D9%81%D9%84%D8%B3%D8%B7%DB%8C%D9%86%DB%8C-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T07:23:13+00:00"/>
    <meta property="og:title" content="لیبرمن خواستار اعدام فدائیان فلسطینی شد"/>
    <meta property="og:description" content="منابع خبری رژیم صهیونیستی از هراس و نگرانی مسئولان این رژیم از موشک‌های کورنت مقاومت فلسطین خبر دادند."/>
  </head>
  <body>
    <article>
      <h1>لیبرمن خواستار اعدام فدائیان فلسطینی شد</h1>
      <address>
        <time datetime="2019-11-25T07:23:13+00:00">25 Nov 2019, 07:23</time>
      </address>
      <p>
        <i>منابع خبری رژیم صهیونیستی از هراس و نگرانی مسئولان این رژیم از موشک‌های کورنت مقاومت فلسطین خبر دادند.</i>
      </p>
      <p>به گزارش مشرق، سایت صهیونیستی "اسرائیل دیفنس" نوشت: گروه موسوم به شورای منطقه‌ای اشکول کار درخت کاری امنیتی در اطراف یک مجمع آموزشی وابسته به این شورا را در آینده آغاز خواهد کرد.</p>
      <p>به نوشته این سایت، این مجمع آموزشی در فاصله بیش از 5600 متری از مرز فلسطین اشغالی با نوار غزه قرار دارد.</p>
      <p>این سایت صهیونیستی افزود: دستگاه‌های امنیتی اسرائیل نگران هستند که موشک‌های ضد زره مقاومت فلسطین به مناطق یاد شده برسد.</p>
      <blockquote>بیشتر بخوانید:<br/><a href="https://www.mashreghnews.ir/news/1012684/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D8%B1%D8%A7%DB%8C-%D9%86%D8%AC%D8%A7%D8%AA-%D8%A7%D8%B2-%D8%B2%D9%86%D8%AF%D8%A7%D9%86-%D8%AF%D8%B1-%D9%81%DA%A9%D8%B1-%D8%AC%D9%86%DA%AF-%D8%A7%D8%B3%D8%AA-%DB%B1%DB%B1%DA%A9%D8%A7%D8%B1%D8%AA-%D8%B7%D9%84%D8%A7%DB%8C%DB%8C-%D8%AA%D8%B1%D8%A7%D9%85%D9%BE">نتانیاهو برای نجات از زندان در فکر جنگ است<br/></a><a href="https://www.mashreghnews.ir/news/1012653/%D8%A7%D9%88%D9%84%DB%8C%D9%86-%D9%BE%D8%B3-%D9%84%D8%B1%D8%B2%D9%87-%D9%85%D8%AA%D9%87%D9%85-%D8%B4%D8%AF%D9%86-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D9%87-%D9%81%D8%B3%D8%A7%D8%AF">اولین پس لرزه متهم شدن نتانیاهو به فساد</a></blockquote>
      <p>این سایت نوشت: هدف از درخت کاری امنیتی، کور کردن دید و جلوگیری از قرار گرفتن منطقه در تیررس مستقیم تک تیراندازان و موشک‌های ضد زره و سایر سلاح‌هایی است که از غزه شلیک می‌شود.</p>
      <p>همچنین آویگدور لیبرمن رئیس حزب صهیونیستی "اسرائیل بیتنا" خواهان اعدام فلسطینی‌هایی شد که عملیات فدائیانه علیه اهداف اسرائیل انجام می‌دهند.</p>
      <p>لیبرمن خواهان وضع قانون اعدام علیه مجریان عملیات فدائیانه شد.</p>
      <p>وی این خواسته را در واکنش به صدور حکم حبس ابد عبدالحکیم العاصی اسیر فلسطینی مطرح کرد. دادگاه رژیم صهیونیستی العاصی را به اتهام کشتن یک خاخام یهودی با سلاح سرد در فوریه گذشته در نزدیک شهرک آرائیل در کرانه باختری به حبس ابد محکوم کرد.</p>
      <p>لیبرمن گفت: این اسیر از حقوق ماهیانه تشکیلات خودگردان در طور زندگی برخوردار خواد شد و از امکانات ورزشی و تلویزیون و مطبوعات برخوردار خواهد شد تا اینکه زمان یک قرارداد دیگر مبادله اسیران فرا برسد.</p>
      <p>منبع: تسنیم</p>
    </article>
  </body>
</html>