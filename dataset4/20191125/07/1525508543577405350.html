<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780324/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%DA%A9%D8%B4%D8%AA%DB%8C-%D8%A8%D9%87-%D9%84%D8%BA%D9%88-%D9%85%DB%8C%D8%B2%D8%A8%D8%A7%D9%86%DB%8C-%D8%AC%D8%A7%D9%85-%D8%AC%D9%87%D8%A7%D9%86%DB%8C-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:50:06+00:00"/>
    <meta property="og:title" content="«تعویق مسابقات بی معناست» واکنش فدراسیون کشتی به لغو میزبانی جام جهانی در تهران"/>
    <meta property="og:description" content="فدراسیون کشتی تاکید کرد که لغو میزبانی ایران در مسابقات جام جهانی کشتی فرنگی بی‌معناست و تلاش‌ها برای قانع کردن اتحادیه جهانی ادامه دارد."/>
  </head>
  <body>
    <article>
      <h1>«تعویق مسابقات بی معناست» واکنش فدراسیون کشتی به لغو میزبانی جام جهانی در تهران</h1>
      <address>
        <time datetime="2019-11-25T07:50:06+00:00">25 Nov 2019, 07:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، حسن رنگرز درباره لغو میزبانی ایران در مسابقات جام جهانی کشتی فرنگی در تهران گفت: روز گذشته کمیته اجرایی اتحادیه جهانی کشتی تشکیل جلسه داد و باتوجه به یکسری مستندات که خودشان ارائه کردند، تصمیم به تعویق مسابقات گرفتند.</p>
      <p>سخنگوی فدراسیون کشتی تاکید کرد: فدراسیون کشتی بعد از این نامه و رایزنی با نهادهای مرتبط در ایران و با تعامل با فدراسیون جهانی در تلاش است مستندات قوی درباره ضرورت برگزاری مسابقات در تاریخ مقرر در ایران ارائه کند. تیم ملی ایران در اردو است. تیم کوبا هم به جمع تیم های ملی اضافه شده است. مقدمات برگزاری ایده آل مسابقات تمهید شده است. لذا برگزاری این مسابقات و تعویق آن از نظر ما بدون معنا است و اطلاعی هم نسبت به این موضوع نداریم.</p>
      <p>رنگرز که با برنامه «سلام صبح بخیر» گفتگو می کرد، در پایان گفت: هرچیزی که مرتبط با رسالت فدراسیون کشتی برای برگزاری مسابقات بوده محقق شده است. از این به بعد خارج از اراده ما است. اتحادیه جهانی نامه می زند و یکطرفه مسابقات را لغو می کند. در تلاشیم نگرانی ها و دغدغه آنها را به سمت درست هدایت کنیم. مشکلی به لحاظ امنیتی و لجستیکی برای برگزاری مسابقات نداریم. سالن آزادی تدارک دیده شده است. این امکان را داریم که یکی از باشکوه ترین مسابقات جام جهانی را برگزار کنیم.</p>
    </article>
  </body>
</html>