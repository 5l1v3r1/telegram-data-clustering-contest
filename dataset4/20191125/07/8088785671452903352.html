<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/cevre-ve-sehircilik-bakanligi-temizlik-guvenlik-gorevlisi-belge-teslimi-tarihleri-ne-zaman-h542728.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T07:32:07+00:00"/>
    <meta property="og:title" content="Çevre ve Şehircilik Bakanlığı Temizlik, Güvenlik Görevlisi Belge Teslimi Tarihleri Ne Zaman?"/>
    <meta property="og:description" content="Çevre ve Şehircilik Bakanlığı kura sonuçları ile ilgili son dakika açıklaması yapıldı. Asil adayların belgelerini 14-20 Kasım 2019 tarihleri arasında Temizlik Görevlisi meslek kolu için, Personel Genel Müdürlüğümüze, Güvenlik Görevlisi meslek kolu için ise, müracaat etmiş oldukları ilgili Çevre ve Şehircilik İl Müdürlüklerimize 20 Kasım mesai saati bitimine kadar elden veya posta yolu ile teslim etmeleri gerekiyor."/>
  </head>
  <body>
    <article>
      <h1>Çevre ve Şehircilik Bakanlığı Temizlik, Güvenlik Görevlisi Belge Teslimi Tarihleri Ne Zaman?</h1>
      <address><time datetime="2019-11-25T07:32:07+00:00">25 Nov 2019, 07:32</time> by <a rel="author">KamuAjans</a></address>
      <p>
        <b>Çevre ve Şehircilik Bakanlığı kura sonuçları ile ilgili son dakika açıklaması yapıldı. Asil adayların belgelerini 14-20 Kasım 2019 tarihleri arasında Temizlik Görevlisi meslek kolu için, Personel Genel Müdürlüğümüze, Güvenlik Görevlisi meslek kolu için ise, müracaat etmiş oldukları ilgili Çevre ve Şehircilik İl Müdürlüklerimize 20 Kasım mesai saati bitimine kadar elden veya posta yolu ile teslim etmeleri gerekiyor.</b>
      </p>
      <p>Kamu personeli <a href="http://www.kamuajans.com/haberleri/al%C4%B1m">alım</a>ı ile ilgili bakanlıklardan vatandaşlara müjdeli haberler gelmeye devam ediyor. Geçtiğimiz haftalarda Sağlık Bakanlığı, Kültür ve Turizm Bakanlığı, Adalet Bakanlığı ve İçişleri Bakanlığı personel alımları yapacağını ilan etmiş ve son olarak <a href="http://www.kamuajans.com/haberleri/%C3%A7evre">Çevre</a> ve Şehircilik Bakanlığı 175 sürekli işçi alımı yapacağını açıklamıştı.  Farklı illerde toplam 175 kişiyi <a href="http://www.kamuajans.com/haberleri/istihdam">istihdam</a> edecek olan Çevre ve Şehircilik Bakanlığı, görevlendireceği personeli kura ve sözlü sınav kriterlerine göre seçecek. Çevre ve Şehircilik Bakanlığı personel alımı kura sonuçları açıklandı.<br/><b><br/><br/>ÇEVRE VE ŞEHİRCİLİK BAKANLIĞI KURA SONUÇLARI AÇIKLANDI</b></p>
      <p>Türkiye İş Kurumu (İŞKUR) tarafından Bakanlığa gönderilen nihai listelerde isimleri yer alan adayların Noter huzurunda kura çekim işlemleri; <a href="http://www.kamuajans.com/haberleri/temizlik">Temizlik</a> Görevlisi meslek kolu için Personel Genel Müdürlüğünce, <a href="http://www.kamuajans.com/haberleri/g%C3%BCvenlik">Güvenlik</a> Görevlisi meslek kolu için ise, adayların müracaat etmiş olduğu ilgili Çevre ve Şehircilik İl Müdürlüklerince 06 Kasım 2019'da yapıldı ve 12 Kasım itibari ile sonuçlar erişime açıldı.</p>
      <p>
        <a href="https://personeldb.csb.gov.tr/surekli-isci-alimi-kura-cekimi-sonuclari-duyuru-400029">
          <b>SONUÇLAR İÇİN TIKLAYINIZ</b>
        </a>
      </p>
      <p>
        <b>İSTENİLEN BELGELER NELERDİR?</b>
      </p>
      <p>a) Beyan formu</p>
      <p>b) Diploma veya mezuniyet belgesi. (Posta yoluyla yapılan başvuruda resmi kurum veya noterce tasdikli sureti) (Yurt dışında öğrenim görenler denklik belgelerini de ekleyeceklerdir.)</p>
      <p>c) İşe göndermede öncelikli olduğuna dair belge.(Posta yoluyla başvurularda resmi kurum veya noterce tasdikli sureti)</p>
      <p>d) 5188 sayılı Özel Güvenlik Hizmetlerine Dair Kanunun ilgili maddelerine göre alınmış ve geçerlilik süresi dolmamış silahlı özel güvenlik sertifikası ile Silahlı Özel Güvenlik Görevlisi Kimlik Kartı. (Posta yoluyla yapılan başvuruda resmi kurum veya noterce tasdikli sureti)</p>
      <p>
        <b>Not:</b>
      </p>
      <p>1: Elden evrak teslimi yapacak adaylar için; belgelerin fotokopisi aslının ibraz edilmesi kaydıyla İlgili görevli tarafından tasdik edilerek ilgilisine aslı teslim edilecektir.</p>
      <p>2: 6698 sayılı Kişisel Verilerin Korunması Kanunu hükümleri çerçevesinde adayların T.C. kimlik numaraları gizlenerek ilan edilmiştir.</p>
      <p>Kura çekimi sonuçları ve belge istenilmesine dair adaylara ayrıca yazılı tebligat yapılmayacaktır.</p>
      <p>İlanen duyurulur.</p>
      <p>
        <b>SÖZLÜ SINAV YAPILACAK</b>
      </p>
      <p>Kura çekimi sonucunda belirlenen asıl adaylar sözlü sınava alınacaktır. Sözlü sınav yeri ve tarihleri Bakanlığımız (www.csb.gov.tr) internet sitesinde ilan edilecek olup, ayrıca yazılı tebligat yapılmayacaktır. Sınav kurulunca, başarı puanı en yüksek adaydan başlanmak suretiyle açık iş sayısı kadar asıl ve aynı sayıda yedek aday belirlenecektir. Sınavda başarılı olup da işe başlamayanlar ile deneme süresi içinde işten ayrılanların yerine, yedek listenin ilk sırasındaki kişiden başlamak suretiyle yerleştirme yapılacaktır.</p>
    </article>
  </body>
</html>