<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/meteorolojiden-firtina-uyarisi-5/"/>
    <meta property="og:site_name" content="Denizli Haber"/>
    <meta property="article:published_time" content="2019-11-25T07:22:00+00:00"/>
    <meta property="og:title" content="Meteoroloji’den fırtına uyarısı"/>
    <meta property="og:description" content="Meteroroloji’den Denizli için kritik fırtına uyarı. Ege ve Batı Akdeniz’de etkili olacağı açıklanan fırtınanın saatteki hızının 80-100 kilometreye yükselmesi bekleniyor."/>
  </head>
  <body>
    <article>
      <h1>Meteoroloji’den fırtına uyarısı</h1>
      <h2>Meteroroloji’den Denizli için kritik fırtına uyarı. Ege ve Batı Akdeniz’de etkili olacağı açıklanan fırtınanın saatteki hızının 80-100 kilometreye yükselmesi bekleniyor.</h2>
      <address><time datetime="2019-11-25T07:22:00+00:00">25 Nov 2019, 07:22</time> by <a rel="author">Haber Merkezi</a></address>
      <p>Meteoroloji Genel Müdürlüğü Denizli’nin de aralarında bulunduğu bazı iller için kuvvetli yağış ve fırtına uyarısı yaptı.</p>
      <p>Gece saatlerinde başlayan sağanak yağışın şiddetini artıracağı ve kuvvetli sağanak yağışa dönüşeceği uyarısında bulunan Meteoroloji, yağışla birlikte fırtınanın da etkili olacağı tahmininde bulundu.</p>
      <p><b>80-100 KİLOMETRE HIZA ULAŞACAK</b><br/>Meteoroloji Müdürlüğü şiddetli rüzgarın Ege ve Batı Akdeniz’de fırtınaya dönüşeceği, saatteki hızının ise 80-100 kilometreye ulaşacağı tahmininde bulundu. Şiddetli yağış ve fırtınanın Denizli ile birlikte İzmir, Aydın, Manisa, Burdur ve Uşak çevrelerinde etkili olacağı bildirildi.</p>
      <p><b>TEDBİRLİ OLUN</b><br/>Meteoroloji, şiddetli yağış ve fırtına nedeniyle vatandaşların tedbirli olmasını istedi. Fırtınanın neden olabileceği ağaç ve direk devrilmesi, çatı uçması, yüksekten düşmeler ile ilgili önlemlerin alınması istenirken, trafikte yaşanabilecek olumsuzluklara karşı da tedbirli olunması istendi.</p>
    </article>
  </body>
</html>