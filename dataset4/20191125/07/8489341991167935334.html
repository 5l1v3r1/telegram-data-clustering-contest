<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807308/%D9%85%D8%B1%D8%B2-%D9%85%D9%87%D8%B1%D8%A7%D9%86-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T07:55:00+00:00"/>
    <meta property="og:title" content="مرز مهران بازگشایی شد"/>
    <meta property="og:description" content="معاون امنیتی، انتظامی و اجتماعی استانداری ایلام گفت: مرز مهران که به دلیل ناآرامی‌ها در کشور عراق اخیرا بسته شده بود هم‌اکنون باز شده و تردد از این مرز صورت می‌گیرد."/>
  </head>
  <body>
    <article>
      <h1>مرز مهران بازگشایی شد</h1>
      <h2>معاون امنیتی، انتظامی و اجتماعی استانداری ایلام گفت: مرز مهران که به دلیل ناآرامی‌ها در کشور عراق اخیرا بسته شده بود هم‌اکنون باز شده و تردد از این مرز صورت می‌گیرد.</h2>
      <address>
        <time datetime="2019-11-25T07:55:00+00:00">25 Nov 2019, 07:55</time>
      </address>
      <p>به گزارش گروه اجتماعی خبرگزاری دانشجو، محمد نوذری معاون امنیتی، انتظامی و اجتماعی استانداری ایلام صبح امروز در گفتگو با فارس گفت: به دلیل نا آرامی‌های اخیر کشور عراق مرز مهران از آبان ماه سال‌جاری بسته و امکان تردد مسافر در آن ممکن نبود.<br/><br/>وی افزود: هم اکنون مرز مهران باز و امکان تردد مسافر فراهم شده است.<br/><br/>معاون امنیتی، انتظامی و اجتماعی استانداری ایلام اظهارداشت: در مدت بسته بودن مرز، تردد کامیون‌های حامل کالا‌های صادراتی به مرز مهران به صورت عادی در جریان بود و در این راستا مشکلی وجود نداشت.<br/><br/>شهر مرزی مهران در استان ایلام با حدود ۲۳۰ کیلومتر فاصله با بغداد نزدیک‌ترین شهر مرزی کشورمان به پایتخت عراق است که امروز به کانون فعالیت‌های صادراتی و تردد زائران با کشور همسایه تبدیل شده است. شهرستان مرزی مهران در ۸۵ کیلومتری جنوب غربی ایلام قرار دارد.</p>
    </article>
  </body>
</html>