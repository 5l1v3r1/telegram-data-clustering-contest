<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191125-strajk-u-finlyandiyi-skasovano-276-aviarejsiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T07:56:04+00:00"/>
    <meta property="og:title" content="Страйк у Фінляндії: скасовано 276 авіарейсів"/>
    <meta property="og:description" content="Національна фінська авіакомпанія Finnair скасувала 276 рейсів у зв’язку з підтримкою працівників державної поштової служби Posti."/>
  </head>
  <body>
    <article>
      <h1>Страйк у Фінляндії: скасовано 276 авіарейсів</h1>
      <address>
        <time datetime="2019-11-25T07:56:04+00:00">25 Nov 2019, 07:56</time>
      </address>
      <p>Національна фінська авіакомпанія Finnair скасувала 276 рейсів у зв’язку з підтримкою працівників державної поштової служби Posti.</p>
      <p>Авіакомпанія Фінляндії <b>Finnair скасувала 276 рейсів</b>, запланованих на неділю та понеділок, у зв’язку з солідарною участю в страйку на підтримку працівників державної поштової служби Posti.</p>
      <p>За даними Finnair, скасування рейсів може торкнутися близько 20 тис. пасажирів.</p>
      <p>Про скасування рейсів було оголошено після того, як профспілка працівників аеропортів Фінляндії вирішила провести 25 листопада одноденний страйк.</p>
      <p><b>Читайте:</b> <a href="https://fakty.com.ua/ua/proisshestvija/20191113-skasovani-aviarejsy-ta-zachyneni-shkoly-u-ssha-lyutuyut-rekordni-morozy/">Скасовані авіарейси та зачинені школи: у США лютують рекордні морози</a></p>
      <p>У русі громадського транспорту в регіоні Гельсінкі в понеділок також очікуються проблеми. <b>Страйк водіїв</b> транспортної компанії HSL почнеться о третій годині ранку і <b>триватиме 24 години.</b></p>
      <p>Приміські поїзди, метро і трамваї будуть ходити в нормальному режимі. Також частково <b>зупиниться рух автобусів. </b></p>
      <p>Розширення страйку солідарності <b>вплине і на рух пасажирських поромів</b>, що ходять під прапором Фінляндії.</p>
      <p>Близько дев’яти тис. співробітників поштової служби оголосили двотижневий <b>страйк через зменшення зарплат</b>, що призвело до того, що доставка пошта відбувається з затримкою напередодні напруженого різдвяного сезону.</p>
      <p>Нагадаємо, у США через рекордне похолодання у деяких штатах закрили школи та підприємства і <a href="https://fakty.com.ua/ua/proisshestvija/20191113-skasovani-aviarejsy-ta-zachyneni-shkoly-u-ssha-lyutuyut-rekordni-morozy/">скасували більше тисячі авіарейсів</a>.</p>
    </article>
  </body>
</html>