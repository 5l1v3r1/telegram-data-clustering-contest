<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419134"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T07:22:00+00:00"/>
    <meta property="og:title" content="משפחה שלמה נדבקה בשפעת"/>
    <meta property="og:description" content="משפחה ממרכז הארץ נדבקה בשפעת. האב, האם והבת, שנדבקה ראשונה במחלה, מאושפזים בשלושה בתי חולים שונים."/>
  </head>
  <body>
    <article>
      <h1>משפחה שלמה נדבקה בשפעת</h1>
      <address><time datetime="2019-11-25T07:22:00+00:00">25 Nov 2019, 07:22</time> by <a rel="author">ערוץ 7</a></address>
      <p>לצד הדאגה במערכת הבריאות לנוכח המספר הנמוך של מתחסנים בחורף הנוכחי, מביא העיתון 'ידיעות אחרונות' את סיפורה של משפחה ממרכז הארץ שאושפזה כולה בעקבות הידבקות בשפעת.</p>
      <p>הנדבקת הראשונה, הילדה, מאושפזת במצב קשה בבית החולים לילדים בשיבא תל השומר. אמה מאושפזת במרכז הרפואי תל השומר, והאב בבית החולים הלל יפה בחדרה. כל בני המשפחה נדבקו באותו נגיף של שפעת.</p>
      <p>הילדה, שכאמור נדבקה ראשונה בשפעת, לא חוסנה מפני המחלה, שכן הנגיף בו נדבקה נכלל בהרכב החיסון הניתן השנה לציבור. עם זאת, יצוין כי בעברה הבריאותי מחלות רקע, שעלולות להשפיע על האופן שבו היא מגיבה להידבקות בשפעת. אם המשפחה הספיקה להתחסן, אולם התברר שזה היה מאוחר מדי משום שכבר נדבקה.</p>
      <p>ד"ר גליה ברקאי, מנהלת היחידה למחלות זיהומיות בבית החולים לילדים ספרא בשיבא תל השומר, מצוטטת בדיווח: "הילדה חולה במחלת רקע נוירולוגית ונמצאת אצלנו במעקב. היא הובאה על ידי הוריה ואובחנה עם שפעת. מצבה החמיר בעקבות השפעת ונוצר זיהום בדם. כעת היא מאושפזת במצב קשה. ההורים, אנשים בריאים, מאושפזים גם הם. שפעת עלולה להיות מחלה קשה ולכן חשוב להתחסן".</p>
    </article>
  </body>
</html>