<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/auto/zinas/nosaukti-latvijas-gada-auto-2020-septini-finalisti.d?id=51664445"/>
    <meta property="og:site_name" content="DELFI"/>
    <meta property="article:published_time" content="2019-11-25T07:18:29+00:00"/>
    <meta property="og:title" content="Nosaukti 'Latvijas Gada auto 2020' septiņi finālisti "/>
    <meta property="og:description" content="Konkursa &quot;Latvijas Gada auto&quot; organizatori pirmdienas rītā paziņojuši septiņus automobiļus - finālistus, kuri pretendē uz &quot;Latvijas Gada auto 2020&quot; titulu, kas tiks paziņots 6. decembra vakarā."/>
  </head>
  <body>
    <article>
      <h1>Nosaukti 'Latvijas Gada auto 2020' septiņi finālisti </h1>
      <address><time datetime="2019-11-25T07:18:29+00:00">25 Nov 2019, 07:18</time> by <a rel="author">DELFI Auto</a></address>
      <p>
        <b>Konkursa "<a href="https://www.delfi.lv/temas/latvijas-gada-auto">Latvijas Gada auto</a>" organizatori pirmdienas rītā paziņojuši septiņus automobiļus - finālistus, kuri pretendē uz "Latvijas Gada auto 2020" titulu, kas tiks paziņots 6. decembra vakarā.</b>
      </p>
      <p>Šogad konkursa 26 biedru žūrijai bija jāvērtē pavisam 35 jaunākie konkursam pieteiktie auto modeļi, kas pārstāv dažādus tirgus segmentus – kompaktklasi, sportisko, apvidus, "premium" u.c.</p>
      <p>Izvērtējot visus pretendentus, konkursa žūrija finālam izvirzīja šādus auto (alfabētiskā secībā) – "Audi e-tron", "BMW X5", "Mazda CX-30", "Peugeot 208", "Renault Clio", "Škoda Kamiq" un "Toyota RAV4".</p>
      <p>"Šobrīd turpinās "Tautas simpātijas" balsojums par "Latvijas Gada auto 2020" internetā <a href="https://gadaauto.iauto.lv/app2020/">GadaAuto.iAuto.lv</a> un klātienē tirdzniecības centrā "Mols". Taču jau šobrīd varam redzēt, ka žūrijas balsojums būtiski atšķiras no "Tautas simpātijas" pagaidu rezultātiem," stāsta konkursa organizators Māris Ozoliņš.</p>
      <p>Konkursā "Latvijas Gada auto 2020" piedalās rekorda 35 jaunākie automobiļi Latvijā (pieteikšanās kārtībā): "Mitsubishi ASX", "Mitsubishi L200", "BMW X5", "Mercedes-Benz CLA", "SEAT Tarraco", "Cupra Ateca", "Citroën C5 Aircross", "KIA ProCeed", "Škoda Scala", "Volkswagen Passat", "Porsche Macan", "Hyundai i30 Fastback N", "Hyundai Santa Fe", "Renault Clio", "Renault Megane R.S. Trophy", "Mazda CX-30", "Range Rover Evoque", "Ford Ranger Raptor", "SsangYong Korando", "Audi A1 Sportback", "Audi e-tron", "Audi Q3 Sportback", "Toyota Camry", "Toyota RAV4", "Toyota Corolla Touring Sports", "Toyota Supra", "Peugeot 208" un "Suzuki Jimny".</p>
      <p>Pērn par "Latvijas Gada auto 2019" tika atzīts "KIA Ceed", bet gadu iepriekš galvenā titula laurus plūca "Hyundai i30". Konkurss "Latvijas Gada auto" tiek organizēts no 1998. gada.</p>
      <p>Savus septiņus finālistus nosaukuši arī kaimiņvalsts "Lietuvas Gada auto 2020" konkursa organizatori – par galveno titulu cīnīsies "Mercedes-Benz GLE", "Peugeot 208", "Renault Clio", "Škoda Kamiq", "Toyota Corolla", "Toyota Supra" un "Volvo S60".</p>
      <related>
        <h4>Lasi vēl</h4>
        <a href="https://www.delfi.lv/auto/zinas/konkursa-latvijas-gada-auto-2020-jauns-dalibnieku-skaita-rekords-35-auto.d?id=51622213"/>
        <a href="https://www.delfi.lv/auto/zinas/video-atskats-uz-latvijas-gada-auto-testa-dienu-mola.d?id=51600921"/>
        <a href="https://www.delfi.lv/auto/zinas/14-jaunakie-automobili-uz-starta-latvijas-gada-auto-2020-rudens-testa.d?id=51496131"/>
      </related>
    </article>
  </body>
</html>