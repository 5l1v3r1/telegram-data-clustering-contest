<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623252/%D8%AA%D9%88%D8%B6%DB%8C%D8%AD%D8%A7%D8%AA-%D9%85%D8%AD%D9%85%D9%88%D8%AF-%D8%B5%D8%A7%D8%AF%D9%82%DB%8C-%D8%AF%D8%B1%D8%A8%D8%A7%D8%B1%D9%87-%D8%B7%D8%B1%D8%AD-%D8%B3%D8%B1%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T07:02:00+00:00"/>
    <meta property="og:title" content="توضیحات محمود صادقی درباره طرح &quot;سرا&quot;"/>
    <meta property="og:description" content="دبیرکل انجمن اسلامی مدرسین دانشگاه‌ها با بیان اینکه معلوم نیست اعضای حزب کارگزاران به سمت حزبی خود به شورای عالی سیاتگذاری اصلاح‌طلبان انتقاد می‌کنند یا به عنوان یک فرد، گفت: «سرا» پس از اعلام تایید صلاحیت‌ها اجرا می شود."/>
  </head>
  <body>
    <article>
      <h1>توضیحات محمود صادقی درباره طرح "سرا"</h1>
      <address>
        <time datetime="2019-11-25T07:02:00+00:00">25 Nov 2019, 07:02</time>
      </address>
      <p>
        <i>دبیرکل انجمن اسلامی مدرسین دانشگاه‌ها با بیان اینکه معلوم نیست اعضای حزب کارگزاران به سمت حزبی خود به شورای عالی سیاتگذاری اصلاح‌طلبان انتقاد می‌کنند یا به عنوان یک فرد، گفت: «سرا» پس از اعلام تایید صلاحیت‌ها اجرا می شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمود صادقی درباره اختلاف داخلی اصلاح‌طلبان درباره طرح سامانه رای سنجی اصلاح‌طلبان اظهار کرد: شورای عالی سیاستگذاری اصلاح‌طلبان بیش از شش ماه است که کار خود را در دوره جدید آغاز کرده است و این بدان معناست که استراتژی اصلاح‌طلبان مشارکت در انتخابات مجلس است.</p>
      <p>وی ادامه داد: خاستگاه اصلی اعضای شورای عالی سیاستگذاری اصلاح‌طلبان، احزاب عضو شورای هماهنگی جبهه اصلاحات است. برخی از این احزاب احزاب در دوره های قبلی انتخابات هم ِان قُلت‌هایی هم به شورای عالی سیاستگذرای داشته‌اند و اینگونه نیست که انتقادات مربوط به این دوره باشد. این احزاب در گذشته انتقاد می کردند که اشخاص حقیقی نباید در شورای عالی حضور داشته باشند ولی پاسخ ما این بود هنوز احراب فراگیر در کشور حضور ندارند و خارج از احزاب هم ظرفیت‌هایی وجود دارد که باید از آنها استفاده کنیم.</p>
      <figure>
        <img src="https://aftabnews.ir/files/fa/news/1398/9/4/363297_695.jpg"/>
      </figure>
      <p>این عضو فراکسیون امید مجلس همچنین با بیان اینکه در دوره‌های گذشته انتخابات کسانی که خارج از لیست اصلاح‌طلبان بودند موفقیتی بدست نیاوردند، بلکه لیست اصلی اصلاح طلبان موفق بود، تصریح کرد: در این دوره از انتخابات برای شفاف‌کردن و دموکتراتیک کردن بدنه‌ای که برای تهیه لیست اقدام می کند، طرح "سرا" پیشنهاد شد. البته وقتی هنوز جزئیات این طرح اعلام نشده بود، ما نظر مثبتی نسبت به آن نداشتیم اما پس از آنکه جزئیات اعلام و تعدیل‌های اساسی در آن صورت گرفت، با اکثریت بیش از سه چهارم در شورای عالی سیاستگذاری تصویب شد.</p>
      <p>صادقی خاطرنشان کرد: مهمترین اصلاح این طرح براساس پیشنهادات حزب کارگزاران بود که زمان اجرای طرح به بعد از اعلام تایید صلاحیت‌ها موکول شد. در واقع نقدها به این طرح پذیرفته وسپس با رای‌گیری، "سرا" در شورای عالی به تصویب رسید با این حال پس از رای گیری هم نقدهایی را مطرح کردند ولی هنوز معلوم نیست این نقدها فردی است یا حزبی یعنی معلوم نیست اعضای حزب کارگزاران به سمت حزبی خود انتقادات را مطرح می کنند یا به عنوان یک فرد. این انتقادات کارگزاران در حالی انجام می شود که یک نفر از اعضای این حزب در ستاد مرکزی انتخابات شورای عالی جبهه اصلاحات انتخاب شد.</p>
      <p>وی در پایان گفت: ذات اصلاح‌طلبی تکثر است و اینگونه نیست که یک نفر در این جریان صحبت کرده و سایرین به خط شوند، ولی انتظار می رود اصلاح‌طلبان تشکیلاتی عمل کرده و از سازوکار تشکیلات تمکین کنند.</p>
    </article>
  </body>
</html>