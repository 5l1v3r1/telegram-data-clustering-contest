<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/tano-passami-olio-nuova-location-milano/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T07:14:35+00:00"/>
    <meta property="og:title" content="Lo chef stellato Tano Simonato cambia location del suo storico ristorante"/>
    <meta property="og:description" content="Il ristorante dello chef Tano Simonato cambia location: dove si trova e cosa sapere su di lui. Per gli amanti della buona cucina il nome di Tano Simonato non sarà nuovo. Lo chef, proprietario dello storico ristorante milanese Tano Passami l’Olio con 1 Stella Michelin, ha inaugurato il 24 novembre la nuova sede del suo …"/>
  </head>
  <body>
    <article>
      <h1>Lo chef stellato Tano Simonato cambia location del suo storico ristorante</h1>
      <address><time datetime="2019-11-25T07:14:35+00:00">25 Nov 2019, 07:14</time> by <a rel="author">Selena Marvaldi</a></address>
      <p>
        <b>Il ristorante dello chef Tano Simonato cambia location: dove si trova e cosa sapere su di lui.</b>
      </p>
      <figure>
        <img src="https://www.viagginews.com/wp-content/uploads/2019/11/tano-simonato-ristorante-milano-chef.jpg"/>
      </figure>
      <p>Per gli amanti della buona cucina il nome di <b>Tano Simonato</b> non sarà nuovo. Lo chef, proprietario dello storico ristorante milanese<b> Tano Passami l’Olio con 1 Stella Michelin</b>, ha inaugurato il 24 novembre la nuova sede del suo locale. Siamo sempre a Milano, ma in una location completamente nuova che sembra voler essere una sorta di sfida. Vediamo di scoprire allora insieme tutto il possibile sul nuovo locale dello chef Tano Simonato.</p>
      <h3>Dove si trova il ristorante Tano Passami L’Olio a Milano?</h3>
      <p>Tano Passami l’Olio è un locale storico che si è appena trasferito in una nuova sede. Lo Chef ha optato per Via Petrarca 4, a Milano, una traversa di via Monti quindi nel cuore pulsante della città. L’idea è di rimanere aperti anche a pranzo e ospitare svariati eventi e presentazioni. Il locale sarà composto da 2 sale, per un totale di 38 coperti. I colori restano sempre gli stessi: oro e bordeaux.</p>
      <h4>Il menù di Tano Passami L’Olio</h4>
      <p>La cucina dello chef Simonato rimarrà però sempre la stessa: leggera, sana, senza burro (ormai una caratteristica personalissima dello chef) e che mira a dare voce ad ogni singolo ingrediente, esaltandolo. Il menù ha subito però un po’ di novità! Arrvia infatti tra i piatti qualche specialità mai assaggiata prima, ma ci saranno sempre le pietanze classiche. Troveremo infatti l’uovo di quaglia caramellato con mousse di bottarga, tonno e tonno marinato. Oppure i tagliolini con bottarga e uovo.</p>
      <h3>Chi è lo chef Tano Simonato?</h3>
      <p>Per chi non conoscesse lo chef Tano Simonato, occorre sapere che il suo primo ristorante venne aperto nel 1995. Tano Passami l’Olio era, all’epoca, un ristorante intimo, e con un senso di ospitalità quasi casereccio seppure di lusso. Dopo anni di lavoro e di crescita, nel 2008 arriva la Stella Michelin che premia la sua cucina di ricerca, ma con note ben ancorate alla cucina mediterranea. Nel 2015 Tano Passami L’Olio è considerato il miglior ristorante d’Itali per il Golosario e nel 2016 viene eletto dall’Assocazione Internazionale Ristoratori dell’Olio il miglior ristorante al Mondo con l’uso di olio extra vergine d’oliva.</p>
      <p>(Fonte immagini Ufficio Stampa)</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/hotella-nutella-primo-hotel-nutella-apre-usa/"/>
        <a href="https://www.viagginews.com/2019/11/20/iginio-massari-miglior-pasticcere-italia-gambero-rosso/"/>
        <a href="https://www.viagginews.com/2019/11/11/quanto-spendere-cibo-vacanza/"/>
      </related>
    </article>
  </body>
</html>