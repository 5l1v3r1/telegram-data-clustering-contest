<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/iskur-hasta-bakici-personeli-guncel-is-ilanlari-hasta-ve-yasli-bakim-elemani-kime-denir-h543732.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T07:27:20+00:00"/>
    <meta property="og:title" content="İŞKUR Hasta Bakıcı Personeli Güncel İş İlanları! Hasta ve Yaşlı Bakım Elemanı​​​​​​​ Kime Denir?"/>
    <meta property="og:description" content="İŞKUR hemen hemen her gün hasta ve yaşlı bakım elemanı ilanları yayınlıyor. Hasta ve yaşlının bakımı görevini üstlenen, sorumluluğunu aldığı kişi veya kişilerin hastalığını bilen ve kullanması gerektiği cihazları kullandırma konusunda yardım edebilecek olan elemanlar İŞKUR ilanlarını merakla takip ediyor. Haberimizde İŞKUR hasta ve yaşlı bakım eleman ilanlarına ulaşabileceğiniz linki ve diğer detayları bulabilirsiniz..."/>
  </head>
  <body>
    <article>
      <h1>İŞKUR Hasta Bakıcı Personeli Güncel İş İlanları! Hasta ve Yaşlı Bakım Elemanı​​​​​​​ Kime Denir?</h1>
      <address><time datetime="2019-11-25T07:27:20+00:00">25 Nov 2019, 07:27</time> by <a rel="author">KamuAjans</a></address>
      <p>
        <b>İŞKUR hemen hemen her gün hasta ve yaşlı bakım elemanı ilanları yayınlıyor. Hasta ve yaşlının bakımı görevini üstlenen, sorumluluğunu aldığı kişi veya kişilerin hastalığını bilen ve kullanması gerektiği cihazları kullandırma konusunda yardım edebilecek olan elemanlar İŞKUR ilanlarını merakla takip ediyor. Haberimizde İŞKUR hasta ve yaşlı bakım eleman ilanlarına ulaşabileceğiniz linki ve diğer detayları bulabilirsiniz...</b>
      </p>
      <p>İhtiyaç sahibi <a href="http://www.kamuajans.com/haberleri/hasta">hasta</a>lar ve sürekli <a href="http://www.kamuajans.com/haberleri/bak%C4%B1m">bakım</a> ve tedavi gerektiren kronik (kanser, KOAH, alzheimer vb.) hastalar ile yaşlı bakıma ihtiyaç duyanlara kişiye özel, sağlık bakımına yönelik hizmet verme bilgi ve becerisine sahip kişilere hasta ve yaşlı bakım elemanı denir. Kısaca; Hasta ve yaşlı bakım elemanlarının asli görevi, bakıma muhtaç olan hastalara yardımcı olmaktır. Hasta ve yaşlı bakım elemanı <a href="http://www.kamuajans.com/haberleri/ilan">ilan</a>ları ile ilgilenenleri ilgilendiren bilgilere ve <a href="http://www.kamuajans.com/haberleri/i%C5%9Fkur">İŞKUR</a> ilanlarına ulaşabileceğiniz linke haberimizden ulaşabilirsiniz...<br/><b><br/><br/>Hasta ve Yaşlı Bakım Elemanı​​​​​​​ kime denir?</b></p>
      <p>Hasta ve Yaşlı Bakım Elemanı, işletmenin genel çalışma prensipleri doğrultusunda, araç, gereç ve ekipmanları etkin bir şekilde kullanarak, işçi sağlığı, iş güvenliği ve çevre koruma düzenlemelerine ve mesleğin verimlilik ve kalite gereklerine uygun olarak:</p>
      <p>Hasta ve yaşlının vücut temizliğini yapmak, yardım etmek,</p>
      <p>Hasta ve yaşlının beslenme ihtiyacını karşılamak,</p>
      <p>Bakım vereceği hastanın hastalığı hakkında bilgi sahibi olmak,</p>
      <p>Hasta ve yaşlıyı kazalardan korumak, düşmelere karşı ev içi önlemler almak,</p>
      <p>Enfeksiyonlardan korunmak için gerekli tedbirleri almak,</p>
      <p>Hasta ve yaşlının tansiyon ve nabzını ölçmek,</p>
      <p>Vücudun hareket gereksinimini karşılayacak egzersizler yaptırmak, nefes ve hareket çalışmalarını gerçekleştirmelerini sağlamak,</p>
      <p>Doktorlar tarafından önerilen tedavi yöntemlerini kullanmalarına/uygulamalarına yardımcı olmak,</p>
      <p>Kullanılacak ilaçların takibini yapmak,</p>
      <p>Pozisyon vermek ve kaldırmak,</p>
      <p>Pansuman yapmak, ilaçlarını vermek, Lavman yapmak,</p>
      <p>Giyinme ve soyunmalarına yardım etmek,</p>
      <p>Yataklarını yapmak, temizlemek,</p>
      <p>Bakım sırasında karşılaşılabilecek acil durumlarda sağlık <a href="http://www.kamuajans.com/haberleri/personel">personel</a>i gelinceye kadar önlem almak,</p>
      <p>Sürekli bakım ve tedavi gerektiren hastalara psikolojik destek sağlamak,</p>
      <p>Yaşlı kişilere kişisel ve sosyal sorunlarının çözümünde yardımcı olmak, doktor ve resmi dairelerdeki işlemlerinde yardımcı olmak,</p>
      <p>Hasta ve yaşlının kendi kendilerine yaşamlarını sürdürmelerine, boş vakitlerini değerlendirmelerine yardımcı olmak,</p>
      <p>Hasta ve yaşlının bakımında kişisel sağlık kurallarına uymak, temizlik gereksinimlerini ( vücut banyosu veya silme) karşılamak,</p>
      <p>Sürekli yatan hasta ve yaşlıda görülebilecek komplikasyonların önlenmesine yönelik tedbirler almak,</p>
      <p>Hasta ve yaşlının sosyal fonksiyonlarını yerine getirmeye yönelik yardımlar yapmak ve uğraşıya yönlendirmek,</p>
      <p>Alzheimer hastalığı, beyin damar hastalıkları, parkinson hastalığı, osteoporoz(kemik erimesi), osteoartrit(kireçlenme) vb. yaşlı hastalıklarının nedenleri, korunma yollarını, ve yaşlı bireyde oluşturduğu yakınmaları bilmek, aile fertlerini bilgilendirmek,</p>
      <p>Hasta ve yaşlının yürümeye yardımcı cihazları kullanmalarına yardımcı olmak,</p>
      <p>vb. görev ve işlemleri yerine getirir.</p>
      <p>
        <b>Hasta ve yaşlı bakım elemanı nasıl olunur?</b>
      </p>
      <p>Lise mezunu olmanız yeterlidir ancak sağlık meslek yüksek okulundan mezun olmanızda fayda vardır. Hasta <a href="http://www.kamuajans.com/haberleri/bak%C4%B1c%C4%B1">bakıcı</a> olabilmeniz için okumanız gereken lise düzeyinde ki okullar ise şöyledir; Meslek liseleri, Anadolu meslek liseleri, Anadolu teknik liseleri bu liselerde bulunan Hasta ve yaşlı hizmetleri alanını okumanız gerekmektedir. İlkokul mezunu olan kişiler içinde gerekli seminerler ve eğitimler mevcuttur fakat genellikle lise mezunu olan kişiler ve sağlık meslek yüksek okulu çıkışlı kişiler tercih edilmektedir.</p>
      <p>
        <b>Hasta ve yaşlı bakım elemanı olma şartları nelerdir?</b>
      </p>
      <p>Gerekli okulları okuduktan ve eğitimleri aldıktan sonra KPSS sınavından gerekli puanı aldıktan sonra atamanız yapılır ancak özel kurum kuruluşlarda ise sadece diplomanız yeterli olacaktır. Herhangi bir psikolojik sorununuz olmamalarıdır, sigara vb. uyuşturucu madde türevlerini kullanmamanıza özen gösterilir. Bunun dışında bakıcının görevlerine bakmak gerekirse; Güler yüzlü olmak her hasta bakıcının has görevleri arasında yer alır, hoşgörülü ve anlayışlı birisi olmalıdır. Genelde evde bakıcılık veya hastane ortamında bakıcılık yaparlar. Sağlam irade ve anlayışa sahip olmak birincil görevleri arasında yer almaktadır. Son derece kapsamlı bir iş olması sebebiyle her duruma karşı hazırlıklı olunmalıdır, bünyesel olarak kuvvetli olunmalıdır. Bir insanın veya bir hastanın sorumluluğunu üstlenmek kolay bir iş olmadığından dolayı sabırlı kişiliğe sahip olunmalıdır.</p>
      <p>
        <a href="https://esube.iskur.gov.tr/Istihdam/AcikIsIlanAra.aspx?mid=6558">
          <b>İŞKUR HASTA BAKICI İLANLARINI GÖRMEK İÇİN TIKLAYINIZ</b>
        </a>
      </p>
    </article>
  </body>
</html>