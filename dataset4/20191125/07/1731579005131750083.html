<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/25/vodafone-giga-family-le-offerte-infinito-compatibilita-vantaggi-clienti-243796/"/>
    <meta property="og:site_name" content="MobileWorld"/>
    <meta property="article:published_time" content="2019-11-25T07:57:57+00:00"/>
    <meta property="og:title" content="Vodafone Giga Family e le offerte Infinito: compatibilità e vantaggi per i clienti"/>
    <meta property="og:description" content="Nelle ultime settimane Vodafone ha introdotto due rilevanti novità nell'ambito delle offerte dedicate ai suoi clienti: parliamo della piattaforma Giga Fami"/>
  </head>
  <body>
    <article>
      <h1>Vodafone Giga Family e le offerte Infinito: compatibilità e vantaggi per i clienti</h1>
      <address><time datetime="2019-11-25T07:57:57+00:00">25 Nov 2019, 07:57</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p>Nelle ultime settimane <a href="https://www.mobileworld.it/tag/vodafone/">Vodafone</a> ha introdotto due rilevanti novità nell’ambito delle offerte dedicate ai suoi clienti: parliamo della piattaforma <a href="https://www.mobileworld.it/2019/09/04/vodafone-giga-family-ufficiale-100-gb-piu-al-mese-gratis-unendo-offerta-fissa-mobile-230627/">Giga Family</a>, descritta ampiamente in <a href="https://www.mobileworld.it/2019/09/04/vodafone-giga-family-ufficiale-100-gb-piu-al-mese-gratis-unendo-offerta-fissa-mobile-230627/">questo articolo</a>, e delle nuove offerte della <a href="https://www.mobileworld.it/2019/11/11/le-prime-offerte-vodafone-5g-illimitato-partire-2699e-al-mese-1999e-clienti-giga-family-241345/">gamma Infinito</a>.</p>
      <p>L’operatore rosso ha recentemente <b>chiarito la compatibilità</b> tra le due offerte ed i <b>vantaggi</b> per i clienti che le sottoscriveranno. Di seguito riassumiamo le <b>condizioni principali</b>:</p>
      <ul>
        <li>L’offerta <b>Vodafone Infinito base non è compatibile</b> con Giga Family, ovvero la tariffa mensile ad essa associata non potrà essere inserita in fattura.</li>
        <li>L’offerta <b>Vodafone Infinito Gold</b> è compatibile con Giga Family e prevede uno <b>sconto di 10€</b> sulla tariffa mensile per i clienti che inseriranno il canone in fattura. Inoltre, è prevista l’estensione alla <i><b>Kasko Full</b></i> nel caso il cliente acquisti uno smartphone a rate con l’opzione Screen Protection.</li>
        <li>L’offerta <b>Vodafone Infinito Black Edition</b> è compatibile con Giga Family e prevede uno <b>sconto di 10€</b> sulla tariffa mensile per i clienti che inseriranno il canone in fattura.</li>
      </ul>
      <p>Per <b>maggiori informazioni</b> su Giga Family e le relative <b>modalità di attivazione</b> vi suggeriamo di recarvi direttamente in uno dei centri autorizzati Vodafone.</p>
      <p>Via: <a href="https://www.mondomobileweb.it/164074-vodafone-giga-family-nuove-offerte-incompatibili-benefici-gamma-infinito/">Mondomobileweb</a></p>
    </article>
  </body>
</html>