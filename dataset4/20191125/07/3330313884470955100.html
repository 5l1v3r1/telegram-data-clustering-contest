<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905109/-als-ziyech-de-bal-heeft-ben-ik-alert-het-is-echt-een-wapen-van-ons-bij-ajax-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T07:34:00+00:00"/>
    <meta property="og:title" content="Topscorer van Ajax en Eredivisie: 'Mijn doel is om kampioen te worden, dat telt'"/>
    <meta property="og:description" content="Quincy Promes en Hakim Ziyech hebben geen geheim. De twee Ajacieden vinden elkaar blindelings, met twee doelpunten tegen Heracles Almelo (4-1) als resultaat. Promes loert naar eigen zeggen altijd op de balletjes van Ziyech. &quot;We trainen er niet op, het is puur gevoel&quot;, legt hij uit in het Algemeen Dagblad. &quot;De loopactie en het moment kiezen, dat is gewoon niet te oefenen. Je moet het aanvoelen, timing is zo belangrijk. Als Hakim de bal heeft, ben ik alert. Ik probeer altijd mijn tegenstander te verrassen door in beweging te zijn.&quot; Smullen van Ajax: sublieme teamaanval op weg naar de 1-0 van Promes"/>
  </head>
  <body>
    <article>
      <h1>Topscorer van Ajax en Eredivisie: 'Mijn doel is om kampioen te worden, dat telt'</h1>
      <address>
        <time datetime="2019-11-25T07:34:00+00:00">25 Nov 2019, 07:34</time>
      </address>
      <p>
        <b>Quincy Promes en Hakim Ziyech hebben geen geheim. De twee Ajacieden vinden elkaar blindelings, met twee doelpunten tegen Heracles Almelo (4-1) als resultaat. Promes loert naar eigen zeggen altijd op de balletjes van Ziyech.</b>
      </p>
      <p>"We trainen er niet op, het is puur gevoel", legt hij uit in het <i>Algemeen Dagblad</i>. "De loopactie en het moment kiezen, dat is gewoon niet te oefenen. Je moet het aanvoelen, timing is zo belangrijk. Als Hakim de bal heeft, ben ik alert. Ik probeer altijd mijn tegenstander te verrassen door in beweging te zijn."</p>
      <p>"Soms loop ik ook als de bal niet komt, maar je loopt eigenlijk nooit voor niks, want de volgende keer komt de bal wel. Het is moeilijk, want start je te vroeg, dan sta je buitenspel. Start je te laat, dan ben je niet op tijd bij de bal. Maar zo moeilijk als het voor mij is, zo moeilijk is het ook voor de verdediging als onze uitvoering goed is. Dat bleek ook wel weer tegen Heracles. Het is wel echt een wapen van ons."</p>
      <p>Promes is inmiddels topscorer van Ajax met tien Eredivisie-goals. "Toch kijk ik niet naar de goals of naar de topscorerstitel. Mijn doel is om kampioen te worden, dat telt."</p>
      <related>
        <h4>Lees meer</h4>
        <a href="https://www.voetbalprimeur.nl/videos/905095/smullen-van-ajax-sublieme-teamaanval-op-weg-naar-de-1-0-van-promes.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>