<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807282/%D9%88%D8%A7%D8%B9%D8%B8%DB%8C-%D8%AD%D8%B1%D9%81-%D9%86%DB%8C%D9%85-%D8%B3%D8%A7%D8%B9%D8%AA%D9%87-%D8%B1%D9%88%D8%AD%D8%A7%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D9%86%D8%B2%DB%8C%D9%86-%DA%A9%D8%A7%D9%81%DB%8C-%D8%A8%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T07:17:00+00:00"/>
    <meta property="og:title" content="واعظی: حرف نیم ساعته روحانی درباره بنزین کافی بود!"/>
    <meta property="og:description" content="وی با بیان اینکه رئیس‌جمهور روز یکشنبه در جلسه هیئت دولت نیم ساعت با مردم فقط هم راجع به همین موضوع (افزایش قیمت بنزین) صحبت کرده است، گفت: خوشبختانه صدا و سیما سه بار و به طور کامل این صحبت‌ها را پخش کرد."/>
  </head>
  <body>
    <article>
      <h1>واعظی: حرف نیم ساعته روحانی درباره بنزین کافی بود!</h1>
      <h2>وی با بیان اینکه رئیس‌جمهور روز یکشنبه در جلسه هیئت دولت نیم ساعت با مردم فقط هم راجع به همین موضوع (افزایش قیمت بنزین) صحبت کرده است، گفت: خوشبختانه صدا و سیما سه بار و به طور کامل این صحبت‌ها را پخش کرد.</h2>
      <address>
        <time datetime="2019-11-25T07:17:00+00:00">25 Nov 2019, 07:17</time>
      </address>
      <p> به گزارش گروه سیاسی خبرگزاری دانشجو، محمود واعظی رئیس دفتر رئیس‌جمهور گفت: رئیس‌جمهور روز یکشنبه (۲۶ آبان) در جلسه هیئت دولت نیم ساعت با مردم سخن گفت و ما فکر کردیم کافی است.<br/><br/>محمود واعظی رئیس دفتر رئیس‌جمهور در رابطه با اینکه آیا رئیس‌جمهور قصد ندارد همانند زمانی که سند برجام امضا شد از طریق گفتگوی زنده تلویزیونی در مورد طرح اصلاح قیمت سوخت با مردم صحبت کند؟ اظهار کرد: ما فکر کردیم صحبت‌های روز یکشنبه (۲۶ آبان ماه) رئیس‌جمهور کافی است.<br/><br/>وی با بیان اینکه رئیس‌جمهور روز یکشنبه در جلسه هیئت دولت نیم ساعت با مردم فقط هم راجع به همین موضوع (افزایش قیمت بنزین) صحبت کرده است، گفت: خوشبختانه صدا و سیما سه بار و به طور کامل این صحبت‌ها را پخش کرد.<br/><br/>رئیس دفتر رئیس‌جمهور در پاسخ به این سوال که رئیس‌جمهور در زمان انعقاد تفاهمنامه برجام به صورت ویژه و در یک نطق زنده تلویزیونی با مردم سخن گفت و آیا در رابطه با موضوع بنزین این مساله تکرار نخواهد شد؟ گفت: شما گفتید مثل برجام، برجام هم همینطور بود. برجام را یک طرفه با مردم صحبت کرد، در ارتباط با این موضوع (بنزین) هم یک طرفه توضیح دادند.</p>
      <figure>
        <img src="https://snn.ir/files/fa/news/1398/9/4/848533_312.jpg"/>
      </figure>
    </article>
  </body>
</html>