<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/the-walking-dead-world-beyond-tanitim-filmi-h80456.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T07:20:31+00:00"/>
    <meta property="og:title" content="The Walking Dead'in Üçüncü Dizisi 'World Beyond' Olacak"/>
    <meta property="og:description" content="The Walking Dead evreninde geçecek üçüncü dizinin ismi, The Walking Dead: World Beyond olarak açıklandı. Dizi için bir de tanıtım filmi yayınlandı."/>
  </head>
  <body>
    <article>
      <h1>The Walking Dead'in Üçüncü Dizisi 'World Beyond' Olacak</h1>
      <h2>Aylarca süren bir bekleyişin ardından The Walking Dead evreninde geçecek üçüncü dizinin ismi nihayet belli oldu. Efsanevi serinin arkasındaki stüdyo AMC, The Walking Dead: World Beyond olarak adlandırdığı diziden bir tanıtım filmi de yayınladı.</h2>
      <address><time datetime="2019-11-25T07:20:31+00:00">25 Nov 2019, 07:20</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Şu sıralar 10. sezonuyla ekranlarda olan zombi temalı <b>The Walking Dead</b> dizisi, aradan geçen zamanda dünyanın en çok izlenen serilerinden biri haline geldi. Eskisi kadar olmasa da, ülkemizde de geniş bir hayran kitlesi bulunan dizi, eşsiz serüvenine 11. sezonda da devam edecek. </p>
      <p>Halihazırda <b>Fear the Walking Dead</b> adında bağımsız bir diziye sahip olan evren, şimdi yepyeni bir halka daha kazanıyor. Efsanevi dizinin yapımcısı <b>AMC</b>, aylarca süren spekülasyon ve bekleyişin ardından nihayet The Walking Dead'in üçüncü televizyon dizisinin adını açıkladı. <b>The Walking Dead: World Beyond </b>olarak adlandırılan spin-off, diğer iki dizide olduğu gibi Scott M. Gimple tarafından kaleme alınacak. </p>
      <figure>
        <img src="https://www.webtekno.com/images/editor/default/0002/31/43b0a8f693470f76f3d28319919de126119d33d8.jpeg"/>
      </figure>
      <p>World Beyond'un henüz resmi bir çıkış tarihi yok; ancak yayınlanan ilk tanıtım videosu, dizinin <b>2020 yılında</b> yayınlanacağını gösteriyor. İlk kez geçtiğimiz nisan ayında duyurusu yapılan World Beyond, <b>Robert Kirkman</b> tarafından yaratılan The Walking Dead evreninde izleyeceğimiz üçüncü dizi olacak. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/amc-the-walking-dead-dizisindeki-negan-in-filmini-cekmeyi-dusunmus-h72912.html">AMC, The Walking Dead Dizisindeki Negan’ın Filmini Çekmeyi Düşünmüş</a>
      </p>
      <p>Zombi istilası nedeniyle insan uygarlığının yok olduğu bir dünyada geçecek olan seri, ilk fragmanıyla gizemli ve acımasız bir örgütün varlığına işaret ediyor. Oyuncu kadrosunda Alexa Mansour, Nicolas Cantu ve Hal Cumpston gibi isimlerin olduğu<b> The Walking Dead: World Beyond</b>’un merkezine alacağı hikayeyi henüz bilmiyoruz; ancak hem çıkış tarihinin hem de diğer detayların yakın zamanda belli olacağını umuyoruz. Konuya ilişkin yeni bir gelişme olduğu takdirde sizleri bilgilendirmeye devam edeceğiz. </p>
      <h3>The Walking Dead: World Beyond tanıtım videosu</h3>
      <figure>
        <iframe src="https://www.youtube.com/embed/mcW0MtlGUVo" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.ign.com/articles/2019/11/25/the-walking-dead-spin-off-title-has-been-revealed</p>
    </article>
  </body>
</html>