<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247172/psd-se-reformeaza-gabriel-oprea-vicepresedinte-al-partidului.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T07:30:57+00:00"/>
    <meta property="og:title" content="PSD se &quot;reformeaza&quot;: Gabriel Oprea, vicepresedinte al partidului"/>
    <meta property="og:description" content="Liderul PSD, Viorica Dancila, a explicat, duminica seara, ce cauta Gabriel Oprea, seful UNPR, la sediul partidului in noaptea alegerilor."/>
  </head>
  <body>
    <article>
      <h1>PSD se "reformeaza": Gabriel Oprea, vicepresedinte al partidului</h1>
      <address>
        <time datetime="2019-11-25T07:30:57+00:00">25 Nov 2019, 07:30</time>
      </address>
      <p>
        <b>Liderul PSD, Viorica Dancila, a explicat, duminica seara, ce cauta Gabriel Oprea, seful UNPR, la sediul partidului in noaptea alegerilor.</b>
      </p>
      <p>Fostul ministru de Interne a fost observat de presa, cand intra misterios in sediul din Kiseleff si abia tarziu au aflat jurnalistii ce cauta acolo.</p>
      <p>"Noi am facut protocol de colaborare cu sindicatele, cu CNSLR Fratia, cu Uniunea Militarilor si Politistilor, am facut cu mai multe sindicate, iar prin aceste protocoale pe care le-am semnat, liderii sindicatelor respective fac parte din Comitetul Executiv National. Avem cu cinci sindicate.</p>
      <p><b>Toti liderii de sindicate au functie de vicepresedinte la nivel de Comitet Executiv National</b>. Am facut cu cinci sindicate, deci avem cinci vicepresedinti. Au si drept de vot", a precizat Viorica Dancila, citata de <a href="https://www.mediafax.ro/politic/gabriel-oprea-numit-vicepresedinte-in-comitetul-executiv-al-psd-de-marti-anuntul-facut-de-viorica-dancila-18612901">Mediafax</a>.</p>
      <p>O prima reactie a venit de la deputatul PSD Liviu Plesoianu, care s-a aratat revoltat de aceasta decizie aflata abia duminica noapte.</p>
      <p>"Cuuuuum? Dancila, iti bati joc de noi??? Gabriel Oprea a fost facut VICEPRESEDINTE PSD!?? Adica eu, dupa ce am luptat pentru adevar in comisia "Sufrageria lui Oprea", sunt intr-un partid in care OPREA e vicepresedinte si voteaza in CEx!?? Sunteti zdraveni la cap?!?</p>
      <p>Dancila, du-te! Ia-l pe Oprea si duceti-va-n ce #SUFRAGERIE vreti! ...Cu toti cei din PSD care au stiut si au fost de acord cu asa ceva! Exact lipsa asta de caracter, exact bataia asta de joc la adresa alegatorilor si a celor care chiar am luptat pentru adevar si dreptate i-au mai dat lui Werner un mandat!", a scris pe <a href="https://www.facebook.com/liviu.plesoianu">Facebook Liviu Plesoianu</a>.</p>
      <p>Tot pe Facebook, Gabriela Firea, primar al Bucurestiului, a scris ca in cadrul unui CEx s-a cerut votul pentru colaborarea cu cateva sindicate, dar nu s-a precizat in cadrul sedintei ca liderii acestor sindicate vor deveni vicepresedinti ai PSD si ca vor avea si drept de vot.</p>
      <p>In plus, sustine edilul, nici macar nu se stiau numele respectivilor lideri de sindicat.</p>
      <p>"(...) vreau sa ma delimitez printre primii in mod public fata de nesocotirea opiniei majoritatii covarsitoare a romanilor si a colegilor din partid, prin impunerea intrarii in CEx, fara votul explicit al nostru, a unor persoane, pe motiv ca acum nu mai conduc partide, ci... sindicate.</p>
      <p>Resping ferm ideea ca as fi stiut asa ceva, ca as fi fost de acord! Eram in primul rand la CEx, in campania electorala, cand ni s-a cerut votul pentru colaborarea cu cateva sindicate. Propunere votata in unanimitate. Nu s-a citit numele presedintilor acelor sindicate - unele de care nu am auzit in viata mea -, <b>nu s-a precizat ca devin automat vicepresedinti ai PSD si ca au drept de vot in BPN si CEx, ca si cum ar fi fost votati in congres de catre delegatii din toata tara</b>", a scris Firea pe Facebook luni dimineata.</p>
    </article>
  </body>
</html>