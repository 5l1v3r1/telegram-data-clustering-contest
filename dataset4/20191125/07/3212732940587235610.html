<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/tolga-cevik-e-tepki-cem-yilmaz-i-neden-kovmadin-254963-mymagazin"/>
    <meta property="og:site_name" content="Mynet Magazin"/>
    <meta property="article:published_time" content="2019-11-25T07:51:39+00:00"/>
    <meta property="og:title" content="Tolga Çevik'e tepki: Cem Yılmaz’ı neden kovmadın?"/>
    <meta property="og:description" content="Ünlü komedyen Tolga Çevik, Caner Özyurtlu'nun Youtube programına konuk oldu. Samimi açıklamalar yapan Çevik, 2008 yılında bir seyircisini sahneden kovduğunu itiraf etti. Bu itiraf sosyal medyada olay yarattı. Çevik'e tepki yağarken “19 yaşındaki bir genci kovmak kolay! Cem Yılmaz’ı neden kovmadın?&quot; diye sorular geldi."/>
  </head>
  <body>
    <article>
      <h1>Tolga Çevik'e tepki: Cem Yılmaz’ı neden kovmadın?</h1>
      <h2>Ünlü komedyen Tolga Çevik, Caner Özyurtlu'nun Youtube programına konuk oldu. Samimi açıklamalar yapan Çevik, 2008 yılında bir seyircisini sahneden kovduğunu itiraf etti. Bu itiraf sosyal medyada olay yarattı. Çevik'e tepki yağarken “19 yaşındaki bir genci kovmak kolay! Cem Yılmaz’ı neden kovmadın?" diye sorular geldi.</h2>
      <address><time datetime="2019-11-25T07:51:39+00:00">25 Nov 2019, 07:51</time> by <a rel="author">Mynet</a></address>
      <p>Caner Özyurtlu’nun Youtube üzerinden yayınladığı 'Loş Sohbet' programının bu haftaki konuğu başarılı komedyen Tolga Çevik oldu.</p>
      <figure>
        <img src="https://imgrosetta.mynet.com/file/11446018/640xauto.jpg"/>
      </figure>
      <p>Tolga Çevik, programda 2008 yılında bir seyirciyi sahneden kovduğunu itiraf etti. Komedyenin bu sözleri sosyal medyayı sallarken, Çevik’e tepkiler çığ gibi büyüdü.</p>
      <figure>
        <img src="https://imgrosetta.mynet.com/file/11446019/640xauto.jpg"/>
      </figure>
      <p>Tolga Çevik, “Ben 2008 yılında eşofmanla sahneye çıktığı için bir çocuğu kibarca kovduğumu biliyorum. 19 yaşında bir çocuk, altında eşofman var. Ben hakikaten çok sinirlendim. Kibarca anlattım ona ama. Dedim ki ‘Ben seni smokinle karşılıyorum, sen 1885 Ses Tiyatrosu’na eşofmanla mı geldin’ diyerek sahneden indirdim” dedi.</p>
      <figure>
        <img src="https://imgrosetta.mynet.com/file/11446020/640xauto.jpg"/>
      </figure>
      <p>Çevik’in bu sözlerine “Gencecik çocuk kovulur mu?” diye tepki yağarken, herkes Cem Yılmaz’ın da eşofmanla sahneye çıktığını hatırlattı.</p>
      <figure>
        <img src="https://imgrosetta.mynet.com/file/11446021/640xauto.jpg"/>
      </figure>
      <figure>
        <img src="https://imgrosetta.mynet.com/file/11446022/640xauto.jpg"/>
      </figure>
      <p>Fox TV’de 2018 yılında yayınlanan ‘Tolgshow’ programının 2. bölümüne Cem Yılmaz konuk olmuştu. Ancak ünlü komedyen de Tolga Çevik’in sahnesine eşofmanla katılmıştı.<br/><br/>Haliyle bu durumu hatırlatan sosyal medya kullanıcıları, “19 yaşındaki bir genci kovmak kolay! Cem Yılmaz’ı neden kovmadın?” tepkilerini dile getirdiler.</p>
    </article>
  </body>
</html>