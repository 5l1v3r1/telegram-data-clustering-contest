<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816025"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T07:29:00+00:00"/>
    <meta property="og:title" content="Мбапе би дал &quot;Златната топка&quot; на Меси"/>
    <meta property="og:description" content="Нападателят на Пари Сен Жермен Килиан Мбапе посочи аржентинската мегазвезда на Барселона Лионел Меси като най-достойният носител на &quot;Златната ..."/>
  </head>
  <body>
    <article>
      <h1>Мбапе би дал "Златната топка" на Меси</h1>
      <address><time datetime="2019-11-25T07:29:00+00:00">25 Nov 2019, 07:29</time> by <a rel="author">SPORTAL.BG</a></address>
      <p>Нападателят на <a href="https://www.sportal.bg/statistics_team_news.php?champ=6&amp;team=93">Пари Сен Жермен</a> <a href="https://www.sportal.bg/statistics_player.php?team=93&amp;player=5345229&amp;champ=6">Килиан Мбапе</a> посочи аржентинската мегазвезда на <a href="https://www.sportal.bg/statistics_team_news.php?champ=4&amp;team=125">Барселона</a> <a href="https://www.sportal.bg/statistics_player.php?team=125&amp;player=411&amp;champ=4">Лионел Меси</a> като най-достойният носител на "Златната топка" за 2019 година. Младият французин, считан за следващото голямо име във футбола, сподели мнението си пред "Дер Шпигел".</p>
      <p>"Меси беше най-добър от гледна точка на индивидуалното представяне", аргументира се Мбапе. Той споделя също, че преживява тежко слабите мачове и загубите на терена.</p>
      <p>"Започвам да изпитвам съмнения. След загуба на голям мач си казваш, че това е краят, но за радост във футбола няма много време за мислене, защото идва следващия мач и така тези страхове и съмнения бързо изчезват", казва още Мбапе.</p>
      <figure>
        <iframe src="https://www.youtube.com/embed/bTimSsDDOWw" width="558" height="314" data-service="Youtube" scrolling="no"/>
      </figure>
    </article>
  </body>
</html>