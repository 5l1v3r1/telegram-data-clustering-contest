<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780325/%DB%B8%DB%B5%DB%B0-%DA%A9%DB%8C%D9%84%D9%88-%DA%AF%D9%88%D8%B4%D8%AA-%D9%82%D8%B1%D9%85%D8%B2-%D8%AF%D8%B1-%D9%82%D8%B2%D9%88%DB%8C%D9%86-%D8%AA%D9%88%D9%82%DB%8C%D9%81-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:39:27+00:00"/>
    <meta property="og:title" content="رئیس اداره دامپزشکی شهرستان قزوین : ۸۵۰ کیلو گوشت قرمز در قزوین توقیف شد"/>
    <meta property="og:description" content="قزوین- رئیس اداره دامپزشکی شهرستان قزوین گفت: بیش از ۸۵۰ کیلو گوشت قرمز در ۲ واحد عرضه شهرستان قزوین توقیف شد."/>
  </head>
  <body>
    <article>
      <h1>رئیس اداره دامپزشکی شهرستان قزوین : ۸۵۰ کیلو گوشت قرمز در قزوین توقیف شد</h1>
      <address>
        <time datetime="2019-11-25T07:39:27+00:00">25 Nov 2019, 07:39</time>
      </address>
      <p>مهدی جلوخانی در گفتگو با <a href="https://www.mehrnews.com/">خبرنگار مهر</a> اظهار کرد: با توجه به گزارشهای رسیده مبنی بر فروش گوشت منجمد تاریخ مصرف گذشته در برخی از واحدهای عرضه، گشتهای بازرسی و نظارت دامپزشکی، بازدیدهای شبانه روزی از رستورانها و مراکز عرضه را در دستور کار قرار داده و در همین راستا، مقدار ۴۰۰ کیلوگرم گوشت قرمز منجمد تاریخ گذشته در یکی ازمراکز عرضه سطح شهر قزوین کشف کردند که گوشتهای منجمد تاریخ گذشته توقیف و متصدی متخلف واحد عرضه، به مراجع قضایی معرفی شد.</p>
      <p>وی افزود: در همین راستا کارشناسان دامپزشکی در گشت مشترک بازرسی با کارشناسان ادارات تعزیرات، صنعت و معدن در یکی از شهرکهای اطراف قزوین، ۴۵۰ کیلو گوشت قرمز گرم، که به روش غیر اصولی در فریزر نگهداری شده بود را توقیف کرده و پرونده تخلف صورت گرفته را به مراجع قضایی ارجاع دادند.</p>
      <p>جلوخانی به متصدیان مراکز عرضه، رستورانها، غذاپزی ها و متصدیان آشپزخانه های مراکز آموزشی و درمانی تاکید کرد: فرآورده های خام دامی مورد نیاز خود را از مراکز مجاز تحت نظارت دامپزشکی تهیه کرده و در هنگام خرید گوشت قرمز، مرغ و ماهی، به موارد بهداشتی از جمله تاریخ تولید، انقضا و  ... توجه کنند.</p>
      <p>  سامانه پیامکی ۵۰۰۰۱۵۱۲ به صورت ۲۴ ساعته آماده دریافت گزارشهای مردمی مرتبط با دامپزشکی است.</p>
    </article>
  </body>
</html>