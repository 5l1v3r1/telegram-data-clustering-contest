<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%b1%cf%83%ce%ac%ce%bd%ce%b6-%ce%ba%ce%b9%ce%bd%ce%b4%cf%85%ce%bd%ce%b5%cf%8d%ce%b5%ce%b9-%ce%bd%ce%b1-%cf%80%ce%b5%ce%b8%ce%ac%ce%bd%ce%b5%ce%b9-%cf%83%cf%84%ce%b7-%cf%86%cf%85%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T07:55:57+00:00"/>
    <meta property="og:title" content="«Ο Ασάνζ κινδυνεύει να πεθάνει στη φυλακή» λένε 60 γιατροί"/>
    <meta property="og:description" content="Την ανησυχία τους για την κατάσταση της υγείας του ιδρυτή των Wikileaks Τζούλιαν Ασάνζ ο οποίος κρατείται σε φυλακή υψίστης ασφαλείας στη Βρετανία εκφράζουν με ανοιχτή επιστολή τους περισσότεροι από 60 γιατροί."/>
  </head>
  <body>
    <article>
      <h1>«Ο Ασάνζ κινδυνεύει να πεθάνει στη φυλακή» λένε 60 γιατροί</h1>
      <address>
        <time datetime="2019-11-25T07:55:57+00:00">25 Nov 2019, 07:55</time>
      </address>
      <p>
        <b>Την ανησυχία τους για την κατάσταση της υγείας του ιδρυτή των Wikileaks Τζούλιαν Ασάνζ ο οποίος κρατείται σε φυλακή υψίστης ασφαλείας στη Βρετανία εκφράζουν με ανοιχτή επιστολή τους περισσότεροι από 60 γιατροί.</b>
      </p>
      <p>Οι γιατροί που υπογράφουν την επιστολή εκφράζουν φόβους ότι κινδυνεύει ακόμα και η ζωή του Ασάνζ.</p>
      <p>Στην επιστολή με παραλήπτη την υπουργό Εσωτερικών της Βρετανίας οι γιατροί ζητούν τη μεταφορά του Ασάνζ από την φυλακή Μπέλμαρς του Λονδίνου σε πανεπιστημιακό νοσοκομείο.</p>
      <p>Η εκτίμησή τους προέρχεται, όπως γράφουν, από την εικόνα του Ασάνζ που είδαν αυτόπτες μάρτυρες στις 21 Οκτωβρίου οπότε ο mr Wikileaks παρουσιάστηκε σε δικαστήριο αλλά και από τη μαρτυρία του ειδικού του ΟΗΕ για τα βασανιστήρια.</p>
      <p>«Γράφουμε αυτή την επιστολή ως γιατροί για να εκφράσουμε τις μεγάλες μας ανησυχίες για την φυσική και πνευματική κατάσταση του Τζούλιαν Ασάνζ» γράφουν οι γιατροί στις 16 σελίδες του κειμένου τους εκφράζοντας την ανησυχία τους για το αν ο Ασάνζ θα μπορέσει να αντέξει την ακρόασή του για το ενδεχόμενο έκδοσής του στις ΗΠΑ που είναι προγραμματιμένη για τον Φεβρουάριο.</p>
      <p>Οι περισσότεροι από τους 60 υπογράφοντες γιατροί είναι από τις ΗΠΑ, την Αυστραλία, τη Σουηδία, τη Βρετανία, την Ιταλία, τη Γερμανία, τη Σρι Λάνκα και την Πολωνία.</p>
      <p>Οι ΗΠΑ ζητούν την έκδοση του 48χρονου Ασάνζ βάσει του νόμου για την κατασκοπεία ο οποίος προβλέπει ποινή κάθειρξης έως και 175 χρόνια.</p>
    </article>
  </body>
</html>