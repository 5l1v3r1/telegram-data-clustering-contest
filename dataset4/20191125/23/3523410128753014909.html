<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642095/%D8%AD%D9%85%D9%84%D9%87-%D9%BE%D9%87%D9%BE%D8%A7%D8%AF%D9%87%D8%A7%DB%8C-%D9%86%D8%A7%D8%B4%D9%86%D8%A7%D8%B3-%D8%A8%D9%87-%DA%86%D9%86%D8%AF-%D9%86%D9%82%D8%B7%D9%87-%D8%AF%D8%B1-%D8%B4%D9%85%D8%A7%D9%84-%D8%AD%D9%84%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:44:00+00:00"/>
    <meta property="og:title" content="حمله پهپادهای ناشناس به چند نقطه در شمال حلب"/>
    <meta property="og:description" content="پهپادهای ناشناس روز دوشنبه چند نقطه در شمال سوریه را هدف حمله قرار داده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/642095/%D8%AD%D9%85%D9%84%D9%87-%D9%BE%D9%87%D9%BE%D8%A7%D8%AF%D9%87%D8%A7%DB%8C-%D9%86%D8%A7%D8%B4%D9%86%D8%A7%D8%B3-%D8%A8%D9%87-%DA%86%D9%86%D8%AF-%D9%86%D9%82%D8%B7%D9%87-%D8%AF%D8%B1-%D8%B4%D9%85%D8%A7%D9%84-%D8%AD%D9%84%D8%A8">حمله پهپادهای ناشناس به چند نقطه در شمال حلب</a>
      </h1>
      <h2>پهپادهای ناشناس روز دوشنبه چند نقطه در شمال سوریه را هدف حمله قرار داده‌اند.</h2>
      <address><time datetime="2019-11-25T23:44:00+00:00">25 Nov 2019, 23:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، خبرگزاری رسمی سوریه روز دوشنبه از حمله پهپادهای ناشناس به چند نقطه در حومه شمال شرقی حلب خبر داده است.</p>
      <p>بر اساس این گزارش، این حملات در دو منطقه «الباب» و «الراعی» انجام گرفته است.</p>
      <p>همزمان شبکه شبکه «آر‌تی» روسیه گزارش داده است که در این حمله، مواضع «گروه‌های مسلح» هدف قرار گرفته و بر اثر آن چند نفر کشته و زخمی شده‌اند. در حمله این پهپادها صدای دستکم ۶ انفجار در مناطق مختلف شنیده شد.</p>
      <p>در این حملات چندین مخزن انتقال سوخت گروه‌های مسلح سوری نیز هدف قرار گرفتند. به هویت این گروه‌های مسلح اشاره‌ای نشده، اما به نظر می‌رسد منظور، گروهک «ارتش آزاد» باشد که از متحدان ترکیه در سوریه به شمار می‌آید.</p>
      <p>تروریست‌های ارتش آزاد سوریه هفدهم مهرماه به همراه نظامیان ترکیه در عملیات موسوم به «چشمه صلح» حملات به مناطق تحت کنترل گروه‌های کُرد سوری را در دستور کار قرار داد.</p>
      <p>به دنبال این اقدام نظامی، ترکیه با محکومیت‌های بین‌المللی مواجه شد و با گذشت چندین روز از آغاز این عملیات نظامی در مناطق شمالی سوریه، آنکارا به صورت جداگانه با واشنگتن و مسکو برای توقف این عملیات دو توافق کرد؛ توافق‌هایی که وجه مشترک آنها دور شدن ی‌پ‌گ از مرز ترکیه بوده است.</p>
    </article>
  </body>
</html>