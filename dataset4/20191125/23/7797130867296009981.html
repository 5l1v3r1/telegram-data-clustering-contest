<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546994/Putin-i-Zelenski-razgovarali-telefonom.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T23:22:00+00:00"/>
    <meta property="og:title" content="Putin i Zelenski razgovarali telefonom"/>
    <meta property="og:description" content="Ruski predsednik Vladimir Putin i ukrajinski lider Vladimir Zelenski razgovarali su telefonom pred njihov prvi..."/>
  </head>
  <body>
    <article>
      <h1>Putin i Zelenski razgovarali telefonom</h1>
      <address>
        <time datetime="2019-11-25T23:22:00+00:00">25 Nov 2019, 23:22</time>
      </address>
      <p>Ruski predsednik Vladimir Putin i ukrajinski lider Vladimir Zelenski razgovarali su telefonom pred njihov prvi susret narednog meseca.</p>
      <p>U saopštenjima objavljenim danas iz Kremlja i Kijeva navodi se da je tokom današnjih razgovora bilo reči i o pregovorima između Rusije, Ukrajine i EU da Moskva nastavi sa slanjem gasa evropskim kupcima preko gasovoda u Ukrajini.</p>
      <p>Iz kancelarije ukrajinskog predsednika ističe se da je on insistirao na tome da Rusija vrati dokumenta sa tri broda ukrajinske mornarice koje je Moskva zaplenila 2018. godine, a vratila ih je Kijevu prošle sedmice.</p>
      <p>U nijednom od saopštenja ne pominje se planirani sastanak 9. decembra u Parizu uz lidere Francuske i Nemačke.</p>
    </article>
  </body>
</html>