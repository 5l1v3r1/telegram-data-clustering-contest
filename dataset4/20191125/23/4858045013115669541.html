<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/surse-pucistii-din-psd-vor-sa-schimbe-sigla-si-numele-partidului-cum-s-a-impartit-conducerea_1406719.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T23:17:23+00:00"/>
    <meta property="og:title" content="SURSE Puciștii din PSD vor să schimbe sigla și numele partidului: Cum s-a împărțit conducerea"/>
    <meta property="og:description" content="Marcel Ciolacu se pare că a obținut majoritatea în PSD iar de pe aceste poziții vrea să preia funcția de președinte interimar, informează..."/>
  </head>
  <body>
    <article>
      <h1>SURSE Puciștii din PSD vor să schimbe sigla și numele partidului: Cum s-a împărțit conducerea</h1>
      <address><time datetime="2019-11-25T23:17:23+00:00">25 Nov 2019, 23:17</time> by <a rel="author">Ioana Necula</a></address>
      <p><a href="https://www.stiripesurse.ro/personalitati/marcel-ciolacu_2644.html">Marcel Ciolacu</a> se pare că a obținut majoritatea în PSD iar de pe aceste poziții vrea să preia funcția de președinte interimar, informează Digi 24. Primul pas ar fi fost făcut, după ce ar fi convins-o pe <a href="https://www.stiripesurse.ro/personalitati/viorica-dancila_2580.html">Viorica Dăncilă</a> să-și dea demisia mâine, la Comitetul Executiv Național, convocat după discuția purtată acasă la actualul lider al partidului. Pentru a o convinge să demisioneze, Ciolacu i-ar fi oferit Vioricăi Dăncilă, un loc eligibil la alegerile parlamentare și președinția organizațiilor din Teleorman și a celei de Femei.</p>
      <p>O altă dorință a celor care vor să preia partidul este o redenumire a formațiunii, precum și schimbarea siglei celebre, cea cu trandafirii. Pentru ca planul lui Ciolacu să poată fi pus în aplicare, s-a vorbit de demisii în bloc, astfel că potrivit 'CEx-ului paralel' toată conducerea partidului trebuie să demisioneze astfel încât să poată fi preluată puterea în PSD de Marcel Ciolacu și un număr de președinți executivi, care încă nu a fost stabilit, se pare că este vorba de 5. Printre cei care vor ocupa aceste posturi de președinți executivi se numără Nicolae Bădălău, <a href="https://www.stiripesurse.ro/personalitati/paul-stanescu_2463.html">Paul Stănescu</a>, <a href="https://www.stiripesurse.ro/personalitati/gabriela-firea_47.html">Gabriela Firea</a> și Claudiu Manda.</p>
      <p>Problema lui Marcel Ciolacu este <a href="https://www.stiripesurse.ro/personalitati/eugen-teodorovici_1426.html">Eugen Teodorovici</a>, care a fost prezent la negocieri, dar nu a stat până la capăt. În acest moment nu s-a obținut un angajament din partea lui Teodorovici cu privire la demisie, iar acest lucru complică lucrurile pentru Ciolacu, pentru că în cazul demisiei Vioricăi Dăncilă, cel care preia puterea este chiat Eugen Teodorovici. Pentru rezolvarea acestei amenințări a planului Ciolacu, s-a trecut la amenințări cu excluderea. Același tratament se va aplica în cazul tuturor membrilor din conducere cărora li se cere să demisioneze și nu vor accepta. Totodată s-a vorbit despre convocarea unui congres fulger, peste două săptămâni, astfel încât, cei care ar putea prelua puterea alții decât cei prevăzuți în planurile lui Ciolacu să fie excluși.</p>
    </article>
  </body>
</html>