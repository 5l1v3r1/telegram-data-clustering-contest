<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23514161-marea-britanie-insemne-naziste-fost-gasite-peretele-unei-sectii-politie-intr-zona-accesibila-doar-ofiterilor-personalului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T23:58:00+00:00"/>
    <meta property="og:title" content="Marea Britanie: Însemne naziste au fost găsite pe peretele unei secții de poliție, într-o zonă accesibilă doar ofițerilor și personalului"/>
    <meta property="og:description" content="Oamenii legii din Marea Britanie încearcă să identifice persoana care a scrijelit svastica pe peretele unei secții de poliție din Londra în luna februarie. Însemnul nazist a fost"/>
  </head>
  <body>
    <article>
      <h1>Marea Britanie: Însemne naziste au fost găsite pe peretele unei secții de poliție, într-o zonă accesibilă doar ofițerilor și personalului</h1>
      <address><time datetime="2019-11-25T23:58:00+00:00">25 Nov 2019, 23:58</time> by <a rel="author">Gabriela Florea</a></address>
      <p>Oamenii legii din Marea Britanie încearcă să identifice persoana care a scrijelit svastica pe peretele unei secții de poliție din Londra în luna februarie. Însemnul nazist a fost desenat într-o zonă în care publicul larg nu are acces. Poliția a deschis o ancheta însă nu au niciun suspect până acum, potrivit <a href="https://edition.cnn.com/2019/11/25/europe/swastika-london-police-station-scli-intl-gbr/index.html">CNN</a>.<br/><br/>Graffiti-ul a fost găsit pe un zid din secția de poliție din Edmonton, într-o zonă restricționată doar pentru ofițeri și personalul civil, potrivit unui comunicat al Poliției Metropolitane.<br/><br/>Svastica este un simbol străvechi, care datează de mii de ani, dar însemnele sunt cunoscute mai ales pentru legătura lor cu nazismul. El continuă să fie folosit ca o emblemă a extremei drepte. <br/><br/>Activitatea de extremă dreaptă este în creștere în Marea Britanie, potrivit cifrelor date publicității de programul contra-extremist al Guvernului din decembrie 2018.<br/><br/>Neil Basu, șeful operațiunilor de combatere a terorismului din cadrul Poliției Metropolitane, a declarat că, după referendumul din 2016, s-a înregistrat o creștere a „crimelor de ură”, a „retoricii de extremă dreaptă” și de „creșterea ale organizațiilor (de extremă dreaptă), precum Acțiunea Națională”.</p>
    </article>
  </body>
</html>