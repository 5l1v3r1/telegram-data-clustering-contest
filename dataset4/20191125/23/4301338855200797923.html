<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/eos-8-dekemvriou-i-parastasi-maria-stiouart-sto-theatro-alma/"/>
    <meta property="og:site_name" content="irafina"/>
    <meta property="article:published_time" content="2019-11-25T23:45:31+00:00"/>
    <meta property="og:title" content="Έως 8 Δεκεμβρίου η παράσταση «Μαρία Στιούαρτ» στο Θέατρο Άλμα"/>
    <meta property="og:description" content="Η Άντζελα Μπρούσκου σκηνοθετεί την Κατερίνα Μαραγκού και την Παρθενόπη Μπουζούρη στο αριστούργημα του Friedrich Schiller για την μάχη εξουσίας ανάμεσα στην Ελισάβετ της Αγγλίας και στην Μαρία της Σκωτίας Η «Μαρία Στιούαρτ» του Friedrich Schiller, ένα από τα σημαντικότερα έργα του παγκόσμιου δραματολογίου, ανεβαίνει από την 5η Εποχή στην Κεντρική Σκηνή του θεάτρου Άλμα […]"/>
  </head>
  <body>
    <article>
      <h1>Έως 8 Δεκεμβρίου η παράσταση «Μαρία Στιούαρτ» στο Θέατρο Άλμα</h1>
      <address>
        <time datetime="2019-11-25T23:45:31+00:00">25 Nov 2019, 23:45</time>
      </address>
      <p>Η Άντζελα Μπρούσκου σκηνοθετεί την Κατερίνα Μαραγκού και την Παρθενόπη Μπουζούρη στο αριστούργημα του Friedrich Schiller για την μάχη εξουσίας ανάμεσα στην Ελισάβετ της Αγγλίας και στην Μαρία της Σκωτίας</p>
      <p>Η «Μαρία Στιούαρτ» του Friedrich Schiller, ένα από τα σημαντικότερα έργα του παγκόσμιου δραματολογίου, ανεβαίνει από την 5η Εποχή στην Κεντρική Σκηνή του θεάτρου Άλμα από τις 2 Νοεμβρίου σε σκηνοθεσία Άντζελας Μπρούσκου. Το έργο περιστρέφεται γύρω από τις δυο μυθικές βασίλισσες της Ευρωπαϊκής ιστορίας,την Ελισάβετ της Αγγλίας και την συγγενή της Μαρία της Σκωτίας.</p>
      <p>Είναι δύο αντίζηλες που διεκδικούν τον ίδιο θρόνο προκειμένου να επικρατήσουν σ’ έναν κόσμο ανδρών που επιβουλεύεται την θέση τους. Και οι δύο παγιδευμένες σ’ ένα σύμπαν που σπαράσσεται από διαφορετικές και αντικρουόμενες δυνάμεις. Εθνικές ταυτότητες, θρησκείες, παραμορφωμένες ιδεολογίες, ιστορικές συμμαχίες θα θέσουν σε δοκιμασία τις δυνάμεις και τις δυνατότητες τους. Τα πάθη μετατρέπονται σε φιλοδοξίες, η πολιτική σε ίντριγκα και συνωμοσίες.</p>
      <p>Η προτεστάντισσα Ελισάβετ θα κερδίσει την εξουσία, αλλά καταλήγει μόνη στο θρόνο. Η καθολική Μαρία θα αναζητά, μέχρι την εκτέλεση της, μια αληθινή κατάσταση ύπαρξης μέσα από την θρησκεία.</p>
      <p>Η ταυτότητα της παράστασης:<br/>Διασκευή – Σκηνοθεσία: Άντζελα Μπορύσκου<br/>Μετάφραση: Γιώργος Δεπάστας<br/>Σκηνικό: Σταύρος Λίτινας<br/>Κοστούμια: Σταύρος Λίτινας, Άντζελα Μπρούσκου<br/>Μουσική: Γιώργος Ανδριώτης<br/>Φωτισμοί: Νίκος Σωτηρόπουλος<br/>Βοηθός σκηνοθέτη: Βίκυ Παναγιωτοπούλου<br/>Φωτογραφίες: Ελίνα Γιουνανλή</p>
      <p>Παίζουν: Κατερίνα Μαραγκού, Παρθενόπη Μπουζούρη, Νίκος Καρδώνης, Γιάννης Σαμσιάρης, Γιώργος Φριτζήλας, Γιώργος Τριανταφυλλίδης</p>
      <p>Παραγωγή: 5η Εποχή</p>
      <p>Μαρία Στιούαρτ, Θέατρο Άλμα, Ακομινάτου 15, Αθήνα, τηλ. 210 5220100. Ημέρες και ώρες παραστάσεων: Πέμπτη &amp; Κυριακή στις 20:00, Παρασκευή &amp; Σάββατο στις 21:00, από 2 Νοεμβρίου έως 8 Δεκεμβρίου. Τιμές εισιτηρίων: Από 14 έως 20 ευρώ. Προπώληση εισιτηρίων: viva.gr και στο ταμείο του θεάτρου</p>
      <figure>
        <img src="https://www.irafina.gr/wp-content/uploads/2019/11/Vaftistikos728-90.jpg"/>
      </figure>
      <figure>
        <img src="https://www.irafina.gr/wp-content/uploads/2019/11/methismeni_politeia.jpg"/>
      </figure>
    </article>
  </body>
</html>