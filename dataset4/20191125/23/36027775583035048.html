<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/25/ozbekiston-tashqi-ishlar-vazirligi-moskvada-yuz-bergan-ommaviy-mushtlashuv-boyicha-malumot-berdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-25T23:57:00+00:00"/>
    <meta property="og:title" content="O‘zbekiston Tashqi ishlar vazirligi Moskvada yuz bergan ommaviy mushtlashuv bo‘yicha ma’lumot berdi"/>
    <meta property="og:description" content="TIV xabariga ko‘ra, hodisa oqibatida bir kishi halok bo‘lgan"/>
  </head>
  <body>
    <article>
      <h1>O‘zbekiston Tashqi ishlar vazirligi Moskvada yuz bergan ommaviy mushtlashuv bo‘yicha ma’lumot berdi</h1>
      <address>
        <time datetime="2019-11-25T23:57:00+00:00">25 Nov 2019, 23:57</time>
      </address>
      <p>Moskvada 24-noyabr, yakshanba kuni kurak va lomlar bilan qurollangan o‘nlab O‘zbekiston va Qirg‘izistondan kelgan ishchilar o‘rtasida ommaviy janjal sodir bo‘lgani haqida <a href="https://daryo.uz/2019/11/25/moskvada-onlab-ozbeklar-va-qirgizlar-mushtlashdi-janjalga-nima-sabab-bolgani-aniqlandi-video/">xabar berilgan edi</a>.</p>
      <p>O‘zbekistonning Rossiyadagi elchixonasi konsullik bo‘limi shu kuni Moskva shahrida ommaviy mushtlashuv sodir bo‘lgani to‘g‘risida OAVda tarqalgan xabarni tasdiqladi. Mazkur hodisa natijasida 15 kishi, jumladan, 10 nafar O‘zbekiston fuqarosi qo‘lga olingan. Bu haqda O‘zbekiston Tashqi ishlar vazirligi <a href="https://mfa.uz/uz/press/news/2019/11/22074/">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/jnbrelkjgwkeg-680x411.jpg"/>
        <figcaption>Kadr: YouTube</figcaption>
      </figure>
      <p>Ma’lumotlarga ko‘ra, jarohatlanganlar mavjud emas, nizo futbol musobaqasida qoidalar buzilishi natijasida kelib chiqqan. Ayni paytda dastlabki tergov olib borilmoqda. Elchixonaning konsullik bo‘limi vaziyatni nazoratga oldi.</p>
      <p>TIV xabariga ko‘ra, hodisa oqibatida bir kishi halok bo‘lgan. Biroq TIV halok bo‘lgan kishining shaxsiga va fuqaroligiga aniqlik kiritmagan.</p>
    </article>
  </body>
</html>