<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/buyukelcilik-onunde-ataturklu-protesto-25111900.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T23:09:00+00:00"/>
    <meta property="og:title" content="Büyükelçilik önünde Atatürk'lü protesto"/>
    <meta property="og:description" content="Nakliyat-İş, ABD Emperyalizminin Bolivya’nın seçilmiş devlet Başkanı Evo Morales’e karşı yaptığı darbeyi protesto etmek için bugün ABD Konsolosluğu önünde basın açıklaması yaptı..."/>
  </head>
  <body>
    <article>
      <h1>Büyükelçilik önünde Atatürk'lü protesto</h1>
      <h2>Nakliyat-İş, ABD Emperyalizminin Bolivya’nın seçilmiş devlet Başkanı Evo Morales’e karşı yaptığı darbeyi protesto etmek için bugün ABD Konsolosluğu önünde basın açıklaması yaptı...</h2>
      <address>
        <time datetime="2019-11-25T23:09:00+00:00">25 Nov 2019, 23:09</time>
      </address>
      <p>Nakliyat-İş, ABD'nin Bolivya’nın seçilmiş devlet Başkanı Evo Morales’e karşı yaptığı darbeyi protesto etmek için bugün ABD Konsolosluğu önünde basın açıklaması yaptı.</p>
      <p>Basın açıklamasına Nakliyat-İş Genel Merkez Yöneticileri, Şube Yöneticileri, işyeri temsilcileri, Real Market, Uzel ve Uyum/Makro direnişçileri katıldı.</p>
      <p>Kitle <b>“İnsan Soyunun Başdüşmanı, ABD Emperyalizmi, Bolivya ve Latin Amerika’dan Defol! Bolivya İşçi Sınıfı ve Halkı Yalnız Değildir”</b> pankartı eşliğinde kortej oluşturarak ve sloganlarla ABD Konsolosluğuna kadar bir yürüyüş gerçekleştirdi. Yürüyüşte ayrıca çeşitli dövizler, bayraklar Evo Morales, Hugo Chavez, Che, Fidel Castro ve Mustafa Kemal’in portreleri taşındı. Konsolosluğun önünde barikat kuran polis kitleyi daha fazla Konsolosluğu yaklaştırmadı. Kale gibi korunan konsolosluğun bulunduğu sokağın içinde basın açıklaması yapıldı.</p>
      <p>
        <b>Basın açıklamasında ise şu ifadeler kullanıldı:</b>
      </p>
      <p>
        <i>“İnsan Soyunun Başdüşmanı, ABD Emperyalizmi, Bolivya’dan ve Latin Amerika’dan Defol!</i>
      </p>
      <p>
        <i>Bolivya’da 20 Ekim’de yapılan seçimlerden zaferle çıkan Bolivya Devlet Başkanı Evo Morales’e yönelik ABD, CIA ürünü bir faşist darbe gerçekleştirildi. Morales istifa ederek Meksika’ya gitti.</i>
      </p>
      <p>
        <i>Bolivya İşçi Sınıfı ve Halkı, canı, kanı pahasına ABD Emperyalizmine, faşist darbeye günlerden beri direniyor, mücadele ediyor. Milyonlarca işçi-emekçi, Morales iktidarı döneminde ki kazanımlarına sahip çıkıyor.</i>
      </p>
      <p>
        <i>Değerli Basın Emekçileri</i>
      </p>
      <p>
        <i>1825 yılından beri tam 193 darbeye sahne olan Bolivya, Latin Amerika’nın en çok ezilen yoksul halklarından biridir. Simon Bolivar’ın ülkesi Bolivya’da halk tarihinde ilk kez bir İnka yerlisini 2006’da Başbakan seçti. Koka Çiftçisi, madenci, sendikacı ve devrimci Evo Morales’ten başkası değildi bu.</i>
      </p>
      <p>
        <i>“Toprak ve Su” reformlarını gerçekleştirdi, sağlık hizmetleri, madenleri ve ülkenin bütün yeraltı, yerüstü, zenginliklerini kamulaştırdı. GDO’lu ürünleri yasakladı.  Tarım politikasını, çiftçi hakları ve taleplerine göre yeniden düzenledi. IMF’ye meydan okudu. Che Guavere, Fidel Castro ve Hugo Chavez’i örnek aldı.</i>
      </p>
      <p>
        <i>Bir zamanlar ABD’nin arka bahçesi sayılan Bolivya’da Evo Morales ABD Emperyalizmine meydan okuyordu.</i>
      </p>
      <p>
        <i>Güney Amerika’nın en büyük ikinci gaz rezervlerine sahip olmasına karşın, Bolivya bölgede ki en yoksul ülke. Morales, doğal kaynakların ABD’li petrol şirketleri tarafından yağmalanmasına son verdiğini ilan ederek, ülkenin gaz kaynaklarını kamulaştırdı.</i>
      </p>
      <p>
        <i>ABD Emperyalizminin hegemonyasına meydan okuyan Morales 2009’da halkın, işçi sınıfının çıkarlarını güvence altına alan yeni bir anayasal düzenlemeye gitti.</i>
      </p>
      <p>
        <i>ABD, Latin Amerika’da ki anti-emperyalist yükselişin liderliğini yapan Küba-Venezüella-Bolivya üçlüsünde Morales’i zayıf halka olarak görerek karşı devrimci örgütlenmeleri medya destekledi, finanse etti.</i>
      </p>
      <p>
        <i>Değerli Basın Emekçileri</i>
      </p>
      <p>
        <i>Bolivya Halkının meşru, seçilmiş, yurtsever, halkçı devlet başkanına yönelik ABD’nin CIA’nın yaptığı faşist darbeyi protesto ediyoruz. Bolivya halkı ve işçi sınıfı ile her zaman dayanışma içerisindeyiz.</i>
      </p>
      <p>
        <i>Değerli Basın Emekçiler</i>
      </p>
      <p>
        <i>Başta Küba yıllardan beri yine Venezüella, başını ABD-AB emperyalizminin çektiği emperyalist cepheye ekonomik siyasi ablukaya karşı mücadele ediyor. Şili’de milyonlar, işçi sınıfı ve halk günlerden beri işçi ve halk düşmanı, emperyalist politikalar karşı alanları terk etmiyor.</i>
      </p>
      <p>
        <i>Kolombiya’da yine halkın emperyalizme karşı mücadelesi devam ediyor.</i>
      </p>
      <p>
        <i>Bizim coğrafyamızı da ABD-AB emperyalistleri kan gölüne çeviriyor. Son 15 yılda milyonlarca Müslüman katledildi. Ülkeler parçalandı. Emperyalistlerin petrol-doğalgaz çıkarları için İsrail Siyonizm’i, Filistinli kardeşlerimizin kanını dökmeye devam ediyor.</i>
      </p>
      <p>
        <i>Bizler, Türkiye İşçi Sınıfı olarak ülkemizi, bölgemizi ve tüm dünyayı, halkları emperyalist çıkarları için insanları katleden, faşist darbeler tezgahlayan, halkları birbirine düşman eden, ülkeleri parçalayan, insanlık soyunun baş düşmanı ABD-AB Emperyalizmine karşı mücadele edeceğiz. Ve anti-emperyalist mücadele içerisinde olan dünya halkları ile işçi sınıfı dayanışması içerisinde olacağız.</i>
      </p>
      <p>
        <i>Bolivya İşçi Sınıfı ve Halkları Yalnız Değildir.</i>
      </p>
      <p>
        <i>Katli ABD, Bolivya’dan, Venezuela Latin Amerika’dan, Ortadoğu’dan Ülkemizden Defol”</i>
      </p>
      <figure>
        <img src="https://odatv.com/images2/2019_11/2019_11_25/abd-konsoloslugu-3.jpg"/>
      </figure>
      <figure>
        <img src="https://odatv.com/images2/2019_11/2019_11_25/abd-konsoloslugu-7.jpg"/>
      </figure>
      <figure>
        <img src="https://odatv.com/images2/2019_11/2019_11_25/abd-konsoloslugu-1.jpg"/>
      </figure>
      <p>
        <b>Odatv.com</b>
      </p>
      <figure>
        <a href="https://www.odakitap.com/mustafa-kemal">
          <img src="https://odatv.com/images2/2018_10/2018_10_09/1(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>16,793 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/ozel-ucakla-getirildi-12111908.html"/>
      </related>
    </article>
  </body>
</html>