<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/peticheni-to-aprosmeno-karol-xeri-pos-na-kinithi-stin-periochi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T23:05:00+00:00"/>
    <meta property="og:title" content="«Πετυχαίνει το απρόσμενο ο Κάρολ, ξέρει πως να κινηθεί στην περιοχή»"/>
    <meta property="og:description" content="Στο Metropolis 95,5 και στην εκπομπή «Τρίτο Ημίχρονο» φιλοξενήθηκε ο πρώην τερματοφύλακας του Αρη, Μάριαν Κέλεμεν"/>
  </head>
  <body>
    <article>
      <h1>«Πετυχαίνει το απρόσμενο ο Κάρολ, ξέρει πως να κινηθεί στην περιοχή»</h1>
      <h2>Στο Metropolis 95,5 και στην εκπομπή «Τρίτο Ημίχρονο» φιλοξενήθηκε ο πρώην τερματοφύλακας του Αρη, Μάριαν Κέλεμεν</h2>
      <address><time datetime="2019-11-25T23:05:00+00:00">25 Nov 2019, 23:05</time> by <a rel="author">Metrosport.gr Team</a></address>
      <p>Στο Metropolis 95,5 και στην εκπομπή «Τρίτο Ημίχρονο» φιλοξενήθηκε ο πρώην τερματοφύλακας του Αρη, Μάριαν Κέλεμεν, και μίλησε για τον πρώην συμπαίκτη του στη Γιαγκελόνια, Κάρολ Σφιντέρσκι, αν μπορεί να πετύχει όσα πέτυχε ο Πρίγιοβιτς, σχολίασε τον Τσιλιγγίρη και την πορεία του Αρη ενώ άφησε και ένα μήνυμα στους οπαδούς του.</p>
      <p>Αναλυτικά όσα είπε:</p>
      <p><b>Για τον Σφιντέρσκι</b>: «Δεν μου κάνει εντύπωση που είναι πρώτος σκόρερ, είναι ταλαντούχος, ξέρει πως να κινηθεί μέσα στην περιοχή και να σκοράρει. Είναι πολύ επαγγελματίας, δουλεύει και μόνος του καθημερινά και πιστεύω πως θα του έρθει σύντομα η κλήση για την Εθνική ομάδα. Γνωρίζει πως να κινηθεί μέσα στην περιοχή, έχει πολύ δυνατά πόδια και εξαιρετική τεχνική».</p>
      <p><b>Για το αν μπορεί να πετύχει όσα πέτυχε ο Πρίγιοβιτς στον ΠΑΟΚ</b>: «Φυσικά μπορεί, ο Πρίγιοβιτς είναι εξαιρετικός ποδοσφαιριστής. Αν παίζει διαδοχικά 90λεπτα, ο Κάρολ μπορεί να καταφέρει, μπορεί να τελειώνει φάσεις και να πετυχαίνει το απρόσμενο».</p>
      <p><b>Για τον Αρη και την εμφάνιση του Τσιλιγγίρη</b>: «Είναι ένας ταλαντούχος τερματοφύλακας, το μέλλον είναι μπροστά του, αν δουλέψει σωστά μπορεί να κάνει καριέρα. Η φυσική θέση του Αρη είναι να διεκδικεί πλασαρίσματα σε υψηλές θέσεις, του εύχομαι ό,τι καλύτερο».</p>
      <p><b>Για τον Κόκε και την περιπέτειά του</b>: «Δεν έχουμε μιλήσει μετά τον Αρη, δεν παρακολουθώ την προσωπική του ζωή, κάτι άκουσα και ελπίζω να ξεμπλέξει σύντομα».</p>
      <p><b>Για το μήνυμα που δίνει στον κόσμο του Αρη</b>: «Ολες οι αναμνήσεις που έχω είναι πολύ καλές, ο Αρης είναι μια ομάδα με εξαιρετικούς οπαδούς. Θυμάμαι τον Super 3 που είναι από τα καλύτερα κλαμπ οπαδών στην Ελλάδα, πάντα ήταν δίπλα στην ομάδα και πάντα την υποστήριζε. Ο Αρης είναι μια ομάδα που πρέπει να βρίσκεται στις καλύτερες 3-4 ομάδες της Ελλάδας, έχει τη δυναμική και τον κόσμο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/totenam-tou-mourinio-opos-paok-tou-fereira-pic"/>
        <a href="http://www.metrosport.gr/article/choros-25-ekatommirion-ston-pagko-tou-paok"/>
        <a href="http://www.metrosport.gr/article/epestrepse-fouriozos-vieirinia"/>
        <a href="http://www.metrosport.gr/article/ipopsifios-gia-korifeos-septemvriou-matos"/>
        <a href="http://www.metrosport.gr/article/etimi-gia-tin-ipervasi-k19-tou-paok"/>
        <a href="http://www.metrosport.gr/article/apotheosi-vieirinia-apo-gkontsareva-pic"/>
      </related>
    </article>
  </body>
</html>