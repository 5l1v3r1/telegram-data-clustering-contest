<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7910128"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T23:29:00+00:00"/>
    <meta property="og:title" content="Борисов с послание в книгата за гости в Белия дом: Стратегическото ни партньорство никога не е било по-задълбочено"/>
    <meta property="og:description" content="„За мен е голямо удоволствие и чест да бъда ваш гост днес. Стратегическото партньорство между България и САЩ никога не е било по-задълбочено. Нашето сътрудничество, базирано на общи ценности"/>
  </head>
  <body>
    <article>
      <h1>Борисов с послание в книгата за гости в Белия дом: Стратегическото ни партньорство никога не е било по-задълбочено</h1>
      <address><time datetime="2019-11-25T23:29:00+00:00">25 Nov 2019, 23:29</time> by <a rel="author">ВИКТОР ИВАНОВ, НАШ ЧОВЕК ВЪВ ВАШИНГТОН</a></address>
      <p>„За мен е голямо удоволствие и чест да бъда ваш гост днес. Стратегическото партньорство между България и САЩ никога не е било по-задълбочено. Нашето сътрудничество, базирано на общи ценности, е всеобхватно и цялостно в областта на сигурността и отбраната, правоприлагането, енергийната диверсификация, търговията, инвестициите и контактите между хората“.</p>
      <p>Това написа министър-председателят Бойко Борисов в книгата за гости на Белия дом, след като бе посрещнат от президента на САЩ Доналд Тръмп.</p>
      <p>„Като близки съюзници ние заедно работим за укрепване на стабилността и мира в света, както и за напредъка на евроатлантическата интеграция на Западните Балкани. Уверен съм, че българо-американското партньорство и приятелство ще продължат да се развиват“, пише още в посланието на българския премиер, оставено в Книга за гости.</p>
      <p>Веднага след това започна срещата на четири очи между министър-председателя Бойко Борисов и президента на САЩ Доналд Тръмп в Овалния кабинет.</p>
    </article>
  </body>
</html>