<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315678-Vila-slavila-u-Birmingemu-povratak-Grilisa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T23:00:00+00:00"/>
    <meta property="og:title" content="Vila slavila u Birmingemu, povratak Griliša"/>
    <meta property="og:description" content="Fudbaleri Aston Vile slavili su u poslednjem meču 13. kola Premijer lige protiv Njukasla rezultatom 2:0."/>
  </head>
  <body>
    <article>
      <h1>Vila slavila u Birmingemu, povratak Griliša</h1>
      <h2>Fudbaleri Aston Vile slavili su u poslednjem meču 13. kola Premijer lige protiv Njukasla rezultatom 2:0.</h2>
      <address><time datetime="2019-11-25T23:00:00+00:00">25 Nov 2019, 23:00</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/135057/jpeg/Jack-Grealish"/>
        <figcaption>Džek Griliš<cite>Nathan Stirk, Getty Images Sport</cite></figcaption>
      </figure>
      <p>Aston Vila je bila bolja od početka utakmice i došla do prednosti u 32. minutu posle slobodnog udarca, koji je izveo Konor Hurahan.</p>
      <p>Samo četiri minuta kasnije isti fudbaler je izveo slobodan udarac, ali ovog puta je El Gazi iz peterca uspeo da savlada Dubravku.</p>
      <p>Konor Hurahan je trenutno najbolji strelac Aston Vile u svim takmičenjima, sa pet datih golova.</p>
      <p>U drugom poluvremenu Vila je opet bila bolja, imala mnogo više prilika, a najviše je šutirao kapiten Džek Griliš, koji se vrati na teren posle četiri sedmice i bitno uticao na dobru igru ekipe iz Birmingema.</p>
      <p>Ovo je prva pobeda Vile nad Njukaslom još od 2011. godine.</p>
      <p>Stiv Brus, trener gostiju i doskorašnji trener upravo Aston Vile, izgubio je svoj jubilarni 800. ligaški meč kao menadžer.</p>
      <p>Debitovao je pre 21 godinu na klupi Šefild junajteda.</p>
      <p>Aston Vila je skočila na 15. mesto na tabeli, dok je Njukasl na 14. mestu.</p>
      <p>Narednog vikenda obe ekipe igraju protiv mančesterskih timova - Njukasl će ugostiti Siti, dok će Aston Vila gostovati na Old Trafordu.</p>
    </article>
  </body>
</html>