<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_buskomu_upravlinni_vidpovily_koly_nadsylaietsya_podatkova_za_nayavnosti_podatkovogo_borgu_331658.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T23:34:00+00:00"/>
    <meta property="og:title" content="У Буському управлінні відповіли, коли надсилається податкова за наявності податкового боргу"/>
    <meta property="og:description" content="Буськe управління ГУ ДПС у Львівській області повідомляє, що відповідно до п. 59.3 ст.59 Податкового кодексу України податкова вимога надсилається не раніше першого робочого дня після закінчення граничного строку сплати суми грошового зобов’язання."/>
  </head>
  <body>
    <article>
      <h1>У Буському управлінні відповіли, коли надсилається податкова за наявності податкового боргу</h1>
      <h2>Буськe управління ГУ ДПС у Львівській області повідомляє, що відповідно до п. 59.3 ст.59 Податкового кодексу України податкова вимога надсилається не раніше першого робочого дня після закінчення граничного строку сплати суми грошового зобов’язання.</h2>
      <address>
        <time datetime="2019-11-25T23:34:00+00:00">25 Nov 2019, 23:34</time>
      </address>
      <figure>
        <img src="https://galinfo.com.ua/media/gallery/intxt/p/o/podatry_zbory_groshi_dps.jpg"/>
      </figure>
      <p>Як передає <a href="https://zolochiv.net/koly-nadsylaiet-sia-podatkova-za-naiavnosti-podatkovoho-borhu/">zolochiv.net</a>, податкова вимога повинна містити відомості про факт виникнення грошового зобов’язання та права податкової застави, розмір податкового боргу, який забезпечується податковою заставою, обов’язок погасити податковий борг та можливі наслідки його непогашення в установлений строк, попередження про опис активів, які відповідно до законодавства можуть бути предметом податкової застави, а також про можливі дату та час проведення публічних торгів з їх продажу.</p>
      <p>Податкова вимога надсилається (вручається) також платникам податків, які самостійно подали податкові декларації, але не погасили суми податкових зобов’язань у встановлені ПКУ строки, без попереднього надсилання (вручення) податкового повідомлення-рішення (п. 59.4 ст. 59 ПКУ).</p>
      <p>Згідно із п. 59.1 ст. 59 ПКУ у разі коли у платника податків виник податковий борг, контролюючий орган надсилає (вручає) йому податкову вимогу в порядку, визначеному для надсилання (вручення) податкового повідомлення-рішення.</p>
      <p>Податкова вимога може надсилатися (вручатися) контролюючим органом за місцем обліку платника податків, в якому обліковується податковий борг платника податків.</p>
      <p>Податкова вимога не надсилається (не вручається), якщо загальна сума податкового боргу платника податків не перевищує шістдесяти неоподатковуваних мінімумів доходів громадян. У разі збільшення загальної суми податкового боргу до розміру, що перевищує шістдесят неоподатковуваних мінімумів доходів громадян, контролюючий орган надсилає (вручає) податкову вимогу такому платнику податків.</p>
    </article>
  </body>
</html>