<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348216.html"/>
    <meta property="og:site_name" content="אסטון וילה התרחקה מהתחתית עם 0:2 על ניוקאסל"/>
    <meta property="article:published_time" content="2019-11-25T23:50:00+00:00"/>
    <meta property="og:title" content="אסטון וילה התרחקה מהתחתית עם 0:2 על ניוקאסל"/>
    <meta property="og:description" content="העולה החדשה בלמה רצף של 3 הפסדים בפרמייר ליג עם ניצחון ביתי חשוב. הוריהאן כבש ראשון אחרי תרגיל בכדור חופשי (32), אל גאזי הכפיל אחרי ארבע דק'"/>
  </head>
  <body>
    <article>
      <h1>אסטון וילה התרחקה מהתחתית עם 0:2 על ניוקאסל</h1>
      <h2>העולה החדשה בלמה רצף של 3 הפסדים בפרמייר ליג עם ניצחון ביתי חשוב. הוריהאן כבש ראשון אחרי תרגיל בכדור חופשי (32), אל גאזי הכפיל אחרי ארבע דק' </h2>
      <address><time datetime="2019-11-25T23:50:00+00:00">25 Nov 2019, 23:50</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1443843.jpg"/>
        <figcaption>שחקני אסטון וילה חוגגים (רויטרס)</figcaption>
      </figure>
      <p>המחזור ה-13 בפרמייר ליג ננעל הערב (שני) עם ניצחון 0:2 ביתי חשוב מצידה של אסטון וילה על ניוקאסל, כאשר שלוש הנקודות של העולה החדשה עזרו לה לבלום רצף של שלושה הפסדים ולקפוץ שני מקומות. כעת, המנצחת עם נקודה אחת בלבד פחות מהיריבה שלה, עבורה רצף של שני ניצחונות בזירה המקומית נבלם.</p>
      <p>השער הראשון של המארחת נפל בדקה ה-32, אז ג'ק גריליש וקונור הוריהאן ביצעו תרגיל מתוחכם בכדור חופשי, בסיומו האחרון כבש אחרי הכנה של חברו. הגול השני הגיע גם הוא כתוצאה ממצב נייח ונכבש ארבע דקות לאחר מכן, כשמי שחתום על השער הוא אנואר אל גאזי.</p>
      <figure>
        <img src="https://images.one.co.il/images/one/450_250/gg1443844.jpg"/>
        <figcaption>קונור הוריהאן חוגג (רויטרס)</figcaption>
      </figure>
      <p>ניוקאסל נותרה בעקבות ההפסד במקום ה-14 עם 15 נקודות במאזנה, כשאסטון וילה מקום אחד מתחתיה. המנצחת תפגוש במחזור הבא את מנצ’סטר יונייטד באולד טראפורד למשחק קשוח, כשהשחורים-לבנים יתמודדו מול האלופה מנצ’סטר סיטי בבית.</p>
    </article>
  </body>
</html>