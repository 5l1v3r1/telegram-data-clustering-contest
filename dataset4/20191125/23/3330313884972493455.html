<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905232/-no-tim-to-waste-manchester-united-licht-optie-in-contract-fosu-mensah-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T23:15:00+00:00"/>
    <meta property="og:title" content="'Manchester United maakt gebruik van eenzijdige optie in contract Fosu-Mensah'"/>
    <meta property="og:description" content="Manchester United gaat het contract van Timothy Fosu-Mensah verlengen. Dat meldt boulevardkrant The Sun. Het betreft een optie in het contract van Fosu-Mensah. De Nederlander ligt nog één jaar vast op Old Trafford en loopt gratis de deur uit als er niets verandert. United steekt daar een stokje voor en heeft besloten de eenzijdige optie te lichten. Spelers met een aflopend contract mogen een half jaar van tevoren in gesprek gaan met andere clubs."/>
  </head>
  <body>
    <article>
      <h1>'Manchester United maakt gebruik van eenzijdige optie in contract Fosu-Mensah'</h1>
      <address>
        <time datetime="2019-11-25T23:15:00+00:00">25 Nov 2019, 23:15</time>
      </address>
      <p>
        <b>Manchester United gaat het contract van Timothy Fosu-Mensah verlengen. Dat meldt boulevardkrant The Sun.</b>
      </p>
      <p>Het betreft een optie in het contract van Fosu-Mensah. De Nederlander ligt nog één jaar vast op Old Trafford en loopt gratis de deur uit als er niets verandert. United steekt daar een stokje voor en heeft besloten de eenzijdige optie te lichten. Spelers met een aflopend contract mogen een half jaar van tevoren in gesprek gaan met andere clubs.</p>
      <p>Fosu-Mensah krijgt hoogstwaarschijnlijk een salarisverhoging bij United. Het is niet precies duidelijk wat hij nu verdient, maar daar komt waarschijnlijk ruim 23.000 euro bovenop, aldus <a href="https://www.thesun.co.uk/sport/football/10421012/man-utd-trigger-fosu-mensahs-contract-extension/">The Sun</a>, dat <i>No Tim to Waste</i> kopt.</p>
      <p>Of Fosu-Mensah nu vaker gaat spelen voor United is de vraag. Volgens <i>The Sun</i> is de club bereid om hem in januari te verhuren, mits hij ergens aan spelen toekomt. Fosu-Mensah werd al verhuurd aan Crystal Palace en Fulham.</p>
    </article>
  </body>
</html>