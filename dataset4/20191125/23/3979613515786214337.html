<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/kypros/824598_nanastasiadis-thetiko-proto-vima-gia-tin-epanenarxi-ton-diapragmateyseon"/>
    <meta property="og:site_name" content="PRONEWS"/>
    <meta property="article:published_time" content="2019-11-25T23:11:15+00:00"/>
    <meta property="og:title" content="Ν.Αναστασιάδης: «Θετικό πρώτο βήμα για την επανέναρξη των διαπραγματεύσεων»"/>
    <meta property="og:description" content="Ο Νίκος Αναστασιάδης δήλωσε ευχαριστημένος από το αποτέλεσμα της συνάντησης με Μουσταφά Ακιντζί και Αντόνιο Γκουτέρες. Το αποτέλεσμα της συνάντησης θεωρείται ένα πρώτο θετικό βήμα στην προσπάθεια επανέναρξης των διαπραγματεύσεων δήλωσε ο πρόεδρος..."/>
  </head>
  <body>
    <article>
      <h1>Ν.Αναστασιάδης: «Θετικό πρώτο βήμα για την επανέναρξη των διαπραγματεύσεων»</h1>
      <address>
        <time datetime="2019-11-25T23:11:15+00:00">25 Nov 2019, 23:11</time>
      </address>
      <p>
        <b>Ο Νίκος Αναστασιάδης δήλωσε ευχαριστημένος από το αποτέλεσμα της συνάντησης με Μουσταφά Ακιντζί και Αντόνιο Γκουτέρες.</b>
      </p>
      <p>
        <b>Το αποτέλεσμα της συνάντησης θεωρείται ένα πρώτο θετικό βήμα στην προσπάθεια επανέναρξης των διαπραγματεύσεων δήλωσε ο πρόεδρος της Κυπριακής Δημοκρατίας μετά την ολοκλήρωση της Τριμερούς συνάντησης του Βερολίνου.</b>
      </p>
      <p>Θεωρώ σημαντικό είπε ο πρόεδρος Αναστασιάδης ότι ο Γενικός Γραμματέας του ΟΗΕ επανέλαβε την αποφασιστικότητά του να συνεχίσει από κοινού με όλους την προσπάθεια για σύγκλιση άτυπης πενταμερούς με εντολή τη συμφωνία όρων αναφοράς που θα επιτρέψουν την επανάληψη ενός στοχευμένου και δημιουργικού διαλόγου που θα μας οδηγήσει σε μια βιώσιμη λύση.</p>
      <p>Ο Κύπριος πρόεδρος σημείωσε επίσης ότι είναι σημαντική η καταγραφή της σύμπτωσης των θέσεων των δύο ηγετών που ταυτίζονται με την κοινή διακήρυξη του Φεβρουαρίου του 2014, τα έξι σημεία του πλαισίου Γκουτέρες και όσα έχουν συμφωνηθεί έως τώρα.</p>
      <p>Τέλος ο πρόεδρος Αναστασιάδης σημείωσε πως είναι αυτονόητο πως για να επαναρχίσουν ουσιαστικές διαπραγματεύσεις η Τουρκία θα πρέπει να σταματήσει τις έκνομες ενέργειες στην ΑΟΖ, τις απειλές για εποικισμό της Αμμοχώστου και τα όποια τετελεσμένα στη νεκρή ζώνη.</p>
    </article>
  </body>
</html>