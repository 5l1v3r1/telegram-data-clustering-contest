<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/raurile-glaciare-ar-putea-avea-un-rol-crucial-in-lupta-impotriva-schimbarilor-climatice-sustin-cercetatorii_1406746.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T23:45:19+00:00"/>
    <meta property="og:title" content="Râurile glaciare ar putea avea un rol crucial în lupta împotriva schimbărilor climatice, susţin cercetătorii"/>
    <meta property="og:description" content="Un recent studiu sugerează că râurile care izvorăsc din gheţari ar putea juca un rol crucial în lupta împotriva schimbărilor climatice...."/>
  </head>
  <body>
    <article>
      <h1>Râurile glaciare ar putea avea un rol crucial în lupta împotriva schimbărilor climatice, susţin cercetătorii</h1>
      <address><time datetime="2019-11-25T23:45:19+00:00">25 Nov 2019, 23:45</time> by <a rel="author">Ioana Necula</a></address>
      <p>Un recent studiu sugerează că râurile care izvorăsc din gheţari ar putea juca un rol crucial în lupta împotriva schimbărilor climatice. Cercetătorii care au cercetat asemenea râuri în zona arctică a Canadei au descoperit că apa acestor râuri absoarbe de 40 de ori mai mult carbon decât pădurea amazoniană, potrivit <a href="http://www.rador.ro/">rador.ro</a>.</p>
      <p>Apa rezultată din topirea gheţarilor este plină de sedimente de nisip şi roci colectate de gheţari în curgerea lor. Rostogolirea continuă a acestor sedimente generează un proces numit dezintegrare chimică, în care dioxidul de carbon (CO2) din aer se leagă în mod chimic de mineralele şi rocile din râurile glaciare, rămânând în aceste ape. Faptul că râurile glaciare absorb CO2 este o veste bună, susţin oamenii de ştiinţă, dar beneficiile pot fi doar pe termen scurt, pentru că gheţarii se topesc cu mult mai repede decât s-a preconizat.</p>
    </article>
  </body>
</html>