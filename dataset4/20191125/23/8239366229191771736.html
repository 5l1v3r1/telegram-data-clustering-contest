<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_mizhnarodnomu_turniri_boksery_z_truskavtsya_vyboroly_sriblo_i_try_bronzy_331656.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T23:09:00+00:00"/>
    <meta property="og:title" content="На Міжнародному турнірі боксери з Трускавця вибороли срібло і три бронзи"/>
    <meta property="og:description" content="20-24 листопада трускавчани брали участь у XVII Міжнародному турнірі з боксу на призи видатного львівського боксера Андрія Котельника. Традиційно проходить за партнерської підтримки відділення Національного олімпійського комітету України у Львівській області. Про це Гал-інфо повідомили, 25 листопада, у прес-службі Трускавецької міської ради."/>
  </head>
  <body>
    <article>
      <h1>На Міжнародному турнірі боксери з Трускавця вибороли срібло і три бронзи</h1>
      <h2>20-24 листопада трускавчани брали участь у XVII Міжнародному турнірі з боксу на призи видатного львівського боксера Андрія Котельника. Традиційно проходить за партнерської підтримки відділення Національного олімпійського комітету України у Львівській області. Про це Гал-інфо повідомили, 25 листопада, у прес-службі Трускавецької міської ради.</h2>
      <address>
        <time datetime="2019-11-25T23:09:00+00:00">25 Nov 2019, 23:09</time>
      </address>
      <figure>
        <img src="https://galinfo.com.ua/media/gallery/intxt/t/r/truskavets_07895.jpg"/>
      </figure>
      <p>У змаганнях взяли участь 200 юнаків 12 – 13 років з 5 країн: Німеччини, Польщі, Ізраїлю, Молдови, України, більш як 200 учасників.</p>
      <p>Трускавецьку школу боксу представляли 5 вихованців відділення боксу дитячо-юнацького спортивного клубу «СПОРТОВЕЦЬ» ( тренер ДЮСК – Анатолій Гнатків) і четверо з них стали призерами міжнародних змагань : <b>Летнянчин </b>Олег, <b>Садовяк </b>Назар, <b>Ковба </b>Тарас вибороли бронзові медалі та треті місця, а <b>Старовий </b>Руслан, поступившись у фінальному бою більш досвідченому боксеру з Києва, виборов «срібло» та друге місце.</p>
      <p>Зазначимо, що цього року почесними гостями турніру були: чемпіон світу серед боксерів-професіоналів у першій середній вазі за версією WBO (2005-2011) Сергій Дзінзірук, чемпіон Європи серед боксерів-професіоналів у надважкій вазі Олександр Дмитренко (2010-2011), найкращий боксерський тренер світу 2011 року, перший тренер Андрія Котельника Дмитро Сосновський.</p>
    </article>
  </body>
</html>