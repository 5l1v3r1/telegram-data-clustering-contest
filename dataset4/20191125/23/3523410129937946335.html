<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642077/%DB%B1%DB%B6%DB%B0%DB%B0-%D8%B2%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%82%D8%B1%D8%A8%D8%A7%D9%86%DB%8C-%D9%BE%D8%AF%DB%8C%D8%AF%D9%87-%D8%B2%D9%86-%DA%A9%D8%B4%DB%8C-%D8%AF%D8%B1-%D8%B3%D8%A7%D9%84-%DB%B2%DB%B0%DB%B1%DB%B8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:12:00+00:00"/>
    <meta property="og:title" content="۱۶۰۰ زن آمریکایی؛ قربانی پدیده زن کشی در سال ۲۰۱۸"/>
    <meta property="og:description" content="بررسی پدیده قتل زنان در آمریکا نتیجه حیرت آور قتل دست‌کم ۱۶۰۰ زن آمریکایی به دلیل جنسیتشان را در سال ۲۰۱۸ در پی داشته است."/>
  </head>
  <body>
    <article>
      <h1>
        <a href="https://www.bultannews.com/fa/news/642077/%DB%B1%DB%B6%DB%B0%DB%B0-%D8%B2%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%82%D8%B1%D8%A8%D8%A7%D9%86%DB%8C-%D9%BE%D8%AF%DB%8C%D8%AF%D9%87-%D8%B2%D9%86-%DA%A9%D8%B4%DB%8C-%D8%AF%D8%B1-%D8%B3%D8%A7%D9%84-%DB%B2%DB%B0%DB%B1%DB%B8">۱۶۰۰ زن آمریکایی؛ قربانی پدیده زن کشی در سال ۲۰۱۸</a>
      </h1>
      <h2>بررسی پدیده قتل زنان در آمریکا نتیجه حیرت آور قتل دست‌کم ۱۶۰۰ زن آمریکایی به دلیل جنسیتشان را در سال ۲۰۱۸ در پی داشته است.</h2>
      <address><time datetime="2019-11-25T23:12:00+00:00">25 Nov 2019, 23:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، اپیدمی "زن کشی" در <b>اروپا</b> و <b>آمریکا</b> در دهه اخیر به سرعت رشد یافته و بی توجهی دولت‌ها به این پدیده انتقادات گسترده‌ای را متوجه آنان کرده است.</p>
      <p>تعریف نشدن پدیده زن کشی در آمریکا بهانه‌ای به دست مقامات این کشور داده تا از جمع آوری و ارائه داده‌های مربوط به این پدیده رو به رشد سرباز بزنند.<br/><br/>این امر سبب شده تا یک پرستار بازنشسته آمریکایی به صورت شخصی به بررسی زن کشی و تعیین آمار دقیق زنان کشته شده توسط مردان در آمریکا در سال ۲۰۱۸ بپردازد. این زن تاکنون ۱۶۳۵ پرونده قتل زنان را مورد بررسی قرار داده است.</p>
      <p>براساس بررسی‎ها، در سال ۲۰۱۸ دست‌کم ۱۶۰۰ زن آمریکایی به دلیل جنسیت توسط مردان به قتل رسیده‎اند. این زنان همگی توسط مرد‌های آشنا یا غریبه اعم از پدر، برادر، همسر، همسایه، فامیل و ... در فروشگاه مواد غذایی، قرار ملاقات با پزشک، خانه، محل کار، ... به قتل رسیده‎اند.</p>
      <p>به اعتقاد منابع آکادمیک آمریکا، گستردگی خشونت علیه زنان و کشتار زنان به دلیل جنسیتشان سبب شده تا خشونت علیه زنان در این کشور عادی شود. ضمن اینکه مهم‌ترین قانون در مورد منع خشونت علیه زنان در سال ۱۹۹۴ منقضی شده است.</p>
    </article>
  </body>
</html>