<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402649/%D8%AA%D8%BA%DB%8C%DB%8C%D8%B1%DB%8C-%D8%AF%D8%B1-%D8%A2%D8%B2%D9%85%D9%88%D9%86-%D9%87%D8%A7%DB%8C-%D8%B3%D8%A7%D9%84-%DB%B9%DB%B9-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-25T23:29:00+00:00"/>
    <meta property="og:title" content="تغییری در آزمون‌های سال ۹۹ نداریم"/>
    <meta property="og:description" content="رییس سازمان سنجش آموزش کشور با تاکید بر اینکه تغییری در آزمون‌های سال آینده نداریم،‌اظهار کرد: منابع و حذفیات کنکور ۹۹ بر روی سایت این سازمان قرار گرفته و ما کمترین تغییری در آزمون‌های سال آینده نداریم."/>
  </head>
  <body>
    <article>
      <h1>تغییری در آزمون‌های سال ۹۹ نداریم</h1>
      <address><time datetime="2019-11-25T23:29:00+00:00">25 Nov 2019, 23:29</time> by <a rel="author">طاهره مرادی</a></address>
      <p>رییس سازمان سنجش آموزش کشور با تاکید بر اینکه تغییری در آزمون‌های سال آینده نداریم،‌اظهار کرد: منابع و حذفیات کنکور ۹۹ بر روی سایت این سازمان قرار گرفته و ما کمترین تغییری در آزمون‌های سال آینده نداریم.</p>
      <p><b>دکتر ابراهیم خدایی در گفت و گو با ایسنا</b> ضمن بیان این مطلب، در خصوص آخرین تغییرات کنکور سال ۹۹  اظهار کرد: تصمیم جدیدی در خصوص حذف و یا تغییر آزمون‌های سراسری سال ۹۹ در همه مقاطع کارشناسی،‌ کارشناسی ارشد و دکتری اتخاذ نشده است و این آزمون‌ها بدون هیچ تغییری در سال آینده برگزار خواهد شد.</p>
      <p>وی در ادامه تصریح کرد:اطلاعیه سازمان سنجش آموزش کشور در خصوص کنکور و سایر آزمون‌های سال آینده بر روی سایت این سازمان قرار گرفته است. بنابراین هیچ تغییری در نحوه برگزاری این آزمون‌ها گرفته نشده است و داوطلبان نیز نگران تصمیمات جدید در این زمینه نباشد.</p>
      <p>رییس سازمان سنجش آموزش کشور خاطر نشان کرد: حذفیات و منابع کنکور ۹۹ قبلا از طریق سایت سازمان سنجش آموزش کشور منتشر شده است بر این اساس سال‌ آینده آزمون‌های(کنکور، کارشناسی ارشد و دکتری) ما با کمترین تغییر در منابع برگزار خواهد شد.</p>
      <p>انتهای پیام</p>
    </article>
  </body>
</html>