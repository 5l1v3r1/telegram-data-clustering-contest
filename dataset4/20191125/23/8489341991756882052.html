<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807511/%D8%A7%D8%B1%D8%A7%D8%A6%D9%87-%D8%AA%D8%B3%D9%87%DB%8C%D9%84%D8%A7%D8%AA-%D8%AA%D9%88%D8%B3%D8%B7-%D8%B5%D9%86%D8%AF%D9%88%D9%82-%D8%AD%D9%85%D8%A7%DB%8C%D8%AA-%D8%A7%D8%B2-%D9%85%D9%87%D8%A7%D8%B1%D8%AA%E2%80%8C%D8%A2%D9%85%D9%88%D8%B2%DB%8C-%D9%88-%D8%A7%D8%B4%D8%AA%D8%BA%D8%A7%D9%84-%DA%A9%D8%A7%D8%B1%DA%A9%D9%86%D8%A7%D9%86-%D9%88%D8%B8%DB%8C%D9%81%D9%87"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T23:40:00+00:00"/>
    <meta property="og:title" content="ارائه تسهیلات توسط صندوق حمایت از مهارت‌آموزی و اشتغال کارکنان وظیفه"/>
    <meta property="og:description" content="سخنگوی قرارگاه مهارت‌آموزی کارکنان وظیفه نیرو‌های مسلح از تشکیل صندوق حمایت از مهارت‌آموزی و اشتغال کارکنان‌وظیفه برای ارائه تسهیلات در آینده نزدیک خبر داد."/>
  </head>
  <body>
    <article>
      <h1>ارائه تسهیلات توسط صندوق حمایت از مهارت‌آموزی و اشتغال کارکنان وظیفه</h1>
      <h2>سخنگوی قرارگاه مهارت‌آموزی کارکنان وظیفه نیرو‌های مسلح از تشکیل صندوق حمایت از مهارت‌آموزی و اشتغال کارکنان‌وظیفه برای ارائه تسهیلات در آینده نزدیک خبر داد.</h2>
      <address>
        <time datetime="2019-11-25T23:40:00+00:00">25 Nov 2019, 23:40</time>
      </address>
      <p>به گزارش گروه اجتماعی <a href="https://snn.ir/">خبرگزاری دانشجو</a>، سردار موسی کمالی با اشاره به برگزاری بیست و ششمین جلسه کمیسیون دائمی شورای عالی قرارگاه مرکزی مهارت‌آموزی کارکنان‌وظیفه، در این رابطه اظهار کرد: در این جلسه نمایندگان نیروهای مسلح و وزارتخانه‌ها و سازمانهای ذیرربط مربوط به مهارت‌آموزی همچون آموزش و پرورش، علوم، ورزش و جوانان و سازمان فنی و حرفه‌ای حضور داشتند.</p>
      <p>سخنگوی قرارگاه مهارت‌آموزی کارکنان وظیفه نیروهای مسلح ادامه داد: تشکیل صندوق حمایت از مهارت‌آموزی و اشتغال کارکنان‌ وظیفه برای ارائه تسهیلات در آینده نزدیک، حمایت ریاست مجلس شورای اسلامی از طرح مهارت‌آموزی و تاکید به کمیسیون‌های ذیربط مجلس از طرح فوق، عضویت قرارگاه مهارت‌آموزی کارکنان‌وظیفه در شورای عالی اشتغال کشور و مشروط شدن استفاده از کسر خدمت بسیجیان به مهارت‌آموزی از اهم موارد مطرح شده در این جلسه بود.</p>
      <p>وی تصریح کرد: تفاهم‌نامه با معاونت توسعه روستایی و مناطق محروم ریاست‌جمهوری برای مهارت‌آموزی و اشتغال مهارت‌آموزان در مناطق محروم کشور، گزارش پیشرفت تفاهم‌نامه با وزارت کشور و دانشگاه آزاد اسلامی، گزارش تفاهم‌نامه با معاونت اشتغال وزارت تعاون، کار و رفاه اجتماعی برای ارئه بسته حمایتی و تسهیلاتی و تخصیص اعتبار برای سربازان مهارت‌دیده پس از خدمت از دیگر موارد مطرح شده در این جلسه بود.</p>
      <p>به گفته مشاور عالی قرارگاه مهارت‌آموزی کارکنان وظیفه نیروهای مسلح، گزارش ارزیابی عملکرد نیروهای مسلح و دستگاه‌ها در 31 استان کشور برای مهارت‌آموزی از دیگر موارد مطرح شده در این جلسه بود.</p>
    </article>
  </body>
</html>