<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013605/%D9%86%D9%88%D8%B4%DB%8C%D8%AF%D9%86%DB%8C-%D8%B7%D8%A8%DB%8C%D8%B9%DB%8C-%D8%A8%D8%B1%D8%A7%DB%8C-%D8%B3%D9%85-%D8%B2%D8%AF%D8%A7%DB%8C%DB%8C-%D8%A8%D8%AF%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T23:15:00+00:00"/>
    <meta property="og:title" content="نوشیدنی طبیعی برای سم زدایی بدن"/>
    <meta property="og:description" content="سال هاست که من انواع نوشیدنی های ضد باکتریایی را به رژیم سلامتی خودم اضافه کرده ام، زیرا سموم به خودی خود بدن را ترک نمی کنند و برای دفع آنها باید کاری انجام دهید."/>
  </head>
  <body>
    <article>
      <h1>نوشیدنی طبیعی برای سم زدایی بدن</h1>
      <address>
        <time datetime="2019-11-25T23:15:00+00:00">25 Nov 2019, 23:15</time>
      </address>
      <p>
        <i>سال هاست که من انواع نوشیدنی های ضد باکتریایی را به رژیم سلامتی خودم اضافه کرده ام، زیرا سموم به خودی خود بدن را ترک نمی کنند و برای دفع آنها باید کاری انجام دهید.</i>
      </p>
      <p>به گزارش مشرق، اگر احساس می کنید وزنتان کم شده و تنبل شده اید، ممکن است زمان آن باشد که خودتان را برای نوشیدن یک نوشیدنی خوش طعم و در عین حال سم زدا، که می تواند به پاک کردن بدنتان از سموم و میکروب های مختلف کمک کند و به شما احساس جوانی و سر زندگی بدهد آماده نمایید.</p>
      <blockquote>بیشتر بخوانید:<br/><a href="https://www.mashreghnews.ir/news/1013230/%D8%B3%D8%B1%D8%AF-%D8%B4%D8%AF%D9%86-%D9%85%D8%BA%D8%B2-%DA%86%D9%87-%D8%A8%D9%84%D8%A7%DB%8C%DB%8C-%D8%A8%D8%B1-%D8%B3%D8%B1%D8%AA%D8%A7%D9%86-%D9%85%DB%8C-%D8%A2%D9%88%D8%B1%D8%AF">سرد شدن مغز چه بلایی بر سرتان می‌آورد؟</a></blockquote>
      <p>من پس از نوشیدن این نوشیدنی ها احساس سر زندگی، نشاط و انرژی می کنم. به علاوه، دستورالعمل هایی نظیر این دستور العمل، به یک مخلوط کن یا آبمیوه گیری نیاز ندارند، بنابراین شما می توانید آنها را به راحتی و با حداقل امکانات در دسترستان در خانه تهیه نمایید.</p>
      <p>این دستور العمل یک دستورالعمل غذایی ساده است که فقط چند دقیقه طول می کشد تا آماده شود و شامل عناصر کلیدی ای از جمله آب لیمو، سرکه سیب، زنجبیل، دارچین و فلفل کاین می باشد که می توانند به صورت طبیعی و بدون داشتن هیچگونه ماده مصنوعی مضری بدنتان را سم زدایی کرده و از هر گونه آلودگی پاک نمایند.</p>
      <p>علاوه بر این، این مواد طراوت و انرژی لازم را نیز برای شما به ارمغان خواهند آورد، بنابراین همین امروز تصمیم خود را بگیرید و این معجون استثنایی را امتحان کنید تا به انرژی و شادابی بی نظیری که همه ما به آن نیاز داریم دست پیدا کنید.</p>
      <p>
        <b>مواد لازم برای تهیه نوشیدنی</b>
      </p>
      <p>    ۱ لیوان آب گرم یا داغ (۱۲-۱۶ اونس)<br/>    ۲ قاشق غذاخوری سرکه سیب<br/>    ۲ قاشق غذاخوری آب لیمو<br/>    یک تا یک دوم قاشق چای خوری زنجبیل آسیاب شده<br/>    یک چهارم قاشق چای خوری دارچین<br/>    ۱ فنجان فلفل کاین<br/>    ۱ قاشق چای خوری عسل محلی خام طبیعی (اختیاری)</p>
      <p>
        <b>دستورالعمل تهیه نوشیدنی</b>
      </p>
      <p>آب را گرم کنید؛ تمام ترکیبات را با هم مخلوط نمایید. بهتر است که این نوشیدنی را گرم میل نمایید اما می توانید آن را در هر دمایی که می خواهید میل کنید.</p>
      <p>
        <b>چرا باید نوشیدنی های دتاکس یا سم زدای مرموز را مصرف کنیم؟</b>
      </p>
      <p>متأسفانه اینکه بخواهید استفاده از مواد شیمیایی روزمره را که برای سلامتیتان تهدید بزرگی به شمار می آیند کنار بگذارید کاملا غیر ممکن است، به خصوص وقتی که آنها در همه چیز از لباس گرفته تا مبلمان، صابون و شامپوهای ما پنهان شده اند.</p>
      <p>علاوه بر این، ما دائما در معرض آلودگی های محیط زیست و مواد شیمیایی خطرناک موجود در غذاهای مان مانند انواع فلزات سنگین، آفت کش ها و مواد نگهدارنده قرار داریم.</p>
      <p>بنابراین برای جلوگیری از افزایش این بار سمی در بدن که باعث می شود احساس خستگی، عبوس بودن، افسرده بودن و درد کنید، یک ایده منحصر به فرد وجود دارد و آن این است که از نوشیدنی های ضد باکتریایی برای کمک به تمیز کردن و پاکسازی بدن خود استفاده نمایید.</p>
      <p>نوشیدنی پر رمز و رازی که من به شما معرفی کردم، حاوی بهترین موادی است که برای سم زدایی بدن عالی هستند. تحقیقات مختلف نشان داده اند که سرکه سیب متابولیسم را افزایش داده و عملکرد گوارشی شما را بهبود می بخشد، در حالی که برای کبد و سیستم لنفاوی نیز مفید بوده و آنها را پاکسازی می کند.</p>
      <p>آب لیمو یک اثر قلیایی منحصر به فرد بر روی بدن شما دارد و به تنظیم سطح PH شما کمک می کند. بنابراین نوشیدن آب لیمو یا اضافه کردن آن به انواع نوشیدنی ها و آب می تواند به افزایش میزان انرژی از دست رفته شما کمک کند، بدن شما را از هر گونه سمی پاکسازی نماید، پوستتان را درخشان و روشن کند (به لطف ویتامین C) و به بهبود عملکرد سیستم ایمنی بدن شما کمک کند.</p>
      <p>دارچین، فلفل کاین و زنجبیل تازه حاوی ترکیبات درمانی ای هستند که به کاهش التهاب بدن کمک می کنند، هضم را بهبود می بخشند و سوخت و ساز بدن شما را تقویت می نمایند و بنابراین می توان استفاده از آنها را یک گام مفید برای کاهش وزن در نظر گرفت.</p>
      <p>به همین دلیل است که برای مثال چای زنجبیل، نوشیدنی بسیار محبوبی در بین افرادی است که می خواهند وزن کم کنند. این چای شامل ترکیبات ارزشمندی است که باعث افزایش سلامت بدن شما شده و به افزایش سم زدایی بدن نیز کمک می کند.</p>
      <p>یکی از مواد اختیاری این نوشیدنی که آن هم دارای اثر سم زدایی است، عسل خام می باشد. من دوست دارم عسل خام طبیعی را به بسیاری از نوشیدنی های سم زدایم اضافه کنم و آن را در دستور العمل کوکی هایم بگنجانم زیرا این ماده یک شیرین کننده طبیعی سرشار از مواد مغذی است که خاصیت سم زدایی هم دارد.</p>
      <p>این ماده ی طبیعی باعث می شود که نوشیدنیتان اندکی شیرین شود و در عین حال بدن شما نیز با انواع آنتی اکسیدان ها تغذیه خواهد شد.</p>
      <p>
        <b>حقایقی در مورد مزایای تغذیه ای گنجاندن نوشیدنی های سم زدا در رژیم غذایی</b>
      </p>
      <p>یک لیوان از نوشیدنی سم زدایی که من دستور العملش را در اختیار شما گذاشتم تقریبا حاوی عناصر مفید زیر می باشد:</p>
      <p>    ۴۸ کالری<br/>    ۰.۵ گرم پروتئین<br/>    ۰.۴ گرم چربی<br/>    ۱۱ گرم کربوهیدرات<br/>    ۱.۲ گرم فیبر<br/>    ۶ گرم قند<br/>    ۰.۸ میلی گرم منگنز (۴۷ درصد DV)<br/>    ۷۵۳ واحد ویتامین A (۳۲ درصد DV)<br/>    ۱۳.۳ میلی گرم ویتامین C ( ۱۸ درصد DV)<br/>    ۰.۰۷ میلی گرم ویتامین B۶ ( ۶ درصد DV)<br/>    ۰.۶ میلی گرم ویتامین E ( ۴ درصد DV)<br/>    ۰.۶ میلی گرم آهن (۴ درصد DV)<br/>    ۰.۳ میلی گرم ویتامین B۳ ( ۳ درصد DV)<br/>    ۱۰ میلی گرم منیزیم (۳ درصد DV)<br/>    ۱۲۰ میلی گرم پتاسیم (۳ درصد DV)<br/>    ۰.۰۲ میلیگرم مس (۳ درصد DV)</p>
      <p>
        <b>چگونه نوشیدنی سم زدای مرموز خود را تهیه کنیم؟</b>
      </p>
      <p>اولین گام در تهیه چنین نوشیدنی های سم زدایی این است که ۱۲ تا ۱۶ اونس آب را گرم کنیم.</p>
      <p>پس از آنکه آب را گرم نمودید تمام کاری که باید انجام دهید این است که مواد تشکیل دهنده خود را به آب گرم اضافه کنید. با اضافه کردن ۲ قاشق غذاخوری سرکه سیب به آب گرم کار خود را شروع کنید.</p>
      <p>پس از آن یک دوم تا ۱ قاشق چای خوری زنجبیل آسیاب شده، یک چهارم قاشق چای خوری دارچین و یک قاشق غذاخوری فلفل کاین را به معجونتان اضافه نمایید.</p>
      <p>دو ماده آخری که باید به معجونتان اضافه کنید عبارتند از ۲ قاشق غذاخوری آب لیمو و ۱ قاشق چای خوری عسل خام محلی که البته استفاده از آن کاملا اختیاری است، اما شیرینی اندکی را به نوشیدنی شما اضافه خواهد کرد که باعث می شود طعمش دلپذیرتر باشد.</p>
      <p>در پایان کافی است این مواد را با هم مخلوط کنید و نوشیدنی سم زدایی را آماده کنید که نه تنها از نوشیدنش لذت خواهید برد بلکه بدن خود را نیز با استفاده از آن کاملا تمیز و پاکیزه خواهید کرد. من دوست دارم این نوشیدنی را زمانی میل کنم که هنوز گرم است، اما شما می توانید آن را در هر دمایی که دوست دارید بنوشید.</p>
      <p>برای داشتن اثر سم زدایی بیشتر، من توصیه می کنم که این نوشیدنی سم زدا را چیزی در حدود سه بار در روز و تقریبا ۲۰ دقیقه قبل از هر وعده ی غذایی برای مدت دو هفته مصرف کنید تا سموم بدنتان کاملا از بین بروند و بدنتان به طور کامل تصفیه شود.</p>
      <p>اگر شما به دنبال یک روش سریع و آسان برای تمیز کردن و پاکسازی بدن خود و افزایش انرژی نهفته درونیتان هستید، این نوشیدنی را یک بار در روز قبل از صبحانه یا ناهار میل نمایید تا شاهد اثرات شگفت انگیزش باشید.</p>
      <p>البته شما ممکن است فکر کنید که این نوشیدنی تنها بر روی روده و یا سیستم گوارشی تان تاثیر می گذارد، اما در واقعیت تاثیرات این نوشیدنی می تواند فراتر از این چیزها باشد.</p>
      <p>منبع: مجله سلامت</p>
    </article>
  </body>
</html>