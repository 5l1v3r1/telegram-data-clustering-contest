<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-mocks-parade-of-opposition-mlas.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T23:41:00+00:00"/>
    <meta property="og:title" content="'നടന്നത് മഹാ വികാസ് അഘാഡിയുടെ തിരിച്ചറിയല്‍ പരേഡ്'; ശിവസേന-എന്‍.സി.പി-കോണ്‍ഗ്രസ് സഖ്യത്തിന്റെ രാഷ്ട്രീയ നീക്കത്തെ പരിഹസിച്ച് ബി.ജെ.പി"/>
    <meta property="og:description" content="Bjp Maharashtra Maharashtra Vikas Aghadi National News India മുംബൈ: മഹാരാഷ്ട്രയില്‍ ശക്തി തെളിയിച്ച് ശിവസേന-എന്‍.സി.പി-കോണ്‍ഗ്രസ് സഖ്യം നടത്തിയ നീക്കത്തെ പരിഹസിച്ച് ബി.ജെ"/>
  </head>
  <body>
    <article>
      <h1>'നടന്നത് മഹാ വികാസ് അഘാഡിയുടെ തിരിച്ചറിയല്‍ പരേഡ്'; ശിവസേന-എന്‍.സി.പി-കോണ്‍ഗ്രസ് സഖ്യത്തിന്റെ രാഷ്ട്രീയ നീക്കത്തെ പരിഹസിച്ച് ബി.ജെ.പി</h1>
      <address><time datetime="2019-11-25T23:41:00+00:00">25 Nov 2019, 23:41</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ശക്തി തെളിയിച്ച് ശിവസേന-എന്‍.സി.പി-കോണ്‍ഗ്രസ് സഖ്യം നടത്തിയ നീക്കത്തെ പരിഹസിച്ച് ബി.ജെ.പി. മൂന്ന് പാര്‍ട്ടികളുടെയും തിരിച്ചറിയല്‍ പരേഡാണ് മുംബൈ ഗ്രാന്റ് ഹയാട്ടില്‍ നടന്നതെന്ന് മുന്‍ മന്ത്രിയും ബി.ജെ.പി നേതാവുമായ ആഷിഷ് ഷെലര്‍ പറഞ്ഞു.</p>
      <p>ജനാധിപത്യത്തിനും സംസ്ഥാനത്തെ ജനങ്ങള്‍ക്കും നേരെ സഖ്യം നടത്തിയ ക്രൂരമായ തമാശയാണ് ഇതെന്നും ഷെലര്‍ അഭിപ്രായപ്പെട്ടു. വിശ്വാസ വോട്ടെടുപ്പില്‍ ബി.ജെ.പി ഫോട്ടോഫിനിഷില്‍ വിജയിക്കുമെന്നും അദ്ദേഹം കൂട്ടിച്ചേര്‍ത്തു.</p>
      <related>
        <a href="https://www.doolnews.com/submitted-letter-of-support-of-sp-for-shiv-sena-ncp-cong-alliance-abu-azmi.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇന്ന് വൈകീട്ട് ഏഴുമണിക്കാണ് ശിവസേന-എന്‍.സി.പി-കോണ്‍ഗ്രസ് സഖ്യം തങ്ങളുടെ 162 എം.എല്‍.എമാരെ അണിനിരത്തി ശക്തി തെളിയിച്ചത്. മൂന്ന് പാര്‍ട്ടികളുടെയും പ്രമുഖ നേതാക്കളും യോഗത്തില്‍ പങ്കെടുത്തിരുന്നു.</p>
      <p>ബി.ജെ.പിക്ക് ഗുണകരമാകുന്നതെന്നും തങ്ങള്‍ ചെയ്യില്ലെന്ന് യോഗത്തില്‍ എം.എല്‍.എമാര്‍ പ്രതിജ്ഞ ചെയ്തു.</p>
      <p>യോഗത്തിന് പിന്നാലെ സഖ്യത്തിന് പിന്തുണ പ്രഖ്യാപിച്ച് അഖിലേഷ് യാദവിന്റെ സമാജ് വാദി പാര്‍ട്ടിയും രംഗത്തെത്തി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/hNz565mBqJw" width="500" height="281" data-service="Youtube" scrolling="no"/>
      </figure>
    </article>
  </body>
</html>