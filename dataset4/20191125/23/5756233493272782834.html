<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623405/%D8%B1%D9%88%D8%B3%DB%8C%D9%87-%D9%BE%DB%8C%D8%B4%D8%B1%D9%81%D8%AA%D9%87%E2%80%8C%D8%AA%D8%B1%DB%8C%D9%86-%D8%B2%DB%8C%D8%B1%D8%AF%D8%B1%DB%8C%D8%A7%DB%8C%DB%8C-%D8%AF%DB%8C%D8%B2%D9%84%DB%8C-%D8%AE%D9%88%D8%AF-%D8%B1%D8%A7-%D8%A8%D9%87-%D8%A2%D8%A8-%D8%A7%D9%86%D8%AF%D8%A7%D8%AE%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T23:51:00+00:00"/>
    <meta property="og:title" content="روسیه پیشرفته‌ترین زیردریایی دیزلی خود را به آب انداخت"/>
    <meta property="og:description" content=" روسیه یشرفته‌ترین زیردریایی دیزلی برقی خود به نام پتروپاولوفسک کامچاتسکی را به آب انداخت که به دلیل بی‌ صدا بودن امکان شناسایی آن بسیار دشوار است."/>
  </head>
  <body>
    <article>
      <h1>روسیه پیشرفته‌ترین زیردریایی دیزلی خود را به آب انداخت</h1>
      <address>
        <time datetime="2019-11-25T23:51:00+00:00">25 Nov 2019, 23:51</time>
      </address>
      <p>
        <i> روسیه یشرفته‌ترین زیردریایی دیزلی برقی خود به نام پتروپاولوفسک کامچاتسکی را به آب انداخت که به دلیل بی‌ صدا بودن امکان شناسایی آن بسیار دشوار است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش وزارت دفاع روسیه، زیردریایی «پتروپاولوفسک کامچاتسکی» که بر اساس طرح «وارشاویانکا» ساخته شده است، طی مراسمی در سن‌پترزبورگ به آب انداخته شد.</p>
      <p>این زیردریایی در کارخانه کشتی سازی «آدمیرالتیسکی ورفی» ساخته شده است و روسها دو سال روی آن کار کردند.</p>
      <figure>
        <img src="https://aftabnews.ir/files/fa/news/1398/9/4/363745_898.jpg"/>
      </figure>
      <p>زیردریایی پتروپاولوفسک کامچاتسکی به دستور دریادار نیکلای یومنوف فرمانده نیروی دریایی روسیه ساخته شده است و به ناوگان اقیانوس آرام این کشور داده شده است.</p>
      <p>این زیردریایی به موشک‌های کروز مجهز است که بردی حدود یک هزار و 500 کیلومتر دارند و پیشرفته ترین موشک های هدایت شونده روسیه به حساب می‌آیند.</p>
      <p>روسیه در سال‌های اخیر چند فروند زیردریایی برقی دیزلی از نوع طرح وارشاویانکا به آب انداخته که به ناوگان‌های این کشور در دریای بالتیک و سیاه داده شده است.</p>
      <p>زیردریایی‌هایی از نوع وارشاویانکا در زیر آب 17 گره دریایی و در سطح آب 20 گره دریایی سرعت دارند و دارای 50 خدمه هستند و می‌توانند 45 روز زیر آب بمانند.</p>
      <p>صابحنظران معتقدند تحویل زیردریایی‌های جدید از نوع وارشاویانکا به ناوگان روسیه نشانه توجه مسکو به تقویت ناوگان خود با توجه به حضور دائم ناوهای آمریکایی و کشورهای دیگر عضو ناتو در آب‌های پیرامون این کشور بویژه در دریای سیاه، بالتیک و اقیانوس آرام است.</p>
      <p>در سال‌های اخیر براثر بحران اوکراین روابط روسیه با کشورهای عضو ناتو سرد و پرتنش شده و سازمان پیمان آتلانتیک شمالی (ناتو) به طور دائم چند ناو یا ناوچه در دریای سیاه مستقر کرده و آمریکا نیز در اقیانوس آرام ناوگان خود را تقویت کرده است.</p>
    </article>
  </body>
</html>