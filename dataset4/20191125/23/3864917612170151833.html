<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2825247-mancester-siti-sahtar-tekstova-translacia-sogodni-na-ukrinformi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T23:29:00+00:00"/>
    <meta property="og:title" content="&quot;Манчестер Сіті&quot; - &quot;Шахтар&quot;: текстова трансляція - сьогодні на Укрінформі"/>
    <meta property="og:description" content="Футболісти донецького &quot;Шахтаря&quot; сьогодні, 26 листопада, проведуть передостанній, п'ятий матч у груповому турнірі Ліги чемпіонів УЄФА-2019/2020, в якому на виїзді зустрінуться з англійським клубом &quot;Манчестер Сіті&quot;."/>
  </head>
  <body>
    <article>
      <h1>"Манчестер Сіті" - "Шахтар": текстова трансляція - сьогодні на Укрінформі</h1>
      <h2>Футболісти донецького "Шахтаря" сьогодні, 26 листопада, проведуть передостанній, п'ятий матч у груповому турнірі Ліги чемпіонів УЄФА-2019/2020, в якому на виїзді зустрінуться з англійським клубом "Манчестер Сіті".</h2>
      <address>
        <time datetime="2019-11-25T23:29:00+00:00">25 Nov 2019, 23:29</time>
      </address>
      <p>Гру, яка почнеться о 22.00 на стадіоні "Етіхад", покаже телеканал "Футбол 1". Текстова трансляція поєдинку - на сайті Укрінформу.</p>
      <p>У першому турі "Шахтар" в Харкові програв "Манчестер Сіті" - 0:3.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2825161-kastru-sahtar-sukatime-slahi-do-vorit-mancester-siti.html">Каштру: "Шахтар" шукатиме шляхи до воріт "Манчестер Сіті"</a>
      </blockquote>
      <p>"Шахтар" і "Манчестер Сіті" потрапили в одну групу третій сезон поспіль. Шляхи команд вперше перетнулися на груповому етапі Ліги чемпіонів-2017/18. Обидва клуби здобули перемоги на своєму полі: "містяни" виграли матч другого туру - 2:0, "гірники" в заключному турі - 2:1. У сезоні 2018/19 "Сіті" виграв у Харкові 3:0 і 6:0 - у Манчестері.</p>
      <p>"Шахтар" за останні вісім виступів на груповому етапі Ліги чемпіонів чотири рази виходив з групи. У минулому сезоні "гірники" не потрапили до 1/8 фіналу. "Манчестер Сіті" у свою чергу може вийти у плей-офф сьомий сезон поспіль.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2824990-nastavnik-man-siti-ociniv-stan-zdorova-zincenka-pered-matcem-iz-sahtarem.html">Наставник “Ман Сіті” оцінив стан здоров’я Зінченка перед матчем із “Шахтарем”</a>
      </blockquote>
      <p>У паралельному матчі групи <b>С</b> італійська "Аталанта" у Мілані зійдеться з чемпіоном Хорватії загребським "Динамо".</p>
      <p>Турнірне становище після 4-х турів: "Манчестер Сіті" - 10 очок, "Шахтар" - 5, "Динамо" (З) - 5, "Аталанта" - 1.</p>
    </article>
  </body>
</html>