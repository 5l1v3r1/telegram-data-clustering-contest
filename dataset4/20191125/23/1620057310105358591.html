<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/politics/01/232224"/>
    <meta property="og:site_name" content="Tamilwin"/>
    <meta property="article:published_time" content="2019-11-25T23:33:22+00:00"/>
    <meta property="og:title" content="தமிழ் மக்களை ஏமாற்றும் கூட்டமைப்பு! ஜனாதிபதியின் அழைப்பிற்கு பாராட்டு"/>
    <meta property="og:description" content="கோட்டாபய ராஜபக்ஷ தொடர்பில் தமிழ் தேசிய."/>
  </head>
  <body>
    <article>
      <h1>தமிழ் மக்களை ஏமாற்றும் கூட்டமைப்பு! ஜனாதிபதியின் அழைப்பிற்கு பாராட்டு</h1>
      <address><time datetime="2019-11-25T23:33:22+00:00">25 Nov 2019, 23:33</time> by <a rel="author">Murali, Manoshankar</a></address>
      <p>கோட்டாபய ராஜபக்ஷ தொடர்பில் தமிழ் தேசிய கூட்டமைப்பு மற்றும் முஸ்லிம் கட்சிகள் பொய் அச்சத்தை ஏற்படுத்தி மேற்கொண்ட பிரசாரம் காரணமாகவே வடக்கு கிழக்கில் எதிர்பார்த்த வாக்குகளை பெற்றுக்கொள்ள முடியாமல்போனது.</p>
      <p>இந்நிலையில், தமிழ் மக்கள் தமிழ் தேசிய கூட்டமைப்பின் பொய் பிரசாரத்தில் மீண்டும் ஏமாந்துள்ளனர் என லங்கா சமசமாஜ கட்சியின் தலைவரும் முன்னாள் அமைச்சருமான திஸ்ஸ விதாரண தெரிவித்தார்.</p>
      <p>கொழும்பில் இன்று இடம்பெற்ற செய்தியாளர் சந்திப்பில் கலந்துகொண்டு பேசிய அவர் இதனை கூறியுள்ளார். தொடர்ந்தும் கருத்து வெளியிட்டுள்ள அவர்,</p>
      <p>“வடக்கில் வரதராஜ பெருமாள் எங்களுடன் இணைந்து செயற்பட்டு தமிழ் மக்களுக்கு உண்மை நிலவரத்தை தெரிவித்துவந்திருந்தார். மக்களும் வரதராஜ பெருமாளுடன் இணைந்துசெயற்பட முன்வந்திருந்தனர்.</p>
      <p>ஆனால் இறுதி கட்டத்தில் வரதராஜ பெருமாள் தொடர்பாக இட்டுக்கட்டப்பட்ட செய்தியொன்றை திரைப்படமாக இயற்றி அதனை மக்கள் மத்தியில் வெளிப்படுத்தி மக்களை திசை திருப்பியிருந்தனர்.</p>
      <p>என்றாலும் ஜனாதிபதி கோட்டபயா ராஜபக்ஷ, தனக்கு வாக்களிக்காவிட்டாலும் அந்த மக்களையும் இணைத்துக்கொண்டு தனது வேலைத்திட்டங்களை முன்னுக்கு கொண்டுசெல்வதாக தெரிவித்தருக்கின்றார்.</p>
      <p>அத்துடன் இந்த பயணத்தில் சிறுபான்மை மக்கள் இணைந்துகொள்ளவேண்டும் என்று ஜனாதிபதி அழைப்பு விடுத்திருப்பது பாராட்டத்தக்கதாகும்” என்றும் அவர் கூறினார்.</p>
    </article>
  </body>
</html>