<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715181-andras-pethane-otan-ton-egleipse-o-skylos-toy.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T23:00:00+00:00"/>
    <meta property="og:title" content="Άνδρας πέθανε ... όταν τον έγλειψε ο σκύλος του"/>
    <meta property="og:description" content="Ένας 63χρονος άνδρας πέθανε στο νοσοκομείο, από πολλαπλή οργανική κατάρρευση, καθώς προσβλήθηκε από ένα εξαιρετικά σπάνιο βακτήριο, όταν τον έγλειψε ο σκύλος του. Ο Γερμανός άνδρας"/>
  </head>
  <body>
    <article>
      <h1>Άνδρας πέθανε ... όταν τον έγλειψε ο σκύλος του</h1>
      <address>
        <time datetime="2019-11-25T23:00:00+00:00">25 Nov 2019, 23:00</time>
      </address>
      <p>Ένας 63χρονος άνδρας πέθανε στο νοσοκομείο, από πολλαπλή οργανική κατάρρευση, καθώς προσβλήθηκε από ένα εξαιρετικά σπάνιο βακτήριο, όταν τον έγλειψε ο σκύλος του.</p>
      <p>Ο Γερμανός άνδρας μεταφέρθηκε στο νοσοκομείο όταν άρχισε να έχει επίμονα συμπτώματα σαν γρίπης και κόκκινα σημάδια στο πρόσωπο και το σώμα.</p>
      <p>Οι γιατροί έντρομοι διαπίστωσαν ότι ο άνδρας παρουσίαζε συμπτώματα σήψης και γάγγραινας και στα τέσσερα άκρα, καθώς και σοβαρές δυσλειτουργίες στα νεφρά, το ήπαρ και τον εγκέφαλο.</p>
      <figure>
        <img src="http://www.topontiki.gr/sites/default/files/sitefiles_2019-11/dog_lick_2.jpg"/>
      </figure>
      <p>Αιματολογικές εξετάσεις αποκάλυψαν στον οργανισμό του άτυχου άνδρα το βακτήριο Capnocytophaga canimorsus που εντοπίζεται στο στόμα σκύλων και γατιών.</p>
      <figure>
        <img src="http://www.topontiki.gr/sites/default/files/sitefiles_2019-11/dog_lick_1.jpg"/>
      </figure>
      <p>Το εντυπωσιακό είναι ότι η μετάδοση του βακτηρίου στον άνθρωπο είναι σπάνια και συνήθως γίνεται με δάγκωμα, ωστόσο ο άτυχος άνδρας απλώς είχε λάβει γλείψιμο από τον σκύλο του, δηλαδή μια ακόμα πιο σπάνια μέθοδο μετάδοσης.</p>
      <p>Οι γιατροί εικάζουν ότι το βακτήριο μεταδόθηκε στον άτυχο άνδρα όταν το σκυλί του έγλειψε κάποια ανοιχτή πληγή.</p>
      <p>Σημειώνεται ότι το βακτήριο είναι θανατηφόρο στο 25% των περιπτώσεων προσβολής και είναι ιδιαίτερα επικίνδυνο για άτομα με πρόβλημα στο ανοσοποιητικό σύστημα, άτομα χωρίς σπλήνα ή άτομα με πρόβλημα αλκοολισμού.</p>
      <p>Οι γιατροί τονίζουν ότι η περίπτωση του άτυχου άνδρα είναι πολύ σπάνια και ότι το βακτήριο είναι μέρος της κανονικής χλωρίδας του στόματος των σκυλιών.</p>
      <p>Πηγή: <a href="https://edition.cnn.com/2019/11/25/health/dog-lick-death-germany-scli-intl-grm/index.html">cnn.com</a></p>
    </article>
  </body>
</html>