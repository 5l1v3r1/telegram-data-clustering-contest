<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/ekonomija/171246/sinisa-mali-opterecenje-plata-kao"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T23:50:00+00:00"/>
    <meta property="og:title" content="Siniša Mali: Opterećenje plata je kao u EU"/>
    <meta property="og:description" content="Ministar finansija Siniša Mali izjavio je juče da će Vlada i u 2020. smanjiti poresko opterećenje neto zarada za dodatni jedan procenat i istakao da nije tačno da je kod nas to opterećenje preveliko, pošto je na nivou proseka zemalja EU."/>
  </head>
  <body>
    <article>
      <h1>Siniša Mali: Opterećenje plata je kao u EU</h1>
      <h2>Ministar finansija Siniša Mali izjavio je juče da će Vlada i u 2020. smanjiti poresko opterećenje neto zarada za dodatni jedan procenat i istakao da nije tačno da je kod nas to opterećenje preveliko, pošto je na nivou proseka zemalja EU.</h2>
      <address><time datetime="2019-11-25T23:50:00+00:00">25 Nov 2019, 23:50</time> by <a rel="author">Kurir, Republika</a></address>
      <p>- Smanjujemo poreze i doprinose na zarade iz godine u godinu. Kada je to bilo da se oni smanjuju ovom brzinom, zato je za jedan odsto iz godine u godinu - rekao je Mali tokom rasprave o predlogu budžeta za 2020. godinu i istakao da to smanjenje podstiče razvoj privrede.</p>
      <p>Napominje, ipak, da se u svetu nigde to ne gleda kao kod nas, kao na bruto i neto zaradu, već se to naziva „klin“, odnosno tax wedge.</p>
      <p>- U Srbiji je trenutno 38,4 odsto opterećenje na neto zaradu, kada se pogleda bruto u odnosu neto, i mi smo tu na samom proseku 28 zemalja članica EU, kojima taj odnos iznosi 38,2 odsto - naglasio je Mali.</p>
    </article>
  </body>
</html>