<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/26/Ung-mann-kj%C3%B8rt-til-sykehus-etter-frontulykke-i-Tr%C3%B8ndelag-20476824.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T23:21:31+00:00"/>
    <meta property="og:title" content="Ung mann kjørt til sykehus etter frontulykke i Trøndelag"/>
    <meta property="og:description" content="En ung mann er kjørt til sykehus med ukjent skadeomfang etter en frontkollisjon på E6 på Ler i Trøndelag. E6 er sperret inntil videre."/>
  </head>
  <body>
    <article>
      <h1>Ung mann kjørt til sykehus etter frontulykke i Trøndelag</h1>
      <address><time datetime="2019-11-25T23:21:31+00:00">25 Nov 2019, 23:21</time> by <a rel="author">(NTB) NTB</a></address>
      <p>En ung mann er kjørt til sykehus med ukjent skadeomfang etter en frontkollisjon på E6 på Ler i Trøndelag. E6 er sperret inntil videre.</p>
      <aside><a href="https://www.adressa.no/nyheter/innenriks/2019/11/26/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/26/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/26/javascript:void(0);">Del denne artikkelen på e-post</a></aside>
      <p>Politiet fikk melding om ulykken i Melhus kommune klokken 23.08.</p>
      <p>En personbil kolliderte med en større bil på E6. Det er ifølge politiet store materielle skader. Sjåføren av den store bilen er ikke skadd.</p>
      <p>– En ung mann er tatt hånd om av helse. Utover det kjenner jeg ikke til noe mer, sier operasjonsleder Frank Brevik i Trøndelag politidistrikt til NTB.</p>
      <p>Pårørende til den skadde som er sendt til sykehus, er varslet.</p>
      <p>Statens vegvesens ulykkesgruppe er på vei til stedet. Politiet skal foreta tekniske undersøkelser på stedet.</p>
      <p>(©NTB)</p>
    </article>
  </body>
</html>