<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/svenska-blir-toppchef-i-amerikanskt-jattebolag/"/>
    <meta property="og:site_name" content="DN.SE"/>
    <meta property="article:published_time" content="2019-11-25T23:19:10+00:00"/>
    <meta property="og:title" content="Svenska blir toppchef i amerikanskt jättebolag"/>
    <meta property="og:description" content="Svenska Carolina Dybeck Happe blir ny finansdirektör på amerikanska industrijätten General Electric."/>
  </head>
  <body>
    <article>
      <h1>Svenska blir toppchef i amerikanskt jättebolag</h1>
      <address><time datetime="2019-11-25T23:19:10+00:00">25 Nov 2019, 23:19</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Svenska Carolina Dybeck Happe blir ny finansdirektör på amerikanska industrijätten General Electric. I början av nästa år lämnar hon motsvarande jobb på danska rederiet AP Møller-Mærsk, rapporterar Reuters.</b>
      </p>
      <p>General Electric dras med ekonomiska svårigheter, bland annat till följd av att bolaget tillverkat motorn till Boeing 737 Max, ett plan som fått flygförbud efter två allvarliga dödsolyckor. Nu hoppas företagets vd Larry Culp att Dybeck Happe ska kunna vända siffrorna. För Dagens industri beskriver han henne som ”strategisk vad gäller kapitaltilldelning”:</p>
      <p>– Hon har en stark bakgrund av att driva fram resultat i en decentraliserad miljö – egenskaper som väger tungt sett till de utmaningar GE står inför, säger Culp till tidningen.</p>
      <p><b>Enligt analytiker vid </b>storbanken Barclays är Carolina Dybeck Happes erfarenheter från att ha minskat Maersks utgifter troligen en av anledningarna till att hon har rekryterats till GE. De tror att hennes främsta uppgift blir att förbättra marginalerna och öka företagets kassaflöde.</p>
    </article>
  </body>
</html>