<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905235/ontslag-van-brys-leidt-tot-verontwaardiging-spierballengerol-van-de-japanners-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T23:43:00+00:00"/>
    <meta property="og:title" content="Brys krijgt steun: &quot;Typisch Belgisch: de verwachtingen lagen veel te hoog&quot;"/>
    <meta property="og:description" content="Sint-Truiden greep maandagavond drastisch in: Marc Brys werd, samen met zijn volledige trainersstaf, per direct aan de kant geschoven. STVV staat momenteel elfde met achttien punten, wat blijkbaar (ruim) ontoereikend is voor de Japanse eigenaars van de club. Het panel van Extra Time spreekt alvast schande over de beslissing."/>
  </head>
  <body>
    <article>
      <h1>Brys krijgt steun: "Typisch Belgisch: de verwachtingen lagen veel te hoog"</h1>
      <address>
        <time datetime="2019-11-25T23:43:00+00:00">25 Nov 2019, 23:43</time>
      </address>
      <p>
        <b>Sint-Truiden greep maandagavond drastisch in: Marc Brys werd, samen met zijn volledige trainersstaf, per direct aan de kant geschoven. STVV staat momenteel elfde met achttien punten, wat blijkbaar (ruim) ontoereikend is voor de Japanse eigenaars van de club. Het panel van Extra Time spreekt alvast schande over de beslissing.</b>
      </p>
      <p>Eerder gaf Peter Vandenbempt al aan <a href="https://www.voetbalprimeur.be/nieuws/905201/-het-is-duidelijk-dat-brys-wou-dat-iedereen-wist-dat-hij-met-genk-gepraat-had-.html?utm_source=doorlink&amp;utm_medium=doorlink&amp;utm_campaign=%2F">dat hij vermoedde dat Brys zichzelf naar de uitgang wilde werken door uitdrukkelijk in te gaan op zijn geflirt met KRC Genk</a>. "Ik heb misschien al meteen een antwoord gekregen op mijn vraag", pikt Vandenbempt nu in bij <a href="https://sporza.be/nl/2019/11/25/extra-time-over-ontslag-brys/"><i>Extra Time</i></a>. "Hij wist toen al dat het voorbij was. Maar ik vind het ronduit belachelijk. Dit is gewoon spierenballengerol van de Japanners, die heel eergierig zijn."</p>
      <aside>Lees meer<br/><a href="https://www.voetbalprimeur.be/nieuws/905228/-stvv-neemt-ingrijpende-beslissing-en-ontslaat-trainer-brys-.html?itm_source=www.voetbalprimeur.be&amp;itm_medium=highlighted-content">OFFICIEEL: STVV neemt ingrijpende beslissing en ontslaat trainer Brys</a></aside>
      <p>Ook collega-analist Arnar Vidarsson is verontwaardigd. "Dit is typisch Belgisch", zucht de IJslander. "Hoe goed hebben zij daar niet gewerkt? "De Japanners vonden wellicht dat de groep waar Brys nu mee moest werken even goed was als die van vorig seizoen en ze dus weer voor Play-Off konden strijden. Daar begint het al mee: de verwachtingen waren veel te hoog."</p>
      <p>Vorig seizoen was STVV één van de revelaties van het seizoen. Met erg knap voetbal speelden de <i>Kanaries </i>tot op de slotspeeldag mee om de knikkers voor Play-Off 1. Uiteindelijk lukte dat net niet. De Japanse eigenaars van STVV willen echter zo snel mogelijk in die top-zes geraken. Dat lijkt dit seizoen niet meer te zullen lukken.</p>
    </article>
  </body>
</html>