<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743434"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T23:00:00+00:00"/>
    <meta property="og:title" content="เช็กดวงประจำวันที่ 26 พฤศจิกายน 2562"/>
    <meta property="og:description" content="สุริยคติกาล วันที่ 26 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอังคาร แรม 15 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.23 น. เที่ยงจริง เวลา 12.05 น."/>
  </head>
  <body>
    <article>
      <h1>เช็กดวงประจำวันที่ 26 พฤศจิกายน 2562</h1>
      <address>
        <time datetime="2019-11-25T23:00:00+00:00">25 Nov 2019, 23:00</time>
      </address>
      <p>
        <b>สุริยคติกาล วันที่ 26 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอังคาร แรม 15 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.23 น. เที่ยงจริง เวลา 12.05 น.</b>
      </p>
      <p><i><b>สุริยคติกาล </b></i>วันที่ 26 พฤศจิกายน พ.ศ. 2562 ค.ศ. 2019 <i><b>จันทรคติกาล</b></i> ตรงกับวันอังคาร แรม 15 ค่ำ เดือน 12 ปีกุน เอกศก จุลศักราช 1381 <i><b>อาทิตย์</b></i><i><b>อุทัย </b></i>เวลา 06.23 น. <i><b>เที่ยงจริง</b></i> เวลา 12.05 น. <i><b>อาทิตย์ตก </b></i>เวลา 17.47 น. <i><b>จันทร์ขึ้น</b></i> เวลา 18.14 น.<br/><br/><i><b>วันนี้ </b></i>เวลา 00.00-09.30 น. ดาวจันทร์ (2) เสวยวิสาขานักษัตรฤกษ์ที่ 16 ประกอบด้วยเพชฌฆาตแห่งฤกษ์ เพชฌฆาต แปลว่า ผู้ฆ่า ทำการเพื่อให้สิ่งที่เข้ามาพ่ายแพ้ ข่มขวัญ น่ายำเกรง มีความขลังและศักดิ์สิทธิ์ เวลา 09.31-24.00 น. ดาวจันทร์ (2)โคจรไปเสวยอนุราชนักษัตรฤกษ์ที่ 17 ประกอบด้วยราชาแห่งฤกษ์ ราชา แปลว่า พระเจ้าแผ่นดิน เป็นฤกษ์ที่ดี มีความมั่นคงเข้มแข็ง โอ่อ่า ยิ่งใหญ่ ไพศาล มีคนยกย่องสรรเสริญ โดยเฉพาะกิจของผู้ใหญ่ ผู้นำ เวลา 00.00-24.00 น.-ห้ามทำการมงคล ทิศที่เป็นมงคล-ทิศประจิม (ตะวันตก) เป็นศรี(5) ทิศอัปมงคล-ทิศบูรพา(ตะวันออก) เป็นกาลี(2) สีประจำวัน-สีชมพู (3) สีสิริมงคล-สีเหลือง น้ำตาล (5) สีอัปมงคล-สีขาว งาช้าง (2) ราศีที่ดาวศรีสถิต-ราศีธนู (ดาว 5) ราศีที่ดาวกาลีสถิต-ราศีพิจิก (ดาว 2)<br/><br/><i><b>เกิดวันนี้ เด็กชาย</b></i> เป็นคนรักครอบครัว ชอบการศึกษาหาความรู้ มีจิตใจที่เข้มแข็ง กล้าหาญ มีน้ำใจดี แต่ใจร้อนฉุนเฉียว คล่องแคล่ว ชอบอาสาเจ้านาย เป็นทหารตำรวจช่างเทคโนโลยีดี ผู้ใหญ่เมตตา เป็นที่พึ่งของพ่อแม่ <i><b>เด็กหญิง </b></i>มีหน้าตาดี เฉลียวฉลาดไหวพริบปฏิภาณดี ขยันหมั่นเพียร จะมีความสุขสบายดี เป็นคนมีจิตใจดี จิตใจสูง เป็นนักสู้ เอาชนะอุปสรรคได้ มีผู้ให้ความเมตตาเกื้อหนุน อนาคตมีความเจริญรุ่งเรือง มีชื่อเสียง หลักฐานมั่นคง</p>
      <figure>
        <img src="https://www.dailynews.co.th/admin/upload/20191125/news_uzvojCOvzl103104_533.jpg?v=201911260611?v=8270"/>
      </figure>
      <p><i><b>เกิดวันอาทิตย์ </b></i>การเงินมีการหมุน เวียนดีขึ้น จะมีรายได้พิเศษเข้ามาหลายทาง แต่รายจ่ายก็เพิ่มขึ้นเช่นกัน เป็นรายจ่ายฉุกเฉินชนิดที่คาดไม่ถึง การลงทุนและการสำรองจ่ายควรจะพิจารณาให้รอบคอบ จะมีรายได้จากผลงานที่ทำไว้เข้ามาเป็นระยะ ๆ การเจรจาติดต่อทางธุรกิจดำเนินไปได้ด้วยดี เงินทองถูกใช้ไปเพื่อรักษาสุขภาพ ได้คบหาสมาคมกับเพศตรงข้ามที่ถูกใจ จะได้รับของฝากของขวัญจากคนต่างถิ่น<br/><br/><i><b>เกิดวันจันทร์ </b></i>การงานประสบความสำเร็จตามที่ได้ตั้งใจไว้ มีโอกาสได้ศึกษาอบรมในระดับที่สูงขึ้น การตรงต่อเวลาและยอมรับในกฎระเบียบกติกาทำให้ประสบความสำเร็จ จะได้เพื่อนที่ถูกใจไว้คอยให้คำปรึกษาหารือ มีลาภผลจากการทำงานและจากการเสี่ยงโชค วิตกกังวลเรื่องญาติพี่น้องและเรื่องผลประโยชน์ จะได้สิ่งของต้องตาต้องใจ จะได้รับการยกย่องให้เป็นผู้นำ ได้ไปสักการะสิ่งศักดิ์สิทธิ์<br/><br/><i><b><mark>เกิดวันอังคาร</mark></b></i>จะได้รับความนิยมชมชอบจากผู้ใหญ่และเพื่อนร่วมงาน สามารถทำงานร่วมกับผู้อื่นได้ดี จะมีหุ้นส่วนที่ดี มีโอกาสได้ใช้ความรู้ความสามารถเหมาะสมกับตำแหน่งหน้าที่การงาน เงินทองถูกนำไปใช้ปรับปรุงกิจการงาน มีงานหลายอย่างมาให้ทำ จะได้สิ่งของเงินทอง การใช้จ่ายต้องระมัดระวังให้มาก ควรปรับความเข้าใจกับคนรอบข้างให้ดี<br/><br/><i><b>เกิดวันพุธ </b></i>การงานมีการเปลี่ยนแปลงไปในทางดีขึ้น มีความรับผิดชอบมากขึ้น เกิดการเดินทางเพราะตำแหน่งหน้าที่การงาน จะได้รับความนิยมชมชอบจากผู้ใหญ่และเพื่อนร่วมงาน คนรักมีการช่วยเหลือซึ่งกันและกัน มีโอกาสได้ร่วมงานสังคมสำคัญ ระวังจะเกิดศัตรูจากสาเหตุเล็กน้อย จะได้ลาภจากผู้ใหญ่และมิตรสหาย บริวารให้การสนับสนุน จะได้รางวัลของฝากของขวัญ มีเวลาน้อยที่จะให้กับคนรัก<br/><br/><i><b>เกิดวันพฤหัสบดี </b></i>ทรัพย์สินที่คิดว่าสูญเสียไปแล้วก็จะได้คืน การใช้จ่ายเงินช่วงนี้ไม่ควรฟุ่มเฟือย ควรรู้จักเก็บออมไว้บ้าง ปัญหาการทำงานสามารถแก้ไขได้ จะได้ลาภเป็นสิ่งของ รายจ่ายเพิ่มมากขึ้น อาชีพมีความเจริญก้าวหน้า มีความคิดเห็นขัดแย้งกับคนใกล้ตัว ควรรักษาสุขภาพให้ดี จะได้ปรับปรุงที่อยู่อาศัยให้ดีขึ้น ได้คบหาสมาคมผู้คนจำนวนมาก<br/><br/><i><b>เกิดวันศุกร์ </b></i>จะมีผู้ใหญ่ให้การสนับสนุน เมื่ออุปสรรคผ่านไปการงานจะดีขึ้น จะได้รับเงินส่วนแบ่งผลประโยชน์ เพื่อนฝูงจะนำโชคดีมาให้อย่างคาดไม่ถึง มีความกระตือรือร้นในการทำงานมากขึ้น บริวารจะให้ลาภ มีลาภผลรายได้มากขึ้นเป็นกอบเป็นกำ จะได้คบหาสมาคมกับคนต่างถิ่น ระวังดูแลรักษาสุขภาพให้ดี จะได้ลาภเป็นทรัพย์สินเงินทอง จะได้รับผลตอบแทนเป็นที่พอใจ<br/><br/><i><b>เกิดวันเสาร์ </b></i>จะมีการเดินทางเพราะตำแหน่งหน้าที่การงาน การงานประสบความสำเร็จ มักจะเป็นงานลับและเสี่ยงต่ออันตราย จึงควรรอบคอบในการทำงาน เพศตรงข้ามให้ลาภ งานเก่าที่คั่งค้างเป็นภาระที่หนักอึ้งที่ต้องแก้ไขให้จบลงโดยเร็ว มีงานใหม่ ๆ เข้ามาให้ทำ คนที่เคยมีปัญหาควรปรับความเข้าใจกัน การต่อสู้แข่งขันจะเสียเปรียบ.<br/><br/> </p>
    </article>
  </body>
</html>