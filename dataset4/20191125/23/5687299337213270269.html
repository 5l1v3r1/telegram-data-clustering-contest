<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/stoiczkow-pojawi-sie-przy-lazienkowskiej/75866"/>
    <meta property="og:site_name" content="Legia.Net"/>
    <meta property="article:published_time" content="2019-11-25T23:17:00+00:00"/>
    <meta property="og:title" content="Stoiczkow pojawi się przy Łazienkowskiej"/>
    <meta property="og:description" content="Christo Stoiczkow w środę pojawi się na stadionie przy Łazienkowskiej 3. Legenda FC Barcelony będzie promowała na obiekcie Legii swoją książkę."/>
  </head>
  <body>
    <article>
      <h1>Stoiczkow pojawi się przy Łazienkowskiej</h1>
      <address><time datetime="2019-11-25T23:17:00+00:00">25 Nov 2019, 23:17</time> by <a rel="author">Marcin Szymczyk</a></address>
      <p>
        <b>Christo Stoiczkow w środę pojawi się na stadionie przy Łazienkowskiej 3. Legenda FC Barcelony będzie promowała na obiekcie Legii swoją książkę.</b>
      </p>
      <p>Bułgarski piłkarz napisał w ostatnim czasie autobiografię. W 1990 roku Christo Stoiczkow zmienił CSKA Sofia na FC Barcelonę. Przez lata gry w Katalonii, laureat Złotej Piłki z 1994 roku stał się ikoną klubu. Potem występował m.in. w AC Parma, Al-Nassr czy Chicago Fire. </p>
      <p>Z <a href="https://legia.net/historia/przeciwnicy/FC%2520Barcelona">FC Barcelona</a>, Legia rywalizowała czterokrotnie, trzy razy przegrywając i raz remisując. Stoiczkow nie miał jednak okazji zmierzyć się z warszawskim klubem. </p>
      <figure>
        <iframe src="https://www.youtube.com/embed/nRN-Wc3heGY" width="560" height="315" data-service="Youtube" scrolling="no"/>
      </figure>
      <p>Bułgar pojawi się przy Łazienkowskiej w środę, by promować swoją książkę. Kilka tygodni temu na Legii gościł inny legendarny piłkarz, <b>Ronaldo</b>.</p>
    </article>
  </body>
</html>