<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/26/Politi-vokter-Rissa-skole-etter-nye-trusler-20476817.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T23:04:40+00:00"/>
    <meta property="og:title" content="Politi vokter Rissa-skole etter nye trusler"/>
    <meta property="og:description" content="En ny truende melding mot Åsly skole i Rissa kom mandag kveld, melder Fosna-Folket."/>
  </head>
  <body>
    <article>
      <h1>Politi vokter Rissa-skole etter nye trusler</h1>
      <address><time datetime="2019-11-25T23:04:40+00:00">25 Nov 2019, 23:04</time> by <a rel="author">Grete Holstad</a></address>
      <p>En ny truende melding mot Åsly skole i Rissa kom mandag kveld, melder Fosna-Folket.</p>
      <aside><a href="https://www.adressa.no/nyheter/trondelag/2019/11/26/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/26/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/26/javascript:void(0);">Del denne artikkelen på e-post</a></aside>
      <p><a href="https://www.fosna-folket.no/nyheter/2019/11/25/Ny-truende-melding-setter-inn-uniformert-politi-p%C3%A5-skolen-20476793.ece">Ifølge Fosna-Folket</a> har Indre Fosen kommune i samråd besluttet å holde skolen åpen. Uniformert politi vil være til stede på skolen for å ivareta sikkerheten til elever og ansatte.</p>
      <h3>Flere politidistrikt koblet inn</h3>
      <p>Fosna-Folket skriver også at det opplyses det om følgende:</p>
      <p>«Denne informasjonen er sendt ut til foresatte og ansatte per sms. Ledelsen ved Åsly skole sender ut ny informasjon til foresatte senest kl 14.00 tirsdag 26.11.</p>
      <p>Flere politidistrikt er koblet inn i saken. Kripos og Oslo politidistrikt har hovedansvar for etterforskningen og jobber bredt. Skolen samarbeider med lokalt politi.»</p>
      <h3>En rekke trusler</h3>
      <p>Også forrige uke ble det rettet trusselmeldinger mot Åsly skole. Onsdag kveld, natt til torsdag og i morgentimene torsdag ble flere trusselmeldinger rettet mot skolen.</p>
      <h3>Barne- og ungdomsskole</h3>
      <p>Fosna-Folket opplyser at kommunens psykososiale kriseteam har opprettet et telefonnummer der foreldre og elever kan ringe for støtte: 417 02 403.</p>
      <p>Åsly skole ligger i Rissa sentrum, og har klasser fra 1. til 10. trinn. Skolen har rundt 400 elever.</p>
    </article>
  </body>
</html>