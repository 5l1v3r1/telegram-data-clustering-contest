<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904187.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T23:21:00+00:00"/>
    <meta property="og:title" content="واکنش رسانه بلژیکی به اختلاف ویلموتس و فدراسیون"/>
    <meta property="og:description" content="به گزارش فارس، بعد از باخت بحث برانگیز تیم ملی کشورمان مقابل عراق در مقدماتی جام جهانی ۲۰۲۲ قطر حاشیه‌های بسیار چه پیش از بازی و چه بعد از بازی برای مربی بلژیکی پیش آمد و در نهایت مشخص شد که ویلموتس به دلیل پرداخت نشدن مطالباتش با مشکلاتی با فدراسیون روبه‌رو شده است."/>
  </head>
  <body>
    <article>
      <h1>واکنش رسانه بلژیکی به اختلاف ویلموتس و فدراسیون</h1>
      <address>
        <time datetime="2019-11-25T23:21:00+00:00">25 Nov 2019, 23:21</time>
      </address>
      <p>یک رسانه بلژیکی به اختلافات بین فدراسیون فوتبال و ویلموتس واکنش نشان داد.</p>
      <p>به گزارش فارس، بعد از باخت بحث برانگیز تیم ملی کشورمان مقابل عراق در مقدماتی جام جهانی ۲۰۲۲ قطر حاشیه‌های بسیار چه پیش از بازی و چه بعد از بازی برای مربی بلژیکی پیش آمد و در نهایت مشخص شد که ویلموتس به دلیل پرداخت نشدن مطالباتش با مشکلاتی با فدراسیون روبه‌رو شده است.</p>
      <p>وی با انتشار توضیحاتی در صفحه توییتر شخصی خود پرده از مشکلات و شرایط غیرقابل تحمل فوتبال ایران برداشت که با واکنش فدراسیون فوتبال مواجه شد.</p>
      <p>سایت و رسانه lavenir در بخش ورشی خود با انتشار توییتر های ویلموتس و سپس پاسخ فدراسیون فوتبال به وی اعلام کرد که امکان قطع همکاری ویلموتس با تیم ملی ایران وجود دارد.</p>
      <p>در ادامه این سایت از برانکو ۶۵ ساله به عنوان جایگزین احتمالی ویلموتس نام برد.</p>
      <p>نکته جالب این مطلب به بخش و پاراگرافی برمی‌گردد که در آن عنوان شده فوتبال ایران با بحران مالی مواجه است و نه تنها ویلموتس نتوانسته در موعد مقرر مطالبات خود را دریافت کند بلکه برانکو که گزینه هدایت تیم ملی ایران است به دلیل عدم تسویه حساب با باشگاه پرسپولیس تهدید به شکایت از این تیم به فیفا کرده است.</p>
      <p>در پایان مطلب اشاره شده که برانکو طی ۳ مرحله حضور در فوتبال ایران چه در تیم ملی و باشگاه پرسپولیس شناخت خوبی از فوتبال ایرانی‌ها دارد.</p>
    </article>
  </body>
</html>