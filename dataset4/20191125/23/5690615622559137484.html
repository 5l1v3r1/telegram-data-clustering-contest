<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837790-ochilnik-ukravtodoru-zayaviv-scho-planuye-zaluchati-inozemne-finansuvannya-na-nastupniy-rik"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T23:50:00+00:00"/>
    <meta property="og:title" content="Очільник Укравтодору заявив, що планує залучати іноземне фінансування на наступний рік"/>
    <meta property="og:description" content="КИЇВ. 25 листопада. УНН. Укравтодор залучатиме іноземне фінансування при будівництві доріг у 2020 році. Про це в етері ток-шоу &quot;Свобода слова&quot; сказав голова …"/>
  </head>
  <body>
    <article>
      <h1>Очільник Укравтодору заявив, що планує залучати іноземне фінансування на наступний рік</h1>
      <address><time datetime="2019-11-25T23:50:00+00:00">25 Nov 2019, 23:50</time> by <a rel="author">Маріанна Присяжнюк</a></address>
      <p><b>КИЇВ. 25 листопада. УНН.</b> Укравтодор залучатиме іноземне фінансування при будівництві доріг у 2020 році. Про це в етері ток-шоу "Свобода слова" сказав голова Державного агентства автомобільних доріг України Олександр Кубраков, передає <b>УНН</b>.</p>
      <p>“Зараз ми розглядаємо можливість залучення додаткового фінансування на наступний рік”, — сказав Кубраков.</p>
      <p>За його словами, розглядається можливість кредитування з боку європейських партнерів та Світового банку. Зокрема планується будівництво платних доріг.</p>
      <p>Нагадаємо, президента України Володимира Зеленського <a href="https://www.unn.com.ua/uk/news/1837536-zelenskogo-zaklikali-rozformuvati-ukravtodor">закликали розформувати Укравтодор.</a></p>
      <p>Як повідомляв <b>УНН</b>, попереднім керівником Укравтодору був <a href="https://www.unn.com.ua/uk/news/1826261-glava-ukravtodoru-podav-zayavu-pro-vidstavku?fbclid=IwAR2woQmmtlRPQ59-1B84SZNze5GW5bdCHsGB8qepfP5bKcuzHdO4vAp6dqE">Славомір Новак,</a> який подав у відставку 24 вересня.</p>
      <p>За результатами конкурсу на посаду голови Державного агентства автомобільних доріг України 16 листопада переможцем <a href="https://www.unn.com.ua/uk/news/1836111-v-uryadi-nazvali-imya-novogo-ochilnika-ukravtodoru?fbclid=IwAR0ZM2tZ72VBwc7cPNiavxdDbHw2nvUVS-hFN7c1yJpwcH30M1wF_kj_bKo">було визначено Олександра Кубракова.</a></p>
    </article>
  </body>
</html>