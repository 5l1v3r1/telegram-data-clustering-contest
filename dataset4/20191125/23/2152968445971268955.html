<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T23:10:00+00:00"/>
    <meta property="og:title" content="Холандците селектираха специален сорт лалета за България"/>
    <meta property="og:description" content="Ще цъфнат в градинката до университета &quot;Св. Климент Охридски&quot; | Dnes.bg"/>
  </head>
  <body>
    <article>
      <h1>Холандците селектираха специален сорт лалета за България</h1>
      <h2>Ще цъфнат в градинката до университета "Св. Климент Охридски"</h2>
      <address><time datetime="2019-11-25T23:10:00+00:00">25 Nov 2019, 23:10</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252429-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image2#photo">2</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image3#photo">3</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image4#photo">4</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image5#photo">5</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image6#photo">6</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image7#photo">7</a><a href="https://www.dnes.bg/politika/2019/11/25/holandcite-selektiraha-specialen-sort-laleta-za-bylgariia.430718,image8#photo">8<br/></a>На пролет в градинката до университета "Св. Климент Охридски" ще цъфнат специален сорт лалета селектирани в Холандия  за България.</p>
        <p>Лалетата носят името "Сердика" и са подарък от Холандия по повод 110 години от установяването на двустранните дипломатически отношения</p>
        <p>Те бяха засадени днес от министъра на външните работи Екатерина Захариева, столичния кмет Йорданка Фандикова и холандския посланик у нас Берендина Мария Тен Тъшър.</p>
        <p>Сертификат за дарението бе връчен на Екатерина Захариева от външния министър на Холандия Стеф Блок по време на посещението му у нас през юни, съобщиха от пресцентърът на Министерството на външните работи.<br/>"Този подарък е един от най-ценните, които сме получавали", каза на церемонията министър Захариева.</p>
        <p>Тя припомни, че за юбилея България е подарила на Холандия 110 рози "Дамасцена".</p>
        <p>Захариева  благодари на кмета на София за съдействието лалетата "Сердика" да бъдат засадени именно в градинката до Софийския университет и честити на преподавателите и студентите патронния празник 25 ноември.</p>
        <p>Йорданка Фандъкова отбеляза, че София има традиционно много близки отношения с Холандия. Тя припомни, че първия подарък с лалета България е получила по време на председателството на Съвета на ЕС, когато с тях е било "изписано" неговото лого. "София се превърна в град на лалетата - по улиците и градините на столичния град през последните години има повече лалета отколкото в Амстердам", заяви Фандъкова.</p>
        <p>"Щастлива съм да бъда тук и да представя тези нови лалета – "Сердика", които символизират красивата ви страна и древна история – каза посланик Тен Тъшър. - Този подарък ще символизира приятелството ни завинаги – от двете страни на Европейскиия съюз – входа от Изток – България, и от Запад – Нидерландия."<br/> </p>
      </anchor>
    </article>
  </body>
</html>