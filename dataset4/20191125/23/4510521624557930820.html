<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/orban-necesara-crestere-bugetului-ministerul-muncii-putin-doua-miliarde-1_5ddc62745163ec42716b09c7/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T23:25:34+00:00"/>
    <meta property="og:title" content="Orban: Este necesară o creştere a bugetului pe Ministerul Muncii cu cel puţin două miliarde"/>
    <meta property="og:description" content="Premierul Ludovic Orban afirmă că bugetul Ministerului Muncii trebuie să primească, la rectificare, cel puţin două miliarde de lei, astfel încât să existe toţi banii necesari pentru plata pensiilor, a alocaţiilor pentru copii şi alte categorii de cheltuieli."/>
  </head>
  <body>
    <article>
      <h1>Orban: Este necesară o creştere a bugetului pe Ministerul Muncii cu cel puţin două miliarde</h1>
      <address><time datetime="2019-11-25T23:25:34+00:00">25 Nov 2019, 23:25</time> by <a rel="author">News.ro</a></address>
      <h4>Premierul Ludovic Orban afirmă că bugetul Ministerului Muncii trebuie să primească, la rectificare, cel puţin două miliarde de lei, astfel încât să existe toţi banii necesari pentru plata pensiilor, a alocaţiilor pentru copii şi alte categorii de cheltuieli.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/stiri-economice/klaus-iohannis-convocat-csat-ordinea-zi-rectificarea-bugetara-1_5ddbf1ee5163ec427167e256/index.html"/>
      </related>
      <p>"Da, pot să vă spun că este necesară o creştere a bugetului pe Ministerul Muncii cu cel puţin două miliarde, dintre care o parte sunt bani necesari pentru a asigura transferul de la bugetul de stat către bugetul de pensii, astfel încât să avem toţi banii necesari pentru plata pensiilor, evident, şi pentru alte cheltuieli sociale, cum sunt alocaţii pentru copii sau alte categorii de cheltuieli", a spus Ludovic Orban, luni seară, la România Tv.</p>
      <p>El a adăugat că trebuie să creascăm bugetul pentru sănătate, pentru Casa Naţională de Asigurări de Sănătate, pentru că şi aici banii alocaţi sunt insuficienţi pentru a putea asigura finanţarea spitalelor şi a programelor care sunt derulate prin casă.</p>
      <p>"De asemenea este nevoie de această creştere a bugetului către sănătate şi pentru a respecta legea în ceea ce priveşte decontarea cheltuielilor făcute de angajatori pentru concedii de sănătate, concedii maternale şi alte categorii de cheltuieli şi aici este necesară o majorare cam de două miliarde", a afirmat premierul.</p>
      <p>El a mai spus că s-a prevăzut o sumă între 600 şi 800 de milioane pentru a completa veniturile bugetelor locale.</p>
      <hr/>
    </article>
  </body>
</html>