<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642090/%D8%B4%DA%AF%D8%B1%D8%AF-%D8%B2%D9%88%D8%AC-%D8%AC%D9%88%D8%A7%D9%86-%D8%A8%D8%B1%D8%A7%DB%8C-%D8%B3%D8%B1%D9%82%D8%AA-%D8%A7%D8%B2-%D8%B7%D9%84%D8%A7%D9%81%D8%B1%D9%88%D8%B4%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:36:00+00:00"/>
    <meta property="og:title" content="شگرد زوج جوان برای سرقت از طلافروشی"/>
    <meta property="og:description" content="ویدئوی منتشر شده نشان می‌دهد، زوج جوانی که وانمود می‌کردند برای خرید طلا وارد جواهرفروشی شده‌اند، با شگردی خاص موفق به سرقت جواهرات شدند."/>
  </head>
  <body>
    <article>
      <h1>
        <a href="https://www.bultannews.com/fa/news/642090/%D8%B4%DA%AF%D8%B1%D8%AF-%D8%B2%D9%88%D8%AC-%D8%AC%D9%88%D8%A7%D9%86-%D8%A8%D8%B1%D8%A7%DB%8C-%D8%B3%D8%B1%D9%82%D8%AA-%D8%A7%D8%B2-%D8%B7%D9%84%D8%A7%D9%81%D8%B1%D9%88%D8%B4%DB%8C">شگرد زوج جوان برای سرقت از طلافروشی</a>
      </h1>
      <h2>ویدئوی منتشر شده نشان می‌دهد، زوج جوانی که وانمود می‌کردند برای خرید طلا وارد جواهرفروشی شده‌اند، با شگردی خاص موفق به سرقت جواهرات شدند.</h2>
      <address><time datetime="2019-11-25T23:36:00+00:00">25 Nov 2019, 23:36</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ویدئویی که به تازگی منتشر شده است شگرد زوجی <b>جوان</b> برای <b>سرقت</b> از یک طلافروشی را به تصویر می‌کشد. در این سرقت این زوج سارق موفق شدند با اغفال فروشنده مقادیری از جواهرات طلافروشی را به سرقت ببرند.</p>
      <p>در ابتدای این ویدئو زوج سارق در حالی که وارد طلافروشی شده‌اند و وانمود می‌کنند قصد خرید طلا را دارند دیده می‌شوند. در این ویدئو این زوج از صاحب طلافروشی می‌خواهند تا جواهرات مورد پسند آنها را از داخل ویترین خارج کرده و روی میز قرار دهد. در حالی که این زوج وانمود می‌کنند، در حال انتخاب از میان جواهرات روی میز قرار داده شده هستند از طلافروش می‌خواهند، یکی دیگر از جواهرات را از داخل ویترین پشت سر خود خارج کند.</p>
      <p>در همین هنگام در حالی که مرد طلافروش کاملا به عقب برگشته تا دوباره طلای مورد درخواست آنها را روی میز قرار دهد، مرد سارق از فاصله فضای کم بین خود تا مرد طلافروش حداکثر استفاده را برده و با چکشی که در دست دارد، ضربه‌ای محکم به سر طلافروش وارد می‌کند. شدت ضربه به حدی است که مرد طلافروش در پشت کانتر روی زمین افتاده و بلافاصله زوج سارق برای سرقت جواهرات وارد عمل می‌شوند. در ادامه این زوج مقادیری از جواهرات را در داخل کوله‌پشتی که به همراه داشتند ریخته و سپس متواری شدند.</p>
      <p>گفتنی است؛ هنوز مکان دقیق وقوع این سرقت مشخص نشده اما با توجه به لباس‌های صاحب طلافروشی و کپشن روی فیلم به نظر می‌رسد این اتفاق در منطقه کردنشین رخ داده است.</p>
    </article>
  </body>
</html>