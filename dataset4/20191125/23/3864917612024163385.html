<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825241-sud-dav-poplicniku-teroristiv-8-rokiv-pozbavlenna-voli.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T23:14:00+00:00"/>
    <meta property="og:title" content="Суд дав поплічнику терористів 8 років позбавлення волі"/>
    <meta property="og:description" content="Сватівський районний суд в Луганській області визнав поплічника терористів винним у посяганні на територіальну цілісність і недоторканність України."/>
  </head>
  <body>
    <article>
      <h1>Суд дав поплічнику терористів 8 років позбавлення волі</h1>
      <h2>Сватівський районний суд в Луганській області визнав поплічника терористів винним у посяганні на територіальну цілісність і недоторканність України.</h2>
      <address>
        <time datetime="2019-11-25T23:14:00+00:00">25 Nov 2019, 23:14</time>
      </address>
      <p>Інформацію оприлюднила <a href="https://lug.gp.gov.ua/ua/news.html?_m=publications&amp;_c=view&amp;_t=rec&amp;id=261639">пресслужба прокуратури Луганської області.</a></p>
      <p>"За матеріалами слідства, яке здійснювалося 3 управлінням ГУ СБУ в Донецькій та Луганській областях, з квітня 2015 року вказана особа несла службу в лавах "народної міліції ЛНР", а саме в "окремому батальйоні зв'язку", збирала та передавала інформацію щодо місць дислокації підрозділів Збройних Сил України", - ідеться в повідомленні пресслужби облпрокуратури.</p>
      <p>Крім того, упродовж 2016-2019 років він забезпечував пропускний режим на окупаційному посту "Ізварине" у складі так званого "державного митного комітету" терористичної організації "ЛНР". А також здійснював контроль перевезень на тимчасово окупованих територіях Луганської області через закриті українські пункти пропуску.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822415-kontrrozvidka-blokuvala-legalizaciu-rosian-ta-bojovikiv-dnr-v-ukraini.html">Контррозвідка блокувала легалізацію росіян та бойовиків "ДНР" в Україні</a>
      </blockquote>
      <p>Учасник терористичної організації "ЛНР" перебував у розшуку та був затриманий працівниками СБУ спільно з Державною прикордонною службою України у вересні 2019 року.</p>
      <p>Оскільки обвинувачений сприяв слідству та викривав інших співучасників, з урахуванням позиції прокурора у кримінальному провадженні <b><a href="https://www.ukrinform.ua/tag-sud">суд </a></b>призначив останньому покарання у вигляді позбавлення волі строком на 8 років.</p>
    </article>
  </body>
</html>