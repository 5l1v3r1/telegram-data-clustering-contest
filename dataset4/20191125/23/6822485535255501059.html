<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904191.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T23:47:00+00:00"/>
    <meta property="og:title" content="کدام دسته از یارانه‌بگیران کمک معیشتی دولت را دریافت نمی‌کنند؟"/>
    <meta property="og:description" content="  به گزارش خبرآنلاین، آمارها نشان می دهد تا کنون نزدیک به ۲ میلیون درخواست برای دریافت این کمک معیشتی در سامانه اعلامی وزارت تعاون، کار ور فاه اجتماعی ثبت شده است."/>
  </head>
  <body>
    <article>
      <h1>کدام دسته از یارانه‌بگیران کمک معیشتی دولت را دریافت نمی‌کنند؟</h1>
      <address>
        <time datetime="2019-11-25T23:47:00+00:00">25 Nov 2019, 23:47</time>
      </address>
      <p>در حالی که پرداخت کمک معیشتی از محل افزایش قیمت بنزین به ۶۰ میلیون ایرانی انجام شده است، عملیات ثبت درخواست برای برخورداری از این یارانه از دیروز کلید خورد.</p>
      <p>  به گزارش خبرآنلاین، آمارها نشان می دهد تا کنون نزدیک به ۲ میلیون درخواست برای دریافت این کمک معیشتی در سامانه اعلامی وزارت تعاون، کار ور فاه اجتماعی ثبت شده است.</p>
      <p> بررسی ها نشان می دهد بر اساس تصمیم دولت ۱۶ میلیون یارانه بگیر، مشمول دریافت بسته حمایتی دلت نیستند.</p>
      <p> علی ربیعی، سخنگوی دولت در این خصوص گفته است: یارانه‌ بگیرانی که به علت ثروت حذف شده‌اند، در طرح حمایت معیشتی نیستند، اما آنهایی که قبلا داوطلبانه در گرفتن یارانه‌ها ثبت‌نام نکرده‌اند، می‌توانند اعتراض کنند.</p>
      <p>به گفته وی پیش‌بینی می‌شود سالانه ۳۰ هزار میلیارد تومان درآمد از این محل حاصل می‌شود. طرح معیشت ۷۵درصد جامعه را در بر می‌گیرد و اگر کسی احساس می‌کند مشمول می‌شود، بدون تنگ‌نظری آن را بررسی می‌کنیم که این امکان فراهم شده در سایتی که اطلاع‌رسانی صورت می‌گیرد، اندازه ۲۰۰ کلمه دلایل ذی‌الحق بودن خود را بنویسد. میان افرادی که یارانه نقدی می‌گیرند با طرح معیشت همپوشانی وجود دارد.</p>
      <p>طبق محاسبات صورت گرفته حدود ۶۳ تا ۶۴ میلیون لیتر بنزین با قیمت ۱۵۰۰ تومان در روز توزیع می‌شود و ۲۰ تا ۳۰ میلیون لیتر بنزین سوپر و آزاد مصرف خواهد شد. بنابراین مجموع درآمد حدود ۲۹ تا ۳۰ هزار میلیارد تومان از این محل خواهد بود. درآمد حاصل از صادرات بنزین ۳ هزار میلیارد تومان می‌شود.</p>
    </article>
  </body>
</html>