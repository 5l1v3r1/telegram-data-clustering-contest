<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7910110"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T23:19:00+00:00"/>
    <meta property="og:title" content="Европейският съд по правата на човека в Страсбург се ангажира със случая срещу Йончева"/>
    <meta property="og:description" content="Елена Йончева, евродепутат от Групата на социалистите и демократите в ЕП, коментира изпратеното искане на българската прокуратура до Европейския парламент за сваляне на нейния имунитет"/>
  </head>
  <body>
    <article>
      <h1>Европейският съд по правата на човека в Страсбург се ангажира със случая срещу Йончева</h1>
      <address><time datetime="2019-11-25T23:19:00+00:00">25 Nov 2019, 23:19</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Елена Йончева, евродепутат от Групата на социалистите и демократите в ЕП, коментира изпратеното искане на българската прокуратура до Европейския парламент за сваляне на нейния имунитет.</p>
      <p>„Практика е Европейският парламент да гласува доверие на националните институции. Това е рутинна процедура. Искам да благодаря на българската прокуратура за предприетите стъпки. Убедена съм, че това е пътя, по който ще се докаже, че тези обвинения са абсурдни. Ще напомня, че в българския парламент дадох своето съгласие за свалянето на своя имунитета. Смятам, че това е в интерес случаят да бъде решен максимално бързо“, продължи Йончева.</p>
      <p>И добави: „Европейският съд за правата на човека в Страсбург прие моята жалба за несъстоятелността на така отправените обвинения. Жалбата е съпроводена с необходимите документи. Над 80% от подадените жалби в Европейския съд се считат за недопустими. Фактът, че този иск е допуснат означава, че е напълно основателен. Нямам съмнения, че Европейският съд ще внесе пълна яснота по случая“, завърши коментара си Елена Йончева.</p>
    </article>
  </body>
</html>