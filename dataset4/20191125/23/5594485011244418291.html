<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zalovikha-izvesten-dilr-i-gadzheto-mu-s-podvizhna-narkolaboratoriya_news711411.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T23:15:00+00:00"/>
    <meta property="og:title" content="Заловиха известен дилър и гаджето му с подвижна нарколаборатория"/>
    <meta property="og:description" content="Наркоготвачът е заловен с пълна раница дрога, заедно с 30-годишната си приятелка Айлин Т. – също с криминално досие"/>
  </head>
  <body>
    <article>
      <h1>Заловиха известен дилър и гаджето му с подвижна нарколаборатория</h1>
      <h2>Наркоготвачът е заловен с пълна раница дрога, заедно с 30-годишната си приятелка Айлин Т. – също с криминално досие</h2>
      <address>
        <time datetime="2019-11-25T23:15:00+00:00">25 Nov 2019, 23:15</time>
      </address>
      <p>https://blitz.bg/obshtestvo/zalovikha-izvesten-dilr-i-gadzheto-mu-s-podvizhna-narkolaboratoriya_news711411.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574716537-31be57de56fe55302f82708ccfe271a8.jpg"/>
      </figure>
      <p>
        <b>40-годишният криминално проявен и осъждан многократно Йордан Бурилков хванат в нова изцепка. Оборотният дилър е заловен с пълна раница дрога, заедно с 30-годишната му приятелка Айлин Т. – също с криминално досие, пише "Флагман".</b>
      </p>
      <p>Двамата са арестувани вчера около 4.30 часа в близост до хотел „Мегас” в Слънчев бряг. Служители от сектор „Криминална полиция” при Районно управление – Несебър спрели за проверка Бурилков и 30-годишната айтозлийка Айлин.</p>
      <p>Бургазлията носел раница, съдържаща множество пликове с прахообразно вещество /амфетамин/ с тегло около 30 грама, пластмасови бутилки с течности и оразмерена стъклена колба. Айтозлийката предала две свивки с пико.<br/><br/>Двамата са задържани с полицейска заповед за задържане за срок до 24 часа. Спрямо бургазлията е образувано досъдебно производство, а спрямо айтозлийката – бързо полицейско производство.</p>
      <p>Йордан Бурилков е сочен криминалните среди като един от основните снабдители с дрога в к. к. Слънчев бряг. За пръв път името му излезе в публичното пространство, след като през март 2014 г. при него откриха избягала от вкъщи 17-годишна ученичка.<br/><br/>Полицаите претърсиха апартамента на криминално проявения мъж в Слънчев бряг, който той бе превърнал в добре оборудвана нарколаборатория.</p>
    </article>
  </body>
</html>