<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7964034/"/>
    <meta property="og:site_name" content="Sanook"/>
    <meta property="article:published_time" content="2019-11-25T23:59:02+00:00"/>
    <meta property="og:title" content="เครือข่ายผู้ใช้บุหรี่ไฟฟ้า เรียกร้องยกเลิกแบน เปลี่ยนเป็นควบคุม-ป้องกันสารอันตราย"/>
    <meta property="og:description" content="นายมาริษ กรัณยวัฒน์ ตัวแทนเครือข่ายผู้ใช้บุหรี่ไฟฟ้า “กลุ่มลาขาดควันยาสูบ (ECST)” และเฟซบุ๊ก “บุหรี่ไฟฟ้าคืออะไร” กล่าวถึงกรณี นพ.มนูญ ลีเชวงวงศ์ แพทย์ผู้เชี่ยวชาญด้านโรคระบบการหายใจ ผู้ป่วยหนักและโรคผู้สูงอายุ โรงพยาบาลวิชัยยุทธ ระบุว่าพบผู้ป่วยไทยรายแรก ป่วยเป็นปอดอักเสบเฉียบพลันจากการสูบกัญชา CBD และ THC ด้วยบุหรี่ไฟฟ้า พร้อมแนะนำห้ามสูบกัญชาด้วยบุหรี่ไฟฟ้า ว่า ตามที่ทราบจากข่าว ผู้ป่วยรายนี้ใช้บุหรี่ไฟฟ้าที่มีส่วนผสมของน้ำยากัญชา (THC )"/>
  </head>
  <body>
    <article>
      <h1>เครือข่ายผู้ใช้บุหรี่ไฟฟ้า เรียกร้องยกเลิกแบน เปลี่ยนเป็นควบคุม-ป้องกันสารอันตราย</h1>
      <address>
        <time datetime="2019-11-25T23:59:02+00:00">25 Nov 2019, 23:59</time>
      </address>
      <p><b>นายมาริษ กรัณยวัฒน์</b> ตัวแทนเครือข่ายผู้ใช้<a href="http://www.sanook.com/news/7953818/">บุหรี่ไฟฟ้า</a> <b>“กลุ่มลาขาดควันยาสูบ (ECST)”</b> และเฟซบุ๊ก <b>“บุหรี่ไฟฟ้าคืออะไร”</b> กล่าวถึงกรณี <b>นพ.มนูญ ลีเชวงวงศ์</b> แพทย์ผู้เชี่ยวชาญด้านโรคระบบการหายใจ ผู้ป่วยหนักและโรคผู้สูงอายุ <b>โรงพยาบาลวิชัยยุทธ</b> ระบุว่าพบผู้ป่วยไทยรายแรก ป่วยเป็นปอดอักเสบเฉียบพลันจากการสูบกัญชา <b>CBD</b> และ <b>THC</b> ด้วยบุหรี่ไฟฟ้า พร้อมแนะนำห้ามสูบกัญชาด้วยบุหรี่ไฟฟ้า ว่า ตามที่ทราบจาก<a href="https://www.sanook.com/news/">ข่าว</a> ผู้ป่วยรายนี้ใช้บุหรี่ไฟฟ้าที่มีส่วนผสมของน้ำยากัญชา (THC )</p>
      <p>สิ่งที่พวกเรากังวล คือ บุหรี่ไฟฟ้าเป็นสินค้าที่ถูกแบนอยู่ในขณะนี้ ผู้ใช้จึงต้องหาซื้อจากแหล่งที่ไม่ได้มาตรฐาน เช่น ร้านค้าออนไลน์ โดยไม่มีใครรู้เลยว่าคุณภาพเป็นอย่างไร มีส่วนผสมอะไรบ้าง อีกทั้งยังมีการโฆษณาให้ข้อมูลสินค้าแบบไม่ถูกต้อง ขนาดกัญชาที่ให้ใช้เฉพาะทางการแพทย์ ก็ยังมีการใช้กันผิดๆ เพราะผู้บริโภคเข้าใจไม่ถูกต้อง </p>
      <p><i><b>“อยากให้กระทรวงพาณิชย์ โดยกรมการค้าต่างประทศที่กำลังทบทวนมาตรการห้ามนำเข้าบุหรี่ไฟฟ้า เปลี่ยนมาเสียที รวมถึงให้กระทรวงสาธารณสุขให้ข้อมูลและคำแนะนำที่ถูกต้องกับผู้ใช้ และขอให้เอ็นจีโอต้านบุหรี่ไฟฟ้าหยุดบิดเบือนข้อมูล<a href="https://www.sanook.com/news/">ข่าว</a>สารและให้ข้อมูลที่ไม่ครบถ้วนกับประชาชน”</b></i> นายมาริษ กล่าว</p>
    </article>
  </body>
</html>