<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yagis-ve-dikkatsizlik-kazaya-yol-acti-1211973.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T23:33:00+00:00"/>
    <meta property="og:title" content="Yağış ve dikkatsizlik kazaya yol açtı"/>
    <meta property="og:description" content="Tekirdağ'ın Muratlı ilçesinde gerçekleşen tek taraflı trafik kazasında bir kişi yaralandı."/>
  </head>
  <body>
    <article>
      <h1>Yağış ve dikkatsizlik kazaya yol açtı</h1>
      <h2>Tekirdağ'ın Muratlı ilçesinde gerçekleşen tek taraflı trafik kazasında bir kişi yaralandı.</h2>
      <address>
        <time datetime="2019-11-25T23:33:00+00:00">25 Nov 2019, 23:33</time>
      </address>
      <p>Olay, <b>Muratlı-B.Karıştıran karayolu</b> üzerinde <b>Ballıhoca Mahallesi Köprüsü</b>'nde meydana geldi.</p>
      <p>Edinilen bilgiye göre; Gökhan K. sevk ve idaresindeki 34 JA 9524 plakalı panelvan tipi ticari araç, yağışlardan ötürü kayganlaşan zeminin tesiri ve sürücüsünün de bir anlık dikkatsizliği ile yoldan çıktı. Tarlaya uçarak takla atan aracın sürücüsü Gökhan K. çeşitli yerlerinden yaralandı. Yaralı sürücü olay yerine çağrılan ambulansla tedavi edilmek üzere <b>Muratlı Devlet Hastanesi Acil Servisi</b>'ne kaldırıldı.</p>
      <figure>
        <img src="https://images.bursadabugun.com/editor/haber/26112019/aw865074-01-5ddc5686111bb.jpg"/>
      </figure>
      <p>İhbar üzerine olay yerine gelen <b>Muratlı İlçe Emniyet Müdürlüğü'ne </b>bağlı <b>Trafik Şube Birimi ekipleri</b> ise, kaza mahallinde incelemelerde bulundu. Maddi hasar gören araç kullanılamaz hale gelirken, yaralı sürücünün hayati tehlikesinin olmadığı öğrenildi.<br/>Kazaya ilişkin soruşturma başlatıldı.<br/> </p>
    </article>
  </body>
</html>