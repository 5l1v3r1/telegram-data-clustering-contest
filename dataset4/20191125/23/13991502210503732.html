<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/502544-vladimir-ezerskij-kashtru-obyazan-postavit-manchester-siti-v-kakie-to-ramki-i-nadavit-na-slabye-mesta-komandy-gvardioly"/>
    <meta property="og:site_name" content="Dynamomania.com"/>
    <meta property="article:published_time" content="2019-11-25T23:43:00+00:00"/>
    <meta property="og:title" content="Владимир ЕЗЕРСКИЙ: &quot;Каштру обязан поставить &quot;Манчестер Сити&quot; в какие-то рамки и надавить на слабые места команды Гвардиолы&quot;"/>
    <meta property="og:description" content="Екс-захисник донецького «Шахтаря» Володимир Єзерський в інтерв’ю для «Рейтингу Букмекерів» розповів про свої очікування від майбутнього матчу 5-го туру групового етапу Ліги чемпіонів «Манчестер Сіті» – «Шахтар». Ветеран закликає донеччан грати із англійцями щільніше."/>
  </head>
  <body>
    <article>
      <h1>Владимир ЕЗЕРСКИЙ: "Каштру обязан поставить "Манчестер Сити" в какие-то рамки и надавить на слабые места команды Гвардиолы"</h1>
      <address>
        <time datetime="2019-11-25T23:43:00+00:00">25 Nov 2019, 23:43</time>
      </address>
      <p>
        <i>Екс-захисник донецького «Шахтаря» Володимир Єзерський в інтерв’ю для «Рейтингу Букмекерів» розповів про свої очікування від майбутнього матчу 5-го туру групового етапу Ліги чемпіонів «Манчестер Сіті» – «Шахтар». Ветеран закликає донеччан грати із англійцями щільніше.</i>
      </p>
      <p><b>– Чого ви очікуєте від матчу «Манчестер Сіті» – «Шахтар»?<br/></b><br/>– «Шахтарю» для того, щоб вирішити своє завдання потрібно в обох іграх, що залишилися, брати очки. Бажано було б взяти залікові пункти в грі проти «Манчестер Сіті», аби не ускладнювати собі життя перед останнім матчем. Грати будуть дві команди зі схожими стилями гри, в основі філософії «Шахтаря» і «Манчестер Сіті» лежить тотальне домінування над суперником за рахунок контролю м’яча. Щоправда, рівень та клас гравців, зрозуміло, вищий у «Манчестер Сіті». Для мене питання полягає в тому, чи зможе «Шахтар» бути швидким при виході від оборони до атаки. Окрім того, потрібно бути готовим до високого пресингу від «Сіті». Вирішальним фактором стане організація гри донецької команди саме в обороні. Захисники «Шахтаря» будуть вимушені грати дуже щільно та контактно, при цьому без великої кількості фолів, особливо це стосується флангів оборони.<br/><b><br/></b><b>– Тобто успіх гри залежить за великим рахунком від Болбата та Ісмаїлі?<br/></b><br/>– Не тільки від них. Взагалі вся лінія оборони має грати максимально контактно, тобто накривати раніше, ніж це було в Харкові. В нас була кількість гравців в захисті, але не було якості у відборі.<br/><b><br/></b><b>– А за рахунок чого донеччани зможуть успішно проявити себе в атаці?<br/></b><br/>– Щодо атаки треба згадати перший матч в Харкові, де «Манчестер Сіті» змушував «Гірників» грати через фланги, а там вже вони були тотально блоковані. Це фішка Гвардіоли! Основа гри «Сіті» – ритмічність, тобто постійна динаміка та рух. Ви ж подивіться: вихід з оборони в англійців відбувається за лічені секунди. Багато залежатиме, знову ж таки, від захисту: наскільки швидко «Шахтар» буде повертати м’яч до себе, адже в УПЛ донеччани до такого не звикли.<br/><b><br/></b><b>– В англійців буде на один день менше для відновлення в порівнянні з «Шахтарем», та і суперник в останньому турі АПЛ був непростий – «Челсі». Як ви вважаєте, чи можливий в таких умовах функціональний спад в стані суперника?<br/></b><br/>– Мені здається, що з двадцяти трьох гравців Гвардіолі буде з кого вибрати. Тим більше що іспанець неодноразово демонстрував, що ротацію він полюбляє. Я впевнений, що незалежно від того, хто конкретно буде грати, «Манчестер Сіті» в домашньому поєдинку буде налаштований лише на перемогу, тим самим на вирішення всіх питань в Лізі чемпіонів.<br/><b><br/></b><b>– Дуже часто говорять, що надважливо не пропустити швидкий гол проти сильного суперника в його стінах.<br/></b><br/>– Я думаю, що надважливо не пропустити в першому таймі. За таких умов в другій половині гри саме наша команда буде фаворитом, бо «Манчестер Сіті» з кожною хвилиною почне все більше думати про атаку, а значить – з’явиться більше вільного простору попереду для гравців «Шахтаря».<br/><b><br/></b><b>– Чим Каштру буде дивувати?<br/></b><br/>– Каштру – кваліфікований спеціаліст, який зобов’язаний поставити «Манчестер Сіті» в якісь рамки та надавити на слабкі місця команди Гвардіоли.<br/><b><br/></b><b>– Кого з гравців суперника треба особливо остерігатися?<br/></b><br/>– Мені складно когось виділити, оскільки складно спрогнозувати, хто вийде на «Шахтар». Всі ми знаємо, що справи в АПЛ в англійської команди кепські, тож я чекаю ротації. Але якщо й так станеться, то це не значить, що вийдуть слабкі футболісти. Хто б з них не грав, варто зосередити увагу на атаці. Атака – обличчя «Манчестер Сіті», адже саме за рахунок яскравої атаки вони дають такий результат.<br/><b><br/></b><b>– Що варто очікувати в іншому поєдинку групи С Ліги чемпіонів між «Аталантою» та «Динамо» Загреб?<br/></b><br/>– Знаючи талант Гасперіні, думаю, слід очікувати перемоги від італійців. Ви ж бачите, що «Аталанта» стартувала провально, тож вони змушені брати максимум в останніх двох турах.</p>
      <footer>Источник: <a href="http://bookmaker-ratings.com.ua/">Рейтинг букмекеров</a></footer>
    </article>
  </body>
</html>