<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807514/%D9%85%D9%88%D8%B1%DB%8C%D9%86%DB%8C%D9%88-%D8%B1%D8%A6%D8%A7%D9%84-%D9%85%D9%86-%D8%A8%D9%87%D8%AA%D8%B1%DB%8C%D9%86-%D8%B1%D8%A6%D8%A7%D9%84-%DB%B2%DB%B0-%D8%B3%D8%A7%D9%84-%D8%A7%D8%AE%DB%8C%D8%B1-%D8%A8%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T23:57:00+00:00"/>
    <meta property="og:title" content="مورینیو: رئال من بهترین رئال ۲۰ سال اخیر بود!"/>
    <meta property="og:description" content="ژوزه مورینیو، سرمربی جدید تاتنهام به مائوریسیو پوچتینو پیغام داد هر وقت دوست داشت به اردوی اسپرز بیاید."/>
  </head>
  <body>
    <article>
      <h1>مورینیو: رئال من بهترین رئال ۲۰ سال اخیر بود!</h1>
      <h2>ژوزه مورینیو، سرمربی جدید تاتنهام به مائوریسیو پوچتینو پیغام داد هر وقت دوست داشت به اردوی اسپرز بیاید.</h2>
      <address>
        <time datetime="2019-11-25T23:57:00+00:00">25 Nov 2019, 23:57</time>
      </address>
      <p>به گزارش گروه ورزشی <a href="https://snn.ir/">خبرگزاری دانشجو</a>، مورینیو فردا شب و در اولین تجربه خود روی نیمکت تاتنهام درلیگ قهرمانان، این تیم را مقابل المپیاکوس هدایت خواهد کرد. مورینیو مدعی شد برای موفقیت در لیگ قهرمانان جزییات بسیاری تعیین کننده خواهند بود و وی همچنین احتمال خرید زلاتان در فصل نقل و انتقالات زمستانی را رد کرد.</p>
      <p>ژوزه مورینیو گفت: "من این جام را به اندازه همه افراد حاضر در فوتبال دوست دارم. این تورنمنتی است که همه آرزوی قهرمان شدن در آن را دارند. هر کسی این شانس را ندارد که قهرمان لیگ قهرمانان شود و من به اندازه کافی خوشحالم که موفق به انجام این کار شده ام. مائوریسیو پوچتینو گفته شکست در فینال روی بازیکنان تاتنهام تاثیر گذاشته، اما شما به لیورپول نگاه کنید که ابتدا از باخت در فینال ناامید شده بود اما فصل بعد موفق به فتح لیگ قهرمانان شد. باخت در فینال لیگ قهرمانان مانند ناکامی در فرود آمدن روی کره ماه است.</p>
      <p>در لیگ قهرمانان موفقیت بستگی به جزییات دارد. من چند بار در ضربات پنالتی یا در آخرین لحظه ناکام شده ام. جزییات تفاوت ایجاد می کنند. فصلی که ما در رئال مادرید در نیمه نهایی در ضربات پنالتی مغلوب شدیم، فکر می کنم قوی ترین رئال مادرید در 15 الی 20 سال گذشته بودیم. ما فاتح لالیگا شده بودیم، اما در ضربات پنالتی باختیم زیرا سه نفر از بهترین پنالتی زن های جهان یعنی کاکا، سرخیو راموس و کریستیانو رونالدو پنالتی خود را از دست دادند، اما ما بهترین تیم بودیم.</p>
      <p>من با پوچتینو صحبت نکرده ام، اما من نیز چنین شرایطی را تجربه کرده و می دانم چه بر او می گذرد. من در آکادمی با پسر پوچتینو صحبت کردم و او را به ترکیب تیم دعوت خواهم کرد. من به بازیکنان تاتنهام گفتم که به پوچتینو بگویند اگر علاقه دارد، آزاد است هر وقت می خواهد به اینجا بیاید و با بازیکنان غذا بخورد. حتی اگر او علاقه ای به من نداشته باشد مشکلی نیست. با این بازیکنان من هرگز از هیچ مسابقه ای در لیگ قهرمانان نمی ترسم. ما باید صعود کنیم و فقط وقتی تیم هایم به مرحله یک چهارم نهایی برسند تصور می کنم شانس قهرمانی داریم. در این لحظه ما خیلی از آن مرحله دور هستیم.</p>
      <p>احتمال جذب زلاتان؟ من گفتم ما یکی از مهاجمان انگلیس را در اختیار داریم. منطقی نیست وقتی ما هری کین را در اختیار داریم به دنبال جذب زلاتان باشیم."</p>
    </article>
  </body>
</html>