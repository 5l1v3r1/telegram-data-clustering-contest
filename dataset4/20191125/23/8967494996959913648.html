<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/tv/team-achter-taboe-komt-aan-op-gala-international-emmy-awards~a76d0267/"/>
    <meta property="og:site_name" content="HLN"/>
    <meta property="article:published_time" content="2019-11-25T23:38:00+00:00"/>
    <meta property="og:title" content="Team achter ‘Taboe’ komt aan op gala International Emmy Awards"/>
    <meta property="og:description" content="Het team achter het voor een Emmy genomineerde tv-programma ‘Taboe’ is gearriveerd op het gala van de International Emmy Awards, dat deze nacht van start gaat in New York. De Vlaamse delegatie met ..."/>
  </head>
  <body>
    <article>
      <h1>Team achter ‘Taboe’ komt aan op gala International Emmy Awards</h1>
      <address><time datetime="2019-11-25T23:38:00+00:00">25 Nov 2019, 23:38</time> by <a rel="author">IB , MC</a></address>
      <p>
        <b>Het team achter het voor een Emmy genomineerde tv-programma ‘Taboe’ is gearriveerd op het gala van de International Emmy Awards, dat deze nacht van start gaat in New York. De Vlaamse delegatie met onder anderen Tom Baetens, Philippe Geubels, Olivier Goris, Kat Steppe, Tom Lenaerts en de rest van het team van Panenka poseerde op de rode loper.</b>
      </p>
      <p>Geubels en co kunnen straks in New York een Emmy Award in de wacht slepen voor hun programma ‘Taboe’. Het zou de vijfde Emmy zijn voor Vlaanderen in negen jaar tijd.</p>
      <related>
        <h4>Lees ook</h4>
        <a href="https://www.hln.be/showbizz/tv/wint-philippe-geubels-vannacht-een-emmy-voor-taboe-ik-heb-zelfs-al-een-mopje-voorbereid~abbe7231/"/>
      </related>
      <p>Of ‘Taboe’ wint of niet, het programma is nu al een internationaal succes. In Australië, Canada en Zwitserland is het format zelfs al in productie of wordt het al uitgezonden. Daarnaast liggen er ook ‘Taboe’-plannen op tafel in minstens vijftien andere landen, waaronder de VS, Groot-Brittannië, Frankrijk en de Scandinavische landen. “Met dit Emmy-avontuur kunnen we mogelijk ook contracten voor de Zuid-Amerikaanse markt binnenhalen”, aldus Tom Lenaerts van Panenka.</p>
      <p>Vannacht om twee uur gaat het gala van de International Emmy Awards van start.</p>
      <figure>
        <iframe data-src="https://twitter.com/iemmys/status/1199089804589305859" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://images0.persgroep.net/rcs/n_gSnRsHKetQmzscJMIAvnr3taQ/diocontent/161427025/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>De Vlaamse delegatie met Philippe Geubels komt aan bij het gala van de International Emmy Awards.<cite>© Mark Coenegracht</cite></figcaption>
      </figure>
    </article>
  </body>
</html>