<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837788-yevropol-zayavlyaye-pro-blokuvannya-26-tisyach-odinits-kontentu-povyazanogo-z-id"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T23:25:00+00:00"/>
    <meta property="og:title" content="Європол заявляє про блокування 26 тисяч одиниць контенту, пов’язаного з “ІД”"/>
    <meta property="og:description" content="КИЇВ. 25 листопада. УНН. Спільна операція правоохоронних та судових органів Євросоюзу завдала “суворого удару” екстремістському угрупованню …"/>
  </head>
  <body>
    <article>
      <h1>Європол заявляє про блокування 26 тисяч одиниць контенту, пов’язаного з “ІД”</h1>
      <address><time datetime="2019-11-25T23:25:00+00:00">25 Nov 2019, 23:25</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Спільна операція правоохоронних та судових органів Євросоюзу завдала “суворого удару” екстремістському угрупованню “Ісламська держава”. Про це йдеться в заяві Європолу 25 листопада, передає <b>УНН </b>із посиланням на Радіо Свобода.</p>
      <p>За даними правоохоронної організації Євросоюзу, протягом чотириденної організації вдалося приховати 26 тисяч одиниць контенту, пов’язаного з “ІД”, в тому числі відео та акаунти в соціальних мережах. Правоохоронці зв’язалися з дев’ятьма компаніями, в тому числі Google та Telegram, з вимогою видалити їх з мережі.</p>
      <p>Угруповання “Ісламська держава” втратило більшу частину територій, які контролювало в Сирії та Іраку, проте продовжує розповсюджувати пропаганду онлайн.</p>
      <p>“Вони зникли зі значущої частини інтернету”, заявив журналістам речник офісу прокурора Бельгії Ерік ван де Сипт у штабквартирі Європолу в нідерландській Гаазі.</p>
      <p>Крім того, поліція заарештувала в Іспанії чоловіка, якого підозрюють в тому, що він був одним із “головних поширювачів” онлайн-пропаганди “ІД”.</p>
      <p>“Європол і надалі працюватиме над заохоченням тісної співпраці, публічної та приватної, щоб завадити поширенню терористичної онлайн-пропаганди, і продовжить підтримувати забезпечення правосуддя установами країн-членів ЄС, щоб протидіяти терористичним атакам в інтернеті”, — йдеться в заяві Євроюсту, іншо установи ЄС, яка співпрацює з правоохоронними та судовими установами країн-членів блоку.</p>
      <p>Операцію, яка тривала з 21 по 24 листопада, очолювала бельгійська поліція та прокуратура. До неї долучилися правоохоронні та судові установи Євросоюзу, Європол та Євроюст.</p>
      <p>Як повідомляв <b>УНН</b>, компанія Twitter раніше інформувала про те, що <a href="https://www.unn.com.ua/uk/news/1819714-twitter-zaboroniv-reklamu-derzhavnikh-zmi">перестає розміщувати рекламу державних ЗМІ</a> в стрічках новин своїх користувачів. Громадські ЗМІ, що фінансуються за рахунок платників податків, це правило не торкнеться.</p>
    </article>
  </body>
</html>