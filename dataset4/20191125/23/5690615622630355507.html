<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837791-u-stolitsi-obmezhat-rukh-transportu-na-pivdennomu-mostu-2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T23:55:00+00:00"/>
    <meta property="og:title" content="У столиці обмежать рух транспорту на Південному мосту"/>
    <meta property="og:description" content="КИЇВ. 25 листопада. УНН. Із 9:00 27 листопада до 8 грудня на естакаді Південного мосту буде частково обмежено рух. Про це повідомляє УНН з посиланням на …"/>
  </head>
  <body>
    <article>
      <h1>У столиці обмежать рух транспорту на Південному мосту</h1>
      <address><time datetime="2019-11-25T23:55:00+00:00">25 Nov 2019, 23:55</time> by <a rel="author">Анна Мурашко</a></address>
      <figure>
        <img src="https://www.unn.com.ua/uploads/media/photo/2019/11/25/aaf7a7520457c40890ccab10a99f1ff644b213c5.jpg"/>
      </figure>
      <p><b>КИЇВ. 25 листопада. УНН.</b> Із 9:00 27 листопада до 8 грудня на естакаді Південного мосту буде частково обмежено рух. Про це повідомляє <b>УНН</b> з посиланням на прес-службу КМДА.</p>
      <p>“Із 27 листопада до 8 грудня на естакаді Південного мосту обмежуватимуть рух: із 9:00 до 13:00 — у напрямку лівого берега, із 13:00 до 19:00 — у напрямку станції метро „Видубичі“. Про це повідомили у КК „Київавтодор”, — йдеться в повідомленні.</p>
      <p>Як зазначають у комунальній корпорації, на естакаді Південного мосту проводитимуть демонтаж аварійних карнизних блоків.<br/>“Аби менше впливати на трафік зранку працюватимуть у напрямку лівого берега, а пообіді — у бік станції метро „Видубичі“ . Під час робіт рух будуть частково обмежено”, — зазначається в повідомленні.</p>
      <p>Нагадаємо, 5 листопада у Києві <a href="https://www.unn.com.ua/uk/news/1833954-vidsogodni-u-stolitsi-zakrivayut-pishokhidnikh-mist-na-prospekti-komarova">закрили на ремонт пішохідний міст</a> на розі проспекту Комарова і вул.Василенко.</p>
    </article>
  </body>
</html>