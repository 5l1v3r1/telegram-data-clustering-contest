<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/johnny-depp-amber-heard.A191125_144848_dx-celebrity_stes"/>
    <meta property="og:site_name" content="Expres"/>
    <meta property="article:published_time" content="2019-11-25T23:30:00+00:00"/>
    <meta property="og:title" content="Je to násilnice! Lidé podepisují petici za stažení Amber Heard z Aquamana 2"/>
    <meta property="og:description" content="Herce Johnnyho Deppa už pochybná obvinění exmanželky Amber Heard z domácího násilí stála roli v Pirátech z Karibiku, také ona se ale teď může bát o lukrativní kšeft. Fanoušci totiž horečně podepisují petici za to, aby nebyla obsazena do pokračování úspěšného filmu Aquaman. „Amber Heard je sama známou a usvědčenou násilnicí,“ píší autoři petice a připomínají i případ, kdy byla herečka v roce 2009 zatčena za napadení tehdejší přítelkyně."/>
  </head>
  <body>
    <article>
      <h1>Je to násilnice! Lidé podepisují petici za stažení Amber Heard z Aquamana 2</h1>
      <address><time datetime="2019-11-25T23:30:00+00:00">25 Nov 2019, 23:30</time> by <a rel="author" href="https://www.expres.cz/novinari/stepan-karlesz.N4073" target="_blank">Štěpán Karlesz</a></address>
      <p>
        <b>Herce Johnnyho Deppa už pochybná obvinění exmanželky Amber Heard z domácího násilí stála roli v Pirátech z Karibiku, také ona se ale teď může bát o lukrativní kšeft. Fanoušci totiž horečně podepisují petici za to, aby nebyla obsazena do pokračování úspěšného filmu Aquaman. „Amber Heard je sama známou a usvědčenou násilnicí,“ píší autoři petice a připomínají i případ, kdy byla herečka v roce 2009 zatčena za napadení tehdejší přítelkyně.</b>
      </p>
      <p>Piráta Jacka Sparrowa si už nezahraje, a dokonce se prý v Hollywoodu šuškalo o tom, že by <a href="https://www.expres.cz/hledej.aspx?slovo=johnny%2Bdepp">Johnny Depp</a> mohl přijít i o jednu z hlavních rolích ve Fantastických zvířatech, což je prequel slavné filmové ságy o Harrym Potterovi. </p>
      <p>Takto slavný herec doplácí na nepodložená obvinění exmanželky Amber Heard, že ji po dobu jejich manželství několikrát zmlátil.</p>
      <p>Jenže Depp vyrazil do protiútoku, žádá teď po blonďaté herečce miliardové odškodné za pokažení dobrého jména a vytáhl dokonce fotografii z nemocnice, kam měl být se zlomeným prstem převezen poté, co po něm mrštila lahví vodky a ještě k tomu o něj típla cigaretu.</p>
      <p>A tak nyní spravedlivě bude kariérní problémy řešit nejspíše i ona sama.</p>
      <figure>
        <img src="https://1gr.cz/fotky/bulvar/18/073/cl6/MRA74dc14_johnydeppaamberheard.jpg"/>
        <figcaption>Johnny Depp zažaloval Amber Heard a požaduje po ní v přepočtu přes miliardu korun.</figcaption>
      </figure>
      <p>Na stránce Change.org se objevila <a href="https://www.change.org/p/dc-entertainment-remove-amber-heard-from-aquaman-2">petice</a> za stažení Amber Heard z připravované dvojky úspěšného filmu Aquaman. Aktuálně ji podepsalo bezmála 42 tisíc lidí.</p>
      <p>Organizátoři petice poukazují na to, že Johnny Depp rovněž popsal hned několik incidentů, kdy ho exmanželka napadla.</p>
      <p>Připomínají také, že byla v roce 2009 zadržena za fyzické napadení tehdejší partnerky Tasyi van Ree. A v neposlední řadě poukazují na její zcela evidentní a urputnou snahu Deppa očernit a zničit.</p>
      <p><i><b>„Protože je Amber Heard známá a usvědčená pachatelka domácího násilí, produkční společnosti Warner Bros. a DC Entertainment</b><b> by ji měly z filmu Aquaman 2 stáhnout. Nesmí ignorovat utrpení jejích obětí a pomáhat násilníkovi ke slávě. I muži jsou oběťmi domácího násilí, stejně jako jimi jsou ženy,“</b></i> vzkazují autoři petice.</p>
      <p>Ta reálně valnou šanci na úspěch nemá, rozhodně je ale signálem, že zdaleka ne všichni stojí v soudní válce za Amber Heard, jak si nejspíše ona sama malovala.</p>
      <h3>
        <a href="https://www.expres.cz/celebrity/johnny-depp-amber-heard.A191125_144848_dx-celebrity_stes/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/073/org/STE7cff5b_profimedia_0267263546.jpg"/>
        </figure>
        <figure>
          <img src="https://1gr.cz/fotky/bulvar/19/101/org/BTU7e6bf8_amber_heard.jpg"/>
        </figure>
        <figure>
          <img src="https://1gr.cz/fotky/bulvar/19/092/org/STE7e178d_profimedia_0469729042.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dd9bf_profimedia_0469179287.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dd9be_profimedia_0469179274.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dd9bd_profimedia_0469179269.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dd9bb_profimedia_0469179232.jpg"/>
        </figure>
        <figure>
          <img src="https://1gr.cz/fotky/bulvar/19/083/org/KRI7da1f0_profimedia_0380806414.jpg"/>
        </figure>
        <figure>
          <img src="https://1gr.cz/fotky/bulvar/19/073/org/STE7cff5b_profimedia_04262822931.jpg"/>
        </figure>
        <figure>
          <img src="https://1gr.cz/fotky/bulvar/19/073/org/BK7cfe18_profimedia_0461032414.jpg"/>
        </figure>
        <figure>
          <img src="https://1gr.cz/fotky/bulvar/19/092/org/STE7e178d_profimedia_0469840392.jpg"/>
        </figure>
        <figure>
          <img src="https://1gr.cz/fotky/bulvar/18/111/org/BOR771519_Depp.jpeg"/>
        </figure>
        <figure>
          <img src="https://1gr.cz/fotky/bulvar/19/062/org/STE7bea73_profimedia_0445500072.jpg"/>
        </figure>
        <figure>
          <img src="https://1gr.cz/fotky/bulvar/19/062/org/STE7bea70_profimedia_0427169470.jpg"/>
        </figure>
        <figure>
          <img src="https://1gr.cz/fotky/bulvar/19/033/org/STE7a2907_profimedia_0421284677.jpg"/>
        </figure>
        <figure>
          <img src="https://1gr.cz/fotky/bulvar/19/033/org/STE7a2906_profimedia_0421284672.jpg"/>
        </figure>
        <figure>
          <img src="https://1gr.cz/fotky/bulvar/19/033/org/STE7a2905_profimedia_0421284670.jpg"/>
        </figure>
        <figure>
          <img src="https://1gr.cz/fotky/bulvar/19/041/org/BTU7a6c11_johnny_depp_.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/amber-heard-johnny-depp.A190905_163036_dx-celebrity_stes"/>
        <a href="https://www.expres.cz/zpravy/johnny-depp-amber-heard.A190729_171019_dx-zpravy_stes"/>
        <a href="https://www.expres.cz/celebrity/amber-heard-johnny-depp.A190711_144404_dx-celebrity_stes"/>
        <a href="https://www.expres.cz/celebrity/johnny-depp-amber-heard-dior-reklama.A190917_135839_dx-celebrity_stes"/>
        <a href="https://www.example.com/"/>
        <a href="https://www.expres.cz/celebrity/amber-heard-johnny-depp.A190610_125857_dx-celebrity_stes"/>
        <a href="https://www.expres.cz/celebrity/johnny-depp-amber-heard.A190412_174658_dx-celebrity_stes"/>
      </related>
    </article>
  </body>
</html>