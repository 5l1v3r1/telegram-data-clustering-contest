<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/olayli-mac-rakibine-kafa-atti-1211976.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T23:45:00+00:00"/>
    <meta property="og:title" content="Olaylı maç! Rakibine kafa attı"/>
    <meta property="og:description" content="Lecce-Cagliari maçının 20. yıldönümünde iki takımı karşı karşıya getirecek Serie A 13. hafta maçı, yoğun yağış nedeniyle bugüne ertelenmişti. Bugün oynanan maçta ise resmen fırtına koptu. Karşılaşmada Cagliari 2-0'lık skorla öndeyken, Lecce son 10 dakikada 2-2'lik eşitliği yakalamayı başardı ve kritik bir puanı kurtardı. Mücadelenin 83. dakikada saha karıştı, Lecce'nin forveti Lapadula ile Cagliari'nin kalecisi Olsen karşılıklı olarak kafa atıp kırmızı kart gördüler."/>
  </head>
  <body>
    <article>
      <h1>Olaylı maç! Rakibine kafa attı</h1>
      <h2>Lecce-Cagliari maçının 20. yıldönümünde iki takımı karşı karşıya getirecek Serie A 13. hafta maçı, yoğun yağış nedeniyle bugüne ertelenmişti. Bugün oynanan maçta ise resmen fırtına koptu. Karşılaşmada Cagliari 2-0'lık skorla öndeyken, Lecce son 10 dakikada 2-2'lik eşitliği yakalamayı başardı ve kritik bir puanı kurtardı. Mücadelenin 83. dakikada saha karıştı, Lecce'nin forveti Lapadula ile Cagliari'nin kalecisi Olsen karşılıklı olarak kafa atıp kırmızı kart gördüler.</h2>
      <address>
        <time datetime="2019-11-25T23:45:00+00:00">25 Nov 2019, 23:45</time>
      </address>
      <p><b>İtalya Serie A</b>'nın 13. hafta erteleme mücadelesinde <b>Lecce</b>, <b>Stadio Comunale Via del Mare</b>'de <b>Cagliari'yi </b>ağırladı.</p>
      <p>Ekşi Sözlük'teki unutulmaz "0-0 bitmiş lecce cagliari maçını banttan seyretmek" başlığına konu olan 19 Aralık 1999 tarihli Lecce-Cagliari maçının 20. yıldönümüne denk gelen karşılaşma öncesinde Ekşi Sözlük'te maçın başlığı gündemi oluşturdu. Futbolseverler bu maçın da skorunun 0-0 olabileceği yönünde tahminlerde bulunurken yoğun yağış nedeniyle maç ertelenmişti. Bugün oynanan maçta ise tam anlamıyla fırtına koptu.</p>
      <p>Mücadelenin 30. dakikasında <b>Cagliari</b>, penaltı kazandı ve topun başına geçen <b>Joao Pedro </b>takımını 1-0'lık skorla öne geçiren golü kaydetti. Bu gol aynı zamanda ilk yarının da sonucu oldu ve ekipler soyunma odalarının yolunu tuttular.</p>
      <p><b>Cagliari 2</b>. yarıya da hızlı başlayan ekip oldu ve 67.dakika <b>Nainggolan </b>skoru 2-0'a getiren golü kaydetti. Bu gol aynı zamanda maçtaki gerilimi daha da arttırdı. Özellikle ev sahibi ekip daha hırçın bir futbol ile sahada yer aldığı gözlendi.</p>
    </article>
  </body>
</html>