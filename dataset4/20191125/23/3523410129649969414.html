<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642096/%D8%A7%DB%8C%D8%B1%D8%A7%D9%86-%D8%AF%D8%A7%D8%B1%D8%A7%DB%8C-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%86%DB%8C%D8%B1%D9%88%DB%8C-%D9%85%D9%88%D8%B4%DA%A9%DB%8C-%D8%AF%D8%B1-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:45:00+00:00"/>
    <meta property="og:title" content="ایران دارای بزرگترین نیروی موشکی در خاورمیانه است"/>
    <meta property="og:description" content="فرمانده پیشین نیروی دفاعی رژیم صهیونیستی روز دوشنبه گفت: ایران که دارای تعداد قابل توجهی موشک بالستیک با برد متوسط و کوتاه است"/>
  </head>
  <body>
    <article>
      <h1>
        <a href="https://www.bultannews.com/fa/news/642096/%D8%A7%DB%8C%D8%B1%D8%A7%D9%86-%D8%AF%D8%A7%D8%B1%D8%A7%DB%8C-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%86%DB%8C%D8%B1%D9%88%DB%8C-%D9%85%D9%88%D8%B4%DA%A9%DB%8C-%D8%AF%D8%B1-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%A7%D8%B3%D8%AA">ایران دارای بزرگترین نیروی موشکی در خاورمیانه است</a>
      </h1>
      <h2>فرمانده پیشین نیروی دفاعی رژیم صهیونیستی روز دوشنبه گفت: ایران که دارای تعداد قابل توجهی موشک بالستیک با برد متوسط و کوتاه است</h2>
      <address><time datetime="2019-11-25T23:45:00+00:00">25 Nov 2019, 23:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ژنرال "زویکا هایموویچ" در گفت‌وگو با روزنامه «جروزالم پست» تصریح کرد: به رغم تحریم‌های فلج کننده ایران هم اکنون به موشک‌های بالستیک دوربرد مجهز است که می‌تواند اهداف دورتر از ۲ هزار کیلومتر از مرزهای خود را هدف قرار دهد.</p>
      <p>هایموویچ با تأکید بر اینکه قابلیت‌های موشکی ایران از قدرت فوق‌العاده‌ای برخوردار است گفت: آنان برای ساخت موشک به سختی کار می‌کنند و حتی یک روز هم برنامه‌های خود را در این زمینه تعلیق نکرده است.</p>
      <p>وی که در سال ۲۰۱۸ بازنشسته شد، با اشاره به دیدار اخیر نتانیاهو با "ژنرال کنت مک کنزی" رئیس فرماندهی مرکزی ایالات متحده هشدار داد که ایران در حال برنامه‌ریزی حملات اضافی است و اسرائیل در تلاش است تا مانع بازگشت ایران به عراق شود.</p>
      <p>وی گفت: در صورت بروز جنگ میان اسرائیل و ایران، ما از طرف لبنان و سوریه با نیروهای حزب‌الله مواجه هستیم و از طرف دیگر امکان حضور نیروهای شبه نظامی شیعه در عراق و غزه نیز وجود دارد.</p>
    </article>
  </body>
</html>