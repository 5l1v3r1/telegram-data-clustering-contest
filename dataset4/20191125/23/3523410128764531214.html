<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642080/%D8%AF%D9%84%DB%8C%D9%84-%DA%A9%D9%86%D8%A7%D8%B1%D9%87%E2%80%8C%DA%AF%DB%8C%D8%B1%DB%8C-%D8%B3%D8%AE%D9%86%DA%AF%D9%88%DB%8C-%D8%AF%D9%88%D9%84%D8%AA-%D8%AA%D8%B1%D8%A7%D9%85%D9%BE"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:17:00+00:00"/>
    <meta property="og:title" content="دلیل کناره‌گیری سخنگوی دولت ترامپ"/>
    <meta property="og:description" content="سخنگوی سابق دولت ترامپ در مصاحبه‌ای دلیل کناره‌گیری خود از دولت آمریکا را اینگونه عنوان کرد که نمی‌خواسته از وی به عنوان یک دروغگو یاد کنند."/>
  </head>
  <body>
    <article>
      <h1>
        <a href="https://www.bultannews.com/fa/news/642080/%D8%AF%D9%84%DB%8C%D9%84-%DA%A9%D9%86%D8%A7%D8%B1%D9%87%E2%80%8C%DA%AF%DB%8C%D8%B1%DB%8C-%D8%B3%D8%AE%D9%86%DA%AF%D9%88%DB%8C-%D8%AF%D9%88%D9%84%D8%AA-%D8%AA%D8%B1%D8%A7%D9%85%D9%BE">دلیل کناره‌گیری سخنگوی دولت ترامپ</a>
      </h1>
      <h2>سخنگوی سابق دولت ترامپ در مصاحبه‌ای دلیل کناره‌گیری خود از دولت آمریکا را اینگونه عنوان کرد که نمی‌خواسته از وی به عنوان یک دروغگو یاد کنند.</h2>
      <address><time datetime="2019-11-25T23:17:00+00:00">25 Nov 2019, 23:17</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «سارا سندرز» سخنگوی سابق کاخ سفید روز دوشنبه در مصاحبه‌ای درباره دلیل کناره‌گیری خود از دولت «دونالد ترامپ» رئیس جمهور آمریکا گفت که دوست نداشته از وی به عنوان یک دروغگو یاد شود.</p>
      <p>وی که با روزنامه «نیویورک تایمز» گفت‌وگو می‌کرد برخی از انتقادها و هجمه‌هایی که علیه وی در زمان کار کردن با دولت ترامپ مواجه شده را یادآوری کرد.</p>
      <p>سندرز در این مصاحبه گفت: «من برای هر چیزی و نه فقط عملکردم مورد حمله قرار می‌گرفتم.»</p>
      <p>وی افزود: «به من زن چاق خانه‌دار می‌گفتند و فرزندانم و زندگی‌ام مورد تهدید قرار گرفتند. بودن توی این شرایط برایم عادی نبود.»</p>
      <p>اما سندرز که در تابستان دولت ترامپ را ترک کرد گفت که تمام این موضوعات برایش آزاردهنده‌تر از این نبود که به وی صفت دروغگو داده بودند.</p>
      <p>سندرز در مصاحبه‌ای که با سی‌ان‌ان داشته گفت تلاش کرده در دوران فعالیت در دولت ترامپ بهترین و دقیق‌ترین اطلاعات را انتقال دهد و یکی از معدود چیزهایی که باقی می‌ماند شهرت و صداقت است.</p>
    </article>
  </body>
</html>