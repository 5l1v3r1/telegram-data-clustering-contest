<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/naruga-nad-pam-yatnikom-sholom-aleyhemu-zlovmisnikiv-shukatimut-za-zapisami-z-kamer-330817_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Наруга над пам'ятником Шолом-Алейхему: зловмисників шукатимуть за записами з камер"/>
    <meta property="og:description" content="Справу відкрито за статтею хуліганство."/>
  </head>
  <body>
    <article>
      <h1>Наруга над пам'ятником Шолом-Алейхему: зловмисників шукатимуть за записами з камер</h1>
      <h2>Справу відкрито за статтею "хуліганство".</h2>
      <address>
        <time datetime="2019-11-25T14:03:00+00:00">25 Nov 2019, 14:03</time>
      </address>
      <p>Поліція вилучила записи з камер відеоспостереження на вулиці Рогнідинській у Києві, де сьогодні вночі невідомі <b><a href="https://dt.ua/UKRAINE/u-kiyevi-rozmalyuvali-pam-yatnik-yevreyskomu-pismenniku-sholom-aleyhemu-330774_.html">обмалювали свастиками пам'ятник єврейському письменнику Шолом-Алейхему</a></b>.</p>
      <p>"За фактом події розпочато кримінальне провадження. Зусилля поліцейських спрямовані на встановлення та затримання осіб, причетних до правопорушення", - йдеться у повідомленні столичної поліції.</p>
      <p>Поліцейські оглянули пам'ятник і прилеглу територію та вилучили записи з вуличних камер відеоспостереження. Слідчі Печерського управління поліції відкрили кримінальне провадження за ч. 1 ст. 296 (хуліганство) Кримінального кодексу. Зловмисникам загрожує до п‘яти років обмеження волі.</p>
      <p>Згідно з новим дослідженням Ліги проти дифамації (ADL), <b><a href="https://dt.ua/UKRAINE/perevazhna-bilshist-ukrayinciv-virit-v-antisemitsku-teoriyu-zmovi-opituvannya-330408_.html">кожен четвертий європеєць певною мірою є антисемітом</a></b>. Результати дослідження показують, що, в чотирьох країнах Центральної і Східної Європи можна спостерігати збільшення частки людей, що негативно ставляться до євреїв.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>