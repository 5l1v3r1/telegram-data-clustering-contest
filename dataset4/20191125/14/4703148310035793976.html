<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-iii/a-magyar-csapat-elnoke-a-0-29-utan-isten-haza-csalad-klub"/>
    <meta property="og:site_name" content="csakfoci.hu"/>
    <meta property="article:published_time" content="2019-11-25T14:48:07+00:00"/>
    <meta property="og:title" content="A magyar csapat elnöke a 0-29 után: “Isten, haza, család, klub!”"/>
    <meta property="og:description" content="Rendhagyó értékelést adott a korábban több NB I-es klubnál is megfordult Gál László, miután az Ózd megsemmisítő, 29-0-s vereséget szenvedett a harmadosztályban."/>
  </head>
  <body>
    <article>
      <h1>A magyar csapat elnöke a 0-29 után: “Isten, haza, család, klub!”</h1>
      <address><time datetime="2019-11-25T14:48:07+00:00">25 Nov 2019, 14:48</time> by <a rel="author">csakfoci.hu</a></address>
      <p>
        <b>
          <b>Rendhagyó értékelést adott a korábban több NB I-es klubnál is megfordult Gál László, miután az Ózd megsemmisítő, 29-0-s vereséget szenvedett a harmadosztályban.</b>
        </b>
      </p>
      <p>Mint arról beszámoltunk, az Ózd szétesőben lévő NB III-as csapata <a href="http://www.csakfoci.hu/magyar-foci/nb-iii/brutalis-kiutes-a-magyar-fociban-29-0-ra-kapott-ki-a-kilatastalan-helyzetben-levo-klub">29-0-ra kapott ki vasárnap</a> Tállyán, úgy, hogy a hazaiaknál csak a kapus nem szerzett gólt.</p>
      <p>Az Ózd összesen 13 futballistát nevezett egyébként a találkozóra, és csak egyet cserélt, legidősebb futballistája pedig a 21 éves Zöllei Tibor volt, miközben hét 16, illetve 17 éves játékosa is pályára lépett . A hatalmas vereséggel sem változott azonban a borsodiak helyzete, hiszen a pontlevonások miatt már most is biztos kiesőnek tűnik a Keleti csoportban.</p>
      <p>A korábban a Ferencvárosnál technikai vezetőként, majd a Honvédnál és Fehérváron ügyvezetőként dolgozó, Ózdon pedig a klubelnöki tisztséget betöltő <b>Gál László</b> nyilatkozott a mérkőzést követően – amelyen 20 éves fia, Benedek is pályára lépett -, méghozzá a következőképpen:</p>
      <blockquote>
        <b>– <i>Isten, haza, család, klub! Köszönöm minden játékosnak aki ma pályára lépett az ózdi mezben, mert jelenlétükkel és játékukkal bizonyították, hogy Ózd egy sportszerető város</i> – fogalmazott a klubvezető a <a href="https://boon.hu/sport/helyi-sport/a-mai-merkozes-megmutatta-csapatunk-hatarait-3925638/">BOON.HU</a> cikke szerint.</b>
      </blockquote>
      <hr/>
      <p>
        <b>A mérkőzés jegyzőkönyve:</b>
      </p>
      <figure>
        <img src="http://www.csakfoci.hu/wp-content/uploads/2019/11/tallya2-1.jpg"/>
      </figure>
    </article>
  </body>
</html>