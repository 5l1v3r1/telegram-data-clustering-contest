<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/ordine-del-giorno-presentato-in-consiglio-regionale-da-de-marchi-semplifichiamo-le-procedure-di-pu.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T14:34:43+00:00"/>
    <meta property="og:title" content="Ordine del giorno presentato in consiglio regionale da Demarchi: &quot;Semplifichiamo le procedure di pulizia degli alvei di fiumi e torrenti&quot;"/>
    <meta property="og:description" content="Chiede un impegno al presidente e alla giunta regionale, evidenziando come le autorizzazioni siano troppo lunghe e complesse"/>
  </head>
  <body>
    <article>
      <h1>Ordine del giorno presentato in consiglio regionale da Demarchi: "Semplifichiamo le procedure di pulizia degli alvei di fiumi e torrenti"</h1>
      <h2>Chiede un impegno al presidente e alla giunta regionale, evidenziando come le autorizzazioni siano troppo lunghe e complesse</h2>
      <address><time datetime="2019-11-25T14:34:43+00:00">25 Nov 2019, 14:34</time> by <a rel="author">Redazione</a></address>
      <p>Ordine del giorno in consiglio regionale presentato da<b> Paolo Demarchi</b> della Lega. Il consigliere del Saluzzese, evidenziando che gli eventi alluvionali affliggono periodicamente il Piemonte con rischi per la sicurezza delle persone e danni per l’ambiente e le economie locali, che i fenomeni di esondazioni di fiumi e torrenti avrebbero potuto essere fortemente mitigati, se non prevenuti, da una corretta pulizia e manutenzione degli alvei che versano in condizioni critiche caratterizzate da forte presenza di vegetazione infestante, materiale arboreo, legnami e altri detriti trasportati dal normale scorrere delle acque, sottolinea come l'accesso all'alveo per la raccolta di materiale legnoso divelto deve essere autorizzato dal competente settore regionale e che, in caso di accesso con mezzi meccanici nell'alveo, risulta altresì necessaria un'autorizzazione idraulica ai sensi del R.D. n. 523/1904. </p>
      <p>De Marchi ritiene sia utile convergere verso una semplificazione delle procedure di pulizia degli alvei e impegna pertanto il Presidente e la Giunta regionale a volersi attivare con le competenti autorità per discutere del tema, al fine di armonizzare la normativa nazionale e regionale in materia di pulizia degli alvei di fiumi e torrenti, semplificando e agevolando di conseguenza interventi che possono dirsi migliorativi e a carattere preventivo verso quei fenomeni meteorologici eccezionali che occorrono con sempre maggiore frequenza sul territorio della nostra Regione.</p>
    </article>
  </body>
</html>