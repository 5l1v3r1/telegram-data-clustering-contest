<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905166/-ik-moet-dit-niveau-tot-maart-vasthouden-om-een-kans-te-maken-bij-oranje-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T14:14:00+00:00"/>
    <meta property="og:title" content="'Ik moet dit niveau tot maart vasthouden om een kans te maken bij Oranje'"/>
    <meta property="og:description" content="Teun Koopmeiners heeft niet met een jaloers gevoel naar AZ-ploeggenoten Calvin Stengs en Myron Boadu gekeken. De twee aanvallers zaten - in tegenstelling tot de 21-jarige aanvoerder - voor het eerst bij het Nederlands elftal. In de laatste EK-kwalificatiewedstrijd van Oranje tegen Estland (5-0) kreeg Stengs zelfs een basisplaats en scoorde Boadu als invaller. Koopmeiners heeft er naar eigen zeggen 'enorm van genoten'. &quot;Zeker als je hoort dat ze ook nog scoren en assists geven. De verhalen waarmee ze bij AZ terugkwamen prikkelden juist enorm&quot;, vertelt hij aan Trouw. Contractnieuws in Alkmaar: Koopmeiners verlengt en blijft langer bij AZ 'AZ kan hoog transferbedrag bedingen door nieuw contract: Koopmeiners wil hogerop'"/>
  </head>
  <body>
    <article>
      <h1>'Ik moet dit niveau tot maart vasthouden om een kans te maken bij Oranje'</h1>
      <address>
        <time datetime="2019-11-25T14:14:00+00:00">25 Nov 2019, 14:14</time>
      </address>
      <p>
        <b>Teun Koopmeiners heeft niet met een jaloers gevoel naar AZ-ploeggenoten Calvin Stengs en Myron Boadu gekeken. De twee aanvallers zaten - in tegenstelling tot de 21-jarige aanvoerder - voor het eerst bij het Nederlands elftal.</b>
      </p>
      <p>In de laatste EK-kwalificatiewedstrijd van Oranje tegen Estland (5-0) kreeg Stengs zelfs een basisplaats en scoorde Boadu als invaller. Koopmeiners heeft er naar eigen zeggen 'enorm van genoten'. "Zeker als je hoort dat ze ook nog scoren en assists geven. De verhalen waarmee ze bij AZ terugkwamen prikkelden juist enorm", vertelt hij aan <a href="https://www.trouw.nl/sport/az-aanvoerder-koopmeiners-is-niet-jaloers-op-succes-ploeggenoten~b5e04d53/?referer=https%3A%2F%2Ft.co%2FDps3GXG3WV&amp;utm_campaign=shared_earned&amp;utm_medium=social&amp;utm_source=twitter">Trouw</a>.</p>
      <p>Koopmeiners heeft het EK met Oranje z√©ker niet uit zijn hoofd gezet. "Natuurlijk hoop ik dat ik in maart (volgende interlandeperiode, red.) of erna een uitnodiging krijg. Het is altijd je droom om in het Nederlands elftal te spelen. Ik denk dat ik dit niveau in ieder geval tot maart moet vasthouden om een kans te maken. Ik weet dat ik er klaar voor ben, maar op bepaalde dingen heb je geen invloed."</p>
      <p>Koopmeiners zette afgelopen vrijdag zijn handtekening onder een nieuw contract bij AZ, tot de zomer van 2023. Een zomers vertrek is desondanks niet uitgesloten. "Ik focus me nu volledig op dit seizoen, maar natuurlijk heb ik de ambitie om een stap te maken", besluit hij.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904758/az-komt-met-contractnieuws-koopmeiners-verlengt-contract-bij-alkmaarders.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904835/-az-kan-hoog-transferbedrag-bedingen-door-nieuw-contract-koopmeiners-wil-hogerop-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>