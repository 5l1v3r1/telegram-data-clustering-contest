<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/loredana-lecciso-risponde-gossip-ritorno-di-fiamma-al-bano-carrisi/659364/"/>
    <meta property="og:site_name" content="DiLei"/>
    <meta property="article:published_time" content="2019-11-25T14:19:23+00:00"/>
    <meta property="og:title" content="Loredana Lecciso risponde ai gossip sul ritorno di fiamma con Al Bano"/>
    <meta property="og:description" content="Loredana Lecciso risponde ai gossip sul ritorno di fiamma con Al Bano Carrisi e parla della figlia Jasmine, vittima dell’odio social."/>
  </head>
  <body>
    <article>
      <h1>Loredana Lecciso risponde ai gossip sul ritorno di fiamma con Al Bano</h1>
      <h2>Loredana Lecciso risponde agli ultimi gossip sul ritorno di fiamma con Al Bano Carrisi</h2>
      <address>
        <time datetime="2019-11-25T14:19:23+00:00">25 Nov 2019, 14:19</time>
      </address>
      <p><b>Loredana Lecciso</b> risponde ai gossip sul ritorno di fiamma con <b>Al Bano Carrisi</b> in una lunga intervista. La showgirl pugliese, intervistata da <i>Il Giornale</i>, ha svelato di sentirsi<b> finalmente serena</b> e al riparo dalle “montagne russe emotive” vissute in passato.</p>
      <p>“Questo è un momento molto sereno, molto tranquillo –<b> ha confessato</b> la <a href="https://dilei.it/vip/al-bano-carrisi-loredana-lecciso-fuga-insieme-nella-notte/655229/">Lecciso</a> -. Sono consapevole che ho tre figli, tante responsabilità, impegni con loro, con il lavoro, con me stessa. Vivo con più consapevolezza: sono in una fase della vita dove sogno di meno ma sono più pratica, più pragmatica. Ho acquisito la forza della serenità –<b> ha aggiunto</b> -, una cosa che da giovane non puoi possedere. Prima c’erano le salite pazzesche e le discese tremende, ora no”.</p>
      <p>Mamma di <a href="https://dilei.it/vip/video/jasmine-carrisi-insultata-haters-instagram-loredana-lecciso-la-difende/630417/">Jasmine</a> e <a href="https://dilei.it/vip/loredana-lecciso-al-bano-carrisi-figlio-si-trasferisce-estero-romina-power-ricorda-ylenia/653717/">Bido</a>, i figli più piccoli di Al Bano, la Lecciso è riuscita a ritrovare la serenità dopo le lotte <b>con Romina Power</b>, ma soprattutto con i fan che continuano a sperare in un ritorno di fiamma fra l’attrice americana e il cantante di <b>Cellino San Marco</b>, considerandola come un ostacolo.</p>
      <p>“Gli haters mi fanno tenerezza – <b>ha spiegato Loredana</b> -. Sarò controcorrente, ma io sono convinta, non ce l’ho con gli hater, me ne dispiaccio, mi fanno tenerezza. Io non mi sognerei mai, per come sono stata educata e per quello che mi hanno insegnato i miei genitori, di rispondere male a qualcuno. È quasi impossibile trovare una mia risposta rabbiosa nei confronti degli hater – ha aggiunto -. Rispondergli mi dispiacerebbe, già si palesa uno stato d’animo non felice, inquieto, quindi sarebbe inutile”.</p>
      <p>A essere vittima di <b>critiche e insulti</b> però non è solo Loredana, ma anche Jasmine, nata dal legame della<b> Lecciso con Al Bano</b>. Bionda come la sua mamma e bellissima, la ragazza è stata spesso presa di mira <b>su Instagram.</b> “Succede a me e succede a mia figlia Jasmine – <b>ha detto</b> -. Non per giustificare ma tendo sempre a trovare la motivazione del disagio dietro questi messaggi. Mi piacciono molto le risposte ironiche, mai aggressive”.</p>
      <p>La showgirl ha comunque affermato di <b>essere fiera di Jasmine</b> per il modo in cui gestisce<b> l’odio social:</b> “Mi è capitato di leggere dei commenti non proprio positivi rivolti a mia figlia Jasmine e ho apprezzato il suo modo di fare e rispondere con ironia. Farlo con simpatia a un’offesa mi piace, stemperare il malcontento altrui è costruttivo”.</p>
      <related>
        <h4>Leggi anche</h4>
        <a href="https://dilei.it/vip/loredana-lecciso-post-amore-instagram-al-bano-figli/619356/"/>
        <a href="https://dilei.it/vip/al-bano-presenta-figlia-jasmine-loredana-lecciso-instagram/550380/"/>
        <a href="https://dilei.it/vip/al-bano-figlia-jasmine-identica-loredana-lecciso/617192/"/>
        <a href="https://dilei.it/vip/video/loredana-lecciso-al-bano-carrisi-ritorno-di-fiamma-grazie-barbara-durso-foto-instagram/593099/"/>
        <a href="https://dilei.it/vip/al-bano-carrisi-loredana-lecciso-fuga-insieme-nella-notte/655229/"/>
      </related>
    </article>
  </body>
</html>