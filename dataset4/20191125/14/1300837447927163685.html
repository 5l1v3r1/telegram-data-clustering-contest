<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/24/migranti-open-arms-assegnato-taranto-come-porto-sbarco_00ebed2a-b4a5-4730-ac2a-eb409db17432.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T14:11:18+00:00"/>
    <meta property="og:title" content="Migranti: Open Arms, assegnato Taranto come porto sbarco"/>
    <meta property="og:description" content="'Impossibile muoversi per condizioni meteo', a bordo 62 persone (ANSA)"/>
  </head>
  <body>
    <article>
      <h1>Migranti: Open Arms, assegnato Taranto come porto sbarco</h1>
      <h2>'Impossibile muoversi per condizioni meteo'</h2>
      <address><time datetime="2019-11-25T14:11:18+00:00">25 Nov 2019, 14:11</time> by <a rel="author">Redazione ANSA</a></address>
      <p> "Assegnato Taranto come porto di sbarco per le 62 persone a bordo Open Arms. Impossibile muoverci prima di domani a causa condizioni meteo". Lo scrive sul suo profilo twitter l'organizzazione non governativa.<br/><br/>"A bordo abbiamo una situazione molto critica, abbiamo un ragazzo a cui hanno sparato. Dobbiamo richiedere l'evacuazione. Abbiamo anche persone con delle forti ustioni dovute alla benzina, abbiamo 26 minori in totale di cui 24 non accompagnati". Queste le parole di Riccardo Gatti, capo missione di Open Arms, l'imbarcazione che nei giorni scorsi ha tratto in salvo 73 persone. "Stamattina siamo ormai nella zona della costa orientale siciliana. Siamo dovuti venire a proteggerci dal maltempo - continua -. Abbiamo ricevuto l'autorizzazione ad entrare nelle acque territoriali italiane per poterci mettere al riparo".</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/cronaca/2019/11/23/lampedusa-naufragio-barcone-oltre-100-tratti-in-salvo_b2197325-5bc4-4a63-ab94-624caecfc7e8.html"/>
      </related>
    </article>
  </body>
</html>