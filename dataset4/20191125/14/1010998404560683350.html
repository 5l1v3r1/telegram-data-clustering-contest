<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/mbape-smjata-che-mesi-trjabva-da-specheli-zlatnata-topka.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T14:13:00+00:00"/>
    <meta property="og:title" content="Мбапе смята, че Меси трябва да спечели &quot;Златната топка&quot;"/>
    <meta property="og:description" content="Според французина, нападателят на &quot;Барса&quot; се отличава от останалите футболисти"/>
  </head>
  <body>
    <article>
      <h1>Мбапе смята, че Меси трябва да спечели "Златната топка"</h1>
      <h2>Според французина, нападателят на "Барса" се отличава от останалите футболисти</h2>
      <address>
        <time datetime="2019-11-25T14:13:00+00:00">25 Nov 2019, 14:13</time>
      </address>
      <p>Нападателят на ПСЖ Килиан Мбапе смята, че Лионел Меси трябва да спечели "Златната топка" за 2019 година.</p>
      <p>''Кой трябва да получи наградата ли? Лео Меси. Той беше най-добър през тази година, няма съмнение в това. Да не говорим колко време играе на високо ниво и няма колебания във формата му. Това го отличава от останалите футболисти", заяви Мбапе, цитиран от германския "Кикер".</p>
      <p>"Понякога преживявам мачовете и се страхувам. Защото ако се провалиш, започват да се съмняват в теб. А ако претърпиш загуба в някой голям мач, който се гледа от целия свят, веднага поставят въпроса - това ли е краят на всичко? Беше добре, но вече приключи! Но това не продължава много, за моя радост, защото във футбола няма толкова много време да му мислиш. След няколко дни идва следващата ти среща на терена и това е най-хубавото", добави 21-годишният нападател.</p>
    </article>
  </body>
</html>