<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402681/%D9%BE%D8%B0%DB%8C%D8%B1%D8%A7%DB%8C%DB%8C-%D8%A7%D8%B2-64-%D9%87%D8%B2%D8%A7%D8%B1-%D8%B2%D8%A7%D8%A6%D8%B1-%D9%BE%D8%A7%DA%A9%D8%B3%D8%AA%D8%A7%D9%86%DB%8C-%D8%AF%D8%B1-%D9%85%D9%88%DA%A9%D8%A8-%D9%87%D8%A7%DB%8C-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:26:28+00:00"/>
    <meta property="og:title" content="پذیرایی از 64 هزار زائر پاکستانی در موکب‌های خراسان جنوبی"/>
    <meta property="og:description" content="ایسنا/خراسان جنوبی مدیرکل اوقاف و امور خیریه خراسان جنوبی با بیان اینکه ۱۵۰۰ زائر پاکستانی در ورودی استان داشتیم گفت: 64 هزار زائر پاکستانی با هزار دستگاه اتوبوس در موکب‌های استان پذیرایی شدند."/>
  </head>
  <body>
    <article>
      <h1>پذیرایی از 64 هزار زائر پاکستانی در موکب‌های خراسان جنوبی</h1>
      <address><time datetime="2019-11-25T14:26:28+00:00">25 Nov 2019, 14:26</time> by <a rel="author">زهرا حمیدی</a></address>
      <p>ایسنا/خراسان جنوبی مدیرکل اوقاف و امور خیریه خراسان جنوبی با بیان اینکه ۱۵۰۰ زائر پاکستانی در ورودی استان داشتیم گفت: 64 هزار زائر پاکستانی با هزار دستگاه اتوبوس در موکب‌های استان پذیرایی شدند.</p>
      <p>حجت الاسلام پرویز بخشی پور، امروز دوشنبه ۴ آذر، در دیدار با نماینده ولی فقیه در خراسان جنوبی اظهار کرد: در ایام اربعین حسینی تعداد پنج موکب در نهبندان، بیرجند، خضری و قاین برای پذیرایی از زائران در سال جاری برپا شد.<br/><br/>به گزارش ایسنا، مدیرکل اوقاف و امور خیریه خراسان جنوبی با بیان اینکه زائران در وعده‌های صبحانه، ناهار و شام پذیرایی شدند، افزود: در مدت برپایی موکب‌ها 24 هزار و 716 نفر پرس صبحانه، 36 هزار و 603 نفر ناهار و 45 هزار و141 نفر شام پذیرایی صورت گرفته است.<br/><br/>بخشی پور با بیان اینکه در مجموع 96 هزار و 460 زائر پاکستانی در مواکب استان پذیرایی شدند، تصریح کرد: همچنین چهار مُبلغ از آستان قدس رضوی به استان اعزام شدند که از این تعداد دو مُبلغ در شهر خضری و دو مُبلغ در نهبندان بودند.<br/><br/>وی با بیان اینکه سه مُبلغ بومی نیز در مواکب استان حضور داشتند، یادآور شد: بیشتر کمک‌های انجام شده به موکب‌های خراسان جنوبی از محل مشارکت‌های مردمی بوده و خیران و مردم در موکب‌ها و پذیرایی از زائران اربعین حسینی حضور پررنگی داشتند.<br/><br/>انتهای پیام</p>
    </article>
  </body>
</html>