<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/emma-smetana-ukazala-dceru-lennon-je-kopii-maminky-v-jednom-se-ale-lisi"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="Emma Smetana ukázala dceru: Lennon je kopií maminky, v jednom se ale liší"/>
    <meta property="og:description" content="Dcera zpěvačky a novinářky Emmy Smetany Lennon (3) nepatří k dětem, které by se před objektivy kamer a fotoaparátů schovávaly. Naopak, jak říká sama Emma, Lennon je velmi společenské dítě, které na sebe rádo strhává pozornost, až je to s partnerem mnohdy samotné překvapí."/>
  </head>
  <body>
    <article>
      <h6 class="kicker">geny</h6>
      <h1>Emma Smetana ukázala dceru: Lennon je kopií maminky, v jednom se ale liší</h1>
      <address><time datetime="2019-11-25T14:24:00+00:00">25 Nov 2019, 14:24</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/1e/09/1e09e67-247749-profimedia-0483765766-1-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Emma Smetana s krásnou dcerkou.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/9a/4a/9a4a7ec-247750-profimedia-0483765760-2560x0-shrink.jpg"/>
          <figcaption>Emma vyvedla Lennonku do společnosti.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/cd/bc/cdbc618-247783-emmaa-2560x0-shrink.png"/>
          <figcaption>Emma má doma svou kopii.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/1a/a9/1aa9c13-247780-emmaaa-2560x0-shrink.png"/>
          <figcaption>Lennonka je rozená komediantka.<cite>Instagram</cite></figcaption>
        </figure>
        <figcaption>
          <a href="https://www.extra.cz/emma-smetana-ukazala-dceru-lennon-je-kopii-maminky-v-jednom-se-ale-lisi/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Dcera zpěvačky a novinářky Emmy Smetany Lennon (3) nepatří k dětem, které by se před objektivy kamer a fotoaparátů schovávaly. Naopak, jak říká sama Emma, Lennon je velmi společenské dítě, které na sebe rádo strhává pozornost, až je to s partnerem mnohdy samotné překvapí.</b>
      </p>
      <p><a href="https://www.extra.cz/tema/emma-smetana">Emma Smetana</a> (31), která dlouhé roky žila a studovala ve Francii, je sice z poloviny umělkyně, ale rozhodně nepatří k prvoplánovým bavičům a lidem, kteří dokáží spontánně a vtipně zareagovat na jakoukoliv situaci. Dcera významného producenta se ve svých vyjádřeních a projevech často hlídá a o to víc ji překvapuje chování její tříleté dcery <a href="https://www.extra.cz/tema/lennon-marlene-haj-smetana">Lennon</a>.</p>
      <p>Ta podle Emminých slov patří k nejméně stydlivým lidem, které zná. Spontánnost, bezprostřednost a naivita, to jsou atributy většiny malých dětí, malá Lennon však jde často až za hranici a moderátorka DVTV se mnohdy diví, po kom jejich holčička takovou komediálnost podědila. V jednom z rozhovorů Emma také přiznala, že dceři doslova závidí, že jí je jedno, jestli její projev někoho zajímá. Tuto vlastnost Emma postrádá a ráda by z ní měla alespoň malou část.</p>
      <p>Lennon Marlene Haj Smetana, jak se dívenka celým jménem jmenuje, se stále více podobá mamince Emmě. Z exotického vzhledu tatínka <a href="https://www.extra.cz/tema/jordan-haj">Jordana</a>, který má izraelský původ, zatím moc nepochytila. Musíme ale zdůraznit, že jsou moc krásná rodina.</p>
    </article>
  </body>
</html>