<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/599025/tourkia-den-epanalamvanetai-i-eisvoli-sti-voreioanatoliki-syria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Τουρκία: Δεν επαναλαμβάνεται η εισβολή στη βορειοανατολική Συρία"/>
    <meta property="og:description" content="Η Τουρκία συμμορφώνεται πλήρως με τις συμφωνίες στις οποίες κατέληξε με την Ρωσία και τις Ηνωμένες Πολιτείες όσον αφορά την βορειοανατολική Συρία και δεν..."/>
  </head>
  <body>
    <article>
      <h1>Τουρκία: Δεν επαναλαμβάνεται η εισβολή στη βορειοανατολική Συρία</h1>
      <address><time datetime="2019-11-25T14:03:00+00:00">25 Nov 2019, 14:03</time> by <a rel="author">SigmaLive</a></address>
      <p><b>Η Τουρκία συμμορφώνεται πλήρως με τις συμφωνίες στις οποίες κατέληξε με την Ρωσία και τις Ηνωμένες Πολιτείες όσον αφορά την βορειοανατολική Συρία και δεν επαναλαμβάνει την στρατιωτική επίθεσή της, δήλωσε σήμερα πηγή ασφαλείας.<br/></b> <br/>Η Άγκυρα κατέληξε σε χωριστές συμφωνίες με τη Μόσχα και την Ουάσινγκτον τον περασμένο μήνα για την απομάκρυνση της κουρδικής πολιτοφυλακής 'Μονάδες Προστασίας του Λαού' (YPG) από μια λωρίδα εδάφους στην βορειοανατολική Συρία στα σύνορα με την Τουρκία, η οποία σε αντάλλαγμα σταμάτησε την στρατιωτική επίθεσή της εναντίον της πολιτοφυλακής.<br/> <br/>Όμως, η Άγκυρα είχε δηλώσει προηγουμένως ότι ούτε η Ρωσία ούτε οι Ηνωμένες Πολιτείες είχαν τηρήσει την δική τους πλευρά της συμφωνίας και απείλησε να εξαπολύσει νέα επιχείρηση. Η ίδια πηγή ασφαλείας δήλωσε σήμερα πως η Τουρκία απαντά στις επιθέσεις της YPG στην περιοχή, στο πλαίσιο της αυτοάμυνας.<br/> </p>
    </article>
  </body>
</html>