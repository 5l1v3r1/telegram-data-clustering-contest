<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/dubilet-poiasnyv-chomu-derzhsluzhbovtsi-kabminu-iak-i-ranishe-podaiut-paperovi-deklaratsii-203432.html"/>
    <meta property="og:site_name" content="5 канал"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Дубілет пояснив, чому держслужбовці Кабміну, як і раніше, подають паперові декларації"/>
    <meta property="og:description" content="За його словами кадрова служба ось уже кілька років поспіль готує щодо кожного кандидата пакет паперових документів і відправляє офіційний запит до податкового органу"/>
  </head>
  <body>
    <article>
      <h1>Дубілет пояснив, чому держслужбовці Кабміну, як і раніше, подають паперові декларації</h1>
      <address>
        <time datetime="2019-11-25T14:31:00+00:00">25 Nov 2019, 14:31</time>
      </address>
      <p>Міністр Кабінету міністрів України Дмитро Дубілет повідомив, що державні службовці уряду України через застарілий регламент надалі подавали паперові декларації, хоча закон із 2016 року вимагає оформлення їх в електронному вигляді, передає "<a href="https://ua.interfax.com.ua/news/general/626552.html">Інтерфакс-Україна</a>".</p>
      <p>"У 2014 році в Україні було ухвалено закон про очищення влади. Згідно з ним кожен, хто влаштовувався на державну службу, мав пройти перевірку. За правилами, чиновники повинні були заповнити паперові декларації, а кадрова служба відправляла запит на податкову з проханням їх перевірити. І ось у 2016 році ці паперові декларації замінили на декларації НАЗК в електронному вигляді. От тільки Кабмін не змінив регламент, за яким кадровики повинні відправляти запит на податкову", – зазначив Дубілет.</p>
      <p>За його словами кадрова служба ось уже кілька років поспіль готує щодо кожного кандидата пакет паперових документів і відправляє офіційний запит до податкового органу.</p>
      <p>"У відповідь податкова служба кожен раз офіційно відповідає, що взагалі-то паперові декларації на них ніхто не подає. І так кожен раз. Ось такий безглуздий документообіг у природі", – підкреслив міністр.</p>
      <blockquote>Як повідомляв 5.UA, від 1 жовтня 2019 року органи державної влади <a href="https://www.5.ua/ekonomika/iz-1-zhovtnia-ukraina-vidmovliaietsia-vid-paperovoho-dokumentoobihu-honcharuk-198477.html">мали повністю відмовитися від паперового документообігу</a>.</blockquote>
    </article>
  </body>
</html>