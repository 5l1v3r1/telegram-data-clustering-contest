<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/panathinaikos-pitino-tin-triti-stin-ellada-tin-pempti-ston-pagko/2923035/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T14:40:18+00:00"/>
    <meta property="og:title" content="Παναθηναϊκός – Πιτίνο: Την Τρίτη στην Ελλάδα, την Πέμπτη στον πάγκο"/>
    <meta property="og:description" content="Η ΚΑΕ Παναθηναϊκός κατάφερε να βάλει και πάλι στο... τιμόνι της τον Ρικ Πιτίνο και πλέον όλοι στην ομάδα περιμένουν την άφιξη του Αμερικανού κόουτς."/>
  </head>
  <body>
    <article>
      <h1>Παναθηναϊκός – Πιτίνο: Την Τρίτη στην Ελλάδα, την Πέμπτη στον πάγκο</h1>
      <h2>Η ΚΑΕ Παναθηναϊκός κατάφερε να βάλει και πάλι στο... τιμόνι της τον Ρικ Πιτίνο και πλέον όλοι στην ομάδα περιμένουν την άφιξη του Αμερικανού κόουτς.</h2>
      <address><time datetime="2019-11-25T14:40:18+00:00">25 Nov 2019, 14:40</time> by <a rel="author">Newsit Newsroom</a></address>
      <p>Λίγες ημέρες μετά τη “βοήθεια” που προσέφερε στον Παναθηναϊκό, με το βίντεο που προβλήθηκε στα αποδυτήρια του “τριφυλλιού”, στο παιχνίδι με την Μπάγερν στο Μόναχο, ο Ρικ Πιτίνο ετοιμάζεται να αναλάβει και επίσημα την ομάδα.</p>
      <blockquote>
        <a href="https://www.newsit.gr/athlitika/basket/panathinaikos-eksafanizontai-ta-eisitiria-gia-pitino-kai-olympiako/2922953/">Παναθηναϊκός: “Εξαφανίζονται” τα εισιτήρια για… Πιτίνο και Ολυμπιακό!</a>
      </blockquote>
      <p>Όπως έγινε γνωστό, ο Αμερικανός κόουτς -που ακόμα δεν έχει ανακοινωθεί από την ΚΑΕ Παναθηναϊκός- θα φτάσει το μεσημέρι της Τρίτης (26/11) στην Αθήνα για λογαριασμό των “πρασίνων”.</p>
      <p>Ο Ρικ Πιτίνο αναμένεται να βρεθεί την ίδια ημέρα στο ΟΑΚΑ, για να κάνει την πρώτη προπόνηση με την ομάδα του και θα κάτσει στον πάγκο του Παναθηναϊκού στον εντός έδρας αγώνα της Πέμπτης με την Μπασκόνια (28/11, 21:00).</p>
    </article>
  </body>
</html>