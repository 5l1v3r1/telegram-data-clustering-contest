<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388341/kiliste-yangin-2-cocuk-yaralandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Kilis'te yangın: 2 çocuk yaralandı"/>
    <meta property="og:description" content="Kilis'te aileleri zeytine giden barakada yangın çıktı. İçeride bulunan 6 çocuktan ikisi hafif yaralandı, ikisi de dumandan etkilendi."/>
  </head>
  <body>
    <article>
      <h1>Kilis'te yangın: 2 çocuk yaralandı</h1>
      <h2>Kilis'te aileleri zeytine giden barakada yangın çıktı. İçeride bulunan 6 çocuktan ikisi hafif yaralandı, ikisi de dumandan etkilendi.</h2>
      <address>
        <time datetime="2019-11-25T14:31:00+00:00">25 Nov 2019, 14:31</time>
      </address>
      <p>Şeyh Muhammed Bedevi Türbesi yakınlarında birkaç ailenin ortak ikamet olarak kullandığı bir barakanın hurdalık kısmında henüz bilinmeyen nedenle yangın çıktı.</p>
      <p>Alevleri gören mahalle sakinlerinin haber vermesi üzerine olay yerine çok sayıda itfaiye, sağlık ve AFAD ekibi sevk edildi.</p>
      <p>Yaklaşık 2 saat süren müdahalenin ardından kontrol altına alınan yangında, içeride bulunan 6 çocuktan ikisi hafif yaralandı, ikisi de dumandan etkilendi.</p>
      <p>Yaralı çocuklar 112 Acil Servis ekiplerince Kilis Devlet Hastanesine kaldırılırken, duman etkilenen çocukların tedavisi ise olay yerinde yapıldı. </p>
      <p>Görgü tanıklarından Zeki Ermuş, yaptığı açıklamada, yangını görünce olaya müdahale ettiklerini belirterek, "Barakanın yanındaki duvarı kırdık ve içeriden çocukları çıkardık." dedi.</p>
      <p>Ermuş ayrıca, çocukların ailelerinin zeytin toplamaya gittiklerini öğrendiklerini söyledi.</p>
      <p>Yangının çıkış nedeni araştırılıyor.</p>
      <figure>
        <img src="https://www.milligazete.com.tr/sites/71/uploads/2019/11/25/3113091.jpg?"/>
      </figure>
    </article>
  </body>
</html>