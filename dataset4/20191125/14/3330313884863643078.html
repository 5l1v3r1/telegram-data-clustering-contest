<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905174/-cirkel-is-rond-voor-blind-bij-ajax-ik-heb-het-altijd-in-mijn-hoofd-gehad-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T14:48:00+00:00"/>
    <meta property="og:title" content="Blind: &quot;Toen ik thuiskwam riepen mijn ouders: 'Je moet nu naar Ajax toe!'&quot;"/>
    <meta property="og:description" content="De cirkel is op dit moment rond voor Daley Blind, na zijn terugkeer bij Ajax in de zomer van 2018. Bijna tien jaar eerder maakte de verdediger zijn debuut in de Amsterdamse hoofdmacht. Blind speelde op 7 december 2008 als achttienjarige zijn eerste wedstrijd in Ajax 1, uit tegen FC Volendam. &quot;Die week ging het allemaal heel snel&quot;, memoreert hij op de Ajax-site. &quot;Ik was in die periode bezig met mijn rijlessen. Tijdens een les kon ik de telefoon natuurlijk niet opnemen. Ik had een paar oproepen gemist en die telefoon bleef maar trillen in mijn zak.&quot;"/>
  </head>
  <body>
    <article>
      <h1>Blind: "Toen ik thuiskwam riepen mijn ouders: 'Je moet nu naar Ajax toe!'"</h1>
      <address>
        <time datetime="2019-11-25T14:48:00+00:00">25 Nov 2019, 14:48</time>
      </address>
      <p>
        <b>De cirkel is op dit moment rond voor Daley Blind, na zijn terugkeer bij Ajax in de zomer van 2018. Bijna tien jaar eerder maakte de verdediger zijn debuut in de Amsterdamse hoofdmacht.</b>
      </p>
      <p>Blind speelde op 7 december 2008 als achttienjarige zijn eerste wedstrijd in Ajax 1, uit tegen FC Volendam. "Die week ging het allemaal heel snel", memoreert hij op de <a href="https://www.ajax.nl/streams/actueel/team-van-toen-daley-blind-op-dit-moment-is-de-cirkel-rond.htm?utm_source=headliner.nl&amp;utm_medium=link&amp;utm_term=free&amp;utm_content=textlink&amp;utm_campaign=Headliner.nl">Ajax-site</a>. "Ik was in die periode bezig met mijn rijlessen. Tijdens een les kon ik de telefoon natuurlijk niet opnemen. Ik had een paar oproepen gemist en die telefoon bleef maar trillen in mijn zak."</p>
      <p>"Toen ik thuiskwam riepen mijn ouders: <i>Je moet nu naar Ajax toe, je moet meetrainen met het eerste!</i>", vervolgt Blind. "Marco van Basten had mijn ouders gebeld. Die hebben me na de rijles meteen naar de ArenA gebracht. Ik was nog net op tijd om aan te sluiten bij de training."</p>
      <p>Na een avontuur bij Manchester United keerde Blind in de zomer van 2018 terug. Dat voelde als vanouds. "Ik had altijd al in mijn hoofd dat ik terug wilde keren bij Ajax. Dat het zo snel zou zijn had ik niet gedacht. Je weet niet wat de toekomst brengt, maar op dit moment is de cirkel wel rond."</p>
    </article>
  </body>
</html>