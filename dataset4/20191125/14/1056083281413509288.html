<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402696/%D9%BE%DB%8C%DA%A9%D8%B1-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%AF%D8%B1-%D9%82%D9%85-%D8%AA%D8%B4%DB%8C%DB%8C%D8%B9-%D9%88-%D8%AA%D8%AF%D9%81%DB%8C%D9%86-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:49:22+00:00"/>
    <meta property="og:title" content="پیکر آیت الله میرمحمدی در قم تشییع و تدفین شد"/>
    <meta property="og:description" content="ایسنا/قم مراسم تشییع و خاکسپاری پیکر آیت الله میرمحمدی عضو فقید مجلس خبرگان رهبری عصر امروز در قم برگزار شد."/>
  </head>
  <body>
    <article>
      <h1>پیکر آیت الله میرمحمدی در قم تشییع و تدفین شد</h1>
      <address><time datetime="2019-11-25T14:49:22+00:00">25 Nov 2019, 14:49</time> by <a rel="author">محسن عبادی‌پور</a></address>
      <p>ایسنا/قم مراسم تشییع و خاکسپاری پیکر آیت الله میرمحمدی عضو فقید مجلس خبرگان رهبری عصر امروز در قم برگزار شد.</p>
      <p> مراسم تشییع و تدفین  آیت الله سیدابوالفضل میرمحمدی عضو مجلس خبرگان  و عضو جامعه مدرسین حوزه علمیه قم، عصر امروز  از ساعت 14 و 30  از مسجد امام حسن عسکری(ع) به سمت حرم حضرت معصومه(س) و  با حضور مراجع تقلید، نمایندگان بیوت مراجع، اعضای خبرگان رهبری، اعضای جامعه مدرسین، علما، ‌فضلا، طلاب و مردم متدین و ولایتمدار قم برگزار شد.</p>
      <p>آیت الله اعرافی مدیر حوزه های علمیه،‌ آیت الله سید احمد خاتمی  عضو شورای عالی حوزه های علمیه، آیت الله استادی  عضو شورای عالی حوزه های علمیه، آیت الله غروی عضو شورای عالی حوزه های علمیه، آیت الله فاضل لنکرانی عضو جامعه مدرسین، آیت الله محسن فقیهی عضو جامعه مدرسین، آیت الله شب زنده دار عضو فقهای شورای نگهبان،‌ حجت الاسلام والمسلمین عباس کعبی و حجت الاسلام والمسلمین سید حسن خمینی از شخصیت‌هایی بودند که در این مراسم حضور داشتند.</p>
      <p> بعد ازمراسم تشییع، آیت الله العظمی  شبیری زنجانی  بر پیکر آیت الله میرمحمدی نماز خواند و سپس در مسجد بالاسر حرم حضرت معصومه(س) به خاک سپرده شد.</p>
      <p>مراسم بزرگداشت این عالم ربانی، امشب بعد از نماز مغرب و عشا از سوی رهبر معظم انقلاب اسلامی در حرم مطهر حضرت معصومه(س) شبستان امام خمینی(ره) برگزار می‌شود.</p>
      <p>انتهای پیام</p>
    </article>
  </body>
</html>