<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/nhl/25112019-girgensons_floridas_turi_turpinas_tampa_b"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T14:45:00+00:00"/>
    <meta property="og:title" content="Girgensons: &quot;Vairākkārt biju piespēlējis, tādēļ izvēlējos uzmest pa vārtiem&quot;(8)"/>
    <meta property="og:description" content="Šonakt NHL laukumos spēles aizvadīs visas latviešu pārstāvētās komandas, Zemgum Girgensonam cenšoties turpināt savu veiksmīgo sniegumu pret Tampabejas &quot;Lightnigs&quot;, bet Teodoram Bļugeram aizvadot spēli pret Kalgarī &quot;Flames&quot;. Tikmēr uz G līgu nosūtītā Rodiona Kuruca NBA komanda Bruklinas &quot;Nets&quot; viesosies Klīvlendā."/>
  </head>
  <body>
    <article>
      <h1>Girgensons: "Vairākkārt biju piespēlējis, tādēļ izvēlējos uzmest pa vārtiem"(8)</h1>
      <address>
        <time datetime="2019-11-25T14:45:00+00:00">25 Nov 2019, 14:45</time>
      </address>
      <p>Šonakt NHL laukumos spēles aizvadīs visas latviešu pārstāvētās komandas, Zemgum Girgensonam cenšoties turpināt savu veiksmīgo sniegumu pret Tampabejas "Lightnigs", bet Teodoram Bļugeram aizvadot spēli pret Kalgarī "Flames". Tikmēr uz G līgu nosūtītā Rodiona Kuruca NBA komanda Bruklinas "Nets" viesosies Klīvlendā.</p>
      <p>Otro spēli divos vakaros aizvadīs<b> Zemgus Girgensons</b> un <b>Bufalo "Sabres"</b> hokejisti. Pulksten 2:00 naktī pēc Latvijas laika "Sabres" stāsies pretī <b>Tampabejas "Lighning"</b> komandai, kura izcīnījusi uzvaras abās savās pēdējās spēlēs. Pēc iespaidīgā sezonas sākuma "Sabres" uzvaru un zaudējumu bilance nostājusies ierastajā vietā. Sākot sezonu ar astoņiem panākumiem pirmajos desmit mačos, Bufalo uzleca turnīra tabulas pašā augšā. Tomēr līdz aizvadītā vakara spēlei, iepriekšējos desmit mačos "Sabres" piedzīvoja deviņus zaudējumus, noslīdot tālu atpakaļ tabulā. Cerību stariņu uz pozitīvāku sezonas turpinājumu deva vakarnakt izcīnītā uzvara pret Floridas "Panthers" ar 5:2, kurā divus precīzus metienus veica Zemgus Girgensons, tādējādi palielinot savu šosezon gūto punktu skaitu līdz sešiem (3+3).</p>
      <p>Bufalo rindās sezonas rezultatīvākais spēlētājs ar 29 punktiem (14+15) ir centra uzbrucējs Džeks Aikels. "Lightning" tikmēr vienu izteiktu līderi nevar likt pretī, jo komanda savus pienākumus sadalījusi līdzīgāk, pa 20 punktiem gūstot trīs hokejistiem - Stīvenam Stamkosam (7+13), Ņikitam Kučerovam (7+13) un Viktoram Hedmanam (4+16). Turnīra tabulā "Sabres" ar viena punkta pārsvaru ir priekšā Tampabejas komandai, taču Bufalo vienība aizvadījusi par trīs spēlēm vairāk.</p>
      <p>Paralēli mačam Tampabejā notiks arī spēle Pensilvānijā, kur <b>Teodora Bļugera</b> pārstāvētā <b>Pitsburgas "Penguins"</b> uzņems Kanādas vienību <b>Kalgarī "Flames"</b>. <i>Pingvīni</i> pēdējās sešās spēlēs piedzīvojuši četrus zaudējumus, taču pēdējā mačā komandai izdevās gūt panākumu pret Ņūdžersijas "Devils". Savu gūto punktu ražu pret "Flames" hokejistiem centīsies uzlabot latviešu uzbrucējs Bļugers, kurš pēdējās trīs spēlēs palicis sausā. Bļugeram šosezon kopumā gūti seši rezultativitātes punkti (2+4).</p>
      <p>No traumētā Sidnija Krozbija šobrīd "Penguins" rezultatīvākā spēlētāja titulu pārņēmis Džeiks Guentzels (11+9). Aizvadot par trīs spēlēm vairāk, 20 punktus guvis arī "Flames" rezultatīvākais spēlētājs Metjū Tkačuks, kura rēķinā pa desmit vārtiem un tikpat piespēlēm.</p>
      <p>Vēl viena Latvijas hokejistu pārstāvēto komandu cīņa norisināsies Kolumbusā, taču tā, paredzams, ka notiks bez latviešu līdzdalības. Pēdējā spēlē rupju kļūdu pieļāvušā <b>Elvja Merzļikina</b> <b>Kolumbusas "Blue Jackets"</b> uzņems <b>Otavas "Senators"</b>, kuras rindās šosezon vēl nav spēlējis <b>Rūdolfs Balcers</b>, kurš pēc ceļgala traumas sadziedēšanas formu atgūst AHL čempionātā.</p>
      <hr/>
      <p>LaiksSpēleLaiksSpēle</p>
      <hr/>
      <p>2:00Lightning – <b>Sabres</b>2:00Rangers – Wild</p>
      <hr/>
      <p>2:00Flyers – Canucks2:00<b>Penguins</b> – Flames</p>
      <hr/>
      <p>2:00<b>Blue Jackets – Senators</b>3:00Predators – Blues</p>
      <hr/>
      <p>3:30Golden Knights – Stars5:00Ducks – Islanders</p>
      <hr/>
      <p>5:30Kings – Sharks</p>
      <hr/>
      <p>Otro vakaru pēc kārtas spēli aizvadīs <b>Bruklinas "Nets"</b>, kura aizvadītajā naktī tika pie panākuma Ņujorkas derbijā. Bruklinas vienība bez komandas līdera Kairija Ērvinga dosies ciemos pie <b>Klīvlendas "Cavaliers"</b> basketbolistiem. <b>Rodiona Kuruca</b> loma Bruklinas vienības rindās gan šosezon ievērojami kritusies un aizvadītajā naktī latviešu basketbolists spēlēja nevis Ņujorkas derbijā, bet gan G līgas komandas Longailendas "Nets" rindās.</p>
      <p>Starp citām līgas spēlēm visaizraujošākā solās būt pērnās sezonas Austrumu konferences pusfināla dalībnieču savstarpējā cīņa. Turnīra tabulā līdzās esošās Toronto "Raptors" un Filadelfijas "76ers" komandas spēkus samēros aktuālo NBA čempionu pilsētā. Tikmēr līgas vērtīgākais spēlētājs Jannis Adetokunbo un Milvoki "Bucks" uzņems Jūtas "Jazz" vienību ar NBA labāko aizsardzības spēlētāju Rudiju Gobēru ierindā.</p>
      <hr/>
      <p>LaiksSpēleLaiksSpēle</p>
      <hr/>
      <p>2:00Cavaliers – <b>Nets</b>2:00Pistons – Magic</p>
      <hr/>
      <p>2:00Pacers – Grizzlies2:30Heat – Hornets</p>
      <hr/>
      <p>2:30Celtics – Kings2:30Hawks – Timberwolves</p>
      <hr/>
      <p>2:30Raptors – 76ers3:00Bulls – Trail Blazers</p>
      <hr/>
      <p>3:00Bucks – Jazz3:30Spurs – Lakers</p>
      <hr/>
      <p>5:30Warriors – Thunder</p>
      <hr/>
      <p>Izmantotie resursi:<br/><a href="https://www.espn.com/">https://www.espn.com/</a></p>
    </article>
  </body>
</html>