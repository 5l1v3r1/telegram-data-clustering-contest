<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204871-na-viborah-u-gonkongu-pro-kitajski-kandidati-prograli-opozicijnim-demokratam"/>
    <meta property="og:site_name" content="Mind UA"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="На виборах у Гонконгу про-китайські кандидати програли опозиційним демократам"/>
    <meta property="og:description" content="Китай стверджує, що Гонконг все одно залишиться китайським незалежно від результатів"/>
  </head>
  <body>
    <article>
      <h1>На виборах у Гонконгу про-китайські кандидати програли опозиційним демократам</h1>
      <h2>Китай стверджує, що Гонконг все одно залишиться китайським незалежно від результатів</h2>
      <address>
        <time datetime="2019-11-25T14:50:00+00:00">25 Nov 2019, 14:50</time>
      </address>
      <p>Кандидати від демократів отримали переконливу перемогу над про-пекінськими кандидатами на місцевих виборах в Гонконзі, які пройшли в неділю. За попередніми даними, опозиція отримує майже 90% місць в окружних радах. При цьому прихильники чинної про-китайської влади раніше контролювали 75% місць, пише <a href="https://ru.reuters.com/article/topNews/idRUKBN1XZ15B-ORUTP">Reuters</a>.</p>
      <p>Явка стала рекордною, перевищивши 70%: на дільницях вишикувалися довгі черги.</p>
      <p>Це перше голосування в Гонконзі за півроку безперервних масових протестів і воно відображає ставлення жителів до нинішньої гонконзької влади, яка відмовляється виконувати вимоги опозиції. У тому числі – розслідувати дії поліції з жорсткого придушення протестів і відправити у відставку главу адміністрації <b>Керрі Лам</b>.</p>
      <p>«Лам заявляла, що представляє більшість жителів Гонконгу. Але підсумки цих виборів свідчать про протилежне. На місці Керрі Лам я б уже готував прощальну промову», – сказав демократичний активіст Люн Квок-Хунг.</p>
      <p>Деякі жителі вважають, що голосування 24 листопада – тільки початок.</p>
      <p>«Після цих виборів влада, можливо, усвідомить, що не можна вирішити політичні проблеми шляхом тиску. А головне – це було голосування за склад окружних рад; в наступному році вибирати будуть законодавчі збори міста. Невже адміністрація не відреагує на вимоги людей раніше?» – сказав ще один активіст Том Тун.</p>
      <p>Влада Китаю наразі не прокоментувала перемогу опозиції. Міністр закордонних справ КНР Ван І заявив, що Гонконг залишається китайським незалежно від результатів місцевих виборів.</p>
      <p>Нагадаємо, 20 листопада <a href="https://mind.ua/news/20204671-senat-ssha-prijnyav-zakonoproekt-po-gonkongu-kitaj-zayaviv-protest">Сенат США прийняв законопроект</a> по Гонконгу, Китай заявив свій протест.</p>
      <related>
        <h4>Також читайте</h4>
        <a href="https://mind.ua/news/20204853-kitaj-obicyae-posiliti-pokarannya-za-vikradennya-intelektualnoyi-vlasnosti-zaradi-ssha"/>
        <a href="https://mind.ua/news/20204721-deyaki-amerikanski-kompaniyi-otrimali-dozvil-na-spivpracyu-z-huawei"/>
        <a href="https://mind.ua/news/20204671-senat-ssha-prijnyav-zakonoproekt-po-gonkongu-kitaj-zayaviv-protest"/>
      </related>
    </article>
  </body>
</html>