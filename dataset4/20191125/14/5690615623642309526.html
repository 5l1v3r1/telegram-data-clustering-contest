<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837687-sud-rozglyane-apelyatsiyu-na-prodovzhennya-areshtu-grimchaku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:29:00+00:00"/>
    <meta property="og:title" content="Суд розгляне апеляцію на продовження арешту Гримчаку"/>
    <meta property="og:description" content="КИЇВ. 25 листопада. УНН. Апеляційна палата Вищого антикорупційного суду сьогодні розгляне апеляційну скаргу захисту ексзаступника міністра з питань тимчасово …"/>
  </head>
  <body>
    <article>
      <h1>Суд розгляне апеляцію на продовження арешту Гримчаку</h1>
      <address><time datetime="2019-11-25T14:29:00+00:00">25 Nov 2019, 14:29</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Апеляційна палата Вищого антикорупційного суду сьогодні розгляне апеляційну скаргу захисту ексзаступника міністра з питань тимчасово окупованих територій та внутрішньо переміщених осіб України Юрія Гримчака на рішення суду першої інстанції про продовження тримання під вартою. Про це журналісту <b>УНН</b> повідомила адвокат Гримчака Тетяна Матяш.</p>
      <p>"Сьогодні о 14:30 відбудеться розгляд апеляційної скарги на рішення Печерського районного суду Києва від 8 жовтня, який продовжив Гримчаку тримання під вартою", - сказала Матяш.</p>
      <p>Нагадаємо, 8 жовтня 2019 року Печерський районний суд Києва залишив ексзаступника міністра з питань тимчасово окупованих територій та внутрішньо переміщених осіб України Юрія <a href="https://www.unn.com.ua/uk/news/1828823-sud-zalishiv-grimchaka-pid-vartoyu-1">Гримчака</a> під вартою до 14 листопада.</p>
      <p>Як повідомлялося, 14 серпня затримали Юрія Гримчака і його “помічника”. Затримання відбувалося у межах розслідування кримінального провадження, розпочатого за ч.4 ст.190 КК України (<a href="https://www.unn.com.ua/uk/news/1819632-zastavu-za-grimchaka-khochut-vnesti-spetsialni-fondi-druzhina">шахрайство</a>).</p>
      <p>16 серпня <a href="https://www.unn.com.ua/uk/news/1819295-sud-obrav-grimchaku-zapobizhniy-zakhid">Гримчаку</a> обрали запобіжний захід у вигляді тримання під вартою з альтернативою застави у 6 млн грн, однак допустили помилки у відповідній ухвалі. Після чого суд ухвалив рішення про виправлення помилок.</p>
      <p>Також справу Гримчака перекваліфікували на зловживання <a href="https://www.unn.com.ua/uk/news/1831392-spravu-grimchaka-perekvalifikuvali-na-zlovzhivannya-vplivom">впливом</a>.</p>
    </article>
  </body>
</html>