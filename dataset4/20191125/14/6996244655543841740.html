<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710123?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-25T14:26:46+00:00"/>
    <meta property="og:title" content="מי יהיה המפוטר הבא בפרמייר ליג?"/>
    <meta property="og:description" content="אחרי פוצ'טיניו, בתקשורת האנגלית ניסו לחזות מי יהיה המאמן הבא שיאבד את עבדותו: אמרי, סילבה או סולישאר?כדורגל עולמי"/>
  </head>
  <body>
    <article>
      <h1>מי יהיה המפוטר הבא בפרמייר ליג?</h1>
      <h2>אחרי מאוריסיו פוצ'טיניו, בתקשורת האנגלית ניסו לחזות מי יהיה המאמן הבא שיאבד את עבדותו: אונאי אמרי (ארסנל) ואולה גונאר סולשיאר (מנצ'סטר יונייטד) בחמישייה הפותחת, כשאלגרי ופוצ' עצמו מועמדים להחליפם</h2>
      <address><time datetime="2019-11-25T14:26:46+00:00">25 Nov 2019, 14:26</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>המפוטר הטרי ביותר בפרמייר ליג הוא כאמור מאוריסו פוצ'טינו שאיבד את מקומו בטוטנהאם, לטובת ז'וזה מריניו שהחליפו בתפקיד המאמן בצפון מזרח לונדון. אלא שניסיון העבר מלמד אותנו כי פוצ' לא יחזיק בתואר הזה זמן רב, ובקרוב (אולי אפילו בקרוב מאוד) מאמן אחר צפוי לתפוס את מקומו כמפוטר האחרון. </p>
      <p>ב"דיילי מייל" הבריטי לקחו את העניין ברצינות וניסו לחזות מי הם חמשת המאמנים שהאדמה מתחת לרגליהם אינה יציבה והם עשויים להיות הבאים שיאבדו את עבודתם. </p>
      <p>הראשון ברשימה, וזה עם הסיכוי הטוב ביותר מצד סוכנויות ההימורים (4/9) הוא מרקו סילבה מארבטון שמוצא את עצמו במקום ה-15. דיוויד מויס ואדי האו, כנראה מחכים ליד הטלפון הנייד שלהם, לשיחה מבעלי הטופיז שיכולה להגיע בכל רגע.</p>
      <p>השני הוא <a href="https://www.israelhayom.co.il/article/710015">אונאי אמרי מארסנל</a> (17/10). התותחנים במקום ה-8, החלק הקדמי מסקרן מתמיד, אך ההגנה, אוי ההגנה. אמרי אמנם מתעקש שהוא יכול לשחזר את ההצלחה שלו מספרד גם בליגה האנגלית, אך בינתיים זה לא בדיוק עובד בלשון המעטה. מסימילאנו אלגרי, מיקל ארטטה ומאוריסו פוצ'טינו מועמדים טבעיים להחליפו.</p>
      <p>הבא בתור הוא מנואל פלגריני (9/1) מווסטהאם. הפטישים קיוו להתברג בחלק העליון של הטבלה עם רכישות מעניינות בקיץ, אלא שכרגע הם עמוק בתחתית, רחוקים רק 3 נק' בלבד מהקו האדום. רפא בניטז, אדי האו ודיוויס מויס בבורסת השמות להחליף את הארגנטינאי.</p>
      <p>הרביעי ברשימה הוא אולה גונאר סולשיאר ממנצ'סטר יונייטד (11/1). השדים האדומים במקום התשיעי ועם מספר הנקודות (17) הנמוך ביותר ב-13 מחזורים מאז עונת 1988/89, כך שלא רחוק היום שהסבלנות כלפיי סולשיאר תיגמר. פוצ'טינו ואלגרי עשויים להגיע במקומו לתיאטרון החלומות.</p>
      <p>במקום החמישי ניצב קיקה סאנצ'ס פלורס מווטפורד (12/1).</p>
    </article>
  </body>
</html>