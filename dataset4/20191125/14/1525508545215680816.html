<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780926/%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%B1%D9%88%D8%B2-%D9%BE%D9%86%D8%AC%D9%85-%D8%A2%D8%B0%D8%B1-%DA%AF%D8%B1%DA%AF%D8%A7%D9%86-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:50:57+00:00"/>
    <meta property="og:title" content="از سوی رئیس کمیسیون فرهنگی شورای شهر گرگان؛ برنامه های روز پنجم آذر گرگان اعلام شد"/>
    <meta property="og:description" content="گرگان- رئیس کمیسیون فرهنگی، اجتماعی و ورزشی شورای شهر گرگان برنامه های پنجم آذر گرگان را تشریح کرد."/>
  </head>
  <body>
    <article>
      <h1>از سوی رئیس کمیسیون فرهنگی شورای شهر گرگان؛ برنامه های روز پنجم آذر گرگان اعلام شد</h1>
      <address>
        <time datetime="2019-11-25T14:50:57+00:00">25 Nov 2019, 14:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، ناصر گرزین با حضور در دفتر <a href="https://www.mehrnews.com/">خبرگزاری مهر</a> و دیدار با این خبرنگاران رسانه در خصوص برنامه های پنجم آذر گرگان اظهارکرد: پنجم آذر برگ زرینی از حضور حماسی مردم گرگان است که به ندای رهبر خود لبیک گفتند.</p>
      <p>وی با بیان این که در این روز ۱۴ نفر شهید و شمار بسیاری مجروح شدند، افزود: پنجم آذر به نام روز گرگان نامگذاری شده و باید تلاش کرد نسل جوان را با این فرهنگ آشنا کرد.</p>
      <p>گرزین از برگزاری بیش از ۱۰۰ برنامه طی روز گرگان و هفته فرهنگی گرگان خبر داد و تصریح کرد: در دبیرخانه روز گرگان که از ماه های قبل تشکیل شده بود، برنامه هایی ر برای این روز پیش بینی کردیم.</p>
      <p>وی ادامه داد: تبلیغات شهری برای آشنایی نسل جوان و مردم با این روز انجام شده و ورکشابی هم در پارک شب با حضور ۱۴ طراح برپا شد.</p>
      <p>گرزین توضیح داد که امروز (دوشنبه) تمثال ۱۴ شهید توسط طراحان کشیده شد و مردم از این کار استقبال کردند.</p>
      <p>وی از به صدا درآمدن زنگ روز ملی گرگان در مدارس این شهرستان خبر داد و گفت: ایستگاه فرهنگی در بلوار پنجم آذر خواهیم داشت و اقلام فرهنگی توزیع خواهد شد.</p>
      <p>گرزین تصریح کرد: سال گذشته سقاخانه پنج آذر در کنار بیمارستان پنجم آذر ایجاد شد و امسال هم در بلوار همین خیابان تمثال شهدا را نصب خواهیم کرد.</p>
      <p>وی بیان کرد: دیدار با خانواده شهدای پنجم آذر، برگزار مراسم متمرکز در کمیسیون فرهنگی شورا همراه با برپایی نمایشگاه و خاطره گویی، اعزام کاروان دوچرخه سواری از حرم تا حرم (حرم امام خمینی (ره) تا حرم امام رضا(ع)) و مکاتبه برای دیدار با رهبری بخشی از این برنامه ها و اقداماتی است که انجام شده و یا انجام خواهد شد.</p>
    </article>
  </body>
</html>