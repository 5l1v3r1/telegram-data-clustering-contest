<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816094"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T14:47:00+00:00"/>
    <meta property="og:title" content="ОС на БФБ прие бюджет за 2020 и Национална програма за развитие на Българския баскетбол 2020-2023"/>
    <meta property="og:description" content="Общото събрание на БФБаскетбол прие единодушно бюджет за 2020 година и &quot;Национална програма за развитие на Българския баскетбол 2020-2023&quot;. ..."/>
  </head>
  <body>
    <article>
      <h1>ОС на БФБ прие бюджет за 2020 и Национална програма за развитие на Българския баскетбол 2020-2023</h1>
      <address><time datetime="2019-11-25T14:47:00+00:00">25 Nov 2019, 14:47</time> by <a rel="author">SPORTAL.BG</a></address>
      <p>Общото събрание на БФБаскетбол прие единодушно бюджет за 2020 година и "Национална програма за развитие на Българския баскетбол 2020-2023". Събранието се проведе днес в хотел "Рамада" в София и събра по-малко от 1/5 от делегатите, които имат право на глас във върховния орган на управление на българския баскетбол. По-малко от една четвърт от клубовете у нас бяха изпратили представител на заседанието. Програмата бе изготвена от "Спортс Мениджмънт България", по поръчка на БФБаскетбол. Тя е изготвена във връзка с последните промени в Закона за физическото възпитание и предстоящото лицензиране на спортните федерации от Министерство на младежта и спорта (ММС).</p>
      <p>
        <b>НАЦИОНАЛНА ПРОГРАМА ЗА РАЗВИТИЕ НА БЪЛГАРСКИЯ БАСКЕТБОЛ 2020-2023</b>
      </p>
      <p>Бюджетът за 2020 година също бе гласуван единодушно от членовете на Общото събрание. Той предвижда 2 775 000 лева приходи и разходи за годината. Най-голямо перо в разходната част, освен традиционното по организиране на шампионата в НБЛ, се очаква да е предстоящото от 4 до 12 юли Световно първенство за младежи до 17-годишна възраст в София. За подготовка на националния отбор са предвидени 120 000 лева, а цялата организация на шампионата ще струва 815 000 лева.</p>
      <p>Единодушно бе прието и предложение от БК Рилски спортист, според което:</p>
      <p>"2.1. Във всички първенства за подрастващи над 12-годишна възраст, и в двата пола, да бъдат обособени две нива за участващите отбори : - Елитна дивизия, с участието на 8-16 отбора на възраст и не по-малко от 25-35 мача на сезон за всеки участващ в дивизията отбор; в това ниво следва да участват отбори, които се стремят да развиват спорт за високи постижения, с висока степен на натовареност в тренировъчния процес и съответните организационни и административни възможности; - Първа дивизия, с участието на останалите отбори, разпределени предимно на регионален принцип, с участие в 12-20 мача за сезон при ниска и средна степен на натовареност в тренировъчния процес;</p>
      <p>2.2. Съобразяване на възрастите за провеждане на държавните първенства за подрастващи със съответните възрасти за провеждане на европейски първенства:</p>
      <p>2.3. ДП да се провеждат и в двата пола, във възрастите до 20, 18, 16, 14, 13, 12г., а от сезон 2021-2022 Ц и във възрастите до 15г. и до 11г.</p>
      <p>2.4. От сезон 2020-2021 да се организират ДП за възрасти до 10г., като нежелаещите да участват в ДП да имат възможност за участие във фестивали."</p>
      <p>По традиция, най-големи разисквания и разгорещени дебати предизвика предложението за Система от показатели за оценка и финансово подпомагане на дейността на БК от ММС и други източници. Предложена от Управителния съвет Система претърпя няколко промени и ще бъде публикувана в пълен вид на по-късен етап. <br/><br/>По т. "Разни" бе гласувана промяна в Арбитражната комисия на БФБаскетбол. Поради служебна заетост и по предложение на досегашния председател Иван Вълканов, Комисията вече има нов председател в лицето на досегашния член Янко Стоянов. Вълканов остава член на арбитража.</p>
    </article>
  </body>
</html>