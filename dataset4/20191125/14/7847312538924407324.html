<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474542-belka-i-wariant-zagranica-praworzadnosc-jest-zagrozona"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T14:33:20+00:00"/>
    <meta property="og:title" content="Niemiecki europoseł nie widzi problemu ws. praworządności w Polsce. Belka protestuje: Polska będzie wić się jak piskorz. Rząd kluczy"/>
    <meta property="og:description" content="&quot;Ale tu nie ma żadnej sprzeczności: porządek europejski ma pierwszeństwo i to jest zapisane w polskiej konstytucji&quot;."/>
  </head>
  <body>
    <article>
      <h1>Niemiecki europoseł nie widzi problemu ws. praworządności w Polsce. Belka protestuje: Polska będzie wić się jak piskorz. Rząd kluczy</h1>
      <address><time datetime="2019-11-25T14:33:20+00:00">25 Nov 2019, 14:33</time> by <a rel="author" href="https://wpolityce.pl/autorzy/721-kronika-klamliwej-histerii" target="_blank">Kronika kłamliwej histerii</a></address>
      <p>
        <b>Wygląda na to, że europosłowie opozycji w najlepsze realizują wariant „zagranica”. Piękny pokaz absurdalnego ataku na Polskę dał europoseł Koalicji Europejskiej Marek Belka, który w programie „Studio Europa” grzmiał o łamaniu przez Polskę praworządności, czego potwierdzeniem ma być ostatni wyrok Trybunału Sprawiedliwości Unii europejskiej.</b>
      </p>
      <p>CZYTAJ TAKŻE: <a href="https://wpolityce.pl/polityka/474015-ujawniamy-czy-sad-najwyzszy-oszukal-tsue">UJAWNIAMY. Czy Sąd Najwyższy oszukał TSUE? Mamy szokującą opinię prawną w sprawie głośnego wyroku</a></p>
      <p>
        <a href="https://wpolityce.pl/polityka/474538-znamy-taktyke-kasty-sedziowskiej-po-wyroku-tsue">Znamy taktykę „kasty” sędziowskiej po wyroku TSUE! Ponownie wzywa sędziów opiniowanych przez KRS do powstrzymania się od orzekania</a>
      </p>
      <p>
        <a href="https://wpolityce.pl/polityka/474208-zaradkiewicz-sklada-pytania-do-tk-w-sprawie-wyroku-tsue">Mocny ruch prof. Zaradkiewicza! Składa pytania do TK po wyroku TSUE! Czy odpowiedź zatrzyma bunt „kasty” sędziowskiej?</a>
      </p>
      <p>Razem z Belką w dyskusji uczestniczył niemiecki europoseł frakcji EKR <b>Helmut Geuking</b>, który podkreślił, że <b>praworządność w Polsce nie jest zagrożona</b>.</p>
      <blockquote>Nie widzę, żeby praworządność była w Polsce zagrożona. Zresztą, uważam, że kwestia praworządności to przede wszystkim kwestia prawa krajowego</blockquote>
      <p>— stwierdził niemiecki europoseł Helmut Geuking.</p>
      <p>Zupełnie inne zdanie w tej kwestii miał były polski premier.</p>
      <blockquote>Ja widzę niebezpieczeństwo dla praworządności. Ostatni wyrok TSUE pokazuje to w sposób wyraźny</blockquote>
      <p>— oświadczył Marek Belka.</p>
      <p>Dopytywany o to, czy Polska wykona wyrok TSUE, Belka powiedział, że rząd będzie robił wszystko, aby pokazać, że nie ma żadnego konfliktu z Unią Europejską.</p>
      <blockquote>
        <b>Myślę, że będziemy wić się jak piskorz i unikać starcia. Szczególnie, że wisi nad nami przysłowiowy miecz Damoklesa w postaci powiązania funduszy unijnych z praworządnością. Polski rząd dobrze o tym wie i dlatego będzie kluczył</b>
      </blockquote>
      <p>— dramatyzował polityk opozycji.</p>
      <p>Podkreślał także, że <b>porządek europejski ma pierwszeństwo w stosunku do polskiego</b>.</p>
      <blockquote>Z jednej strony rząd nie śmie mówić, że nie wykona zaleceń TSUE, z drugiej - pojawiają się głosy, że nakładają się tutaj dwa porządki prawne: polski i europejski, i że należałoby to rozstrzygnąć np. w Trybunale Konstytucyjnym. Ale tu nie ma żadnej sprzeczności: porządek europejski ma pierwszeństwo i to jest zapisane w polskiej konstytucji</blockquote>
      <p>— ocenił były premier polskiego rządu.</p>
      <p>W rozmowie poruszono też temat obniżenia wieku emerytalnego sędziów w Polsce. Zdaniem niemieckiego europosła, 70-latkowie nie muszą być sędziami.</p>
      <blockquote>Według mnie, 70-, 80-latkowie nie muszą być sędziami</blockquote>
      <p>— skwitował Geuking, co nie spodobało się Belce, który oświadczył, że dobry sędzia nie musi być młody.</p>
      <blockquote>Dobry sędzia to nie musi być młody sędzia, a dobrze mieć sędziego, który ma doświadczenie. Po drugie obniżenie wieku emerytalnego to oczywiście była zagrywka, a nie poważne działanie</blockquote>
      <p>— stwierdził Marek Belka.</p>
      <p>ZOBACZ TAKŻE:</p>
      <ul>
        <li>
          <a href="https://wpolityce.pl/polityka/465047-ujawniamysedziowie-debatuja-o-praworzadnosci-w-kazachstanie">UJAWNIAMY. Hipokryzja! Europejscy sędziowie piszą o łamaniu praworządności w Polsce debatując w Kazachstanie – kraju oskarżanym o autorytaryzm</a>
        </li>
      </ul>
      <p>-<a href="https://wpolityce.pl/polityka/463593-spurek-bedzie-monitorowac-praworzadnosc-w-ue">Pójdzie w ślady kolegów z PO? Spurek będzie monitorować praworządność w UE. Internauci: „Proszę nie zapominać skąd Pani pochodzi”</a></p>
      <p>wkt/interia.pl</p>
    </article>
  </body>
</html>