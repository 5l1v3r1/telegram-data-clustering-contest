<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/pomezia-zanin-tolgono-ai-poveri-per-dare-ai-piu-poveri-il-m5s-vuole-aumentare-laddizionale-comunale-ai-lavoratori.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-25T14:14:16+00:00"/>
    <meta property="og:title" content="Pomezia, Zanin: ‘Tolgono ai poveri per dare ai più poveri: il M5S vuole aumentare l’addizionale comunale ai lavoratori a basso reddito’"/>
    <meta property="og:description" content="“Tolgono ai poveri per dare ai più poveri”. Questa la considerazione fatta dal consigliere del PD Paolo Zanin a margine della riunione che si è svolta oggi a Pomezia in Commissione Finanza, dove l’argomento principale era il reperimento di 300 mila euro di fondi per agevolare i servizi pubblici e l’assistenza domiciliare. “L’amministrazione comunale 5 […]"/>
  </head>
  <body>
    <article>
      <h1>Pomezia, Zanin: ‘Tolgono ai poveri per dare ai più poveri: il M5S vuole aumentare l’addizionale comunale ai lavoratori a basso reddito’</h1>
      <address><time datetime="2019-11-25T14:14:16+00:00">25 Nov 2019, 14:14</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Addizionali-regionali-e-comunali-483x290.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“Tolgono ai poveri per dare ai più poveri”. Questa la considerazione fatta dal consigliere del PD Paolo Zanin a margine della riunione che si è svolta oggi a Pomezia in Commissione Finanza, dove l’argomento principale era il reperimento di 300 mila euro di fondi per agevolare i servizi pubblici e l’assistenza domiciliare.</p>
      <p>“L’amministrazione comunale 5 stelle ha avuto la ‘brillante idea’ di proporre in commissione, per poi portarle in consiglio comunale, delle modifiche alle aliquote dell’addizionale comunale, in pratica agli stipendi dei cittadini di Pomezia. La proposta vorrebbe creare un’unica fascia di tassazione che va a penalizzare i redditi bassi. Oggi la fascia di reddito superiore a 75.000,00 € annui paga lo 0,80% di aliquota, mentre le fasce più basse pagano aliquote inferiori, ma se il Movimento 5 Stelle persiste con questa idea, tutte le fasce di reddito a partire da 10.001,00 pagheranno lo 0,80%. Quindi – accusa Zanin – per il Movimento 5 stelle un “ricco” che guadagna 10.001,00 € annui LORDI deve pagare come chi ne guadagna oltre 75.000,00. Non riesco a capacitarmi come certe idee possano essere partorite!”</p>
      <p>“D’altronde – conclude l’esponente PD – oramai è noto il declino dei 5 stelle a livello nazionale: la discesa è in caduta libera e questo è un ulteriore tentativo di arrampicarsi sugli specchi per arginare in qualche modo la loro incapacità politico-amministrativa”.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/pomezia-zanin-tolgono-ai-poveri-per-dare-ai-piu-poveri-il-m5s-vuole-aumentare-laddizionale-comunale-ai-lavoratori.html"/>
        <a href="https://www.ilcorrieredellacitta.com/ultime-notizie/torvaianica-guasto-alla-condotta-di-martin-pescatore-unintero-quartiere-senzacqua-da-ieri-sera.html"/>
        <a href="https://www.ilcorrieredellacitta.com/news-ardea/marina-di-ardea-grosso-cinghiale-morto-finisce-sulla-spiaggia.html"/>
        <a href="https://www.ilcorrieredellacitta.com/news/roma-rapina-choc-famiglia-sequestrata-in-casa-da-finti-poliziotti.html"/>
        <a href="https://www.ilcorrieredellacitta.com/ultime-notizie/roma-vendevano-sigarette-e-cocaina-e-detenevano-armi-sigilli-a-una-tabaccheria.html"/>
        <a href="https://www.ilcorrieredellacitta.com/news/sport/la-roma-si-rialza-con-il-brescia-3-a-0.html"/>
      </related>
    </article>
  </body>
</html>