<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231448/uomini-e-donne-registrazione-23-novembre-ida-e-riccardo-si-lasciano-armando-rivela-uno-scoop-scottante/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T14:15:55+00:00"/>
    <meta property="og:title" content="Uomini e Donne, registrazione 23 novembre: Ida e Riccardo si lasciano, Armando rivela uno scoop scottante"/>
    <meta property="og:description" content="Ecco nei dettagli che cosa è successo nell’ultima registrazione del trono over di Uomini e Donne Uomini e Donne, trono over: Ida e Riccardo si sono lasciati definitivamente Sabato 23 novembre c’è stata una nuova registrazione del trono over di Uomini e Donne. Maria De Filippi, dopo aver dato il consueto spazio a Gemma Galgani, […]"/>
  </head>
  <body>
    <article>
      <h1>Uomini e Donne, registrazione 23 novembre: Ida e Riccardo si lasciano, Armando rivela uno scoop scottante</h1>
      <address><time datetime="2019-11-25T14:15:55+00:00">25 Nov 2019, 14:15</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Ecco nei dettagli che cosa è successo nell’ultima registrazione del trono over di Uomini e Donne</h3>
      <h3>Uomini e Donne, trono over: Ida e Riccardo si sono lasciati definitivamente</h3>
      <p>Sabato 23 novembre c’è stata una nuova registrazione del trono over di <i>Uomini e Donne</i>. <b>Maria De Filippi</b>, dopo aver dato il consueto spazio a <b>Gemma Galgani</b>, ha affrontato l’argomento<b> Ida e Riccardo</b>. Da <i>Il Vicolo delle News</i> si legge che quando la conduttrice ha fatto partire la musica per far entrare <b>Ida</b>, quest’ultima non c’era.</p>
      <p>Così anche per la seconda volta. La dama era in lacrime dietro le quinte e così <b>Maria</b> ha fatto entrare in studio <b>Riccardo</b>. Il cavaliere ha raccontato dei giorni trascorsi a Brescia, ma le cose non sono andate bene e anche lui ha iniziato a piangere.</p>
      <p>Subito dopo è entrata <b>Ida</b> e sono iniziate le discussioni. Lei ha lamentato il comportamento della famiglia di lui e ha confessato che sta andando da uno psicologo da diverso tempo per come ha sofferto per questa storia.<b> Riccardo</b> si è sentito offeso dalle parole di<b> Ida</b> sulla madre, sul fatto che abbia messo in dubbio che la lettera l’avesse scritta lui, e ha anche rivelato che dopo ogni seduta dalla psicologa <b>Ida</b> è molto nervosa verso di lui.</p>
      <p>Alla fine <b>Ida</b> è corsa dietro le quinte a piangere, mentre <b>Riccardo</b> è rimasto in studio e alcune persone del <i>parterre</i> femminile l’hanno attaccato. Entrambi hanno poi confermato la fine definitiva della loro storia.</p>
      <h3>Lo scoop di Armando Incarnato</h3>
      <p>Dopo la vicenda <b>Ida-Riccardo</b>, al centro studio si è seduto <b>Armando con Veronica</b>. Loro stanno continuando a vedersi ma lei sembra non fidarsi ancora di lui tanto che non c’è stato nemmeno un bacio.</p>
      <p>Ad ogni modo <b>Armando</b> ha deciso di rivelare uno scoop: ha visto <b>Valentina F. e Simone</b> baciarsi ma il fatto non è stato raccontato alla redazione. Da quanto si legge dal sito di gossip pare che ci sia stato un litigio tra i tre in cui è emerso un altro scottante dettaglio.</p>
      <p><b>Armando e Valentina F.</b> si sono incontrati una volta e tra loro c’è stato un rapporto intimo. Lui non l’ha raccontato perché si vergognava. <b>Veronica</b> a quel punto ha detto di fidarsi ancora meno del napoletano. Che cosa ne pensate delle ultime vicende del trono over di <i>Uomini e Donne</i>?</p>
    </article>
  </body>
</html>