<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-cis-kancelaria-sejmu-ma-zwiazane-rece-ws-publikacji-list-pop,nId,3354115"/>
    <meta property="og:site_name" content="RMF24"/>
    <meta property="article:published_time" content="2019-11-25T14:59:51+00:00"/>
    <meta property="og:title" content="CIS: Kancelaria Sejmu ma związane ręce ws. publikacji list poparcia do KRS"/>
    <meta property="og:description" content="Dyrektor Centrum Informacyjnego Sejmu Andrzej Grzegrzółka stwierdza, że Kancelaria Sejmu ma związane ręce w sprawie publikacji list poparcia kandydatów do Krajowej Rady Sądownictwa. Tak odnosi się do wniosku Sądu Okręgowego w Olsztynie, który domaga się ich ujawnienia. Po wyroku Trybunału Sprawiedliwości Unii Europejskiej w sprawie niezależności sędziów, sąd chce rozstrzygnąć czy sędzia nominowany przez KRS był uprawniony do orzekania w sprawie, która teraz trafiła w Olsztynie do apelacji."/>
  </head>
  <body>
    <article>
      <h1>CIS: Kancelaria Sejmu ma związane ręce ws. publikacji list poparcia do KRS</h1>
      <address><time datetime="2019-11-25T14:59:51+00:00">25 Nov 2019, 14:59</time> by <a rel="author" href="https://www.rmf24.pl/tylko-w-rmf24/justyna-lasota-krawczyk" target="_blank">Justyna Lasota-Krawczyk</a></address>
      <p>
        <b>Dyrektor Centrum Informacyjnego Sejmu Andrzej Grzegrzółka stwierdza, że Kancelaria Sejmu ma związane ręce w sprawie publikacji list poparcia kandydatów do Krajowej Rady Sądownictwa. Tak odnosi się do wniosku Sądu Okręgowego w Olsztynie, który domaga się ich ujawnienia. Po wyroku Trybunału Sprawiedliwości Unii Europejskiej w sprawie niezależności sędziów, sąd chce rozstrzygnąć czy sędzia nominowany przez KRS był uprawniony do orzekania w sprawie, która teraz trafiła w Olsztynie do apelacji.</b>
      </p>
      <figure>
        <img src="https://i.iplsc.com/zdaniem-cis-decyzja-uodo-uniemozliwia-kancelarii-sejmu-upubl/0009EUKAX2H9S8SA-C123-F4.jpg"/>
        <figcaption>Zdaniem CIS decyzja UODO uniemożliwia Kancelarii Sejmu upublicznienie danych sędziów podpisanych pod listami poparcia<cite>/ Leszek Szymański /PAP</cite></figcaption>
      </figure>
      <p><i>Jesteśmy związani tym, co w postępowaniu orzekł prezes UODO</i> - podkreślił Andrzej Grzegrzółka. Kancelaria Sejmu najprawdopodobniej będzie asekurowała się <b>decyzją prezesa Urzędu Ochrony Danych Osobowych</b>.</p>
      <p><i>Do kancelarii należy decyzja, w jakim zakresie będzie wykonywać to prawo, które stoi w jakiejś sprzeczności. A postanowienie jest późniejsze </i>- stwierdza Michał Woś, były wiceminister sprawiedliwości. Z jego słów można wywnioskować, że <b>decyzja urzędnika stoi ponad prawomocnym wyrokiem</b>.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Fnews-do-kancelarii-sejmu-zostalo-wyslane-pismo-ws-publikacji-list%2CnId%2C3353974%3Fparametr%3Dembed_tyt">Do Kancelarii Sejmu zostało wysłane pismo ws. publikacji list poparcia do KRS</a>
      </p>
      <h4>Spór o ujawnienie list poparcia</h4>
      <p>W marcu ubiegłego roku Sejm wybrał 15 sędziów KRS. Wybór odbył się zgodnie z nowelizacją ustawy o KRS, obowiązującą od stycznia 2018 roku.</p>
      <p>Do Kancelarii Sejmu wpłynęły <b>wnioski o udostępnienie informacji o imionach, nazwiskach i miejscach orzekania sędziów, którzy poparli zgłoszenia kandydatów do KRS</b>. Szef Kancelarii Sejmu odmawiał udostępnienia tych danych.</p>
      <p>Skargę na decyzję Kancelarii Sejmu złożyła posłanka PO-KO Kamila Gasiuk-Pihowicz. Kiedy warszawski Sąd Administracyjny uchylił decyzję szefa Kancelarii Sejmu, kancelaria odwołała się do Naczelnego Sądu Administracyjnego.<br/><br/>NSA również orzekł, że Kancelaria Sejmu powinna udostępnić wykazy nazwisk osób popierających kandydatów do KRS złożone w ramach procedury wyboru.<br/><br/><b>14-dniowy termin na udostępnienie list poparcia, minął 30 lipca</b>. Jednak tego dnia CIS poinformowało, w postanowieniu prezesa UODO, które zobowiązuje Kancelarię Sejmu do nieupubliczniania danych sędziów popierających zgłoszenia kandydatów do Krajowej Rady Sądownictwa.</p>
      <p>Więcej na ten temat dowiesz się <a href="https://www.rmf24.pl/news-do-kancelarii-sejmu-zostalo-wyslane-pismo-ws-publikacji-list,nId,3353974"><u><b>TUTAJ&gt;&gt;&gt;</b></u></a></p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-batalia-o-sady%2Ffakty%2Fnews-trzeba-anulowac-bo-przegramy-mamy-stenogramy-z-nocnego-gloso%2CnId%2C3348824%3Fparametr%3Dembed_linki">"Trzeba anulować, bo przegramy". Mamy stenogramy z nocnego głosowania ws. KRS</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-batalia-o-sady%2Ffakty%2Fnews-skandal-oszustwo-chaos-podczas-wybierania-poslow-do-krs%2CnId%2C3348518%3Fparametr%3Dembed_linki">"Skandal", "oszustwo". Chaos podczas wybierania posłów do KRS</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-nastapilo-zawieszenie-czytnikow-marszalek-nie-znala-wyniku-c%2CnId%2C3349108%3Fparametr%3Dembed_linki">"Nastąpiło zawieszenie czytników", "Marszałek nie znała wyniku". CIS o głosowaniu ws. KRS</a>
        </li>
      </ul>
      <p> </p>
      <p> </p>
    </article>
  </body>
</html>