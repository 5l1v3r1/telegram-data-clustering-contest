<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/noviy_trener__yastremskoyi_pogrozhuye_sudom_za_chutki_pro_roman_z_ukrayinkoyu_n1239081"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:06:00+00:00"/>
    <meta property="og:title" content="Новий тренер Ястремської погрожує судом за чутки про роман з українкою"/>
    <meta property="og:description" content="Німецький тренер Саша Баін пригрозив судом фанатському тенісному акаунту. Причина – поширення чуток про його стосунки з 19-річною Даяною Ястремською."/>
  </head>
  <body>
    <article>
      <h1>Новий тренер Ястремської погрожує судом за чутки про роман з українкою</h1>
      <address><time datetime="2019-11-25T14:06:00+00:00">25 Nov 2019, 14:06</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Німецький тренер Саша Баін пригрозив судом фанатському тенісному акаунту. Причина – поширення чуток про його стосунки з 19-річною Даяною Ястремською.</b>
      </p>
      <p>Акаунт під назвою WTA Tea поширив інформацію про роман між 35-річним тренером та тенісисткою. Але після заяви Баіна твіт було видалено.</p>
      <blockquote>Читайте також: <a href="https://24tv.ua/sport/wta_nominuvala_ukrayinku_yastremsku_na_nagorodu_novachok_roku_n1238001">WTA номінувала українку Ястремську на нагороду "Новачок року"</a></blockquote>
      <p>Баін написав, що доручить своєму адвокату розібратися із ситуацією, якщо WTA Tea ще раз поширить неправдиву інформацію про нього та Ястремську.</p>
      <aside>Якщо я ще раз побачу, що ваш акаунт поширює подібні чутки, цим займеться мій адвокат. Я втомився від людей, які вважають, що в соціальних мережах можна без наслідків говорити все, що завгодно. Все одно сподіваюся, що у вас все буде в порядку, і це був останній раз. У мене все,<cite>– резюмував тренер.</cite></aside>
      <figure>
        <iframe data-src="https://twitter.com/BigSascha/status/1198748250821611523?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Попереднім тренером Ястремської був Олів'є Женон. Українка припинила з ним співпрацю у вересні 2019 року. 21 листопада 22 ракетка світу оголосила про початок роботи з Баіним.</p>
      <p><b>Що відомо про Сашу Баіна?</b> У жовтні він пішов з команди Крістіни Младеновіч. До цього він тренував Каролін Возняцкі, Вікторію Азаренко і Наомі Осаку.<br/><br/>Остання під його керівництвом стала першою ракеткою світу і виграла два турніри Великого шолома. За підсумками сезону 2018 він став найкращим тренером року за версією WTA.</p>
      <h3>Як Ястремська завершила сезон?</h3>
      <p>У минулому сезоні 19-річна одеситка виграла турніри WTA International в Хуахіні й Страсбурзі.</p>
      <p>На початку листопада Даяна оновила особистий рекорд в рейтингу, піднявшись на 22-й рядок. Саме на цій позиції українка завершила сезон.</p>
      <p>У 2019 році Даяна заробила понад мільйон доларів призових.</p>
    </article>
  </body>
</html>