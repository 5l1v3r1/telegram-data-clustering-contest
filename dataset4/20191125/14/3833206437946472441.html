<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Zapochva-deloto-sreshtu-izverga-ot-Sotirya-iznasilil-i-ubil-malkata-Kristin-916569"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T14:53:00+00:00"/>
    <meta property="og:title" content="Започва делото срещу изверга от Сотиря, изнасилил и убил малката Кристин"/>
    <meta property="og:description" content="Окръжна прокуратура – Сливен предаде на съд Мартин Трифонов. Той е обвинен за това, че на 15 август ..."/>
  </head>
  <body>
    <article>
      <h1>Започва делото срещу изверга от Сотиря, изнасилил и убил малката Кристин</h1>
      <address>
        <time datetime="2019-11-25T14:53:00+00:00">25 Nov 2019, 14:53</time>
      </address>
      <p>Окръжна прокуратура – Сливен предаде на съд Мартин Трифонов. Той е обвинен за това, че на 15 август в сливенското село Сотиря  умъртвил по особено мъчителен начин и с особена жестокост 7-годишната Кристин Георгиева. Това е престъпление по чл.116, ал.1, т.4 и т.6, вр. чл.115 от НК.</p>
      <p>Той е обвинен и за това, че на същата дата и на същото място, направил опит да се съвкупи с Криси, като я принудил към това със сила и я привел в безпомощно състояние. Това е престъпление по чл.152, ал.4, т.1, вр. чл.1, т.2, предл.1 и т.3, вр. чл.18, ал.1 от НК.</p>
      <p>Мартин  е обвинен и за това, че на същата дата и същото място, извършил действия с цел да удовлетвори полово желание без съвкупление по отношение на малолетната К. Г., като я принудил към това със сила, привеждайки я в безпомощно състояние, като деянието е извършено повторно. Това е  престъпление по чл.149, ал.3, вр. ал.2, т.1, предл.1 и т.2, ал.1 от НК. Предстои Окръжен съд – Сливен да насрочи дата на заседанието си</p>
    </article>
  </body>
</html>