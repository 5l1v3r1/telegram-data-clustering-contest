<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/ekonomi/teknosada-buyuk-ortaktan-hisse-satisi-hazirligi-41382321"/>
    <meta property="og:site_name" content="Hürriyet"/>
    <meta property="article:published_time" content="2019-11-25T14:29:56+00:00"/>
    <meta property="og:title" content="Teknosa'da büyük ortaktan hisse satışı hazırlığı"/>
    <meta property="og:description" content="Teknosa'da borsada işlem görmeyen statüde bulunan payların satışı için Merkezi Kayıt Kuruluşu'na başvuruda bulunuldu."/>
  </head>
  <body>
    <article>
      <h1>Teknosa'da büyük ortaktan hisse satışı hazırlığı</h1>
      <h2>Teknosa'da borsada işlem görmeyen statüde bulunan payların satışı için Merkezi Kayıt Kuruluşu'na başvuruda bulunuldu.</h2>
      <address><time datetime="2019-11-25T14:29:56+00:00">25 Nov 2019, 14:29</time> by <a rel="author">Hurriyet.com.tr</a></address>
      <p><a href="http://www.hurriyet.com.tr/haberleri/teknosa">Teknosa</a>’da Sabancı Ailesi tarafından <a href="http://www.hurriyet.com.tr/haberleri/hisse">hisse</a><a href="http://www.hurriyet.com.tr/haberleri/satis">satış</a> işlemi gerçekleştirilecek. Şirketin ortaklarından Çiğdem Sabancı Bilen, borsada işlem görmeyen statüde bulunan paylarını borsada satışa konu edebilmek amacıyla Merkezi Kayıt Kuruluşu’na başvuruda bulundu.</p>
      <p>Çiğdem Sabancı Bilen'in Teknosa’da bulunan 3.226.234 adet payını satışa konu etmesi bekleniyor.</p>
      <p>
        <b>YÜZDE 50 PRİM YAPTI</b>
      </p>
      <p>Teknosa hissesi yaklaşık 4 ayda yüzde 50 oranında prim yapmıştı. Hisse bugün itibariyle 2.96 lira seviyesinde işlem görüyor.</p>
      <p>Satış 2.96 lira seviyesinden satış gerçekleşirse Çiğdem Sabancı Bilen yaklaşık olarak 10 milyon lira gelir elde etmiş olacak.</p>
      <p>
        <b>DİĞER ORTAKLAR</b>
      </p>
      <p>Teknosa'da Hacı Ömer Sabancı Holding'in yüzde 60.28, Dilek Sabancı'nın yüzde 5.21, Sevil Sabancı'nın ise yüzde 5.03 oranında payı bulunuyor. </p>
      <p>Şirketin yüzde 25.92'si ise halka açık durumda.</p>
    </article>
  </body>
</html>