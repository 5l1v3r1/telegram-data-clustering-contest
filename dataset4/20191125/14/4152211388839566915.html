<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/594953/%E0%A6%AD%E0%A7%87%E0%A6%9C%E0%A6%BE%E0%A6%B2-%E0%A6%96%E0%A6%BE%E0%A6%AC%E0%A6%BE%E0%A6%B0%E0%A7%87-%E0%A6%AA%E0%A7%87%E0%A6%9F%E0%A7%87%E0%A6%B0-%E0%A6%AA%E0%A7%80%E0%A7%9C%E0%A6%BE%E0%A7%9F-%E0%A6%B2%E0%A6%BE%E0%A6%96%E0%A7%8B-%E0%A6%AE%E0%A6%BE%E0%A6%A8%E0%A7%81%E0%A6%B7"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T14:42:00+00:00"/>
    <meta property="og:title" content="ভেজাল খাবারে পেটের পীড়ায় লাখো মানুষ: স্বাস্থ্যমন্ত্রী"/>
    <meta property="og:description" content="ভেজাল ও ভাজাপোড়া খাবার খেয়ে লাখের বেশি মানুষ পেটে গ্যাস করে ফেলছেন মন্তব্য করেছেন স্বাস্থ্য ও পরিবার কল্যাণমন্ত্রী জাহিদ মালেক। সোমবার (২৫ নভেম্বর) রাজধানীর মহাখালীতে অবস্থিত শেখ রাসেল জাতীয় গ্যাস্ট্রোলিভার ইনস্টিটিউট ও হাসপাতালের ইনডোর ও এন্ডোস্কপি সেবা কার্যক্রমের উদ্বোধনী অনুষ্ঠানে..."/>
  </head>
  <body>
    <article>
      <h1>ভেজাল খাবারে পেটের পীড়ায় লাখো মানুষ: স্বাস্থ্যমন্ত্রী</h1>
      <address><time datetime="2019-11-25T14:42:00+00:00">25 Nov 2019, 14:42</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2019/11/25/7ec1717d7b780b6d033a0ee6b9e95c02-5ddbe88e70f3a.jpg"/>
      </figure>
      <p>ভেজাল ও ভাজাপোড়া খাবার খেয়ে লাখের বেশি মানুষ পেটে গ্যাস করে ফেলছেন মন্তব্য করেছেন স্বাস্থ্য ও পরিবার কল্যাণমন্ত্রী জাহিদ মালেক।</p>
      <p>সোমবার (২৫ নভেম্বর) রাজধানীর মহাখালীতে অবস্থিত শেখ রাসেল জাতীয় গ্যাস্ট্রোলিভার ইনস্টিটিউট ও হাসপাতালের ইনডোর ও এন্ডোস্কপি সেবা কার্যক্রমের উদ্বোধনী অনুষ্ঠানে তিনি একথা বলেন।</p>
      <p>এসময় স্বাস্থ্যমন্ত্রী বলেন, ‘পেটের পীড়ায় ভোগা এসব মানুষের বেলায় আবার দরিদ্র মানুষের অবস্থাই বেশি খারাপ। আর পেটে সামান্য কোনও গ্যাস হলেই মানুষ যত্রতত্র ওষুধ কিনে খাচ্ছে। এসব সমস্যা সমাধান করতেই গতবছর প্রধানমন্ত্রী শেখ হাসিনা এই শেখ রাসেল গ্যাস্ট্রোলিভার হাসপাতালটি প্রতিষ্ঠা করে দিয়েছেন। এই হাসপাতালটি গ্যাস্ট্রোলিভার চিকিৎসায় উপমহাদেশের মধ্যে শ্রেষ্ঠতম। এই হাসপাতালের সেবাগুলো যেন দেশের সবখানে পাওয়া যায়, সেজন্য দেশের সব হাসপাতালেই এই গ্যাস্ট্রোলিভার চিকিৎসাসেবা খুব দ্রুতই পৌঁছে দেওয়া হবে।’</p>
      <p>অনুষ্ঠানে স্বাস্থ্য অধিদফতরের মহাপরিচালক অধ্যাপক আবুল কালাম আজাদ বলেন, ‘এই হাসপাতালে যে ধরনের চিকিৎসাসেবা রয়েছে, তা গোটা উপমহাদেশের কোনও হাসপাতালে নেই। এই প্রতিষ্ঠান দেশের মানুষের চিকিৎসাসেবায় যথাযথভাবে কাজ করতে সর্বদা সচেষ্ট থাকবে।’</p>
      <p> </p>
      <p> </p>
      <footer>/জিএ/এএইচ/</footer>
    </article>
  </body>
</html>