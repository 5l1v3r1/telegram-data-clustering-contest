<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905173/officieel-anderlecht-kondigt-contractverlenging-sambi-lokonga-aan.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T14:38:00+00:00"/>
    <meta property="og:title" content="OFFICIEEL: Anderlecht kondigt contractverlenging Sambi-Lokonga aan"/>
    <meta property="og:description" content="Anderlecht en Albert Sambi-Lokonga gaan langer door met elkaar. De middenvelder heeft zijn handtekening gezet onder een contract tot medio 2023."/>
  </head>
  <body>
    <article>
      <h1>OFFICIEEL: Anderlecht kondigt contractverlenging Sambi-Lokonga aan</h1>
      <address>
        <time datetime="2019-11-25T14:38:00+00:00">25 Nov 2019, 14:38</time>
      </address>
      <p>
        <b>Anderlecht en Albert Sambi-Lokonga gaan langer door met elkaar. De middenvelder heeft zijn handtekening gezet onder een contract tot medio 2023.</b>
      </p>
      <p>Dat meldt Anderlecht via <i>de officiële kanalen</i>. De voorbije weken was er nog onduidelijkheid over de toekomst van Sambi-Lokonga. De middenvelder had naar verluidt een optie in zijn aflopend contract, waardoor Anderlecht dat eenzijdig met één jaar kon verlengen. Dat betwistte de entourage van de jonge middenvelder. Beide partijen zaten rond de tafel met elkaar en hebben nu een akkoord bereikt.</p>
      <p>Sambi-Lokonga zag een langer verblijf alvast zitten. "Ik ben een kind van Neerpede natuurlijk. Dit is mijn club sinds mijn elfde (2010). Hier in het eerste elftal spelen, was ook mijn grote droom", gaf hij aan.</p>
      <p>De middenvelder is ook bezig aan zijn seizoen van de doorbraak. "Begin dit seizoen voelde ik het vertrouwen van Vincent Kompany, van de staff, van de hele club. Nu moet ik mezelf bij Anderlecht eerst nog verder bewijzen, mijn kwaliteiten ten volle laten rijpen én proberen bij te dragen tot de nieuwe sportieve successen waar de club en zijn fans naar verlangen. Mij resten hier nog uitdagingen genoeg tot 2023. Dus verleng ik mijn contract met volle goesting", aldus Sambi-Lokonga.</p>
      <figure>
        <iframe data-src="https://twitter.com/rscanderlecht/status/1198958833546285057?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>