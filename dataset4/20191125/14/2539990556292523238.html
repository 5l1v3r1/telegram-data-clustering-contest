<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/482/Artykul/2409956,Muzyczne-tsunami-Lady-Gaga-i-dobre-ksiazki-co-w-kulturze"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T14:26:00+00:00"/>
    <meta property="og:title" content="Muzyczne tsunami, Lady Gaga i dobre książki - co w kulturze?"/>
    <meta property="og:description" content="W programie zaprosimy m.in. na Festiwal Radio Azja, powiemy też, co wspólnego ma Lady Gaga z Guccim. "/>
  </head>
  <body>
    <article>
      <h1>Muzyczne tsunami, Lady Gaga i dobre książki - co w kulturze?</h1>
      <address>
        <time datetime="2019-11-25T14:26:00+00:00">25 Nov 2019, 14:26</time>
      </address>
      <p>
        <b>W programie zaprosimy m.in. na Festiwal Radio Azja, powiemy też, co wspólnego ma Lady Gaga z Guccim. </b>
      </p>
      <p>Program rozpoczniemy od rozmowy o Festiwalu Radio Azja, który wystartuje już 4 grudnia w Warszawie.<b> </b>Pulsująca elektronika, tajemnicze pieśni Himalajów, szamańskie rytuały, hipnotyzujący minimalizm, a nawet japoński dub - to czeka na wszystkich spragnionych muzycznych podróży w nieznane.</p>
      <p>Po godz. 10.40 w Czwórce o nowym filmie, w którym jedną z ról zagra Lady Gaga. Scenariusz do filmu powstał na podstawie książki Sary Gay "Fordem The House of Gucci: A Sensational Story of Murder, Madness, Glamour, and Greed". Choć książka nie doczekała się polskiego tłumaczenia, tytuł brzmiałby "Dom mody Gucci: budząca sensację historia morderstwa, szaleństwa, glamouru i chciwości". </p>
      <p>W drugiej godzinie audycji w Czwórce pojawi się Magdalena Bielesz, która wraz z synem Maurycym zapraszać będzie na wystawę, której motywem przewodnim są gry planszowe. W studiu Czwórki pojawi się także - jak co tydzień - Kinga Michalska. Wraz z ekspertką polecać będziemy tym razem najnowszy thriller Stephena Kinga. "Instytut" to powieść, w której mistrz horroru powraca do motywów znanych ze swoich najlepszych książek, m.in. "To" i "Podpalaczki". </p>
      <p>***</p>
      <p>
        <b>
          <b>Na audycję <a href="https://www.polskieradio.pl/10/482">"Stacja Kultura"</a> zapraszamy we wtorek (26.11), po godz. 10.05. Program poprowadzi <a href="https://www.polskieradio.pl/Szukaj?q=dydo">Kasia Dydo</a>.</b>
        </b>
      </p>
      <p>kd</p>
      <related>
        <a href="https://www.polskieradio.pl/10/482/Artykul/2344427,Wertep-Hania-Rani-i-On-Art-Co-slychac-w-kulturze"/>
      </related>
    </article>
  </body>
</html>