<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/paiktis_tis_napoli_efage_prostimo_200_000_euro-589499/"/>
    <meta property="og:site_name" content="Real.gr"/>
    <meta property="article:published_time" content="2019-11-25T14:42:00+00:00"/>
    <meta property="og:title" content="Ρόκα: Δε με νοιάζει το μπάτζετ – Αυτός είναι ο στόχος μου στον Παναθηναϊκό"/>
    <meta property="og:description" content="Συνεχίζεται με αμείωτο ρυθμό η κόντρα που έχει ξεσπάσει μεταξύ της διοίκησης της Νάπολι με τους ποδοσφαιριστές της ομάδας."/>
  </head>
  <body>
    <article>
      <h1>
        <a href="https://www.real.gr/athlitismos/arthro/roka_de_me_noiazei_to_mpatzet_autos_einai_o_stoxos_mou_ston_panathinaiko-589492/">Ρόκα: Δε με νοιάζει το μπάτζετ – Αυτός είναι ο στόχος μου στον Παναθηναϊκό</a>
      </h1>
      <address><time datetime="2019-11-25T14:42:00+00:00">25 Nov 2019, 14:42</time> by <a rel="author">filathlos.gr</a></address>
      <p>
        <b>Συνεχίζεται με αμείωτο ρυθμό η κόντρα που έχει ξεσπάσει μεταξύ της διοίκησης της Νάπολι με τους ποδοσφαιριστές της ομάδας.</b>
      </p>
      <p>Συγκεκριμένα, ο Αουρέλιο Ντε Λαουρέντις επέβαλλε εξωπραγματικό πρόστιμο 200 χιλιάδων ευρώ στον Άλαν για ένα επεισόδιο που είχε με τον ίδιο αλλά και τον γιο του που είναι αντιπρόεδρος της ομάδας μετά το παιχνίδι με τη Σάλτσμουργκ για το Champions League.</p>
      <p>Πάντως, τα πρόστιμα και οι τιμωρίες δεν πρόκειται να σταματήσουν στον Βραζιλιάνο άσο, καθώς ο Ντε Λαουρέντις είχε διαμηνύσει πως αναμένονται σκληρότατες κυρώσεις στους ποδοσφαιριστές της Νάπολι που παράκουσαν την εντολή της διοίκησης για απομόνωση η αλλιώς το "ritiro", μετά από κακές εμφανίσεις.</p>
      <p>Σύμφωνα με την "Gazzetta dello Sport" θα αφαιρεθεί συνολικό ποσό 2.5 εκατομμυρίων ευρώ από όλους τους παίκτες των "παρτενοπέι" για τον μήνα Οκτώβριο, που αντιστοιχεί περίπου στο 25% των μισθών τους.</p>
      <p>Με όλη αυτή την κατάσταση τα αποδυτήρια έχουν πάρει φωτιά και αναμένονται μαζικές αποχωρήσεις ποδοσφαιριστών, είτε τον Ιανουάριο, είτε το καλοκαίρι. Οι παίκτες της Νάπολι έχουν επικοινωνήσει με τους δικηγόρους τους έτσι ώστε να δουν ποιες νομικές οδούς θα ακολουθήσουν με σκοπό να διασφαλίσουν τα δικαιώματά τους, με τους Μέρτενς και Καγιεχόν να είναι έτοιμοι να πουν το αντίο, όπως και ο Άλαν με τον Λορέντσο Ινσίνιε θα πωληθούν.</p>
    </article>
  </body>
</html>