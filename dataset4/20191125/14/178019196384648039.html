<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/klawiatury_i_myszki/msi_vigor_gk50_niskoprofilowa_klawiatura_mechaniczna_dla_graczy"/>
    <meta property="og:site_name" content="PurePC"/>
    <meta property="article:published_time" content="2019-11-25T14:30:01+00:00"/>
    <meta property="og:title" content="MSI Vigor GK50 - niskoprofilowa klawiatura mechaniczna dla graczy"/>
    <meta property="og:description" content="W portfolio MSI pojawiła się niskoprofilowa klawiatura MSI Vigor GK50. Cechuje się nie tylko przełącznikami Kailh Low, ale także np. korpusem ze szczotkowanego aluminium."/>
  </head>
  <body>
    <article>
      <h1>MSI Vigor GK50 - niskoprofilowa klawiatura mechaniczna dla graczy</h1>
      <address><time datetime="2019-11-25T14:30:01+00:00">25 Nov 2019, 14:30</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27570.jpg"/>
      </figure>
      <p>Już kilka marek produkujących sprzęt dla graczy ma w swojej ofercie mechaniczne klawiatury niskoprofilowe. Przyszła także pora na MSI. W portfolio producenta pojawiła się mianowicie klawiatura MSI Vigor GK50, zbudowana w oparciu o przełączniki Kailh Low. Kolejną cechą szczególną urządzenia jest korpus wykonany ze szczotkowanego aluminium, które nie tylko dobrze wygląda, ale zapewnia także wytrzymałość całej konstrukcji. Znajdziemy tu także kilka elementów, dodających kolejne punkty do designu, jak chociażby oktagonalna budowa klawiszy. MSI Vigor GK50 to jednak nie tylko design: producent zapewnia też o ergonomiczności danego modelu, dzięki wyprofilowaniu klawiszy.</p>
      <h3>💬 Już kilka marek produkujących sprzęt dla graczy ma w swojej ofercie mechaniczne klawiatury niskoprofilowe. Przyszła także pora na MSI. W portfolio producenta pojawiła się mianowicie klawiatura MSI Vigor GK50.</h3>
      <figure>
        <img src="https://www.purepc.pl/image/news/2019/11/25_msi_vigor_gk50_niskoprofilowa_klawiatura_mechaniczna_dla_graczy_0_b.png"/>
      </figure>
      <h3>🔗 <a href="https://www.purepc.pl/minirecenzje/test_klawiatury_xpg_summoner_wygodny_mechanik_dla_graczy">Test klawiatury XPG Summoner: wygodny mechanik dla graczy</a></h3>
      <p>Vigor GK50 działa w oparciu o niskoprofilowe mechaniczne przełączniki, których - zdaniem producenta - główną cechą jest niesamowita szybkość działania, precyzja i wytrzymałość dla tych, dla których liczy się każde wciśnięcie klawisza. Urządzenie mierzy zaledwie 34 mm wysokości i waży 700 g, co również ma przełożyć się na ergonomię, czyli m.in. mniejsze zmęczenie nadgarstków. Dodatkowo Vigor GK50 posiada specjalne, antypoślizgowe podkładki, które razem z dodatkową pod klawiszem Spacji, zwiększają stabilność i gwarantują ochronę przed przesuwaniem, nawet w momentach najbardziej intensywnych akcji na ekranie. W zestawie z klawiaturą GK 50 znajdują się także szczypce do wyciągania klawiszy oraz dwa wypukłe zamienne przyciski (CTRL i ALT). Są one szczególnie przydatne, gdy używa się ich podczas grania, gdyż zaokrąglony kształt ułatwia jeszcze szybsze namierzenie ich i wciśnięcie.</p>
      <figure>
        <img src="https://www.purepc.pl/image/news/2019/11/25_msi_vigor_gk50_niskoprofilowa_klawiatura_mechaniczna_dla_graczy_2_b.png"/>
      </figure>
      <h3>🔗 <a href="https://www.purepc.pl/klawiatury_i_myszki/test_klawiatury_corsair_k57_rgb_wireless_membrana_bez_kabli">Test klawiatury Corsair K57 RGB Wireless - Membrana bez kabli</a></h3>
      <p>Górna obudowa ze szczotkowanego metalu oraz pokryte matowym materiałem zapobiegającym powstawaniu śladów na ich powierzchni klawisze w kształcie oktagonu wkomponowują się we współczesny design sprzętu. Nie mogło także zabraknąć tego, co wszyscy fani estetyki swojego stanowiska komputerowego lubią najbardziej. Vigor GK50 może rozbłysnąć milionem kolorów dzięki indywidualnemu podświetlaniu klawiszy w różnych stylach (Overlap, Steady, Breath, Wave, Radar, Whirlpool, Horizon, Ripple oraz Reactive). Jeżeli żaden z nich nie będzie jednak odpowiadał użytkownikowi istnieje możliwość ustawienia dowolnego podświetlania dzięki oprogramowaniu MSI Dragon Center. Dodatkowo podświetlone najważniejsze klawisze zarządzające multimediami, trybami działania czy systemem Afterburner pomagają wprowadzać najważniejsze zmiany w mgnieniu oka. Oficjalna strona produktu znajduje się <a href="https://www.msi.com/Gaming-gear/VIGOR-GK50-LOW-PROFILE/Overview">TUTAJ</a>, a na koniec dodam jeszcze, że model GK50 jest już w sklepach w cenie około 449 złotych.</p>
      <figure>
        <img src="https://www.purepc.pl/image/news/2019/11/25_msi_vigor_gk50_niskoprofilowa_klawiatura_mechaniczna_dla_graczy_1_b.png"/>
      </figure>
      <footer>Źródło: MSI</footer>
      <related>
        <h4>Powiązane publikacje</h4>
        <a href="https://www.purepc.pl/klawiatury_i_myszki/8bitdo_n30_bezprzewodowa_mysz_stylizowana_na_kontroler_nes"/>
        <a href="https://www.purepc.pl/klawiatury_i_myszki/hyperx_alloy_origins_klawiatura_z_przelacznikami_hyperx_red"/>
        <a href="https://www.purepc.pl/klawiatury_i_myszki/legendarna_klawiatura_ergonomiczna_microsoft_powraca"/>
        <a href="https://www.purepc.pl/klawiatury_i_myszki/logitech_g_pro_x_klawiatura_tkl_z_wymiennymi_przelacznikami"/>
        <a href="https://www.purepc.pl/klawiatury_i_myszki/steelseries_sensei_ten_powrot_legendarnego_gryzonia"/>
      </related>
    </article>
  </body>
</html>