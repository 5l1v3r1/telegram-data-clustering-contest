<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/sports/pakistan-cricketers-players-invited-indian-taxi-driver-dinner-1243025"/>
    <meta property="og:site_name" content="Sakshi"/>
    <meta property="article:published_time" content="2019-11-25T14:26:45+00:00"/>
    <meta property="og:title" content="మనోడిని విందుకు పిలిచారు.."/>
    <meta property="og:description" content="భారత ట్యాక్సీ డ్రైవర్‌ పట్ల తమ సహృదయతను చాటుకుని పాక్‌ క్రికెటర్లు ప్రేక్షకుల మన్నన చూరగొన్నారు."/>
  </head>
  <body>
    <article>
      <h1>మనోడిని విందుకు పిలిచారు..</h1>
      <address>
        <time datetime="2019-11-25T14:26:45+00:00">25 Nov 2019, 14:26</time>
      </address>
      <p><b>బ్రిస్బేన్‌: </b>ఆస్ట్రేలియాతో జరిగిన మొదటి టెస్ట్‌లో పాకిస్తాన్‌ ఓటమిపాలైంది. అయితే <a href="https://www.sakshi.com/tags/pakistan"><b>పాకిస్తాన్‌ టీమ్‌</b></a>లోని కొందరు భారత ట్యాక్సీ డ్రైవర్‌ పట్ల తమ సహృదయతను చాటుకుని ప్రేక్షకుల మన్నన చూరగొన్నారు. ఈ ఘటన గురించి ప్రముఖ కామెంటేటర్‌ ఆలిసన్‌ మిచెల్‌ రేడియో ప్రత్యక్ష ప్రసారంలో వెల్లడించారు. ఆసీస్‌ మాజీ ఫాస్ట్‌ బౌలర్‌ మిచెల్‌ జాన్స్‌న్‌కు ఈ ఆసక్తికర సంఘటన గురించి తెలిపారు.</p>
      <p>‘యాసిర్‌ షా, షహీన్‌ ఆఫ్రిది, నసీమ్‌ షా సహా ఐదుగురు పాకిస్తాన్‌ క్రికెటర్లు ఇండియన్‌ రెస్టరెంట్‌కు వెళ్లాలనుకున్నారు. భారత ట్యాక్సీ ఒకరు ఈ ఐదుగురిని ఇండియన్‌ రెస్టరెంట్‌కు తీసుకెళ్లాడు. ట్యాక్సీ దిగిన తర్వాత డబ్బులు ఇవ్వగా డ్రైవర్‌ సున్నితంగా తిరస్కరించాడు. తమ పట్ల భారత ట్యాక్సీ​ డ్రైవర్‌ చూపిన ఆదరాభిమానులకు ముగ్దులైన పాక్‌ క్రికెటర్లు అతడిని తమతో పాటు భోజనానికి పిలిచారు. పాకిస్తాన్‌ ఆటగాళ్ల పక్కన కూర్చుని ఆనందంగా విందు ఆరగిస్తున్న ఫొటోలను తన ఫోన్‌లో ట్యాక్సీ డ్రైవర్‌ తనకు చూపించాడ’ని ఆలిసన్‌ మిచెల్‌ వెల్లడించారు. ఈ వీడియో వెంటనే సోషల్‌ మీడియాలో వైరల్‌గా మారింది. మానవీయ కథనం చాలా బాగుంది అంటూ నెటిజనులు కామెంట్లు పెట్టారు. గ్రేట్‌ స్టోరీ అంటూ కొంతమంది ప్రశంసించారు.</p>
      <related>
        <h4>సంబంధిత వార్తలు</h4>
        <a href="https://www.sakshi.com/news/crime/taxi-driver-delhi-arrested-allegedly-duping-us-national-1234233"/>
        <a href="https://www.sakshi.com/news/movies/major-spoiler-blockbuster-sequel-1233081"/>
        <a href="https://www.sakshi.com/news/crime/us-woman-molested-bike-taxi-driver-lucknow-1233020"/>
        <a href="https://www.sakshi.com/photos/events/indian-photography-festival-hyderabad-photo-gallery-1225817"/>
        <a href="https://www.sakshi.com/news/sports/coach-misbah-ul-haq-sets-new-diet-plan-pak-cricketers-1225191"/>
      </related>
    </article>
  </body>
</html>