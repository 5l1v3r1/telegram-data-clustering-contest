<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/bagnolo-investito-un-furgone-sella-alla-sua-bicicletta-grave-un-uomo-49-anni/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-25T14:43:39+00:00"/>
    <meta property="og:title" content="Bagnolo: investito da un furgone in sella alla bici, grave un 49enne"/>
    <meta property="og:description" content="BAGNOLO (Reggio Emilia) – E’ in gravi condizioni all’ospedale Santa Maria Nuova l’uomo di 49 anni investito stamattina poco prima delle 12 in via Provinciale Nord nella frazione di San Tomaso all’altezza del civico 104. Stando a quanto ricostruito dagli agenti della polizia locale dell’unione Terra di Mezzo, l’uomo era in sella alla sua bicicletta […]"/>
  </head>
  <body>
    <article>
      <h1>Bagnolo: investito da un furgone in sella alla bici, grave un 49enne</h1>
      <address>
        <time datetime="2019-11-25T14:43:39+00:00">25 Nov 2019, 14:43</time>
      </address>
      <p>
        <b>L’incidente si è verificato prima delle 12 lungo via Provinciale Nord, nella frazione di San Tomaso della Fossa</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/02/ambulanza-soccorsi_950x551.jpg"/>
      </figure>
      <p><b>BAGNOLO (Reggio Emilia)</b> – E’ in gravi condizioni all’ospedale Santa Maria Nuova l’uomo di 49 anni investito stamattina poco prima delle 12 in via Provinciale Nord nella frazione di San Tomaso all’altezza del civico 104.</p>
      <p>Stando a quanto ricostruito dagli agenti della polizia locale dell’unione Terra di Mezzo, l’uomo era in sella alla sua bicicletta quando, per motivi ancora al vaglio, è stato urtato da un furgone Fiat Ducato condotto da un italiano di 84 anni. Soccorso dal personale medico inviato dal 118, è stato trasferito al nosocomio cittadino dove, come detto, è giunto in codice “rosso”.</p>
    </article>
  </body>
</html>