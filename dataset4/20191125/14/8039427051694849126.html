<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964169"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T14:28:34+00:00"/>
    <meta property="og:title" content="జగన్‌ లాంటి సీఎంలను ఎంతోమందిని చూశాం: చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>జగన్‌ లాంటి సీఎంలను ఎంతోమందిని చూశాం: చంద్రబాబు</h1>
      <address>
        <time datetime="2019-11-25T14:28:34+00:00">25 Nov 2019, 14:28</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కడప: </b>వైఎస్ జగన్‌ మోహన్‌రెడ్డి లాంటి సీఎంలను ఎంతోమందిని చూశానని టీడీపీ అధ్యక్షుడు, మాజీ ముఖ్యమంత్రి చంద్రబాబు నాయుడు చెప్పుకొచ్చారు. ఇవాళ కడప జిల్లా టీడీపీ నేతల విస్తృత స్థాయి సమావేశంలో చంద్రబాబు పాల్గొన్నారు. ఈ సందర్భంగా.. ఎన్టీఆర్‌ విగ్రహానికి పూలమాల వేసి నివాళులర్పించారు. టీడీపీ కార్యకర్తలపై కేసులు పెట్టి వేధిస్తున్నారని ఆయన ఆగ్రహం వ్యక్తం చేశారు. టీడీపీని అణచివేయాలని చూస్తున్నారని మండిపడ్డారు.</p>
      <p> </p>
      <p>
        <b>కేసులతో భయపెడతామంటే అది మీ భ్రమే!</b>
      </p>
      <p><b>‘</b>జగన్‌కు దెబ్బలు తగిలినా..గుణపాఠం నేర్చుకోవడంలేదు. ఏపీలో దుర్మార్గపు, రాక్షస పాలన సాగుతోంది. కేసులతో భయపెడతామంటే అది మీ భ్రమే. టీడీపీ కార్యకర్తల ఆర్థికమూలాలను దెబ్బతీయాలని చూస్తున్నారు. మేం ఇదే పంథాలో వెళ్తే మీరు ఉండేవారా?. రాష్ట్రం బాగుండాలని రాత్రింబవళ్లు పనిచేశాను. ప్రజల బాగు కోసం అనేక సంక్షేమ కార్యక్రమాలు ప్రవేశపెట్టాను<b>’</b> అని ఈ సందర్భంగా చెప్పుకొచ్చారు.</p>
    </article>
  </body>
</html>