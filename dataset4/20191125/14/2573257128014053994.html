<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/fca-ritira-oltre-mezzo-milione-di-suv-per-un-problema-elettrico-629811"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T14:00:57+00:00"/>
    <meta property="og:title" content="FCA ritira oltre mezzo milione di SUV per un problema elettrico"/>
    <meta property="og:description" content="Grossi guai per i possessori di queste automobili. FCA richiama le vetture e offre la riparazione gratuita dopo il rientro."/>
  </head>
  <body>
    <article>
      <h1>FCA ritira oltre mezzo milione di SUV per un problema elettrico</h1>
      <h2>Grossi guai per i possessori di queste automobili. FCA richiama le vetture e offre la riparazione gratuita dopo il rientro.</h2>
      <address><time datetime="2019-11-25T14:00:57+00:00">25 Nov 2019, 14:00</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/FCA-problema-motore-SUV.png"/>
      </figure>
      <p>Il gruppo italo – americano <b>FCA Motor</b> ha disposto il <b>ritiro dei SUV </b>coinvolti nel nuovo <b>problema elettrico</b> riscontrato al motore. Dopo gli scandali congiunti di <a href="https://www.tecnoandroid.it/2019/11/19/renault-e-ford-veicoli-difettosi-pubblicata-la-lista-dei-motori-a-rischio-626141">Renault e Ford</a> è tempo di affrontare un nuovo dilemma nel mondo dell’automotive. Le dinamiche, ad ogni modo, sono assai diverse dalle precedenti.</p>
      <p>Si parla di malfunzionamenti che riguardano qualcosa come <b>700.000 auto</b>. Non è una cosa da sottovalutare con l’azienda che oltre ad impegnarsi nel diffondere la <b>lista dei modelli </b>a rischio garantisce la <b>riparazione gratuita</b>. Tutto è dovuto ad un difetto di fabbricazione. Ecco tutti i dettagli al riguardo.</p>
      <h3>FCA annulla le consegne di oltre 700.000 SUV: c’è un grave problema al motore</h3>
      <p>Il motore di alcune vetture di fabbricazione FCA non riesce ad avviarsi a causa di una interruzione di servizio del circuito di comando elettrico. I <b>contatti dei relè della pompa del carburante </b>sono ostacolati dalla presenza di depositi di silicone che fungono da isolante. Si verifica il <b>blocco motore </b>anche dopo l’accensione.</p>
      <p>Secondo le <a href="https://motori.virgilio.it/notizie/fca-maxi-richiamo-suv/134252/">conferme</a> delle compagnia le vetture coinvolte sono  <b>Dodge Durango</b> e <b>Jeep Grand Cherokee</b>– Il raggio d’azione pare possa circoscriversi agli Stati Uniti con i modelli prodotti dal 2011 al 2013. In particolare 528.000 sarebbero state vendute negli USA con 34.000 unità in Canada, 18.000 in Messico ed ulteriori 116.000 all’estero.</p>
      <p>Si attende un riscontro diretto da parte dell’azienda. Nello specifico, i modelli di vetture sopra menzionate avevano già dato atto del problema in una fase precedente, tanto che gli automobilisti informati dall’azienda hanno confermato di aver già provveduto in proprio alle <b>riparazioni d’urgenza</b>.</p>
      <p>Per quanto riguarda l’Italia il problema non dovrebbe sussistere, se non nel caso in cui si sia entrati in possesso di un’auto di importazione. <i>Fiat Chrysler Automobiles</i> ha rilasciato una <b>nota ufficiale</b> in cui ha dichiarato di non essere a conoscenza di incidenti o infortuni causati dal difetto rilevato nel corso di queste ultime ore.</p>
    </article>
  </body>
</html>