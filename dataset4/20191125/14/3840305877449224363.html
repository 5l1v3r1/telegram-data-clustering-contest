<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/economic/panica-pentru-cei-care-platesc-cu-cardul-atac-cibernetic-fara-precedent-milioane-de-clienti-sunt-vizati-307392.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T14:36:21+00:00"/>
    <meta property="og:title" content="Panică pentru cei care plătesc cu cardul. Atac cibernetic fără precedent! Milioane de clienți sunt vizați"/>
    <meta property="og:description" content="Edenred,  lider mondial în soluții de plăți pentru angajaţi, a suferit un atac cu malware, la finalul săptămânii trecute. România nu a fost ferită de acest incident. În acest sens, Edenred Romania a..."/>
  </head>
  <body>
    <article>
      <h1>Panică pentru cei care plătesc cu cardul. Atac cibernetic fără precedent! Milioane de clienți sunt vizați</h1>
      <address><time datetime="2019-11-25T14:36:21+00:00">25 Nov 2019, 14:36</time> by <a rel="author">B1.ro</a></address>
      <p>Edenred,  lider mondial în soluții de plăți pentru angajaţi, a suferit un atac cu malware, la finalul săptămânii trecute.</p>
      <p>România nu a fost ferită de acest incident. În acest sens, Edenred Romania a anunțat că a implementat imediat contramăsuri pentru a limita afectarea sistemelor, anunță <a href="https://www.economica.net/atac-cibernetic-la-emitentul-de-tichete-de-masa-edenred_176781.html">economica.net</a>.</p>
      <p>"În acest moment se întâmpină greutăți în folosirea aplicațiilor pentru utilizatori. După o infecție malware, Edenred a implementat imediat contramăsuri pentru a limita afectarea sistemelor. Te anunțăm că plata cu soluțiile Edenred funcționează normal și că datele sunt protejate.</p>
      <p>Acum depunem eforturi pentru a remedia situația cât mai rapid. Te rugăm să consulți website-ul www.edenred.ro/ro pentru informații în timp real. Dacă ești beneficiar și ai întrebări legate de aplicația mobilă, activare/sold/PIN card Ticket Restaurant, te rugăm să trimiți solicitările tale la adresa scard@edenred.com", spun oficialii Edenred Romania.</p>
    </article>
  </body>
</html>