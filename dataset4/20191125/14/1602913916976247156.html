<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/bursele-americane-deschid-sedinta-de-luni-cu-cresteri-wall-stret-ul-pare-ca-isi-revine-18615204"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T14:47:50+00:00"/>
    <meta property="og:title" content="Bursele americane deschid şedinţa de luni cu creşteri: Wall Stret-ul pare că îşi revine"/>
    <meta property="og:description" content="Bursele americane înregistrează creşteri în şedinţa de luni (n.r: care începe la ora 16.00 – ora României), în contextul în care Wall Street-ul pare să îşi revină după o săptămână în care pieţele de capital au stat în expectativă, alimentat de semnalele transmise pe frontul comercial Beijing – Washington."/>
  </head>
  <body>
    <article>
      <h1>Bursele americane deschid şedinţa de luni cu creşteri: Wall Stret-ul pare că îşi revine</h1>
      <address><time datetime="2019-11-25T14:47:50+00:00">25 Nov 2019, 14:47</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Bursele americane înregistrează creşteri în şedinţa de luni (n.r: care începe la ora 16.00 – ora României), în contextul în care Wall Street-ul pare să îşi revină după o săptămână în care pieţele de capital au stat în expectativă, alimentat de semnalele transmise pe frontul comercial Beijing – Washington.</p>
      <p>Indicele industrial Dow Jones a crescut cu 73 de puncte, adică 0,3%, în timp ce indicele S&amp;P 500 a înregistrat o creştere de 0,2%. În acelaşi timp, indicele Nadaq s-a apreciat cu 0,6% la începutul şedinţei de luni, potrivit CNBC.</p>
      <p>Sectorul de tehnologie a înregistrat cele mai bune performanţe din S&amp;P 500, pe fondul unei creşteri de 0,6%. Cea mai performantă companie până la ora transmiterii ştirii a fost cea a Nvidia, de 2,4%. Avansul indicelui Dow Jones a fost influenţat de compania Intel, care a înregistrat un avans de 1,4%</p>
      <p>Pe bursa companiilor de tehnologie, Nasdaq a crescut după ce acţiunile Apple şi Amazon au înregistrat creşteri de câte 1%.</p>
    </article>
  </body>
</html>