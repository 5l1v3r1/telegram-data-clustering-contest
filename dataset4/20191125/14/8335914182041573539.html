<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/odobriha-systava-na-novata-ek-velikobritaniia-s-narushenie-6102510"/>
    <meta property="og:site_name" content="Vesti"/>
    <meta property="article:published_time" content="2019-11-25T14:54:00+00:00"/>
    <meta property="og:title" content="Одобриха състава на новата ЕК, Великобритания с нарушение"/>
    <meta property="og:description" content="Казусът с еврокомисар на Великобритания се задълбочава, след като няма излъчен"/>
  </head>
  <body>
    <article>
      <h1>Одобриха състава на новата ЕК, Великобритания с нарушение</h1>
      <h2>Казусът с еврокомисар на Великобритания се задълбочава, след като няма излъчен</h2>
      <address><time datetime="2019-11-25T14:54:00+00:00">25 Nov 2019, 14:54</time> by <a rel="author">Виолета Русенова</a></address>
      <p>Съветът на ЕС съобщи, че одобрява повторно списъка на следващата Европейска комисия. Това е последната формална стъпка преди гласуването на новата Еврокомисия от Европейския парламент в сряда.</p>
      <p>Наложи се съветът на ЕС да утвърди списъка за втори път заради промените, настъпили с отхвърлянето на първоначалните кандидати за еврокомисари от Франция, Унгария и Румъния от Европейския парламент. В съобщението се уточнява, че вторият списък е бил представен от новоизбрания председател на Комисията Урсула фон дер Лайен на 21 ноември.</p>
      <p>Европейската комисия постави по-рано на Великобритания срок до полунощ на 22 ноември за излъчването на британски еврокомисар. Днешното съобщение потвърждава, че Фон дер Лайен е знаела предварително намерението на Лондон да не се съобрази с искането на ЕК и откритата наказателна процедура за неспазване на правото на ЕС.</p>
      <p>
        <a href="https://www.vesti.bg/sviat/eto-koi-sa-kandidatite-za-visshite-postove-v-es-6097178">Ето кои са кандидатите за висшите постове в ЕС</a>
      </p>
      <p>Очаква се днес комисията да съобщи как ще продължи с наказателната процедура, предприета заради това, че макар да има задължение по договор да посочи свой еврокомисар, Великобритания отказва да се съобрази. Комисията не отхвърля възможността въпросът да бъде отнесен до Съда на ЕС.</p>
      <p>
        <a href="https://www.vesti.bg/bulgaria/borisov-garantirame-spokojstvieto-na-evropa-6101694">Борисов: Гарантираме спокойствието на Европа</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/sviat/izbraha-mariia-gabriel-za-zam.-predsedatel-na-enp-6102358"/>
        <a href="https://www.vesti.bg/temi-v-razvitie/tema-brekzit/skandal-soros-plashta-buta-dzhonsyn-i-spira-brekzit-6101911"/>
        <a href="https://www.vesti.bg/bulgaria/liuksemburg-s-pylna-podkrepa-za-bylgariia-v-evrozonata-6101798"/>
      </related>
    </article>
  </body>
</html>