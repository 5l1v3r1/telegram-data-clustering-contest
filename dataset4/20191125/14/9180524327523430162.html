<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/beleposzintu_ssd_ezuttal_a_biostartol.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-25T14:02:00+00:00"/>
    <meta property="og:title" content="Belépőszintű SSD, ezúttal a Biostartól"/>
    <meta property="og:description" content="A gyártó M.2 2280-as újdonsága a költséghatékonyság benyomását kelti."/>
  </head>
  <body>
    <article>
      <h1>Belépőszintű SSD, ezúttal a Biostartól</h1>
      <address><time datetime="2019-11-25T14:02:00+00:00">25 Nov 2019, 14:02</time> by <a rel="author" href="https://prohardver.hu/tag/synthwave.html" target="_blank">Synthwave</a></address>
      <h3>H﻿ir﻿det﻿és</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A Biostar legújabb, <a href="https://www.biostar.com.tw/app/en/ssd/series.php?S_ID=9">M700</a> nevezetű SSD-je a manapság divatos M.2-es platformra érkezik, <a href="https://www.biostar.com.tw/app/en/ssd/introduction.php?S_ID=30">256</a>, illetve <a href="https://www.biostar.com.tw/app/en/ssd/introduction.php?S_ID=31">512 GB-os</a> verziókban, 80 mm hosszúságban. Az eszköz Silicon Motion SM 2263XT kontrollert, NVMe 1.3 protokollt és x4-es PCI Express 3.0 interfészt használ, miközben szekvenciális olvasásban 2000, szekvenciális írásban pedig 1600 MB/s-os sebességre képes. A NAND-okkal kapcsolatosan ugyan nem sikerült konkrétumot találnunk (3D TLC-re tippelünk), DRAM sem valószínű, hogy lesz, de az biztos, hogy a 256 bites AES titkosítás és az E2E adatvédelem a csomag részét képezik.</p>
      <figure>
        <img src="https://prohardver.hu/dl/cnt/2019-11/156576/biostar_m700_256gb_2a.jpg"/>
      </figure>
      <figure>
        <img src="https://prohardver.hu/dl/cnt/2019-11/156576/biostar_m700_512gb_2a.jpg"/>
      </figure>
      <p>Az árakat egyelőre még homály fedi, de úgy gondoljuk, hogy mérsékeltebb összegekre lehet számítani.</p>
    </article>
  </body>
</html>