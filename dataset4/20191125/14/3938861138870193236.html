<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_prikrasi-na-milyard-yevro-u-nimechchini-pograbuvali-muzej/939780"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:58:00+00:00"/>
    <meta property="og:title" content="Прикраси на мільярд євро: у Німеччині пограбували музей"/>
    <meta property="og:description" content="У німецькому Дрездені, 25 листопада близько 7 ранку невідомі пограбували музей старовинних ювелірних виробів &quot;Зелене склепіння&quot; (Gr&amp;uuml;ne Gew&amp;ouml;lbe). Зловмисники проникли до музею, розташованому у Дрезденському замку. Про це йдеться у виданні Bild. Загальна сума прикрас близько ..."/>
  </head>
  <body>
    <article>
      <h1>Прикраси на мільярд євро: у Німеччині пограбували музей</h1>
      <address><time datetime="2019-11-25T14:58:00+00:00">25 Nov 2019, 14:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939780_w_300.jpg?v=0"/>
        <figcaption>У Німеччині пограбували музей. Фото: bild.de</figcaption>
      </figure>
      <p>У німецькому Дрездені, 25 листопада близько 7 ранку невідомі пограбували музей старовинних ювелірних виробів "Зелене склепіння" (Grüne Gewölbe). Зловмисники проникли до музею, розташованому у Дрезденському замку. Про це йдеться у виданні<a href="https://www.bild.de/regional/dresden/dresden-aktuell/grossalarm-nach-angeblichem-ueberfall-milliarden-coup-im-gruenen-gewoelbe-66254972.bild.html"> Bild</a>.</p>
      <p>Загальна сума прикрас близько мільярда євро. Але поліція не називає офіційно обсяги збитків. Це пограбування назвали найбільшою крадіжкою творів мистецтва у післявоєнній історії.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_polscha-prigrozila-nimechchini-cherez-pivnichnij-potik2/938317"/>
      </related>
      <p>За однією з версій, грабіжники підпалили електрощит під мостом Августа Сильного, який забезпечує електрикою "Зелене склепіння". Після цього злочинці пробралися до будівлі музею і винесли звідти колекцію прикрас.</p>
      <p>"Зелене склепіння" має найбагатшу колекцію художніх коштовностей у Європі. Колишня князівська скарбниця Веттинів зберігає цінності періодів від Ренесансу до класицизму. На ньому виставлені золото і дорогоцінні камені, фарфор, твори мистецтва з бурштину і слонової кості, а також вишнева кісточка з вирізьбленими 185 обличчями.</p>
      <blockquote>20 серпня, в Києві в районі метро Осокорки у жінки з дитячої коляски <a href="https://gazeta.ua/articles/kiev-life/_pokazali-yak-zlodijka-grabuye-zhinku-z-nemovlyam/923185">вкрали мобільний телефон. </a>Вона у той час оплачувала покупки в магазині.</blockquote>
    </article>
  </body>
</html>