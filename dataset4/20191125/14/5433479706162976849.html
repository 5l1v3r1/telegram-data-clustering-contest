<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552441/"/>
    <meta property="og:site_name" content="חרדים10"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="החרדי שהותקף בלונדון והמוסלמית שנחלצה לעזרתו – נפגשו: ‘הודיתי’"/>
    <meta property="og:description" content="אב המשפחה החרדית שהותקפה מילולית בידי אנטישמי ביום שישי ברכבת התחתית בלונדון , אמר לאחר הפגישה: &quot;הייתה פגישה טובה ומעניינת. הודיתי לה מקרב לב על כך שהתערבה לטובתנו&quot;"/>
  </head>
  <body>
    <article>
      <h1>החרדי שהותקף בלונדון והמוסלמית שנחלצה לעזרתו – נפגשו: ‘הודיתי’</h1>
      <address><time datetime="2019-11-25T14:15:00+00:00">25 Nov 2019, 14:15</time> by <a rel="author">חרדים 10</a></address>
      <p>
        <b>אב המשפחה החרדית שהותקפה מילולית בידי אנטישמי ביום שישי ברכבת התחתית בלונדון , אמר לאחר הפגישה: "הייתה פגישה טובה ומעניינת. הודיתי לה מקרב לב על כך שהתערבה לטובתנו"</b>
      </p>
      <p>אסמה שוויק, האישה המוסלמית שנחלצה ביום שישי האחרון לעזרתה של משפחה חרדית שהותקפה ברכבת התחתית בלונדון על רקע אנטישמי – ואב המשפחה שהותקפה נפגשו היום (שני).</p>
      <p>שוויק הפכה ל’גיבורת היום’ בבריטניה לאחר שתועדה כשהיא מתעמתת עם האיש שהטיח אמירות אנטישמיות במשפחה החרדית.</p>
      <p>האב, שביקש להישאר בעילום שם, אמר לאנטוניה ימין מ’כאן חדשות: “הייתה פגישה טובה ומעניינת. הודיתי לה מקרב לב על כך שהתערבה לטובתנו”.</p>
      <p>אתמול עצרה משטרת בריטניה את האיש שתקף מילולית את בני המשפחה.</p>
      <p>בתיעוד של התקרית שהתפרסם ברשתות החברתיות, נראה האיש מקריא כתבים אנטי יהודיים לעבר אב המשפחה ובנו.</p>
      <p>אב המשפחה שיחזר את המקרה בהצהרה למשטרה: “בבוקר של ה־22 בנובמבר, אשתי ואני ישבנו ברכבת התחתית, התעסקנו בעניינים שלנו. אדם עלה על הרכבת אחריי, ומיד שאל אותי אם אני יהודי. הוא צעק עליי שהיהודים התחילו את סחר העבדים ואיים שאני, אשתי והילדים שלנו, הולכים להיות העבדים שלו ושנסבול ממחלות שונות.</p>
      <p>“הוא אמר שהיהודים הם מבית הכנסת של השטן, והמשיך עם ההתעללות האנטישמית שלו – דברים שלמבוגרים וכל שכן לילדים מאוד קשה לשמוע”.</p>
      <p> </p>
      <figure>
        <iframe data-src="https://twitter.com/antonia_yamin/status/1198916476297723905?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552465/"/>
        <a href="http://www.ch10.co.il/news/552368/"/>
        <a href="http://www.ch10.co.il/news/552335/"/>
        <a href="http://www.ch10.co.il/news/552300/"/>
        <a href="http://www.ch10.co.il/news/552293/"/>
        <a href="http://www.ch10.co.il/news/552084/"/>
      </related>
    </article>
  </body>
</html>