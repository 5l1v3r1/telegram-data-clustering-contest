<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/171120/foto-apokalipsa-grckoj-oluja-napravila-haos-nadjena-tela-dvojice-muskaraca"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T14:19:00+00:00"/>
    <meta property="og:title" content="(FOTO) APOKALIPSA U GRČKOJ: Oluja napravila haos, nađena tela dvojice muškaraca!"/>
    <meta property="og:description" content="Najmanje dve osobe su poginule, a stotine domova je poplavljeno u nevremenu koje je tokom noći pogodilo oblasti zapadno od Atine."/>
  </head>
  <body>
    <article>
      <h1>(FOTO) APOKALIPSA U GRČKOJ: Oluja napravila haos, nađena tela dvojice muškaraca!</h1>
      <h2>Najmanje dve osobe su poginule, a stotine domova je poplavljeno u nevremenu koje je tokom noći pogodilo oblasti zapadno od Atine.</h2>
      <address><time datetime="2019-11-25T14:19:00+00:00">25 Nov 2019, 14:19</time> by <a rel="author">Republika</a></address>
      <p>Tela dvojice muškaraca, za koje se veruje da su turisti, pronađena su kasno sinoć i rano jutros u blizini luke Antirio, 250 kilometara zapadno od Atine nakon što je jedrilicu u kojoj su se nalazili zateklo nevreme.</p>
      <p>- Zbog jakog vetra, jedrilica na kojoj su bile dve osobe nasukala se i potonula kod pristaništa grada Antirio - preneo je Rojters, pozivajući se na izjave zvaničnika.<br/><br/>Kako se navodi, delovi autoputa na Peloponezu su zatvoreni zbog poplava.<br/><br/>Zbog obilnih padavina i klizišta zatvoren je auto-put koji povezuje grčku prestonicu i luku Patras.<br/><br/>Letovalište Kineta najviše je pogođeno polavama, na koje se klizište sručilo sa obližnjih proplanaka, navodi AP.</p>
      <slideshow>
        <figure>
          <img src="https://www.republika.rs/data/images/2019-11-25/125010_tan2019-11-25-125155621-0_orig.jpg"/>
          <figcaption>
            <cite>
              <i>Foto: Tanjug/AP</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125011_tan2019-11-25-125439956-0_orig.jpg"/>
          <figcaption>
            <cite>
              <i>Foto: Tanjug/AP</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-25/125012_tan2019-11-25-125226937-0_orig.jpg"/>
          <figcaption>
            <cite>
              <i>Foto: Tanjug/AP</i>
            </cite>
          </figcaption>
        </figure>
      </slideshow>
      <p>Desetine osoba ostale su zarobljene u svojim vozilima i poplavljenim domovima, a njih su spasili pripadnici vatrogasne službe.<br/><br/>Grčki ministar zaštite građana Mihalis Krisokoidis sazvao je jutros hitne sastanke u koordinacionom centru kako bi se rešili problemi i izbegli rizici od obilnih kiša u Atici i drugim regionima.</p>
      <p>Škole u Atici ostaće zatvorene do 10 sati zbog problema koje je izazvala oluja, saopštile su vlasti, prenela je ANA.</p>
      <related>
        <h4>Pročitajte još:</h4>
        <a href="http://republika.rs/svet/region/170166/Nevreme-urnisalo-najlepse-plaze-Crnoj-Gori-ostala-pustos-steta-ogromna"/>
        <a href="http://republika.rs/svet/svet/170680/VIDEO-Snazna-oluja-pogodila-Grcku-ostrva-proglaseno-vanredno-stanje"/>
      </related>
    </article>
  </body>
</html>