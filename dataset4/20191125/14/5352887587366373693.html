<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/ukis/coca-cola-sistema-europoje-pristate-inovatyvia-aplinka-tausoti-padedancia-skardiniu-pakuote-1752661/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T14:32:00+00:00"/>
    <meta property="og:title" content="„Coca-Cola“ sistema Europoje pristatė inovatyvią, aplinką tausoti padedančią skardinių pakuotę"/>
    <meta property="og:description" content="Reklama"/>
  </head>
  <body>
    <article>
      <h1>„Coca-Cola“ sistema Europoje pristatė inovatyvią, aplinką tausoti padedančią skardinių pakuotę</h1>
      <address><time datetime="2019-11-25T14:32:00+00:00">25 Nov 2019, 14:32</time> by <a rel="author">Coca Cola pranešimas spaudai</a></address>
      <ul>
        <li>
          <i>Iš perdirbamo kartono pagamintas minimalistinis „KeelClip“™ laikiklis pakeičia plastiko plėvelę, naudojamą skardinėms pakuoti.</i>
        </li>
        <li>
          <i>Kitų metų pirmoje pusėje „KeelClip“™ sprendimas pakuotėms bus pradėtas taikyti Airijoje, Nyderlanduose ir Lenkijos-Baltijos šalių padalinyje.</i>
        </li>
        <li>
          <i>Šis žingsnis padeda įgyvendinti „Coca-Cola“ tikslą – kurti pasaulį be atliekų, kur kiekviena pakuotė būtų surenkama, perdirbama ir naudojama pakartotinai.</i>
        </li>
      </ul>
      <p>Reklama</p>
      <p>Bendrovė „Coca-Cola“ ir jos strateginės partnerės - įmonės „Coca-Cola HBC“ bei „Coca-Cola European Partners“ - paskelbė, kad Europoje skardinių „multipack“ pakuotėms pradės taikyti inovatyvų ir minimalistinį pakavimo sprendimą „KeelClip“.  Šiuo žingsniu, kuris nealkoholinių vartoti paruoštų gaiviųjų gėrimų rinkoje reiškia naują pradžią, „Coca-Cola“ siekia būti pirma išbandanti ir įgyvendinanti tvaresnius pakuočių sprendimus. Tokius, kurie leidžia efektyviau tausoti išteklius, mažinti poveikį aplinką bei vykdyti pasaulinį bendrovės tikslą – kurti pasaulį be atliekų.</p>
      <p>Tam, kad pateiktų šį tvarų pakuotės sprendimą rinkai, visos trys bendrovės glaudžiai bendradarbiavo su „KeelClip“ technologijos kūrėja, kompanija „Graphic Packaging International“. Naujoji pakuotė ne tik pakeis ligšiolinius plastiko plėvelės įpakavimus, bet minimaliai naudos jai reikalingą popierių ir kartoną. Skaičiuojama, kad ši priemonė vartojamo plastiko kiekį kasmet leis sumažinti 2 tūkst. tonų, o anglies dvideginio emisijų kiekį – 3 tūkst. tonų.</p>
      <p>„Ši technologija yra naujausia „Coca-Cola“ investicija į pažangius, tvarius pakuočių sprendimus. Šiemet pristatėme keturis geriamojo vandens prekės ženklus, kurių produkcija platinama vien tik iš perdirbto plastiko pagamintuose buteliuose. Vis daugiau naudojame perdirbto plastiko, lengviname pačias pakuotes. Kartu su „KeelClip“ šios priemonės aiškiai demonstruoja „Coca-Cola“ ryžtą siekti iniciatyvos „Pasaulis be atliekų“ tikslų“, - teigia Marcel Martin, „Coca-Cola HBC“ grupės tiekimo grandinės direktorius.</p>
      <p>Planuojama, kad visose Europos Sąjungos (ES) šalyse „Coca-Cola HBC“ atsisakys skardinių įpakavimams naudojamos plastiko plėvelės iki 2021 m. pabaigos. Pirmoje ateinančių metų pusėje gėrimai naujojoje pakuotėje bus pradėti platinti Airijoje ir Lenkijoje bei Baltijos šalyse. Vėliau – Austrijoje, Italijoje, Šveicarijoje ir Rumunijoje.</p>
      <p>Bendra „Coca-Cola HBC“ investicija į „KeelClip“ sprendimą sieks 15 mln. eurų. „KeelClip“ bus naudojamas „multipack“ įpakavimams iki 8 gėrimo pakuočių. Didesni skardinių kiekiai bus pateikiami kartoninėse pakuotėse.</p>
      <p>„Technologija „KeelClip“ tinka įvairių išmatavimų skardinėms pakuoti. Taigi galime pasiūlyti saugų, efektyvų pakavimo būdą, kuriam nereikia plastiko. Tokių bendrovių kaip „Coca-Cola HBC“ ir „Coca-Cola European Partners“ investicijos į šias technologijas reikšmingai keis pakavimo būdus ir skatins pokyčius visoje pramonėje“, - komentuoja Steve Gould, bendrovės „Graphic Packaging International“ Europos gėrimų padalinio naujų gaminių plėtros ir rinkodaros direktorius.</p>
      <p>Reklama</p>
      <p>Spalį „Coca-Cola European Partners“ paskelbė įsipareigojanti iš savo asortimento pašalinti visą nebūtiną ar sunkiai perdirbamą plastiką, tokiu būdu šalyse, kuriose veikia, pirminio plastiko sunaudojimą sumažindama daugiau nei 11 tūkst. tonų per metus. Bendrovė pradės „KeelClip“ supakuotus gėrimus tiekti Nyderlanduose 2020 m. pradžioje, vėliau tą patį darydama ir kitose rinkose. Bendrovės investicijos į naujos pakavimo įrangos įsigijimą ir įrengimą gamykloje Dongene, Nyderlanduose, sieks 14 mln. eurų.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/euras/coca-cola-pareme-moteru-verslumo-skatinimo-programa-lietuvoje-1746824/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/carlsberg-pristate-pirmuosius-pasaulyje-alaus-butelius-is-medzio-pluosto-1741784/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/coca-cola-gamins-piena-1272653/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/mcdonalds-ir-coca-cola-pelnas-treciaji-ketvirti-staigiai-smuko/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/coca-cola-anksciau-pirko-kaip-vaista-nuo-galvos-skausmo-1194714/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/coca-cola-atsisakys-kontroversisko-gerimu-ingrediento/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/coca-cola-prarado-kompiuterius-su-74-tukst-darbuotoju-duomenimis/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/kiek-kokakola-turi-cukraus/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>