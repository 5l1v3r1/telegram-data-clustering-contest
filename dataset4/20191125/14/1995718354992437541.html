<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152938-sudytymut-pracivnyka-luckogo-sizo-iakyj-peredavav-uviaznenym-narkotyky"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Судитимуть працівника луцького СІЗО, який передавав ув'язненим наркотики"/>
    <meta property="og:description" content="На Волині за наркозлочин судитимуть працівника луцького слідчого ізолятора."/>
  </head>
  <body>
    <article>
      <h1>Судитимуть працівника луцького СІЗО, який передавав ув'язненим наркотики</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p>На Волині за наркозлочин судитимуть працівника луцького слідчого ізолятора.<br/><br/>Слідчі Державного бюро розслідувань у місті Львові, що поширює свою діяльність на Волинську область, встановили, що молодший інспектор другої категорії відділу режиму і охорони слідчого ізолятору, незаконно придбав 30 вересня 2019 року десять таблеток з умістом бупренорфіну задля їх подальшого збуту, - інформує пресслужба прокуратури області.<br/><br/>Правоохоронця обвинувачують у незаконному придбанні, зберіганні, перевезенні з метою збуту наркотичних засобів (кримінальне правопорушення, передбачене ч.1 ст. 307 КК України) й невдовзі він постане перед судом.<br/><br/>Зауважують, що за вчинення такого злочину Кримінальним кодексом України передбачено покарання у виді позбавлення волі на строк від чотирьох до восьми років.</p>
    </article>
  </body>
</html>