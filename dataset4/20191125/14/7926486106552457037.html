<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013494/%D8%A7%D9%85%DB%8C%D8%B1-%D8%B5%D8%A8%D8%A7%D8%AD%DB%8C-%D9%81%D8%B1%D8%AF-%D8%AA%D8%AF%D8%A7%D8%A8%DB%8C%D8%B1-%D8%B1%D9%87%D8%A8%D8%B1%DB%8C-%D9%81%D8%AA%D9%86%D9%87-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T14:06:04+00:00"/>
    <meta property="og:title" content="امیر صباحی‌فرد: تدابیر رهبری فتنه دشمنان را خنثی کرد"/>
    <meta property="og:description" content="فرمانده نیروی پدافند هوایی با اشاره به نقش و جایگاه رهبری در خنثی کردن فتنه‌ها، گفت: بدون شک رهبر معظم انقلاب اسلامی در خنثی کردن فتنه‌های مداوم دشمنان و استکبار جهانی نقشی بی بدیل دارند."/>
  </head>
  <body>
    <article>
      <h1>امیر صباحی‌فرد: تدابیر رهبری فتنه دشمنان را خنثی کرد</h1>
      <address>
        <time datetime="2019-11-25T14:06:04+00:00">25 Nov 2019, 14:06</time>
      </address>
      <p>
        <i>فرمانده نیروی پدافند هوایی با اشاره به نقش و جایگاه رهبری در خنثی کردن فتنه‌ها، گفت: بدون شک رهبر معظم انقلاب اسلامی در خنثی کردن فتنه‌های مداوم دشمنان و استکبار جهانی نقشی بی بدیل دارند.</i>
      </p>
      <p>به گزارش مشرق، امیر سرتیپ علیرضا صباحی‌فرد فرمانده نیروی پدافند هوایی ارتش در حاشیه راهپیمایی امروز مردم تهران که در محکومیت اغتشاشات اخیر برگزار شد، با اشاره به نقش و جایگاه رهبری در خنثی کردن فتنه‌ها، اظهارداشت: بدون شک رهبر معظم انقلاب اسلامی در خنثی کردن فتنه‌های مداوم دشمنان و استکبار جهانی نقشی بی بدیل دارند.</p>
      <blockquote>بیشتر بخوانید:<br/><a href="https://www.mashreghnews.ir/news/1012333/%D8%B5%D8%A8%D8%A7%D8%AD%DB%8C-%D9%81%D8%B1%D8%AF-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D8%A7%D8%B2-%DA%A9%D8%B1%D8%AF%D9%87-%D8%AE%D9%88%D8%AF-%D9%BE%D8%B4%DB%8C%D9%85%D8%A7%D9%86-%D9%85%DB%8C-%DA%A9%D9%86%DB%8C%D9%85"><i>صباحی‌فرد</i>: دشمنان را از کرده خود پشیمان می‌کنیم</a></blockquote>
      <p>وی ادامه داد: رهبر معظم انقلاب در گردنه‌های حساس با درایت خود باعث اتحاد هرچه بیشتر مردم در برابر دشمنان هستند و این موضوع بارها ثابت شده است که در زمانی که دشمن با تمام توان قصد ضربه زدن به نظام مقدس جمهوری اسلامی و کشور را دارد عمل به تدابیر و نصایح فرماندهی معظم کل قوا باعث خنثی شدن فتنه‌های شوم دشمنان خواهد شد.</p>
      <p>فرمانده نیروی پدافند هوایی ارتش در ادامه به نقش مردم در حفاظت از دستاوردها انقلاب اسلامی و امنیت کشور اشاره کرد و گفت: حضور ملت مسلمان ایران اسلامی در همه رخدادهای حساس کشور و حمایت مردم چه در زمان پیروزی انقلاب و چه در جنگ تحمیلی ۸ ساله و چه در هنگام تحریم‌های ظالمانه حضوری پررنگ و تاثیر گذار بوده است.</p>
      <p>وی افزود: مردم همیشه بابصیرت مثال‌زدنی در برابر فتنه دشمنان ایستادگی کردند و در برابر مشکلات سر خم نکردند و امروز هم می‌بینید که در دفاع از انقلاب و حمایت از ولایت فقیه با تمام توان حضور یافتند.</p>
      <p>منبع: فارس</p>
    </article>
  </body>
</html>