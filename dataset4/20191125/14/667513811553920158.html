<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/entertainment/44351-lizzo-rockt-de-rode-lopen-van-ama-s-met-kleinste-handtasje-ter-wereld"/>
    <meta property="og:site_name" content="FunX"/>
    <meta property="article:published_time" content="2019-11-25T14:13:00+00:00"/>
    <meta property="og:title" content="Lizzo rockt de rode loper van AMA's met kleinste handtasje ter wereld"/>
    <meta property="og:description" content="Door:"/>
  </head>
  <body>
    <article>
      <h1>Lizzo rockt de rode loper van AMA's met kleinste handtasje ter wereld</h1>
      <address>
        <time datetime="2019-11-25T14:13:00+00:00">25 Nov 2019, 14:13</time>
      </address>
      <p>|</p>
      <p>Door:</p>
      <p>Daisy</p>
      <p>
        <b>Zangeres Lizzo van <i>Truth Hurts </i>was aanwezig op de American Music Awards 2019 en had - naast dat ze er stralend uit zag - ook nog een fantastische accessoire meegenomen die nu wereldwijd viraal gaat: het kleinste handtasje <i>ever. </i></b>
      </p>
      <h3>prijzen </h3>
      <p>Lizzo werd genomineerd voor drie prijzen, maar had er duidelijk geen rekening mee gehouden dat ze een van de drie wel eens in haar tas mee naar huis had moeten nemen. Ze droeg een perzikkleurige Valentino-jurk en had daarbij een tasje van hetzelfde merk, waarvan er slechts drie op de wereld zijn gemaakt. </p>
      <h3>big body bitch in valentin-ho custom look</h3>
      <p>Het tasje bleek een fashion statement van jewelste: bij een foto van haar outfit inclusief 'handtas' op Instagram, schreef Lizzo: <i>"Bag big enough for my fucks to give. </i><i>Big body bitch in a Valentin-HO custom look for @amas" , </i>waarmee ze verwijst naar haar vollere figuur en het feit dat ook zij gewoon designer kan dragen en het rockt. </p>
      <figure>
        <embed-post data-src="https://www.instagram.com/p/B5RIJ9hhSPN" data-service="Instagram"/>
      </figure>
      <p>De post kan op veel goedkeuring vanuit de mode- en entertainmentscène rekenen. Zo plaatste Marc Jacobs een hartje onder de foto en reageerde Ariana Grande met <i>"cutest".</i></p>
      <h3>meer miniatuur</h3>
      <p>Wat het kleine Valentino-tasje van Lizzo kost weten we helaas niet. Eerder dit jaar bleek dat de miniatuurhandtassen nog wel eens een trend zouden kunnen worden, omdat tijdens de Parijs Fashion Week een aantal modellen al met een exemplaar op de catwalk liepen voor het merk Jacquemus. Die tassen kosten tussen de 200 en 500 euro en <a href="https://www.funx.nl/news/lifestyle/41170-het-internet-gaat-los-over-dit-belachelijk-kleine-handtasje">zorgden toen al voor veel commotie. </a> </p>
      <figure>
        <embed-post data-src="https://www.instagram.com/p/Bz_Mx-fDAtS" data-service="Instagram"/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/music/44307-lizzo-lil-nas-x-en-billie-eilish-vaakst-genomineerd-voor-grammy-s-2020"/>
        <a href="https://www.funx.nl/news/entertainment/43852-lizzo-laat-duizenden-mensen-ziekste-wave-ooit-doen"/>
        <a href="https://www.funx.nl/news/entertainment/43482-rihanna-ziet-lizzo-als-rolmodel-ze-is-een-badass-zelfverzekerde-vrouw"/>
      </related>
    </article>
  </body>
</html>