<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359601"/>
    <meta property="og:site_name" content="БИХ - РТРС"/>
    <meta property="article:published_time" content="2019-11-25T14:13:00+00:00"/>
    <meta property="og:title" content="Биће предложен притвор осумњиченом за кријумчарење дроге"/>
    <meta property="og:description" content="Тужилаштво БиХ саопштило је да ће предложити притвор за држављанина Црне Горе осумњиченог за организовани криминал и међународно кријумчарење дроге, који је ухапшен на подручју Требиња, када је пронађено 100 килограма сканка намијењеног кријумчарењу у БиХ, те даље према земљама ЕУ."/>
  </head>
  <body>
    <article>
      <h1>Биће предложен притвор осумњиченом за кријумчарење дроге</h1>
      <address>
        <time datetime="2019-11-25T14:13:00+00:00">25 Nov 2019, 14:13</time>
      </address>
      <p>
        <i>Тужилаштво БиХ саопштило је да ће предложити притвор за држављанина Црне Горе осумњиченог за организовани криминал и међународно кријумчарење дроге, који је ухапшен на подручју Требиња, када је пронађено 100 килограма сканка намијењеног кријумчарењу у БиХ, те даље према земљама ЕУ.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0762/076213.jpg"/>
        <figcaption>Суд и Тужилаштво БиХ<br/>Фото: Screenshot</figcaption>
      </figure>
      <p>Притвор за осумњиченог биће предложен због опасности од његовог бјекства, као и бојазни да би боравком на слободи могао ометати истрагу, прикривати доказе и вршити утицај на свједоке или саучеснике, додаје се у саопштењу.</p>
      <p>Из Тужилаштва подсјећају да је ријеч о акцији кодног назива "А1" у којој је јуче заплијењена дрога прокријумчарена из Црне Горе чија вриједност на илегалном тржишту земаља ЕУ износи више стотина хиљада евра.</p>
      <p>Акцију су спровели Тужилашто БиХ, Агенција за истраге и заштиту, Гранична полиција, Управа за индиректно опорезивање БиХ и Министарство унутрашњих послова Републике Српске.</p>
    </article>
  </body>
</html>