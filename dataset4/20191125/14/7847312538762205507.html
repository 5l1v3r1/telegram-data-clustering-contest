<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474590-ujawniamy-powazne-zarzuty-wobec-znanej-sedzi"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T14:59:52+00:00"/>
    <meta property="og:title" content="UJAWNIAMY. Poważne zarzuty wobec znanej sędzi! Rzecznik dyscyplinarny chce jej zawieszenia i drastycznej obniżki pensji!"/>
    <meta property="og:description" content="Zastępca Rzecznika Dyscyplinarnego Sędziów Sądów Powszechnych podkreśla Olimpia B. - M., pomawiając określone osoby w mediach społecznościowych mogła dopuścić się poważnego przestępstwa, które dyskwalifikuje ją jako ..."/>
  </head>
  <body>
    <article>
      <h1>UJAWNIAMY. Poważne zarzuty wobec znanej sędzi! Rzecznik dyscyplinarny chce jej zawieszenia i drastycznej obniżki pensji!</h1>
      <address><time datetime="2019-11-25T14:59:52+00:00">25 Nov 2019, 14:59</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Zastępca Rzecznika Dyscyplinarnego Sędziów Sądów Powszechnych chce zawieszenia w czynnościach służbowych i obniżenia pensji sędzi Olimpii B.- M. Wniosek sędziego Przemysława W. Radzika związany jest z zarzutami i dyscyplinarnym „aktem oskarżenia” przeciwko Olimpii B.</b>
      </p>
      <p>CZYTAJ TAKŻE: <a href="https://wpolityce.pl/spoleczenstwo/438058-sedzia-wziela-urlop-na-dziecko-i-narzekac-na-polske-w-danii">Wzięła urlop na dziecko i pojechała do Danii narzekać na brak praworządności! Kolejny skandal z sędzią „Iustitii”</a></p>
      <p>Przypominamy, że sędzi Olimpii B.-M. przedstawiono dwa zarzuty przewinień dyscyplinarnych, polegających na pomówieniu na portalu społecznościowym „Twitter” ustalonego prokuratora Prokuratury Krajowej, określając go jako osobę, która „nie ma stażu i łamał[a] prawa człowieka”, a także Zbigniewa Ziobry, którego określiła jako Ministra Sprawiedliwości, który „wyprodukował aferę” i jest „odpowiedzialny za stworzenie systemu korupcyjnego w sądach i prokuraturze uzależniającego wymiar sprawiedliwości] od woli politycznej”.</p>
      <blockquote>
        <b>W uzupełnieniu komunikatu z 15 listopada 2019 r. w sprawie zakończenia postępowania dyscyplinarnego i skierowania do Sądu Dyscyplinarnego wniosku o rozpoznanie sprawy dyscyplinarnej przeciwko Olimpii B.-M., sędzi Sądu Rejonowego w Gorzowie Wlkp., informuję, że 25 listopada 2019 r. Zastępca Rzecznika Dyscyplinarnego.Sędziów Sądów Powszechnych, sędzia Przemysław W. Radzik skierował do Sądu Dyscyplinarnego wniosek o zawieszenie obwinionej sędzi w czynnościach służbowych z obniżeniem wysokości jej wynagrodzenia na czas trwania tego zawieszenia</b>
      </blockquote>
      <p>– czytamy w komunikacie Zastępcy Rzecznika Dyscyplinarnego Sędziów Sądów Powszechnych.</p>
      <blockquote>
        <b>Podstawę prawną tego wniosku stanowił przepis art. 129 § 1 ustawy z 27 lipca 2001 r. Prawo o ustroju sądów powszechnych ( Dz. U z 2019 r., poz. 52 ze zm. ), zgodnie z którym, Sąd Dyscyplinarny może zawiesić w czynnościach służbowych sędziego przeciwko, któremu wszczęto postępowanie dyscyplinarne. Zgodnie z art. 129 § 3 tej ustawy zawieszając sędziego w czynnościach służbowych, na czas trwania tego zawieszenia, Sąd Dyscyplinarny,w granicach od 25 % do 50 %, obniża wysokość jego wynagrodzenia</b>
      </blockquote>
      <p>– przypomina sędzia Przemysław T. Radzik.</p>
      <figure>
        <img src="https://wpolityce.pl/p/635762"/>
      </figure>
      <p>Zastępca Rzecznika Dyscyplinarnego Sędziów Sądów Powszechnych podkreśla, że Olimpia B. - M., pomawiając określone osoby w mediach społecznościowych mogła dopuścić się poważnego przestępstwa, które dyskwalifikuje ją jako osobę wydającą wyroki i orzeczenia.</p>
      <blockquote>
        <b>(…) nie może budzić wątpliwości, że stojąc pod zarzutami popełnienia dwóch umyślnych przewinień dyscyplinarnych, polegających na wyczerpaniu znamion umyślnych występków z art. 212 § 2 Kodeksu karnego, na granicy wyczerpania znamion ściganych z urzędu przestępstw z art. 226 § 1 Kodeksu karnego w zw. z art. 231a Kodeksu karnego, poprzez kłamliwe pomówienie ustalonych pokrzywdzonych o postępowanie, które mogło poniżyć każdego z nich w opinii publicznej i narazić na utratę zaufania potrzebnego dla wykonywania sprawowanych funkcji publicznych, oczywistym jest, że obwiniona sędzia Olimpia B.-M., bez narażenia na szwank dobra wymiaru sprawiedliwości, nie może w wiarygodny sposób wykonywać obowiązków służbowych</b>
      </blockquote>
      <p>– uzasadnia sędzia Przemysław T. Radzik.</p>
      <p>WB</p>
    </article>
  </body>
</html>