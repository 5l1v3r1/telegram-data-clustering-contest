<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2825059-svastiki-na-pamatniku-solomalejhemu-u-spravi-zavilasa-se-odna-kvalifikacia.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T14:58:00+00:00"/>
    <meta property="og:title" content="Свастики на пам'ятнику Шолом-Алейхему: у справі з'явилася ще одна кваліфікація"/>
    <meta property="og:description" content="Осквернення пам'ятника Шолом-Алейхему у Києві в поліції додатково кваліфікували як порушення рівноправності громадян."/>
  </head>
  <body>
    <article>
      <h1>Свастики на пам'ятнику Шолом-Алейхему: у справі з'явилася ще одна кваліфікація</h1>
      <h2>Осквернення пам'ятника Шолом-Алейхему у Києві в поліції додатково кваліфікували як порушення рівноправності громадян.</h2>
      <address>
        <time datetime="2019-11-25T14:58:00+00:00">25 Nov 2019, 14:58</time>
      </address>
      <p>Про це повідомляє <a href="https://www.npu.gov.ua/news/novini-z-regioniv-ta-in-sajtiv/policzejski-z-yasovuyut-obstavini-poshkodzhennya-pam-yatnika-na-pechersku-v-kijevi/">відділ комунікації поліції Києва.</a></p>
      <p>"На місці події перебувають комунальні служби для ліквідації написів з поверхні пам’ятника. Також слідчі додатково кваліфікували подію за ч. 1 ст. 161 (Порушення рівноправності громадян залежно від їх расової, національної належності або ставлення до релігії) Кримінального кодексу України", - йдеться у повідомленні.</p>
      <p>Санкція цієї статті передбачає до п’яти років обмеження волі, уточнили у <a href="https://www.ukrinform.ua/tag-policia">поліції</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2824754-pristajko-pro-svastiki-na-pamatniku-solomalejhemu-ce-ogidno-i-zahlivo.html">Пристайко — про свастики на пам’ятнику Шолом-Алейхему: Це огидно і жахливо</a>
      </blockquote>
      <p>Раніше про інцидент у <a href="https://www.facebook.com/388184211532597/posts/1061150477569297/">Facebook</a> повідомив головний рабин України Моше Реувен Асман.</p>
      <p>Поліція розпочала кримінальне провадження за фактом пошкодження пам’ятника Шолом-Алейхему в Києві за статтею "хуліганство" і наразі розшукує вандалів.</p>
      <p>Міністр закордонних справ України Вадим Пристайко різко засудив осквернення невідомими пам'ятника Шолом-Алейхему в Києві та закликав до оперативного розслідування інциденту.</p>
    </article>
  </body>
</html>