<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007936/suudi-arabistan-ifapa-kat%C4%B1l%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Suudi Arabistan, IFAP'a katılıyor"/>
    <meta property="og:description" content="Suudi Arabistan Kültür Bakanı Prens Bedr bin Abdullah bin Ferhan, ülkesinin, Birleşmiş Milletler Eğitim, Bilim ve Kültür Örgütü (UNESCO) Yürütme Kurulu’nda temsil edileceğini duyurmasından 24 saat sonra Herkes İçin Bilgi Programı’na (IFAP) katıldıkla"/>
  </head>
  <body>
    <article>
      <h1>Suudi Arabistan, IFAP'a katılıyor</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p>Suudi Arabistan Kültür Bakanı Prens Bedr bin Abdullah bin Ferhan, ülkesinin, Birleşmiş Milletler Eğitim, Bilim ve Kültür Örgütü (UNESCO) Yürütme Kurulu’nda temsil edileceğini duyurmasından 24 saat sonra Herkes İçin Bilgi Programı’na (IFAP) katıldıkları bilgisini verdi.<br/><br/>2001 yılında başlatılan Herkes İçin Bilgi Programı (IFAP), bilgi toplumlarındaki paydaşlar ve uluslararası aktörlerin politik tartışmalarına ek olarak, bilgiye erişim için rehberlik sağlamayı planlayan bir platform olarak faaliyete başladı. UNESCO, yıllık genel konferansında seçilen 26 üyeli Yürütme Konseyi’nde IFAP’ın geliştirme ve uygulama sürecinin yanı sıra programın geliştirilmesine ilişkin tekliflerin değerlendirilmesi, geniş kapsamlı eylem önerileri ve başarıları gözden geçiren kilit alanları belirliyor. Üye devletlerin programa katılımlarını ve iş birliğini arttırmak, Herkes İçin Bilgi Programı’nın uygulanması adına fon yaratma çabalarını da destekliyor.<br/><br/>IFAP’ın öncelikleri arasında gelişim için bilgiyi kullanmak, okuryazarlığı geliştirmek, bilgiyi korumak, bilgideki etiği gözlemlemek ve çok dilliliği teşvik etmek gibi konular da yer alıyor.<br/><br/>Program, bilgi toplumlarının karşılaştığı etik, yasal ve sosyal zorluklar konusunda uluslararası yansıma sürecinin güçlendirilmesi, bilgiye erişimin teşvik edilmesi ve yaygınlaştırılmasının yanı sıra, iletişim ve bilgi alanında yaşam boyu eğitimin desteklenmesi, uluslararası standartların en iyi uygulamalarının teşvik edilmesi ve bilgi ağlarının bölgesel ve uluslararası düzeyde tanıtılmasını hedefliyor.</p>
    </article>
  </body>
</html>