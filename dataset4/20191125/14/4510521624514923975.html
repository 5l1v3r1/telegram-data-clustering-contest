<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/surse-liderii-psd-pregatesc-rasturnarea-vioricai-dancila-ciolacu-intalnire-secreta-liderii-teritoriu-1_5ddbe01e5163ec4271673c9e/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T14:14:45+00:00"/>
    <meta property="og:title" content="Surse. Dăncilă a cedat: demisionează din fruntea PSD. Ce funcţie primeşte în schimb. Cine preia şefia partidului. Ciolacu, detalii despre discuţia cu Dăncilă"/>
    <meta property="og:description" content="Mai mulţi lideri PSD, în frunte cu Marcel Ciolacu şi Lia Olguţa Vasilescu, i-au cerut Vioricăi Dăncilă să demisioneze din fruntea PSD, susţin surse politice pentru Adevărul. Viorica Dăncilă a rămas fără susţinere în partid după înfrângerea de la prezidenţiale. Ciolacu va prelua şefia interimară a PSD. Preşedintele Camerei Deputaţilor a negociat azi cu mai mulţi lideri PSD din ţară."/>
  </head>
  <body>
    <article>
      <h1>Surse. Dăncilă a cedat: demisionează din fruntea PSD. Ce funcţie primeşte în schimb. Cine preia şefia partidului. Ciolacu, detalii despre discuţia cu Dăncilă</h1>
      <address><time datetime="2019-11-25T14:14:45+00:00">25 Nov 2019, 14:14</time> by <a rel="author">Sebastian Zachmann</a></address>
      <h4>Mai mulţi lideri PSD, în frunte cu Marcel Ciolacu şi Lia Olguţa Vasilescu, i-au cerut Vioricăi Dăncilă să demisioneze din fruntea PSD, susţin surse politice pentru Adevărul. Viorica Dăncilă a rămas fără susţinere în partid după înfrângerea de la prezidenţiale. Ciolacu va prelua şefia interimară a PSD. Preşedintele Camerei Deputaţilor a negociat azi cu mai mulţi lideri PSD din ţară.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/Serban-nicolae-despre-dancila-mi-e-greu-cred-e-liderul-psd-lua-stegar-voievozii-ridicau-palosul-duceau-victorie-1_5ddbde265163ec4271672b65/index.html"/>
        <a href="https://adevarul.ro/entertainment/tv/care-fost-cele-mai-urmarite-posturi-tv-ziua-alegerilor-prezidentiale-6-milioane-romani-stat-ochii-exit-poll-uri-1_5ddbd9df5163ec4271670676/index.html"/>
        <a href="https://adevarul.ro/news/politica/ilan-laufer-cauza-votului-anti-psd-diaspora-episodul-10-august-proasta-gestionare-acestui-subiect-1_5ddbdae45163ec4271671071/index.html"/>
      </related>
      <p><b>Ora 17.30 UPDATE</b> Marcel Ciolacu discută la această oră cu Viorica Dăncilă, chiar acasă la şefa PSD. Ciolacu i-a promis Vioricăi Dăncilă şefia organizaţiei de femei şi un loc eligibil la alegerile parlamentare de anul viitor. Dăncilă, rămasă fără susţinere în partid, a acceptat, susţin surse politice pentru Adevărul. </p>
      <p>Marcel CIolacu va prelua şefia PSD în primă fază ca interimar, apoi va organiza Congresul în luna ianuarie sau februarie. Printre liderii care-l susţin pe Ciolacu se numără Lia Olguţa Vasilescu, Paul Stănescu şi Niculae Bădălău.</p>
      <p>***</p>
      <p>Doar <a href="https://adevarul.ro/news/politica/ultimele-redute-psd-singurele-cinci-judete-castigat-dancila-baroni-s-au-facut-ras-1_5ddbad3e5163ec4271658b14/index.html">cinci judeţe au mai rămas roşii</a> după alegerile prezidenţiale:Teleorman, Giurgiu, Mehedinţi, Gorj şi Olt, arată statistica AEP. Pe de altă parte, Viorica Dăncilă a încasat cele mai usturătoare înfrângeri în judeţele conduse de Marian Oprişan, Lia Olguţa Vasilescu, Gabriela Firea, Dumitru Buzatu, Felix Stroe, Marcel Ciolacu, Rovana Plumb, Ionel Arsene, Dan Nica şi Gabriel Zetea</p>
      <p>
        <b>Cele 5 judeţe în care s-a impus Dăncilă, în ordinea voturilor obţinute:</b>
      </p>
      <p>1. Olt, judeţ controlat de Paul Stănescu.</p>
      <p>2. Teleorman, judeţ conrolat de Adrian Gâdea, unul dintre apropiaţii lui Liviu Dragnea</p>
      <p>3. Gorj. Organizaţia PSD e condusă de parlamentarul Mihai Weber.</p>
      <p>4. Giurgiu, judeţ controlat de Niculae Bădălău</p>
      <p>5. Mehedinţi, judeţ condus de Aladin Georgescu</p>
      <p>
        <b>Judeţe dominate de PSD unde Viorica Dăncilă a pierdut:</b>
      </p>
      <p>1. Vrancea - Marian Oprişan.</p>
      <p>2. Dolj - Lia Olguţa Vasilescu</p>
      <p>3. Vaslui - Dumitru Buzatu</p>
      <p>4. Maramureş - Gabriel Zetea</p>
      <p>5. Dâmboviţa- Rovana Plumb</p>
      <p>6. Bucureşti şi Ilfov - Gabriela Firea</p>
      <p>7. Constanţa- Felix Stroe</p>
      <p>8. Galaţi - Dan Nica</p>
      <p>9. Buzău- Marcel Ciolacu</p>
      <p>10. Neamţ- Ionel Arsene</p>
      <hr/>
    </article>
  </body>
</html>