<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/kwalifikacje-do-reprezentacji-polski-w-efootball-pes-2020.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T14:57:00+00:00"/>
    <meta property="og:title" content="Polski Związek Piłki Nożnej ogłasza pierwszy turniej kwalifikacyjny do reprezentacji Polski w eFootball PES 2020"/>
    <meta property="og:description" content="Celem turnieju jest wyłonienie czwórki zawodników w eFootball PES 2020, którzy będą reprezentować Polskę w eliminacjach UEFA eEURO 2020."/>
  </head>
  <body>
    <article>
      <h1>Polski Związek Piłki Nożnej ogłasza pierwszy turniej kwalifikacyjny do reprezentacji Polski w eFootball PES 2020</h1>
      <h2>Celem turnieju jest wyłonienie czwórki zawodników w eFootball PES 2020, którzy będą reprezentować Polskę w eliminacjach UEFA eEURO 2020.</h2>
      <address><time datetime="2019-11-25T14:57:00+00:00">25 Nov 2019, 14:57</time> by <a rel="author">Maria Wawrzyniak</a></address>
      <p><b>Polski Związek Piłki Nożnej (PZPN) <a href="https://www.laczynaspilka.pl/rozgrywki2/efutbol/kwalifikacje-do-reprezentacji-polski-w-efutbolu-pes-2020">ogłosił</a> właśnie pierwszy turniej kwalifikacyjny do reprezentacji Polski w eFutbolu!</b> Już <b>30 listopada odbędą się pierwsze mecze w etapie, który zostanie rozegrany przez internet (online), wyłaniając czterech najzdolniejszych zawodników <i>eFootball PES 2020</i></b>. Pierwszy etap składa się z <b>czterech turniejów eliminacyjnych</b> – z których kolejne odbędą się w dniach 01.12, 03.12 oraz 05.12 – i umożliwi <b>wyłonienie szesnastu najlepszych zawodników w kraju</b>, którzy powalczą ze sobą w fazie grupowej. <b>Internetowa część rozgrywek prowadzona jest przy współpracy z ESL Polska.</b> Stronę turniejową znajdziecie pod <a href="https://play.eslgaming.com/proevolutionsoccer/playstation/pes2020-ps4/open/pzpn-efutbol">tym adresem</a>.</p>
      <p>https://twitter.com/PZPNeFutbol/status/1198938023360110592</p>
      <p><b>Faza grupowa również będzie rozgrywana online – odbędzie się 8 grudnia bieżącego roku.</b> Szesnastu zawodników będzie rywalizowało ze sobą w systemie szwajcarskim, którego zwycięzca zdobędzie jedno z czterech miejsc w reprezentacji, by później <b>razem z sześcioma innymi zawodnikami awansować do finału</b>. Ten odbędzie się <b>15 grudnia i będzie transmitowany na żywo między innymi na nowym kanale PZPN eFutbol na Facebooku</b>. Więcej informacji znajdziecie <a href="https://www.laczynaspilka.pl/rozgrywki2/efutbol/kwalifikacje-do-reprezentacji-polski-w-efutbolu-pes-2020">tutaj</a>. A jeżeli niekoniecznie jesteście fanami <i>PES 2020</i>, <b>do końca roku zostanie również ogłoszony turniej kwalifikacyjny w <i>FIFA 20</i>, który wyłoni zawodników reprezentujących nasz kraj w rozgrywkach <i>FIFA eNations Cup</i></b>.</p>
      <p>Polski Związek Piłki Nożnej otworzył z tej okazji dwa nowe kanały w mediach społecznościowych, które znajdziecie na <a href="https://www.facebook.com/PZPNeFutbol/">Facebooku</a> oraz <a href="https://twitter.com/PZPNeFutbol">Twitterze</a>.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>