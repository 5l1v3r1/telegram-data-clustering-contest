<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260551/h-athina-pio-xristoygenniatiki-apo-pote-stolismos-apo-megales-etaireies-kai-idrymata-poy-yiothetisan-dromoys-kai-perioxes"/>
    <meta property="og:site_name" content="LiFO"/>
    <meta property="article:published_time" content="2019-11-25T14:36:00+00:00"/>
    <meta property="og:title" content="H Αθήνα πιο Χριστουγεννιάτικη από ποτέ - Στολισμός από μεγάλες εταιρείες και ιδρύματα που υιοθέτησαν δρόμους και περιοχές"/>
    <meta property="og:description" content="Ο Δήμος Αθηναίων φωταγωγεί εορταστικά την πόλη όσο ποτέ στο παρελθόν - Ανακοινώθηκε η εορταστική δράση με το πρόγραμμα «Υιοθέτησε την πόλη σου»"/>
  </head>
  <body>
    <article>
      <h1>H Αθήνα πιο Χριστουγεννιάτικη από ποτέ - Στολισμός από μεγάλες εταιρείες και ιδρύματα που υιοθέτησαν δρόμους και περιοχές</h1>
      <h2>Ο Δήμος Αθηναίων φωταγωγεί εορταστικά την πόλη όσο ποτέ στο παρελθόν - Ανακοινώθηκε η εορταστική δράση με το πρόγραμμα «Υιοθέτησε την πόλη σου»</h2>
      <address><time datetime="2019-11-25T14:36:00+00:00">25 Nov 2019, 14:36</time> by <a rel="author">NEWSROOM</a></address>
      <p>
        <b>Ο Δήμος Αθηναίων ανακοίνωσε πως φέτος φωταγωγεί εορταστικά την πόλη όσο ποτέ στο παρελθόν και υπόσχεται πως η πρωτεύουσα φέτος τα <a href="https://www.lifo.gr/tags/%CE%A7%CF%81%CE%B9%CF%83%CF%84%CE%BF%CF%8D%CE%B3%CE%B5%CE%BD%CE%BD%CE%B1">Χριστούγεννα</a> θα είναι εντυπωσιακή και λαμπερή.</b>
      </p>
      <p>Όπως έχει τονίσει ο δήμαρχος Αθηναίων Κώστας Μπακογιάννης, ο Δήμος Αθηναίων ξεκινά την εορταστική φωταγώγηση της πόλης στο κέντρο αλλά και στις γειτονιές της. Τα φετινά Χριστούγεννα ο εορταστικός φωτισμός της Αθήνας με την πολύτιμη συνδρομή και της ιδιωτικής πρωτοβουλίας θα απλωθεί σταδιακά σε πλατείες, λεωφόρους, κεντρικές και περιφερειακές οδικές αρτηρίες αλλά και μικρότερους δρόμους που δεν είχε φτάσει ποτέ στο παρελθόν.</p>
      <p>«Υιοθετώντας» τα Χριστούγεννα στην Αθήνα, μεγάλες εταιρίες, ιδρύματα, φορείς και σωματεία δίνουν την δυνατότητα στον Δήμο Αθηναίων να φωταγωγήσει με τις δικές του δυνάμεις και την υλικοτεχνική υποδομή που έχει ήδη στην διάθεση του μια σειρά από περιοχές που είτε δεν υπήρξε παλαιοτέρα εορταστικός φωτισμός είτε αυτός ήταν υποτυπώδης και δεν βοηθούσε στην δημιουργία Χριστουγεννιάτικου κλίματος για μικρούς και μεγάλους. Κι αυτό γιατί η Αθήνα μέχρι και τις προηγούμενες γιορτές στολιζόταν με υλικό που είχε προμηθευτεί τελευταία φορά ο Δήμος Αθηναίων στις αρχές της δεκαετίας του 2000.</p>
      <figure>
        <img src="https://www.lifo.gr/uploads/image/1571595/%CE%A6%CE%A9%CE%A4%CE%9F2.jpg"/>
      </figure>
      <p>Ανταποκρινόμενες στην πρωτοβουλία «Υιοθέτησε την Πόλη σου», 19 εταιρίες, ιδρύματα, φορείς και σωματεία ανέλαβαν να στολίσουν και να φωταγωγήσουν για την περίοδο των εορτών, αντίστοιχα σημεία της πόλης.</p>
      <p>«Η συνεργασία με τους 19 δωρητές που συμμετέχουν στον στολισμό της πόλης, είναι η απόδειξη ότι ο δημόσιος και ο ιδιωτικός τομέας μπορούν να συνεργάζονται, να συνδημιουργούν, να είναι βασικοί πυλώνες των αλλαγών που χρειάζεται η πόλη. Δεν πρόκειται για περιστασιακή συνεργασία. Είναι η φιλοσοφία και η κουλτούρα με την οποία δουλεύει ο δήμος μας. Είναι η στρατηγική που θέλει μία Αθήνα απαλλαγμένη από ιδεοληψίες και προκαταλήψεις. Η πόλη που συνεργάζεται, που δημιουργεί συμμαχίες και προχωρά μπροστά, αλλάζει» τόνισε ο δήμαρχος Αθηναίων Κώστας Μπακογιάννης στη διάρκεια Συνέντευξης Τύπου.</p>
      <figure>
        <img src="https://www.lifo.gr/uploads/image/1571577/xristugenna_athina.jpg"/>
      </figure>
      <p>
        <b>Ποιες εταιρείες υιοθέτησαν δρόμους για τα Χριστούγεννα</b>
      </p>
      <p>Το «Ίδρυμα Ωνάση» έχει αναλάβει τη Βασιλίσσης Σοφίας από το ύψος του Hilton μέχρι το Σύνταγμα.</p>
      <p>Η «Coca–Cola» θα φωτίσει την πλατεία Συντάγματος και την Πανεπιστημίου.</p>
      <p>Η «Protergia» -ο τομέας Ενέργειας της MYTILINEOS- ανέλαβε τον στολισμό και την εγκατάσταση του στην Ερμού, στην Ακαδημίας και στη Φιλελλήνων.</p>
      <p>Ο Όμιλος ΟΤΕ θα φωτίσει τη Σταδίου.</p>
      <p>Η «Παπαστράτος» τη Διονυσίου Αρεοπαγίτου.</p>
      <p>Η «ΔΕΗ» στολίζει την Χαλκοκονδύλη και την 3ης Σεπτεμβρίου.</p>
      <p>Η εταιρία «AEGEAN» ανέλαβε την Σκουφά και την Κανάρη.</p>
      <p>Ο Όμιλος «MOTOR OIL» μέσω της «nrg» την Αμαλίας.</p>
      <p>Η «Εθνική Τράπεζα» την Πλατεία Κοτζιά και την Αθηνάς.</p>
      <p>Η «Εθνική Ασφαλιστική» τη Συγγρού στο τμήμα μεταξύ Αγίου Σώστη και Κόμβου Καλλιρρόης.</p>
      <p>O «Παναθηναϊκός ΑΟ» φωτίζει την Αλεξάνδρας.</p>
      <p>Η «Ionian Hotel Enterprises SA» την Βασιλίσσης Σοφίας από το ύψος του Hilton μέχρι τη Λ. Αλεξάνδρας.</p>
      <p>Η «Πειραιώς Real Estate και Picar» τη Βουκουρεστίου στο τμήμα μεταξύ Σταδίου και Πανεπιστημίου.</p>
      <p>Πλατείες της πόλης επίσης στολίζονται και με την στήριξη της ιδιωτικής πρωτοβουλίας και συγκεκριμένα η Ομόνοια από τις εταιρίες «Athens Tiare Hotel», «ΑΤΤΙΚΑ ΑΡΤΟΠΟΙΕΙΑ», «Hondos Center», καθώς και την «Κίνηση Πολιτών Κέντρου Αθήνας» (ΚΙ.ΠΟ.Κ.Α.), η πλατεία Καραϊσκάκη από τα ξενοδοχεία «Wyndham Grand Athens», «Wyndham Athens Residence», «K29» (members of Zeus International) και η πλατεία Αγίας Ειρήνης από την «Ελληνική Ζυθοποιία Αταλάντης».</p>
      <p>Ταυτόχρονα οι άνθρωποι της Διεύθυνσης Ηλεκτροφωτισμού δουλεύοντας με όλες τις δυνάμεις τους και αξιοποιώντας τα φώτα και το σύνολο του υλικού του Δήμου Αθηναίων που δεν θα χρησιμοποιηθεί στις περιοχές για τις οποίες φροντίζουν οι 19 εταιρίες, θα φωτίσουν για πρώτη φορά τους εξής δρόμους και πλατείες εντός των ορίων του Δήμου:</p>
      <p>Λεωφόρος Γαλατσίου (από Πατησίων έως τα όρια του Δήμου Αθηναίων)<br/>Αγίας Λαύρας (από Πλ. Αγ. Αντωνίου έως Λεωφόρο Γαλατσίου)<br/>Αντιγόνης (ΜΕΤΡΟ Σεπολίων)<br/>Αγίου Μελετίου ( από τον Ι. Ν. Αγίου Μελετίου έως Πατησίων)<br/>Αγίας Ζώνης (από Φωκίωνος Νέγρη έως Καλλιφρονά)<br/>Ευελπίδων (από Πατησίων έως Πλατεία Ειρήνης – Δικαστήρια)<br/>Ιπποκράτους (από Λ. Αλεξάνδρας έως Σόλωνος – Ακαδημίας)<br/>Πλ. Κουμουνδούρου<br/>Γλάδστωνος και πέριξ (πεζόδρομοι)<br/>Ζήνωνος – Γερανίου (πεζόδρομος)<br/>Λεωφόρος Αθηνών<br/>Αχιλλέως<br/>Ιερά Οδός (από γραμμές τρένου έως Σπύρου Πάτση)<br/>Σπύρου Πάτση (από Ιερά Οδό έως Λαγκαδά)<br/>Νηλέως<br/>Κειριαδών (από Χαμοστέρνας έως Σφηττιών)<br/>Ηούς<br/>Ολυμπίου (πεζόδρομος)<br/>Δράκου (πεζόδρομος)<br/>Βουλιαγμένης (από κόμβο Καλλιρρόης έως Αγ. Ιωάννη)<br/>Λ. Αρδηττού<br/>Πλ. Μεσολογγίου<br/>Ηλία Ηλιού (από Λ. Βουλιαγμένης έως Ηλιουπόλεως)<br/>Εμπεδοκλέους (από Αρχιμήδους έως πλ. Βαρνάβα)<br/>Πλατεία Βαρνάβα<br/>Κόμβος Μεσογείων - Κατεχάκη<br/>Ερατοσθένους<br/>Φρύνης (από Υμηττού έως Ιλιάδος)<br/>Χρεμωνίδου<br/>Πλ. Μερκούρη<br/>Λαρίσης (από Λεωφόρο Κηφισίας έως Λ. Ριανκούρ)<br/>Μάχης Αναλάτου (από Κράτητος έως Πλατεία Μάχης Αναλάτου)<br/>Τριπόλεως (από Λένορμαν έως Ετεοκλέους)<br/>Πλ. Σ. Πέτρουλα<br/>Πλ. Αθ. Διάκου (Θυμαράκια)<br/>Τηλεφάνους (από Πλάτωνος έως Λένορμαν)<br/>Πλατεία Παπαλουκά<br/>Πλατεία Χριστιανουπόλεως<br/>Πλ. Γκύζη<br/>Ιακωβάτων (από Ράλλη έως Πατησίων)<br/>Πλ. Μητροπόλεως<br/>Μητροπόλεως (από Πλατεία Συντάγματος έως Πλατεία Μοναστηρακίου)<br/>Πλατεία Καλλιγά<br/>Επίσης θα στολιστούν εορταστικά για πρώτη φορά σε όλο το μήκος τους εντός των ορίων του Δήμου Αθηναίων οι εξής οδοί - λεωφόροι:</p>
      <p>Αχαρνών<br/>Λιοσίων<br/>Μιχαλακοπούλου<br/>Τριών Ιεραρχών<br/>Κυψέλης</p>
      <p>Δρόμοι που φωτίζονταν εορταστικά τα προηγούμενα χρόνια και θα φωτιστούν και φέτος, εντός των ορίων του Δήμου Αθηναίων:</p>
      <p>Λεωφόρος Κηφισίας<br/>Βασ. Κων/νου<br/>Σόλωνος<br/>Πατησίων<br/>Πειραιώς<br/>Συγγρού<br/>Αλεξάνδρας<br/>Μεσογείων<br/>Λένορμαν<br/>Ιερά Οδός<br/>Δυρραχίου<br/>Πανόρμου<br/>Στρατηγού Καλλάρη<br/>Φωκίωνος Νέγρη<br/>Αγίου Κωνσταντίνου<br/>Φραντζή</p>
    </article>
  </body>
</html>