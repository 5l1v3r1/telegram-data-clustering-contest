<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pidozryuyut-u-derzhzradi-ekszastupnik-ministra-vijshov-z-sizo/939772"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:11:00+00:00"/>
    <meta property="og:title" content="Підозрюють у держзраді: екс-заступник міністра вийшов з СІЗО"/>
    <meta property="og:description" content="Підозрюваний у державній зраді екс-заступник міністра економіки Юрій Бровченко вийшов з СІЗО 20 листопада. Про це його адвокат Сергій Бровченко повідомив &quot;Українській правді&quot;. &quot;Заставу внесли. Застава була зменшена рішенням Київського апеляційного суду від 11 листопада з 3,4 мільйона ..."/>
  </head>
  <body>
    <article>
      <h1>Підозрюють у держзраді: екс-заступник міністра вийшов з СІЗО</h1>
      <address><time datetime="2019-11-25T14:11:00+00:00">25 Nov 2019, 14:11</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939772_w_300.jpg?v=0"/>
        <figcaption>Заставу вносили родичі, каже адвокат. ФОТО: УНІАН</figcaption>
      </figure>
      <p>Підозрюваний у державній зраді екс-заступник міністра економіки <b>Юрій Бровченко</b> вийшов з СІЗО 20 листопада.</p>
      <p>Про це його адвокат <b>Сергій Бровченко</b> повідомив "<a href="https://www.pravda.com.ua/news/2019/11/25/7232943/">Українській правді</a>".</p>
      <p>"Заставу внесли. Застава була <a href="https://gazeta.ua/articles/politics/_pidozryuvanomu-u-derzhzradi-chinovniku-zmenshili-zastavu/938655">зменшена</a> рішенням Київського апеляційного суду від 11 листопада з 3,4 мільйона гривень до 576 тисяч 300 гривень".</p>
      <p>За словами адвоката, заставу вносили родичі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sud-areshtuvav-pidozryuvanogo-u-derzhzradi-eksuryadovcya-brovchenka/934387"/>
      </related>
      <blockquote>У міністерстві Юрій Бровченко працював з липня 2016-го. Його затримали 22 жовтня у Міжнародному аеропорті "Бориспіль".<br/>За <a href="https://gazeta.ua/articles/politics/_sud-areshtuvav-pidozryuvanogo-u-derzhzradi-eksuryadovcya-brovchenka/934387">версією слідства</a>, високопосадовець Міністерства економічного розвитку і торгівлі, чиновники ДП "Український центр "Безпека" та державної акціонерної холдингової компанії "Артем" діяли всупереч інтересам України на користь закордонної компанії.<br/>Уклали з іноземцями завідомо збитковий контракт на виготовлення та постачання лінії з виробництва артилерійських снарядів на загальну суму понад $16,5 млн.<br/>Внаслідок незаконної оборудки авансовий платіж у розмірі понад $8,2 млн перевели на рахунки фіктивних офшорних підприємств, а потім привласнили учасники схеми.<br/>Замовлене обладнання іноземна компанія в Україну не постачала.</blockquote>
    </article>
  </body>
</html>