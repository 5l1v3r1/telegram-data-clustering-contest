<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904096.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T14:09:00+00:00"/>
    <meta property="og:title" content="استعفای حجتی از سوی روحانی پذیرفته شد"/>
    <meta property="og:description" content="اسدالله عباسی در گفتگوی با خبرگزاری صدا و سیما، گفت: با توجه به قبول استعفای وزیر جهاد کشاورزی از سوی رئیس جمهور، جلسه استیضاح آقای حجتی در مجلس شورای اسلامی که قرار بود در جلسه علنی فردا (سه شنبه) برگزار شود، منتفی است."/>
  </head>
  <body>
    <article>
      <h1>استعفای حجتی از سوی روحانی پذیرفته شد</h1>
      <address>
        <time datetime="2019-11-25T14:09:00+00:00">25 Nov 2019, 14:09</time>
      </address>
      <p>سخنگوی هیئت رئیسه مجلس گفت: رئیس جمهور استعفای وزیر جهاد کشاورزی را قبول کرده است.</p>
      <p>اسدالله عباسی در گفتگوی با خبرگزاری صدا و سیما، گفت: با توجه به قبول استعفای وزیر جهاد کشاورزی از سوی رئیس جمهور، جلسه استیضاح آقای حجتی در مجلس شورای اسلامی که قرار بود در جلسه علنی فردا (سه شنبه) برگزار شود، منتفی است.</p>
      <p>گفتنی است نادر قاضی‌پور نماینده مردم ارومیه در مجلس شورای اسلامی، روز گذشته (یک‌شنبه) با اشاره به اخباری مبنی بر استعفای حجتی وزیر جهاد کشاورزی گفته بود: صبح امروز یکشنبه به ما اطلاع دادند که حجتی وزیر جهاد کشاورزی استعفا داده است.</p>
      <p>او با اشاره به جلسه استیضاح حجتی در روز سه‌شنبه اظهار کرده بود: بعدازظهر مشخص خواهد شد که آیا وزیر جهاد کشاورزی سه‌شنبه به مجلس می‌آید یا خیر، زیرا در صورت پذیرش استعفای او توسط رئیس جمهور دیگر به مجلس نخواهد آمد.</p>
      <p>در همین زمینه هفته گذشته استیضاح حجتی وزیر جهاد کشاورزی توسط هیئت رئیسه اعلام وصول شد و قرار بود در جلسه صبح سه‌شنبه حضور یافته تا استیضاحش بررسی شود.</p>
    </article>
  </body>
</html>