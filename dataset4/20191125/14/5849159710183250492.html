<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/68-acres-land-allotted-to-christian-graveyards-in-greater-hyderabad-1-1-10610569.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T14:35:00+00:00"/>
    <meta property="og:title" content="క్రిస్టియన్ స్మశాన వాటికలకు 68.32 ఎకరాల భూమి"/>
    <meta property="og:description" content="హైదరాబాద్ : గ్రేటర్ హైదరాబాద్ పరిధిలోని క్రిస్టియన్ లకు రంగారెడ్డి, మేడ్చల్ జిల్లాల్లోని వివిధ ప్రాంతాల్లో 68.32 ఎకరాల భూమిని స్మశాన వాటికల కోసం తెలంగాణ ప్రభుత్"/>
  </head>
  <body>
    <article>
      <h1>క్రిస్టియన్ స్మశాన వాటికలకు 68.32 ఎకరాల భూమి</h1>
      <address>
        <time datetime="2019-11-25T14:35:00+00:00">25 Nov 2019, 14:35</time>
      </address>
      <p>హైదరాబాద్ : గ్రేటర్ హైదరాబాద్ పరిధిలోని క్రిస్టియన్ లకు రంగారెడ్డి, మేడ్చల్ జిల్లాల్లోని వివిధ ప్రాంతాల్లో 68.32 ఎకరాల భూమిని స్మశాన వాటికల కోసం తెలంగాణ ప్రభుత్వం కేటాయించడం చారిత్రాత్మక విషయమని బిషప్ లు, పాస్టర్ లు, క్రిస్టియన్ ప్రతినిధులు పేర్కొన్నారు. ఈ మేరకు రాష్ట్ర ప్రణాళికా సంఘం వైస్ చైర్మన్ బోయినపల్లి వినోద్ కుమార్ తో వారు సమావేశమై సంతోషాన్ని పంచుకున్నారు. <br/><br/>స్వాతంత్ర్య అనంతరం అనేక సంవత్సరాల నుంచి తమ సమస్యలు ఏ ప్రభుత్వం పట్టించుకోలేదని, కానీ తెలంగాణా ప్రభుత్వం తమ పట్ల ఎంతో ఔదర్యాన్ని ప్రదర్శించి 68.32 ఎకరాల భూమిని కేటాయించిందని వారు ఆనందాన్ని వ్యక్తం చేశారు. సీఎం కేసీఆర్ కు జీవితాంతం రుణపడి ఉంటామని స్పష్టం చేశారు. సీఎంకు కృతజ్ఞతలు తెలిపారు. ఈ సందర్భంగా బిషప్ లు, పాస్టర్ లు, క్రిస్టియన్ సంఘాల ప్రతినిధులు బోయినపల్లి వినోద్ కుమార్ ను ఘనంగా సన్మానించారు. <br/><br/><br/>సీఎం కేసీఆర్ కు ఆత్మీయ కృతజ్ఞతలు తెలిపేందుకు త్వరలో భారీ సభ నిర్వహించనున్నామని, అందుకోసం ఈనెల 27న సన్నాహక సమావేశం నిర్వహించనున్నట్లు గ్రేటర్ హైదరాబాద్ స్మశాన వాటికల వేదిక అధ్యక్షుడు బిషప్ విల్సన్ సింగం, ప్రధాన కార్యదర్శి సాల్మన్ రాజ్ తెలిపారు. త్వరలోనే సీఎం కేసీఆర్ తో పెద్ద ఎత్తున క్రిస్టియన్ లు సమావేశం కానున్నట్లు వారు పేర్కొన్నారు.</p>
    </article>
  </body>
</html>