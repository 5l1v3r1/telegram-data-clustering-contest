<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007891/almanya-ilk-kez-dea%C5%9Fl%C4%B1-bir-kad%C4%B1n%C4%B1-ve-%C3%A7ocuklar%C4%B1n%C4%B1-%C3%BClkeye-getirdi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-26T14:00:00+00:00"/>
    <meta property="og:title" content="Almanya ilk kez DEAŞ'lı bir kadını ve çocuklarını ülkeye getirdi"/>
    <meta property="og:description" content="DEAŞ üyesi Alman bir kadın ve beraberindeki üç çocuğunu Almanya’nın batısında bulunan Frankfurt Uluslararası Havalimanına ulaştı. Almanya Federal Polis Sözcüsü, dört kişinin Irak’ın kuzeyindeki Erbil şehrinden Frankfurt’a geldiğini söyledi. Sözcü açı"/>
  </head>
  <body>
    <article>
      <h1>Almanya ilk kez DEAŞ'lı bir kadını ve çocuklarını ülkeye getirdi</h1>
      <address>
        <time datetime="2019-11-26T14:00:00+00:00">26 Nov 2019, 14:00</time>
      </address>
      <p>DEAŞ üyesi Alman bir kadın ve beraberindeki üç çocuğunu Almanya’nın batısında bulunan Frankfurt Uluslararası Havalimanına ulaştı.<br/><br/>Almanya Federal Polis Sözcüsü, dört kişinin Irak’ın kuzeyindeki Erbil şehrinden Frankfurt’a geldiğini söyledi. Sözcü açıklamasında,  Federal polisin normal giriş şartlarını uygulamak için Alman kadın ve beraberindeki çocuklarının Suriye’den Irak’a gönderildiğini belirtirken,  Frankfurt’a ulaşan kadının soruşturmasının ise Hessen Eyalet Savcılığı tarafından üstlendiğini belirtti.<br/><br/>Almanya, ilk kez federal hükümetin desteğiyle DEAŞ üyesi bir vatandaşını ülkeye geri getirdi.<br/><br/>Der Spiegel dergisi, Alman Dışişleri Bakanlığı’nın bir ABD insani yardım örgütü ile işbirliği yaparak  Laura H. ve beraberindeki üç çocuğunu Suriye’deki el-Hol kampından kurtardığını kaydetti. Bild gazetesinin haberine göre, Laura H., üç çocuğunun yanı sıra ABD vatandaşı kocasının başka kadından doğan iki yaşındaki kızının daha sonra getirileceği aktarıldı. 2016 yılında Giessen'den eşi ve çocuklarıyla birlikte DEAŞ’a katılmak üzere Suriye'ye giden kadın hakkında soruşturma açılması bekleniyor.<br/><br/>Almanya, önceki dönemlerde yalnızca Suriye’de bulunan kamplardaki Alman çocukların ülkeye dönmesine yardım ediyordu. Frankfurt Savcılığı tarafından aktarılan ifadeleri belirten bir sözcüye göre, Almanya’ya dönen kadının yabancı bir terör örgütüne katılmanın yanı sıra, çocukların bakım ve yetiştirme görevini ihmal ettiği gerekçesi ile soruşturma altında olduğu kaydedildi. Sözcü, 30 yaşındaki Alman kadın ile ilgili tutuklama emrinin bulunmadığının yanı sıra, şahsi bilgileri hakkında ayrıntı vermekten kaçındı. Laura H. isimli kadının, Almanya’ya döndükten sonra polisin yetki alanı içinde olduğu kaydedildi. Savcılık tarafından yapılan açıklamaya göre, Laura H. nin yanında ABD vatandaşı kocasına ait iki yaşındaki kız çocuğunun Almanya’ya gelmediği aktarıldı.<br/><br/>Almanya Dışişleri Bakanlığı tarafından geçtiğimiz cuma  günü yapılan açıklamada, Alman bir kadın ve beraberindeki üç çocuğun Suriye’den Irak’a geçtiği belirtildi. DPA’nın haberine göre, bu kadın ve ailesi yakın bir zamana kadar el-Hol kampında kalıyordu. Medyada yer alan haberlere göre, Alman kadın Hessen eyalet merkezinden. Bölge polisi ise dava hakkında ayrıntı vermekten kaçınıyor. Alman federal hükümeti kısa bir süre önce Suriye’deki kamplarda tutulan ve ülkelerine geri dönmek isteyen kadınların durumunu ele alacaklarını açıkladı. Geçtiğimiz Ağustos ayında DEAŞ’lı ailelere ait üç yetim çocuk ve kronik hastalıktan muzdarip bir kişi Irak üzerinden Almanya’ya getirildi. Alman güvenlik yetkililerine göre, şu an hali hazırda Suriye’de kamp ve cezaevlerinde tutulan DEAŞ üyesi 80 ülke vatandaşı bulunuyor.</p>
    </article>
  </body>
</html>