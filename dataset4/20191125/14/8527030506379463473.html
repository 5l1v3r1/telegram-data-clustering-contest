<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/25/house-of-x-e-powers-of-x/"/>
    <meta property="og:site_name" content="Lega Nerd"/>
    <meta property="article:published_time" content="2019-11-25T14:13:22+00:00"/>
    <meta property="og:title" content="House of X e Powers Of X: cosa sta succedendo agli X-Men?"/>
    <meta property="og:description" content="È appena arrivata in Italia la rivoluzione Marvel, targata Hickman. I mutanti della Casa delle Idee sono tornati ad essere un brand sul quale investire e"/>
  </head>
  <body>
    <article>
      <h1>House of X e Powers Of X: cosa sta succedendo agli X-Men?</h1>
      <address><time datetime="2019-11-25T14:13:22+00:00">25 Nov 2019, 14:13</time> by <a rel="author" href="https://leganerd.com/author/zethone/" target="_blank">Giovanni Zaccaria</a></address>
      <p>
        <i>È appena arrivata in Italia la <b>rivoluzione Marvel</b>, targata Hickman. I mutanti della <i>Casa delle Idee</i> sono tornati ad essere un brand sul quale investire e a quanto pare ne vedremo delle belle. È arrivato il momento di capire assieme: <i>“cosa sta succedendo agli X-Men?”</i></i>
      </p>
      <p>Cosa sta succedendo agli X-Men? La risposta migliore è che finalmente si stanno riprendendo il posto d’onore che spetta loro, da sempre, nella <i>Casa Delle Idee.</i></p>
      <p>Essendo una property cinematografica di Fox, Marvel negli ultimi anni non ha fatto molti investimenti, lasciando la gestione a trame piuttosto banali e a risultati non sempre felici (anche in termini di vendite). Eppure nel corso di questi ultimi anni abbiamo assistito alla morte e resurrezione di Wolverine e di Charles Xavier, al ritorno di Jean Grey (nella riuscita ed interessante miniserie scritta da Matthew Rosenberg), alla rifondazione delle famose squadre <i>Oro</i> e <i>Blu</i>.</p>
      <aside>Il livello di qualità generale e di hype attorno ai possessori del gene X si è affievolito e non poco.</aside>
      <p>Insomma non è che non sia successo niente. Solo che il livello di qualità generale e di hype attorno ai possessori del gene X si è affievolito e non poco. A dispetto di un successo al cinema confermato al botteghino dai vari Deadpool, Logan e Deadpool 2.</p>
      <p>I lieto fine piacciono a tutti e quindi dopo la famosa acquisizione di Fox da parte di Disney anche i riflettori hanno iniziato ad orientarsi nella direzione degli X-Men.</p>
      <p>Dopo tanti anni di – tutto sommato – noia, bisognava dare un segnale forte e deciso, uno cambi di passo coraggioso e non l’ennesimo restart fatto solo per sciogliere qualche nodo di troppo o per tentare di accalappiare nuovi giovani lettori spaventati dalal continuity.</p>
      <aside>Gli X-Men sono parte della colonna vertebrale di Marvel, con un passato glorioso e una trasversalità unica, persino maggiore rispetto a tanti eroi leggendari come Captain America o Iron Man.</aside>
      <figure>
        <img src="https://leganerd.com/wp-content/uploads/2019/11/jhickman-699x393.jpg"/>
      </figure>
      <p> </p>
      <aside>La scelta per il nome giusto a cui affidare il malloppo è ricaduta su Jonathan Hickman</aside>
      <p>Ecco quindi che la scelta per il nome giusto a cui affidare il malloppo è ricaduta su <b>Jonathan Hickman</b>, un nome ancora abbastanza fresco quanto ad anni di carriera (il suo esordio in Marvel risale al 2009) ma <b>già molto quotato, dannatamente abile nel creare complesse trame con grandi cast di personaggi.</b> Uno attento alla continuity ma sufficientemente coraggioso da mettersi in confronto con i due grandi poli generati in epoca remota da Chris Claremont (anni ’70 e ’80) e Grant Morrison (primi anni 2000).</p>
      <p> </p>
      <p> </p>
      <p>Hickman si è occupato con particolare successo dei <b>Secret Warriors</b> (utilizzando personaggi anche definibili secondari) e imbastendo intrecci di trama notevoli e appassionanti, con tanti riferimenti alle spy story a lui molto care. Ha portato avanti <b>i Fantastici Quattro dal numero 570 al 611</b>, creando la <b>Fondazione Futuro</b> e rendendo la famiglia più famosa del mondo Marvel un super gruppo vasto, con addirittura la presenza dell’Uomo Ragno dopo la dipartita di Johnny Storm. E poi, dopo altre serie ed esperienze tra cui il bellissimo <b>Infinity</b> con Thanos, figlio di Thanos, Ordine Nero e Wakanda scatenati, si inventa il crossover evento <b>Secret Wars</b> che coinvolge non solo l’universo Marvel che tutti conosciamo (Terra 616 con il suo cast gargantuesco di personaggi) ma anche quello di Terra 610.</p>
      <p>Le due dimensioni finiscono per scontrarsi amalgamando parti di entrambi nel Battleworld, consegnando poi il tutto nelle mani di un quasi divino Dr. Doom e generando le conseguenze più pazze.</p>
      <p>Dovrei scrivere un intero approfondimento per raccontarvi nel dettaglio ciò che è stato Secret Wars; vi basti sapere che il nostro Jonathan Hickman, attentissimo a non sprecare neanche un colpo o un’occasione per un “effetto wow”, si è divertito nel creare questo caos “controllato”, tanto quanto si sarebbe divertito Michael Bay in un ex base militare piena di carri armati e dinamite.</p>
      <p>Poi dipende da che punto di vista si guarda la cosa: i lettori sono stati letteralmente sommersi di pubblicazioni.</p>
      <p> </p>
      <figure>
        <img src="https://leganerd.com/wp-content/uploads/2019/11/HOX-total-999x776.jpg"/>
      </figure>
      <p> </p>
      <p><b>House of X</b> e <b>Powers of X</b> diventando quindi le due serie parallele e indissolubilmente collegate che in 6 uscite ciascuna completeranno il quadro nel quale si muoveranno le nuove testate <i>X-Men, New Mutants, Marauders, Excalibur, Fallen Angels ed infine X-Force</i>.</p>
      <p>Dunque si, Hickman era probabilmente la scelta più convincente per azzerare le cose inutili del passato, tenere la mano ben salda sulla continuity e rivoluzionare tutto il resto a colpi di tonnellate di fumetti con altrettante tonnellate di cliffhanger per lasciare col fiato sospeso anche i fan più hardcore. E ovviamente guadagnare una valanga di soldi.</p>
      <hr/>
      <p><b>SPOILER ALERT</b><br/>Da qui in poi, siete avvisati, <b>si entra in zona SPOILER</b>. Impossibile fare il punto della situazione senza descrivere cosa accade nei fumetti.</p>
      <hr/>
      <p><b>House Of X si apre con il rinato Charles Xavier</b>, ora semplicemente X dopo essere sfuggito al piano astrale (era stato ucciso da Ciclope in AvsX) e aver preso in prestito il corpo dell’ibrido umano-sentinella Fantomex, intento a radunare i propri mutanti con Cerebro. O Cerebra. Non ho mai capito perchè si è arrivatia cambiare il suo nome.</p>
      <p>Sembra che tutti i mutanti nascano e prosperino <b>sull’isola di Krakoa, un ecosistema vivente e autocosciente</b>, reso famoso in passato per aver prodotto la scissione del gruppo originale degli X-Men (Ciclope, Angelo, Bestia, Uomo Ghiaccio, Marvel Girl) che poi avrebbe dato origine al secondo super gruppo di Chris Claremont, per intenderci quello con Wolverine.</p>
      <p> </p>
      <figure>
        <img src="https://leganerd.com/wp-content/uploads/2019/11/house-of-x-5-670x1017.jpg"/>
      </figure>
      <p>In questa nuova condizione Xavier e Magneto sono alleati. Anzi parrebbe che tutti i mutanti siano alleati e intenti a determinare la propria totale indipendenza e sovranità come homo superior.</p>
      <aside>A questo proposito dall’ingegneria genetica di Krakoa sono stati ricavati 3 particolari fiori i cui semi producano 3 rimedi prodigiosi: un elisir dilunga vita, un antibiotico universale potentissimo e un farmaco capace di curare tutte le principali malattie mentali.</aside>
      <p>Questi 3 farmaci saranno donati alle grandi super potenze mondiali solo se riconosceranno la sovranità e la libertà del popolo mutante.</p>
      <p>Ma l’isola di Krakoa nasconde ben altri prodigi, come ad esempio il complesso sistema linguistico a simboli (che ha creato Hickman stesso) e la tecnologia a portali capace di trasportareun mutante in diversi punti dello spazio istantaneamente. Troppo allettante per non essere una potenziale arma, giusto?</p>
      <p>I mutanti nascono da bacelli e quasi allevati dall’isola stessa. Una cosa mai vista prima. Non si capisce se questo sia il futuro o il presente, ma è il caso di non porsi troppe domande così presto.</p>
      <p> </p>
      <slideshow>
        <figure>
          <img src="https://leganerd.com/wp-content/uploads/2019/11/house-of-x-3-670x1017.jpg"/>
        </figure>
        <figure>
          <img src="https://leganerd.com/wp-content/uploads/2019/11/IMG_DF2F4F2A4005_1.jpeg"/>
        </figure>
        <figure>
          <img src="https://leganerd.com/wp-content/uploads/2019/11/IMG_5EECC9E26057_1.0.jpeg"/>
        </figure>
      </slideshow>
      <p> </p>
      <p>Nel frattempo <b>S.H.I.E.L.D., S.T.R.I.K.E., S.W.O.R.D., Hydra e A.I.M.</b> stanno monitorando le attività mutanti consapevoli che se non ci fosse stato il famigerato massacro di Genosha ora i mutanti sarebbero la razza dominante del pianeta.</p>
      <p>Ma se il popolo mutante intende affermarsi pacificamente come mai Mystica, Toad e Sabretooth stanno tentando di trafugare delle proprietà di Tony Stark e Reed Richards? E come mai alla cattura di Victor Creed da parte degli F4 stessi, improvvisamente appare un Ciclope, incredibilmente calmo e determinato, che reclama la custodia del “prigioniero” per non creare incidenti ed imbarazzi internazionali?</p>
      <p> </p>
      <h3>Nel frattempo su Powers Of X…</h3>
      <p>La bomba esploderà su Powers Of X che si apre con la presentazione di 4 linee temporali ben distinte:</p>
      <ul>
        <li><b>X<sup>0</sup>:</b> il passato degli X-Men, legato al periodo precedente alla fondazione della squadra.</li>
        <li><b>X<sup>1</sup>:</b> il presente degli X-Men con questo nuovo misterioso Charles Xavier;</li>
        <li><b>X<sup>2</sup>:</b> il futuro dei mutanti e la guerra scatenata contro Nimrod e le macchine;</li>
        <li><b>X<sup>3</sup>:</b> il futuro remoto dei mutanti, forse ormai del tutto scomparsi oppure ascesi ad uno stato evolutivo ancora superiore, come una sorta di coscienza collettiva.</li>
      </ul>
      <p>Un’inedita Moira MacTaggert sembra fare la conoscenza del nostro buon vecchio Xavier. Ma lei è dotata di una capacità unica tra i mutanti, ovvero il potere della reincarnazione. Ogni volta che muore, torna nell’utero materno con la piena consapevolezza di ciò che è stato e di ciò che quindi potrebbe essere. Il suo tentativo sarà quello di mostrare tutto ciò che si trova nella sua mente al telepate più potente del mondo che reagirà a dio poco sconvolto.</p>
      <p> </p>
      <figure>
        <img src="https://leganerd.com/wp-content/uploads/2019/11/power-of-x-1-1181234-e1574690803811.jpeg"/>
      </figure>
      <p> </p>
      <p>Nel presente <b>Mystica consegna a Magneto i piani trafugati dai magazzini Damage Control di Stark e Richards</b>, ma il piano è ancora oscuro e non sembra poi così pacifico.</p>
      <aside>Nel futuro dei mutanti però sembra esserci inevitabilmente solo guerra; Krakoa è andata perduta e i pochi mutanti sopravvissuti sono frutto delle ibridazioni genetiche operate da Sinistro sui campi di allevamento marziani.</aside>
      <aside>Ma nel sistema solare abitano ancora otto mutanti, sull’asteroide K: tra questi riconosciamo quelli che sembrano a tutti gli effetti Magneto e Wolverine, anche se molto invecchiati.</aside>
      <p>La Supremazia Uomo-Macchina (in cui sono coinvolte le Sentinelle e MasterMold, la suprema macchina crea sentinelle) combatte le sacche di resistenza rappresentate in questo caso da Rasputin IV (versione femminile di Colosso dotata di una magnifica Spada dell’Anima e un corredo genertico che farebbe pensare a Kitty Pride, Xavier e forse X-23), un Cardinale (terza generazione di mutanti che presentano grandi poteri ma anche una insolita indole pacifista) e Cylobel, frutto del progetto “cervelli neri”, un errore di sistema nel processo di creazione delle entità Uomo-Macchina e utili solo per poterne estrarre informazioni. I mutanti sono in tutto ottomila e vivono divisi tra una colonia esterna dello spazio Shi’ar e la capitale stessa dell’Impero, ovvero Chandilar.</p>
      <p><b>Ma nel sistema solare abitano ancora otto mutanti</b>, sull’asteroide K: tra questi riconosciamo quelli che sembrano a tutti gli effetti <b>Magneto e Wolverine</b>, anche se molto invecchiati.</p>
      <p> </p>
      <figure>
        <img src="https://leganerd.com/wp-content/uploads/2019/11/Powers-of-X-1-spoilers-13-999x1535.jpg"/>
      </figure>
      <p> </p>
      <p>Nel futuro remoto dell’anno 1000 della storia mutante il successore di Nimrod L’Inferiore prende il nome di Nimrod il Sommo e dialogando con un essere blu chiamato il Bibliotecario, afferma che il corpo ormai rinsecchito di Cylobel non è più utile per trarne informazioni.</p>
      <p>L’essere blu ad un certo punto dirà:</p>
      <blockquote>Chi, al tempo, avrebbe potuto prevedere la sorprendente conclusione della guerra tra umani, macchine e mutanti?.</blockquote>
      <p> </p>
      <p>La scena poi si sposterà su una sorta di Riserva/Serra dove, oltre ad affermare che il capitolo homo sapiens si può ritenere finalmente concluso, si intravedono un uomo e una donna in mezzo alla vegetazione; quasi un Eden in provetta con due redivivi Adamo ed Eva.</p>
      <p> </p>
      <figure>
        <img src="https://leganerd.com/wp-content/uploads/2019/11/POWERSOFX2019001_int_30_copy-699x413.jpg"/>
      </figure>
      <aside>Le due storie, deliziate dalle tavole dei due disegnatori incredibilmente in forma Pepe Larraz (HoX) e R.B. Silva (PoX), sorprendono realmente per la quantità di novità, sorprese e colpi di scena presenti al proprio interno.</aside>
      <p>Sembra che l’intento di Hickman sia quello di creare una storia completa del passato, presente e futuro dei mutanti, in un affresco che vedrà assolutamente Moira MacTaggert protagonista, oltre ovviamente al ruolo cruciale di Xavier. Moira è da sempre un elemento chiave della storia mutante, ha aiutato a costruire Cerebro e in molti modi è stata coinvolte in alcune delle trame chiave più importanti.</p>
      <p>Ci ha mostrato un presente inedito e misterioso. Un presente che se non verrà in qualche modo alterato genererà le conseguenze che porteranno al fallimento di Krakoa, alla migrazione su Marte, allo sterminio mutante e a quello che abbiamo visto in Powers Of X.</p>
      <p> </p>
      <slideshow>
        <figure>
          <img src="https://leganerd.com/wp-content/uploads/2019/11/House_of_X_Vol_1_1.jpg"/>
        </figure>
        <figure>
          <img src="https://leganerd.com/wp-content/uploads/2019/11/house-of-x.jpg"/>
        </figure>
      </slideshow>
      <aside>Da parecchio tempo Marvel non sembrava così tanto in forma in un restart. Hickman è assolutamente scatenato.</aside>
      <p>Intanto ha dichiarato che <b>la X del logo non rappresenta solo il gene mutante e il simbolo delle testate in questione, ma anche il numero 10</b> e che questo numero sarà molto importante nel corso della serie. Questo è dimostrato anche dal fatto che le 4 linee temporali di PoX sono effettivamente “potenze di 10” (anno uno, il passato, dieci ovvero il presente, e poi il cento e il mille).</p>
      <p>Le alleanze mutanti sono affascinanti e<b> i riferimenti a quel gioiello che è stato House Of M di Brian Micheal Bendis e Olivier Coipel</b> rendono il tutto ancora più accattivante.</p>
      <p>Come tutto questo si colleghi al resto dell’universo Marvel non è ancora dato a sapersi, almeno qui in Italia.</p>
      <p>Di certo Hickman ha disseminato le proprie storie e i social di indizi, tra <b>riferimenti cinematografici (2001 Odissea nello Spazio con il monolite nero) e collegamenti diretti a tutta la grande storia dei mutanti Marvel.</b></p>
      <p>Solo tra gli acronimi vale la pena citare il <b>SalCel Khennil nominato da Nimrod e i suoi che riconduce immediatamente alla mente il Salem Center</b>, cioè la sede della Scuola X.</p>
      <p>Il fatto che i mutanti dell’anno cento si trovino sotto la protezione della Regina Shi’Ar, Xandra, è un altro dato familiare che la dice lunga sui collegamenti storici alla continuity X-Men. <b>Xandra infatti è la figlia di Charles Xavier e la precedente imperatrice Lilandra che hanno condiviso una storia assieme.</b></p>
      <figure>
        <img src="https://leganerd.com/wp-content/uploads/2019/11/hox-2-999x1536.jpg"/>
      </figure>
      <p>Il ricco comparto di redazionali e informazioni contenute negli albi rendono il world building di Hickman intricato ma estremamente interessante e difficilmente si riesce a resistere alla tentazione di conoscere qualche dettaglio in più curiosando su internet.</p>
      <p>Nel secondo numero di House of X scopriremo di più della storia e del ruolo chiave di Moira MacTaggert e vi garantisco che le sorprese anche in questo caso saranno tante.</p>
      <p>
        <b>Se vi aspettavate una recensione, spiacente di avervi delusi, era più importante fotografare il momento.</b>
      </p>
      <p>Perché di certo qui si sta scrivendo una parte importante della storia degli X-Men. Anzi è un momento storico, come sempre quando accade una (neanche tanto) piccola rivoluzione.</p>
      <p>È bello assistere ad un momento così fondamentale del fumetto mainstream americano. Un po’ come chi ha letto e vissuto “in diretta” momenti epocali come l’uscita di <i><b>Crisi sulle Terre Infinite, Secret War, Infinity Gauntlet ecc.</b></i></p>
      <p>Sono questi i bei momenti in cui dire “io c’ero”. Buona lettura.</p>
      <p> </p>
      <related>
        <h4>Articoli Simili</h4>
        <a href="https://leganerd.com/2019/11/25/ultraman-in-arrivo-la-versione-a-fumetti-marvel/"/>
        <a href="https://leganerd.com/2019/11/25/spider-woman-nuova-testata-per-jessica-drew/"/>
        <a href="https://leganerd.com/2019/11/22/i-nuovi-set-lego-marvel-super-heroes-previsti-per-la-prima-meta-del-2020/"/>
        <a href="https://leganerd.com/2019/11/21/il-trono-del-re-il-mega-loot-di-fumetti-da-lucca-comics-2a-parte/"/>
        <a href="https://leganerd.com/2019/11/20/star-wars-empire-ascendant-le-prime-tavole-del-fumetto-che-chiudera-la-saga-fumettistica/"/>
        <a href="https://leganerd.com/2019/11/19/marvel-vs-dc-secondo-james-gunn-il-film-e-possibile/"/>
      </related>
    </article>
  </body>
</html>