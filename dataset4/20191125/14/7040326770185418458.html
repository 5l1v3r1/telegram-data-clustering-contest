<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/grup-yorumun-almanyadaki-konseri-yasaklandi-1394408"/>
    <meta property="og:site_name" content="Karar.com"/>
    <meta property="article:published_time" content="2019-11-25T14:25:00+00:00"/>
    <meta property="og:title" content="Grup Yorum'un Almanya'daki konseri yasaklandı"/>
    <meta property="og:description" content="Almanya'nın Köln kentinde dün düzenlenmesi planlanan Grup Yorum konserinin, terör örgütü DHKP-C propagandası yapılacağı şüphesiyle yasaklandığı bildirildi."/>
  </head>
  <body>
    <article>
      <h1>Grup Yorum'un Almanya'daki konseri yasaklandı</h1>
      <address>
        <time datetime="2019-11-25T14:25:00+00:00">25 Nov 2019, 14:25</time>
      </address>
      <p>
        <b>Almanya'nın Köln kentinde dün düzenlenmesi planlanan Grup Yorum konserinin, terör örgütü DHKP-C propagandası yapılacağı şüphesiyle yasaklandığı bildirildi.</b>
      </p>
      <p>Braunsfeld semtinde düzenlenmesi planlanan konserle ilgili Köln polisinden yapılan açıklamada, konser salonunda bulunan ve Almanya'da yasak olan aşırı solcu terör örgütüne ait sembol ve propaganda malzemelerine el konulduğu belirtildi.</p>
      <p>Açıklamada ayrıca "salonun kapatılıp konserin iptal edildiği, konseri izlemeye gelenlerin ise geri gönderildiği" ifade edildi.</p>
      <p>Köln Savcılığının konserin örgüt propagandası yapmak için düzenleneceğine yönelik ihbarı değerlendirerek böyle bir karar aldığı kaydedildi.</p>
      <p>Terör örgütü DHKP-C, Almanya'da Anayasayı Koruma Teşkilatının yasaklı örgütler listesinde bulunuyor.</p>
      <p>
        <b>KÖLN/AA</b>
      </p>
      <related>
        <a href="https://www.karar.com/guncel-haberler/grup-yorum-davasinda-bahar-kurt-ve-helin-boleke-tahliye-1389488"/>
      </related>
    </article>
  </body>
</html>