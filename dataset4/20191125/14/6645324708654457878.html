<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/ruse/rusenci-protestirat-zaradi-mrysnija-vyzduh-news_1409533.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T14:25:00+00:00"/>
    <meta property="og:title" content="Русенци протестират заради мръсния въздух"/>
    <meta property="og:description" content="Да се съди държавата, да се пусне петиция и да се подаде жалба са трите варианта, по които русенци могат да си търсят правата заради мръсния въздух."/>
  </head>
  <body>
    <article>
      <h1>Русенци протестират заради мръсния въздух</h1>
      <address><time datetime="2019-11-25T14:25:00+00:00">25 Nov 2019, 14:25</time> by <a rel="author" href="https://www.actualno.com/editors/uid/101" target="_blank">Милена Славкова</a></address>
      <p>Да се съди държавата, да се пусне петиция и да се подаде жалба са трите варианта, по които русенци могат да си търсят правата заради мръсния въздух. <br/><br/><br/>Това става ясно от отговора на Европейския парламент на писмо, което им беше изпратено преди около две седмици от фейсбук група „За чисти въздух и вода в Русе“, предаде кореспондентът на БГНЕС в региона.</p>
      <related>
        <a href="https://www.actualno.com/mestniizbori2019/pencho-milkov-sled-pobedata-rusenci-ne-iskat-avtoritarno-upravlenie-news_1391439.html"/>
      </related>
      <p>Единият от вариантите - да се съди държавата - не се приема от всички като добра възможност за постигане на целите, обясни един от основните организатори на протестите за чист въздух в Русе Галичка Николова. Затова, според нея, по-добрата опция е да се пусне петиция и заедно с това да се подаде жалба, като за целта ще може да се ползват услугите на препоръчани от Европарламента експерти. Предстоят консултации със специалисти, за да се прецизират начините, по които ще се действа оттук нататък. <br/>Кметът на Община Русе Пенчо Милков се ангажира с решаването на проблема още с встъпването си в длъжност като обяви намерението си да предложи сформирането на временна анкетна комисия от общински съветници и експерти. Целта е да се събере цялата достоверна информация за качеството на въздуха и да се изслушат всички компетентни органи и заинтересовани граждани. При необходимост ще бъдат поканени национални и международни експерти. Кметът призова русенци да участват активно в комисията, за която се предвижда да заседава публично пред обществеността.</p>
    </article>
  </body>
</html>