<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/polsku_studentku_vidstoronili_vid_navchannya_cherez_obrazu_ukrayinki_n1239041"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:20:00+00:00"/>
    <meta property="og:title" content="Польську студентку відсторонили від навчання через образу українки"/>
    <meta property="og:description" content="Польську студентку відсторонили від навчання через образу українки"/>
  </head>
  <body>
    <article>
      <h1>Польську студентку відсторонили від навчання через образу українки</h1>
      <address><time datetime="2019-11-25T14:20:00+00:00">25 Nov 2019, 14:20</time> by <a rel="author" href="https://24tv.ua/oleg_tereshhenko_tag7153/" target="_blank">Олег Терещенко</a></address>
      <p>
        <b>22 листопада польська студентка оприлюднила відео, в якому ображала українку. Цього виявилося достатньо, щоб Вармінсько-Мазурський університет в Ольштині відсторонив студентку від навчання.</b>
      </p>
      <p>На камеру вона скаржилась, що українка зіпсувала їй поїздку, бо та начебто зайняла її місце, повідомляє <a href="https://www.eurointegration.com.ua/news/2019/11/25/7103439/">Wprost</a>.</p>
      <blockquote>Читайте також: <a href="https://24tv.ua/kilkist_napadiv_na_ukrayintsiv_u_polshhi_zrosla_v_6_raziv_n1209973">Кількість нападів на українців у Польщі зросла в 6 разів</a></blockquote>
      <p>"Вчора українська кур*а, так звана є**на прибиральниця, зайняла моє місце в потязі, і взагалі, за***ла увесь, кур*а, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити… Досить того, що вона була товста, але ще в неї була велика валіза, і вона нічого не розуміла", – скаржилась ображена полька на відео.</p>
      <p>Ролик вже встиг набрати понад 63 000 переглядів на каналі tvolsztyncompl в YouTube.</p>
      <p>"Я мала б піти до кондуктора, але я добра до тварин. Тільки не до таких, тому наступного разу не буду. Ця жінка – дурна прибиральниця, так що ієрархії треба дотримуватись", – сказала вона.</p>
      <p>
        <b>Польська студентка ображає українку у потязі: дивіться відео</b>
      </p>
      <figure>
        <iframe src="https://www.youtube.com/embed/77QfwnnRtpA" width="560" height="315" data-service="Youtube" scrolling="no"/>
      </figure>
      <p> </p>
      <p>В університеті довго не думали і негайно відсторонили студентку медичного напрямку після "обурливої заяви" на адресу українців. Про це виш заявив відразу після публікації скандального відео.</p>
      <aside>Також направлено в прокуратуру повідомлення про можливе скоєння злочину, в університеті було порушено дисциплінарне провадження,<cite>– пояснюють в університеті.</cite></aside>
      <p>"В університеті немає і ніколи не буде місця для проявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених", – сказано в заяві.</p>
      <blockquote>До теми: <a href="https://24tv.ua/ukrayina_i_polshha_pidpisali_antiksenofobsku_ugodu_shho_zminitsya_n1209968">Україна і Польща підписали антиксенофобську угоду: що зміниться</a></blockquote>
      <p>У відповідь ображена полька записала ще одне відео.  У ролику студентка запевнила, що не підтримує націоналізм чи дискримінацію, і назвала інцидент у мережі "жартом". "Вибачте, я не думала, я просто дурепа", – сказала вона.</p>
      <p>
        <b>Польська студентка попросила вибачення в ображеної українки: дивіться відео</b>
      </p>
      <figure>
        <iframe src="https://www.youtube.com/embed/DpKv0Xyjags" width="560" height="315" data-service="Youtube" scrolling="no"/>
      </figure>
      <p> </p>
      <p><b>Що відомо про напади на українців в Польщі? </b>За чотири роки кількість зафіксованих випадків ксенофобії, дискримінації та ворожнечі до українців у Польщі зросла з 30 до 190 випадків. Насправді ж цифра може бути більшою.</p>
    </article>
  </body>
</html>