<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/zapobizhnyy_zahid_andriievi_sadovomu_obyratymut_27_lystopada_104726.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-25T14:45:00+00:00"/>
    <meta property="og:title" content="Запобіжний захід Андрієві Садовому обиратимуть 27 листопада"/>
    <meta property="og:description" content="Нині справа тільки надійшла до Вищого антикорупційного суду."/>
  </head>
  <body>
    <article>
      <h1>Запобіжний захід Андрієві Садовому обиратимуть 27 листопада</h1>
      <address>
        <time datetime="2019-11-25T14:45:00+00:00">25 Nov 2019, 14:45</time>
      </address>
      <p>
        <b>Нині справа тільки надійшла до Вищого антикорупційного суду.</b>
      </p>
      <p>Вищий антикорупційний суд обере запобіжний захід міському голові Львова Андрієві Садовому у справі про зловживання службовим становищем у середу, 27 листопада. Про це Андрій Садовий повідомляє на <a href="https://www.facebook.com/andriy.sadovyi/">своїй</a> фейсбук-сторінці.</p>
      <p>Початок засідання запланований на 12:15.</p>
      <p>Як раніше розповів у коментарі<a href="http://tvoemisto.tv/"> Tvoemisto.tv</a> львівський адвокат Олег Мицик, того ж дня суд мав би розглянути відсторонення Андрія Садового від обов’язків міського голови на час розгляду справи. Якщо ВАКС ухвалить таке рішення, то керувати ЛМР буде секретар ради Анатолій Забарило.</p>
      <p>Нагадаємо, Спеціалізована антикорупційна прокуратура <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html">оголосила</a> Андрієві Садовому про підозру у зловживанні службовим становищем 21 листопада. У САП казали, що клопотатимуть про <a href="http://tvoemisto.tv/news/shchob_zibraty_groshi_na_zastavu_andriy_sadovyy_mozhe_zvernutys_do_lyudey_104653.html">50 млн грн застави</a> у якості запобіжного заходу Андрієві Садовому.</p>
      <p>Детальніше про те, чому міському голові Львова обиратимуть запобіжний захід та що може бути далі, читайте у <a href="http://tvoemisto.tv/exclusive/chy_vidstoronyat_andriya_sadovogo_vid_posady_i_shcho_bude_zi_lvovom_dali_104666.html">матеріалі</a><a href="http://tvoemisto.tv/"> Tvoemisto.tv</a> «Чи відсторонять Андрія Садового від посади і що буде зі Львовом далі».</p>
      <p> </p>
      <related>
        <h4>Читайте також:</h4>
        <a href="http://tvoemisto.tv/news/kilka_kolyshnih_nardepiv_zayavyly_shcho_gotovi_vzyaty_sadovogo_na_poruky_104731.html"/>
        <a href="http://tvoemisto.tv/exclusive/chy_vidstoronyat_andriya_sadovogo_vid_posady_i_shcho_bude_zi_lvovom_dali_104666.html"/>
        <a href="http://tvoemisto.tv/news/shchob_zibraty_groshi_na_zastavu_andriy_sadovyy_mozhe_zvernutys_do_lyudey_104653.html"/>
        <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html"/>
        <a href="http://tvoemisto.tv/exclusive/tsogo_roku_ne_ydu_nastupnogo__podumayu_hto_maie_shans_staty_novym_merom_lvova_104276.html"/>
        <a href="http://tvoemisto.tv/news/tom_kruz_napysav_lysta_andriyu_sadovomu_104132.html"/>
        <a href="http://tvoemisto.tv/news/andriy_sadovyy_vkotre_pidtverdyv_shcho_bilshe_ne_pretenduvatyme_na_posadu_mera_lvova_104063.html"/>
        <a href="http://tvoemisto.tv/news/gromadska_organizatsiya_andriya_sadovogo_orenduvatyme_ponad_300_kv_m_u_tsentri_mista_103677.html"/>
        <a href="http://tvoemisto.tv/news/lviv_uviyshov_u_top3_reytyngu_prozorosti_mistsevogo_samovryaduvannya_infografika_103454.html"/>
        <a href="http://tvoemisto.tv/blogs/chomu_lvivski_samopomich_i_svoboda_vtratyly_pidtrymku_vybortsiv_101895.html"/>
      </related>
    </article>
  </body>
</html>