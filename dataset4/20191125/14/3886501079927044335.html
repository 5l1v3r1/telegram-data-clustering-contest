<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119772-tepic-obraticu-se-tuzilastvu-zbog-objavljivanja-moje-adrese-stanovanja-i-ambasadorima-eu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T14:50:04+00:00"/>
    <meta property="og:title" content="Tepić: Obratiću se tužilaštvu zbog objavljivanja moje adrese stanovanja i ambasadorima EU"/>
    <meta property="og:description" content="Potpredsednica Stranke slobode i pravde Marinika Tepić izjavila je danas da će se obratiti Tužilaštvu za visokotehnološki kriminal zbog objavljivanja njene adrese stanovanja na društvenim mrežama.&quot;Svakako ću se obratiti Tužilaštvu za visokotehnološki kriminal da vidimo identitet tog 'hrabrog', zapravo sakrivenog lica koje objavljuje ulaz u moj stan gde živim sa porodicom i sa dvoje dece&quot;, rekla je Tepić za N1.Ona je dodala da će se pismom obratiti i ambasadorima država članica Evropske unije i ocenila da će im možda sada biti jasnije zbog čega se bojkotuje, kako kaže, farsa oko dijaloga sa predstavnicima vlasti.&quot;A ovo je korak više jer je ovo klasično zastrašivanje, verovatno sa namerom da više ne radim to što radim ili da ne radim na način na koji radim. Što se sigurno neće desiti odnosno nastaviću da radim upravo onako kao i do sada&quot;, rekla je Tepić."/>
  </head>
  <body>
    <article>
      <h1>Tepić: Obratiću se tužilaštvu zbog objavljivanja moje adrese stanovanja i ambasadorima EU</h1>
      <address>
        <time datetime="2019-11-25T14:50:04+00:00">25 Nov 2019, 14:50</time>
      </address>
      <p><b>Potpredsednica Stranke slobode i pravde Marinika Tepić izjavila je danas da će se obratiti Tužilaštvu za visokotehnološki kriminal zbog objavljivanja njene adrese stanovanja na društvenim mrežama.</b><br/><br/>"Svakako ću se obratiti Tužilaštvu za visokotehnološki kriminal da vidimo identitet tog 'hrabrog', zapravo sakrivenog lica koje objavljuje ulaz u moj stan gde živim sa porodicom i sa dvoje dece", rekla je Tepić za N1.<br/><br/>Ona je dodala da će se pismom obratiti i ambasadorima država članica Evropske unije i ocenila da će im možda sada biti jasnije zbog čega se bojkotuje, kako kaže, farsa oko dijaloga sa predstavnicima vlasti.<br/><br/>"A ovo je korak više jer je ovo klasično zastrašivanje, verovatno sa namerom da više ne radim to što radim ili da ne radim na način na koji radim. Što se sigurno neće desiti odnosno nastaviću da radim upravo onako kao i do sada", rekla je Tepić.</p>
    </article>
  </body>
</html>