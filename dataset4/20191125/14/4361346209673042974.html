<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/nem-volt-semmifele-szikra-mondta-kristen-bell-a-ferjevel-valo-megismerkedeserol/187314"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="Nem volt semmiféle szikra – mondta Kristen Bell a férjével való megismerkedéséről"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nem volt semmiféle szikra – mondta Kristen Bell a férjével való megismerkedéséről</mark>
      </h1>
      <address><time datetime="2019-11-25T14:00:00+00:00">25 Nov 2019, 14:00</time> by <a rel="author">Bors</a></address>
      <p>Az éppen a mozikban futó Jégvarázs című mese kapcsán adott interjújában beszélt Kristen Bell színésznő arról, hogy mit érzett akkor, amikor megismerkedett későbbi férjével. Egy vacsorán találkoztak, ahol leginkább az tűnt fel neki, hogy „<i>ez a férfi aztán képes beszélni”</i>. Elmondása szerint fogalma sem volt, ki is Dax Shephard, azon tanakodott, hogy a Jackass című sorozat egyik szereplője-e. Bell a Sunday Today-nek elmondta, szó sem arról, hogy szerelem lenne első látásra, sőt igazából semmilyen szikra nem volt a közelükben sem.</p>
      <p>A második találkozásuk már egészen más volt, hiszen egy meccsen kerültek egymás útjába, ahol már egyértelműen flörtöltek. A színésznő másnap kapott egy humorosan kedves sms-t a férfitól, a többi pedig már történelem.</p>
      <figure>
        <embed-post data-src="https://www.instagram.com/p/B35B631JWdd" data-service="Instagram"/>
      </figure>
      <p>2007-ben kezdtek randizni, azóta pedig két közös kislányukat nevelik nagy boldogságban.</p>
      <figure>
        <embed-post data-src="https://www.instagram.com/p/B4GFclRJD4_" data-service="Instagram"/>
      </figure>
      <p>
        <a href="https://www.foxnews.com/entertainment/kristen-bell-dax-shepard-not-love-at-first-sight">(via)</a>
      </p>
    </article>
  </body>
</html>