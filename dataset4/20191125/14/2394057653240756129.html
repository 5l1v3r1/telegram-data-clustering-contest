<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/google-stadia-z-problemami-na-urzadzeniach-chromecast-ultra-sprzet-nie-radzi-sobie-z-obsluga-streamingu.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T14:05:00+00:00"/>
    <meta property="og:title" content="Google Stadia z problemami na urządzeniach Chromecast Ultra. Sprzęt nie radzi sobie z obsługą streamingu?"/>
    <meta property="og:description" content="Użytkownicy reddita informują o licznych problemach z przegrzewaniem się odtwarzaczy. Google zaprzecza."/>
  </head>
  <body>
    <article>
      <h1>Google Stadia z problemami na urządzeniach Chromecast Ultra. Sprzęt nie radzi sobie z obsługą streamingu?</h1>
      <h2>Użytkownicy reddita informują o licznych problemach z przegrzewaniem się odtwarzaczy. Google zaprzecza.</h2>
      <address><time datetime="2019-11-25T14:05:00+00:00">25 Nov 2019, 14:05</time> by <a rel="author">LM</a></address>
      <p>Jak na rewolucję przystało, <b>premiera usługi streamingowej Google Stadia nie obyła się bez rozmaitych potknięć</b>. Media widzą potencjał usługi, ale dopiero w przyszłości; całość zużywa ogromne ilości danych, a dodatkowo wiele osób, które zdecydowały się na przedpremierowy zakup usługi, otrzymało dostęp z opóźnieniem. To jednak, niestety nie wszystko. <b>Krótko po premierze usługi na forum reddit pojawił się wątek nieprawidłowości w działaniu usługi na urządzeniach Chromecast Ultra, które miały idealnie z nią współgrać</b>.</p>
      <figure>
        <img src="https://img6.gram.pl/nygy20191125140420492xrrn.jpg"/>
      </figure>
      <p>Okazuje się, że tak jest, ale <b>tylko do czasu, aż urządzenia nie osiągną takich temperatur, które wymuszają na nich awaryjne odłączenie zasilania. Czas zabawy jest różny w poszczególnych przypadkach</b>, ale zazwyczaj kończy się tym, że sprzęt bez żadnych oznak zwyczajnie się wyłącza, a po dotknięciu okazuje się bardzo nagrzany. <b>Google oczywiście zabrało już głos w tej sprawie, utrzymując, że Google Stadia było testowane godzinami na urządzeniach Chromecast i nie zgłaszano żadnych zastrzeżeń</b>. Tym samym albo ktoś zignorował niepokojące symptomy tego połączenia, albo do nabywców Premiere Edition powędrowały wadliwe urządzenia. W każdym z tych przypadków niesmak pozostanie, ale pozostaje mieć nadzieję, że Google w pierwszej kolejności zajmie się naprawą zgłaszanych błędów, a dopiero skupi się na rozszerzaniu zakresu działania usługi.<br/><br/>Google Stadia zadebiutowało 19 listopada z 22 grami na start w wybranych krajach świata. <b>Na tę chwilę wciąż nie wiadomo, czy i kiedy trafi do Polski</b>.</p>
      <figure>
        <a href="https://www.sferis.pl/gaming-2011">
          <img src="https://img6.gram.pl/thumb/lqfo20191125140433663ijhx.jpg"/>
        </a>
      </figure>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>