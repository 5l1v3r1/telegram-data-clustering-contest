<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Pilka-nozna/191129615-LM-Milik-poza-kadra-Napoli-na-mecz-z-Liverpoolem.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T14:08:37+00:00"/>
    <meta property="og:title" content="LM: Milik poza kadrą Napoli na mecz z Liverpoolem"/>
    <meta property="og:description" content="Arkadiusz Milik nie znalazł się w kadrze Napoli na mecz Ligi Mistrzów z Liverpoolem - informuje Onet."/>
  </head>
  <body>
    <article>
      <h1>LM: Milik poza kadrą Napoli na mecz z Liverpoolem</h1>
      <address><time datetime="2019-11-25T14:08:37+00:00">25 Nov 2019, 14:08</time> by <a rel="author">arb</a></address>
      <p>
        <b>Arkadiusz Milik nie znalazł się w kadrze Napoli na mecz Ligi Mistrzów z Liverpoolem - informuje Onet.</b>
      </p>
      <p>Milik znalazł się poza kadrą w związku z kontuzją mięśni brzucha, z którą się boryka - <a href="https://sport.onet.pl/pilka-nozna/liga-mistrzow/liga-mistrzow-milik-nie-zagra-z-liverpoolem/8z0x9y9">podkreśla Onet.</a></p>
      <p>Polak nie zagrał w dwóch ostatnich meczach ligowych Napoli w Serie A - z Genoą i Milanem. Opuścił też mecze reprezentacji z Izraelem i Słowenią.</p>
      <p>Po czterech seriach gier w LM w grupie E prowadzi Liverpool z dziewięcioma punktami na koncie, przed Napoli, które ma osiem "oczek". Red Bull Salzburg z czterema punktami jest trzeci, a KRC Genk z jednym punktem zamyka tabelę.</p>
      <p>Awans do 1/8 finału LM wywalczą dwie pierwsze drużyny w grupie. Trzecia zagra w 1/16 finału Ligi Europy.</p>
    </article>
  </body>
</html>