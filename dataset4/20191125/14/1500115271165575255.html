<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4933576/azie-moet-nog-langer-wachten-op-eigen-songfestival"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T14:17:56+00:00"/>
    <meta property="og:title" content="Het duurt nog even voor Aziatisch songfestival er komt"/>
    <meta property="og:description" content="De plannen voor een Aziatische versie van het Eurovisiesongfestival zijn voorlopig in de ijskast gezet. De Australische omroep SBS, die de eerste editie wil organiseren, focust zich momenteel op de eerstvolgende editie van het gewone songfestival, zo laat een woordvoerder weten aan BuzzE."/>
  </head>
  <body>
    <article>
      <h1>Het duurt nog even voor Aziatisch songfestival er komt</h1>
      <address>
        <time datetime="2019-11-25T14:17:56+00:00">25 Nov 2019, 14:17</time>
      </address>
      <p>De plannen voor een Aziatische versie van het Eurovisiesongfestival zijn voorlopig in de ijskast gezet. De Australische omroep SBS, die de eerste editie wil organiseren, focust zich momenteel op de eerstvolgende editie van het gewone songfestival, zo laat een woordvoerder weten aan BuzzE.</p>
      <blockquote>"We blijven samen met de European Broadcasting Union de mogelijkheden voor Eurovision Asia verkennen"</blockquote>
      <p>"We blijven samen met de European Broadcasting Union de mogelijkheden voor Eurovision Asia verkennen, maar richten ons nu eerst op het nationale songfestival Australia Decides 2020", aldus de zegsvrouw. De winnaar van die nationale competitie is in mei van de partij op het Eurovisiesongfestival 2020.</p>
      <p>De plannen voor een Aziatisch songfestival stammen al uit 2016. De eerste editie moest eigenlijk een jaar later plaatsvinden, maar is inmiddels al enkele malen uitgesteld. Vorig jaar werd gestreefd naar december 2019, het Australische Gold Coast gold als mogelijke gaststad maar ook dat ging uiteindelijk niet door.</p>
      <p>Enkele landen hebben al wel aangegeven mee te willen doen aan een Aziatisch songfestival. Onder meer China, Japan, Nieuw-Zeeland en Zuid-Korea hebben interesse getoond.</p>
      <p>Australië doet, bij wijze van uitzondering, sinds 2015 mee met het gewone songfestival. Oorspronkelijk zou het eenmalig zijn maar de EBU gaf Australië toestemming om ook in de jaren daarna van de partij te zijn. Het songfestival is down-under razend populair.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4923261/montenegro-laat-songfestival-gaan-voor-nieuwe-autos"/>
        <a href="https://www.rtlboulevard.nl/special/songfestival/artikel/4922391/geld-slob-voor-songfestival-moet-komen-uit-reclame-inkomsten"/>
        <a href="https://www.rtlboulevard.nl/video/tv-fragmenten/video/4933911/gaat-edsilia-rombley-het-eurovisiesongfestival-presenteren"/>
        <a href="https://www.rtlboulevard.nl/video/tv-fragmenten/video/4933901/edsilia-rombley-neemt-stokje-jan-smit-over-voor-songfestivalfeest"/>
        <a href="https://www.rtlboulevard.nl/entertainment/music/artikel/4933621/billie-eilish-billboard-woman-year"/>
        <a href="https://www.rtlboulevard.nl/entertainment/music/artikel/4933541/slob-denkt-liever-niet-aan-nieuwe-songfestivalwinst"/>
      </related>
      <related>
        <a href="https://www.rtlboulevard.nl/entertainment/artikel/4933451/slob-meeste-seinen-songfestivalgeld-op-groen"/>
      </related>
      <related>
        <a href="https://www.rtlboulevard.nl/entertainment/music/artikel/4931316/johnny-logan-maakt-line-songfestivalfeest-compleet"/>
      </related>
      <related>
        <a href="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
      </related>
    </article>
  </body>
</html>