<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rosja/191129613-Majatek-Wladimira-Putina-Moze-byc-najbogatszy-na-swiecie.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T14:29:45+00:00"/>
    <meta property="og:title" content="Majątek Władimira Putina. Może być najbogatszy na świecie"/>
    <meta property="og:description" content="Z szacunków różnych ekonomistów wynika, że majątek Władimira Putina może wahać się między 60 a 200 miliardami dolarów. Oficjalnie prezydent Rosji deklaruje znacznie niższe zarobki - informuje magazyn Harvard Political Review."/>
  </head>
  <body>
    <article>
      <h1>Majątek Władimira Putina. Może być najbogatszy na świecie</h1>
      <address><time datetime="2019-11-25T14:29:45+00:00">25 Nov 2019, 14:29</time> by <a rel="author">p.mal</a></address>
      <p>
        <b>Z szacunków różnych ekonomistów wynika, że majątek Władimira Putina może wahać się między 60 a 200 miliardami dolarów. Oficjalnie prezydent Rosji deklaruje znacznie niższe zarobki - informuje magazyn Harvard Political Review.</b>
      </p>
      <p>Oficjalna pensja prezydenta Rosji wynosi 150 tys. dolarów rocznie. Zdaniem ekspertów Władimir Putin może posiadać ogromny, ukryty majątek.</p>
      <p>Po dojściu do władzy po wyborach prezydenckich w 2000 roku, Putin rozprawił się z ówczesnymi oligarchami, przejął kontrolę nad przemysłem, a część biznesmenów zmusił do wyjazdu z kraju.</p>
      <p>Dziennikarz "The Guardian" Luke Harding uważa, że Putin dokonał przetasowania wśród oligarchów i stał się jednym z nich. Prezydent Rosji ma mieć udziały w dużych firmach. Jego majątek ma być ukrywany na zagranicznych kontach, które oficjalnie należą do jego pośredników.</p>
      <p>W 2010 roku amerykańskie źródła dyplomatyczne sugerowały, że Putin oficjalnie nie posiada majątku, ale w rzeczywistości "czerpie bogactwo dzięki swoim przyjaciołom".</p>
      <p>Przykładem ma być historia Rossija Banku, który kontrolują bliscy przyjaciele Putina. Uzyskali oni dostęp do  rosyjskich aktywów państwowych po przejęciu władzy przez obecnego prezydenta.</p>
      <p>Jednym z pośredników Putina ma być wiolonczelista Siergiej Roldugin. Po aferze Panama Papars okazało się, że zarabiał około 8 mln dolarów rocznie, a na jednym z kont miał 19 mln funtów. Harding uważa, że to nie są tak naprawdę jego pieniądze.</p>
      <p>Zdaniem ekspertów Putinowi zależy na tym, by nie był postrzegany jako miliarder. W kraju, w którym najbogatszych 10% osób kontroluje 87% bogactwa kraju, wydaje się bezsensowne, aby prezydent chwalił się swoim bogactwem. Większość Rosjan wini Putina za wysoką dysproporcję dochodów, a przeciwnicy prezydenta zaczęli nazywać go "carem". Za kulisami Putin potrzebuje swojego bogactwa, aby utrzymać swoje wpływy polityczne. Publicznie to bogactwo staje się obciążeniem. </p>
    </article>
  </body>
</html>