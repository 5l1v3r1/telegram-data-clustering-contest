<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bonaire.nu/2019/11/25/29-november-onderwijsdag-voor-alle-leerkrachten-van-bonaire/"/>
    <meta property="og:site_name" content="Bonaire.Nu"/>
    <meta property="article:published_time" content="2019-11-25T14:07:00+00:00"/>
    <meta property="og:title" content="29 november onderwijsdag voor alle leerkrachten van Bonaire"/>
    <meta property="og:description" content="29 november onderwijsdag voor alle leerkrachten van Bonaire"/>
  </head>
  <body>
    <article>
      <h1>29 november onderwijsdag voor alle leerkrachten van Bonaire</h1>
      <address>
        <time datetime="2019-11-25T14:07:00+00:00">25 Nov 2019, 14:07</time>
      </address>
      <figure>
        <img src="https://bonaire.nu/wp-content/uploads/2016/11/dag-van-onderwijs.jpg"/>
      </figure>
      <p>Kralendijk – De 3e onderwijsdag van het primair onderwijs Bonaire voor al het onderwijzend personeel wordt op 29 november a.s. georganiseerd.</p>
      <p>Het thema van deze onderwijsdag is ‘Talent en passie voor educatie’.</p>
      <p>Ruim 180 leerkrachten uit het basisonderwijs komen samen in Kolegio Strea Briante en Kolegio Rayo di Solo. Er worden dit jaar weer een groot aantal workshops gegeven. Iedere leerkracht wordt in de gelegenheid gesteld om 3 workshops naar keuze te volgen.</p>
      <p>De workshops worden met enthousiasme gegeven door leerkrachten uit verschillende basisscholen die graag hun talenten met anderen willen delen en anderen willen inspireren.</p>
      <p>De onderwerpen van de workshops zijn gevarieerd. Zo kunnen de deelnemers kiezen om bijv. een workshop te volgen met als onderwerp: koken, sporten, Engels op school, een escaperoom, tafeltennis, greenhouse of muziek in de klas.</p>
      <p>De gehele dag wordt de catering verzorgd door de klassen van PRO 5 en PRO 4 van de afdeling Speciale leerplaatsen SGB Bonaire onder de deskundige begeleiding van vakdocenten.</p>
      <p>De 3e onderwijsdag is mogelijk gemaakt door alle schoolbesturen van Bonaire en RCN-OCW.</p>
      <p>Aantal keer gelezen 219</p>
    </article>
  </body>
</html>