<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642019/%D8%B2%D9%86%DA%AF%D9%86%D9%87-%D8%AF%D8%B1-%D8%A7%DB%8C%D8%B3%D8%AA%DA%AF%D8%A7%D9%87-%D8%A7%D8%B3%D8%AA%DB%8C%D8%B6%D8%A7%D8%AD-%D8%A7%D9%85%D8%B6%D8%A7%DB%8C-70-%D9%86%D9%85%D8%A7%DB%8C%D9%86%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T14:32:00+00:00"/>
    <meta property="og:title" content="زنگنه در ایستگاه استیضاح/ امضای 70 نماینده"/>
    <meta property="og:description" content="از دیروز یکشنبه طرح استیضاح بیژن زنگنه وزیر نفت تهیه شده که به امضای 70 نماینده هم رسیده است."/>
  </head>
  <body>
    <article>
      <h1>
        <a href="https://www.bultannews.com/fa/news/642019/%D8%B2%D9%86%DA%AF%D9%86%D9%87-%D8%AF%D8%B1-%D8%A7%DB%8C%D8%B3%D8%AA%DA%AF%D8%A7%D9%87-%D8%A7%D8%B3%D8%AA%DB%8C%D8%B6%D8%A7%D8%AD-%D8%A7%D9%85%D8%B6%D8%A7%DB%8C-70-%D9%86%D9%85%D8%A7%DB%8C%D9%86%D8%AF%D9%87">زنگنه در ایستگاه استیضاح/ امضای 70 نماینده</a>
      </h1>
      <h2>از دیروز یکشنبه طرح استیضاح بیژن زنگنه وزیر نفت تهیه شده که به امضای 70 نماینده هم رسیده است.</h2>
      <address><time datetime="2019-11-25T14:32:00+00:00">25 Nov 2019, 14:32</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> از دیروز یکشنبه طرح استیضاح بیژن زنگنه وزیر نفت تهیه شده که به امضای 70 نماینده هم رسیده است.</p>
      <p>به گزارش خبرنگار بولتن نیوز استیضاح بیژن زنگنه وزیر نفت در حاشیه جلسه امروز دوشنبه مجلس تحویل هیئت رئیسه شد.</p>
      <p>این استیضاح طبق آئین نامه به کمیسیون انرژی مجلس ارجاع شد تا نشست مشترکی میان وزیر و نمایندگان متقاضی استیضاح برگزار شود.</p>
      <p>اگر نمایندگان متقاضی استیضاح در نشست مشترک با وزیر از توضیحات وزیر به محورهای استیضاح قانع نشوند، استیضاح برای بررسی بیشتر به صحن مجلس ارجاع می شود.</p>
      <p>وجود دستگاه کارت خوان در دفتر وزیر نفت، حذف کارت سوخت و راه اندازی مجدد آن، افزایش قاچاق سوخت، بی توجهی به توسعه پالایشگاه و پتروشیمی ها و توسعه فرآوردهای نفتی، گرانی بنزین و اطلاع ندادن به مردم و نداشتن صداقت با مردم در این زمینه، ناکارآمدی در انعقاد قرار دادهای میادین مشترک گازی و نفتی و اتخاذ برخی تصمیمات نادرست در واگذاری ها از جمله محورهای استیضاح زنگنه است.</p>
      <p>حداقل امضاء برای استیضاح یک وزیر 10 عدد است و اگر این 70 نماینده امضاهای خود را پس نگیرند زنگنه در مجلس استیضاح می شود.</p>
      <p>با توجه به تعطیلی مجلس در هفته آینده، به نظر می رسد، استیضاح زنگنه در هفته سوم آذر در کمیسیون انرژی بررسی شود.</p>
    </article>
  </body>
</html>