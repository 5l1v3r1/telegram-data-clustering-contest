<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780887/%D8%B9%D8%B6%D9%88%DB%8C%D8%AA-%D9%82%D8%B1%D8%A7%D8%B1%DA%AF%D8%A7%D9%87-%D9%85%D9%87%D8%A7%D8%B1%D8%AA-%D8%A2%D9%85%D9%88%D8%B2%DB%8C-%DA%A9%D8%A7%D8%B1%DA%A9%D9%86%D8%A7%D9%86-%D9%88%D8%B8%DB%8C%D9%81%D9%87-%D8%AF%D8%B1-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D8%B4%D8%AA%D8%BA%D8%A7%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:05:49+00:00"/>
    <meta property="og:title" content="در جلسه کمیسیون مهارت آموزی کارکنان وظیفه مطرح شد؛ عضویت قرارگاه مهارت آموزی کارکنان وظیفه در شورای عالی اشتغال"/>
    <meta property="og:description" content="مشاور عالی و سخنگوی قرارگاه مرکزی مهارت آموزی کارکنان وظیفه، به تشریح جزئیات جلسه کمیسیون دائمی شورای عالی قرارگاه مرکزی مهارت آموزی کارکنان وظیفه پرداخت."/>
  </head>
  <body>
    <article>
      <h1>در جلسه کمیسیون مهارت آموزی کارکنان وظیفه مطرح شد؛ عضویت قرارگاه مهارت آموزی کارکنان وظیفه در شورای عالی اشتغال</h1>
      <address><time datetime="2019-11-25T14:05:49+00:00">25 Nov 2019, 14:05</time> by <a rel="author" href="https://www.mehrnews.com/archive?jr=768" target="_blank">مهسا شمس</a></address>
      <p>به گزارس <a href="https://www.mehrnews.com/">خبرنگار مهر</a>، سردار موسی کمالی، در جمع خبرنگاران، اظهار کرد: بیست و ششمین جلسه کمیسیون دائمی شورای عالی قرارگاه مرکزی مهارت آموزی کارکنان وظیفه روز دوشنبه با حضور نمایندگان نیروهای مسلح، ارتش، سپاه، ناجا و وزارت دفاع و پشتیبانی نیروهای مسلح و وزارتخانه ها و سازمان های ذی ربط مهارت آموزی از قبیل وزارت آموزش و پرورش، علوم تحقیقات و فناوری اطلاعات، جهاد کشاورزی، تعاون، کار و امور اجتماعی، صنعت، معدن و تجارت، ورزش و جوانان، ارتباطات و فناوری اطلاعات، سازمان فنی و حرفه ای، سازمان هلال احمر، معاونت علمی ریاست جمهوری، معاونت توسعه روستایی و مناطق محروم ریاست جمهوری در محل ستاد کل اعلام گردید.</p>
      <p>وی افزود: در این جلسه موارد زیادی مطرح شد که مهم ترین آنها عبارت بود از تشکیل صندوق حمایت از مهارت آموزی و اشتغال کارکنان وظیفه برای ارائه تسهیلات، حمایت ریاست مجلس شورای اسلامی از طرح مهارت آموزی و تأکید به کمیسیون های ذی ربط مجلس، عضویت قرارگاه مهارت آموزی کارکنان وظیفه در شورای عالی اشتغال کشور، مشروط شدن استفاده از کسر خدمت بسیجیان به مهارت آموزی، تفاهم نامه با معاونت توسعه روستایی و مناطق محروم ریاست جمهوری برای مهارت آموزی و اشتغال مهارت آموزان در مناطق محروم کشور، گزارش پیشرفت تفاهم نامه با وزارت کشور و دانشگاه آزاد اسلامی، گزارش تفاهم نامه با معاونت اشتغال وزارت تعاون، کار و رفاه اجتماعی جهت ارائه بسته حمایتی و تسهیلاتی و تخصیص اعتباری برای سربازان مهارت دیده پس از خدمت، و همچنین گزارش ارزیابی عملکرد نیروهای مسلح و یکان و دستگاه ها در ۳۰ استان کشور در خصوص مهارت آموزی.</p>
    </article>
  </body>
</html>