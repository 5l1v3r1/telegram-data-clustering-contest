<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780924/%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%AA%D9%88%D8%A7%D9%86%D9%85%D9%86%D8%AF%DB%8C-%D9%87%D8%A7%DB%8C-%D8%B1%D9%88%D8%B3%D8%AA%D8%A7%D8%A6%DB%8C%D8%A7%D9%86-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86-%D8%AF%D8%B1-%D8%B1%D9%81%D8%B3%D9%86%D8%AC%D8%A7%D9%86-%D8%A7%D9%81%D8%AA%D8%AA%D8%A7%D8%AD"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:52:52+00:00"/>
    <meta property="og:title" content="امروز؛ نمایشگاه توانمندی های روستائیان استان کرمان در رفسنجان افتتاح شد"/>
    <meta property="og:description" content="رفسنجان - نمایشگاه توانمندی های روستائیان و عشایر استان کرمان در سالن شهدای گمنام دانشگاه ولی عصر(عج) رفسنجان افتتاح شد."/>
  </head>
  <body>
    <article>
      <h1>امروز؛ نمایشگاه توانمندی های روستائیان استان کرمان در رفسنجان افتتاح شد</h1>
      <address>
        <time datetime="2019-11-25T14:52:52+00:00">25 Nov 2019, 14:52</time>
      </address>
      <p>به گزارش <a href="https://www.mehrnews.com/">خبرنگار مهر</a>، نمایشگاه توانمندی های روستاییان و عشایر استان کرمان با حضور مدیرکل عشایری استان کرمان، فرماندار رفسنجان و جمعی از مسئولان شهرستان رفسنجان در سالن شهدای گمنام دانشگاه ولی عصر(عج) رفسنجان افتتاح شد.</p>
      <p>دبیر برگزاری نمایشگاه توانمندی های روستاییان و عشایر استان کرمان ظهر دوشنبه در مراسم افتتاح این نمایشگاه اظهار داشت: این نمایشگاه از امروز تا ۱۴ آذرماه در ساعات ۸ الی ۱۸ در معرض دید علاقمندان قرار دارد.</p>
      <p>مهدیه ایزدی افزود: این نمایشگاه شامل ۷۰ غرفه شامل صنایع دستی، غذاهای سنتی، گل و گیاه، گیاهان دارویی خانگی، شیرینی جات، عرقیجات، میناکاری روی سفال و مس، مس آلات و … است.</p>
      <p>به گفته وی از سراسر استان کرمان از جمله شهرستان های سیرجان، شهربابک، بافت، رابر، راور، بم، جیرفت و انار در این نمایشگاه حضور دارند.</p>
      <p>وی خاطرنشان کرد: اجرای گروه های موسیقی محلی و بازیهای بومی و محلی و مسابقات گروه های ورزشی از برنامه های جنبی این نمایشگاه است.</p>
      <p>ایزدی بیان کرد: کارهای دست دانش آموزان هنرستان های سیدجلال مهدوی، سید یحیی مرتضوی و مریم علوی شامل قالیچه، شیرینی، طراحی دوخت، سیسمونی، سرویس آشپرخانه و سفره هفت سین، بومگردی رودین راویز، شیرینی روستای ساقی، عرقیجات سعادت آباد رفسنجان، پته رفسنجان، شهداد و کرمان، میناکاری بم و کشک شهربابک از جمله غرفه های تماشایی این نمایشگاه است که هنر دست بانوان استان را به تصویر کشیده است.</p>
    </article>
  </body>
</html>