<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/okradly-niewidoma-99-latke-z-oszczednosci-zycia/"/>
    <meta property="og:site_name" content="Polsat News"/>
    <meta property="article:published_time" content="2019-11-25T14:04:00+00:00"/>
    <meta property="og:title" content="Okradły niewidomą 99-latkę z oszczędności życia"/>
    <meta property="og:description" content="Wchodziły do domów starszych osób podając się za członków rodziny lub pracownice różnych instytucji. Następnie, wykorzystując nieuwagę swoich ofiar, przeszukiwały mieszkanie i kradły pieniądze. Jedną z pokrzywdzonych jest 99-letnia, niewidoma mieszkanka Lublina - straciła 18 tys. złotych. Kobietom, które ją okradły, grozi do 5 lat więzienia."/>
  </head>
  <body>
    <article>
      <h1>Okradły niewidomą 99-latkę z oszczędności życia</h1>
      <address>
        <time datetime="2019-11-25T14:04:00+00:00">25 Nov 2019, 14:04</time>
      </address>
      <p>
        <b>Wchodziły do domów starszych osób podając się za członków rodziny lub pracownice różnych instytucji. Następnie, wykorzystując nieuwagę swoich ofiar, przeszukiwały mieszkanie i kradły pieniądze. Jedną z pokrzywdzonych jest 99-letnia, niewidoma mieszkanka Lublina - straciła 18 tys. złotych. Kobietom, które ją okradły, grozi do 5 lat więzienia.</b>
      </p>
      <related>
        <a href="https://www.polsatnews.pl/wiadomosc/2019-09-11/zlodzieje-okradli-99-latke-z-oszczednosci-zycia-natychmiastowa-reakcja-internautow/"/>
      </related>
      <p>Policjanci z Komendy Miejskiej Policji w Lublinie zatrzymali trzy kobiety z Warszawy w wieku: 33, 38 i 59 lat. Są one podejrzane o trzy kradzieże na tzw. legendę.</p>
      <p>
        <b>Do 5 lat pozbawienia wolności</b>
      </p>
      <p>Schemat takiego przestępstwa polega na podawaniu się za osobę, którą osoba starsza chętnie wpuści do domu - członka rodziny, pracownika instytucji, akwizytora, osobę w potrzebie. Następnie, wykorzystując nawet chwilową nieuwagę gospodarza, złodziej zabiera z mieszkania wartościowe przedmioty, lub gotówkę.</p>
      <p>
        <b>
          <a href="https://www.polsatnews.pl/wiadomosc/2019-01-29/gdansk-trzy-kobiety-oskarzone-o-siedem-podstepnych-kradziezy/?ref=wyszukiwarka">ZOBACZ: Gdańsk: Trzy kobiety oskarżone o siedem podstępnych kradzieży</a>
        </b>
      </p>
      <p>Ofiarą kradzieży padła również 99-letnia, niewidoma mieszkanka Lublina. Seniorka wpuściła kobiety do mieszkania po tym, jak podały się za członków jej rodziny. Złodziejki przeszukały wszystkie pokoje, a ich łupem padło 18 tys. złotych.</p>
      <p>Mieszkanki Warszawy usłyszały trzy zarzuty. Grozi im do 5 lat pozbawienia wolności. Funkcjonariusze zabezpieczyli też 10 tys. złotych na poczet przyszłej kary.</p>
      <p>
        <a href="https://www.polsatnews.pl/wideo/wypadek-w-turcji-na-wycieczce-dostala-rachunek-na-80-tys-euro_6760115/">WIDEO - Wypadek w Turcji na wycieczce. Dostała rachunek na 80 tys. euro</a>
      </p>
      <figure>
        <img src="https://r.dcs.redcdn.pl/http/o2/redefine/cp/5x/5x1299b76p6i6hoyvka57ubxps72u2b9.jpg"/>
      </figure>
    </article>
  </body>
</html>