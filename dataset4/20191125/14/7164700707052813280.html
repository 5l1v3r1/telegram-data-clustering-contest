<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/social/news_540626/"/>
    <meta property="og:site_name" content="INNnews"/>
    <meta property="article:published_time" content="2019-11-25T14:50:06+00:00"/>
    <meta property="og:title" content="อึ้ง!พบขยะในกระเพาะกวางป่า7กก."/>
    <meta property="og:description" content="เจ้าหน้าที่ส่วนอนุรักษ์สัตว์ป่าได้รับแจ้งจากหัวหน้า อุท…"/>
  </head>
  <body>
    <article>
      <h1>อึ้ง!พบขยะในกระเพาะกวางป่า7กก.</h1>
      <h2>ผ่าพิสูจน์หาสาเหตุการตายกวางป่า พบขยะในกระเพาะกว่า 7 กก. คาดสาเหตุเกิดจากภาวะทางเดินอาหารอุดตันจากการกินพลาสติกขยะจำนวนมาก </h2>
      <address>
        <time datetime="2019-11-25T14:50:06+00:00">25 Nov 2019, 14:50</time>
      </address>
      <p>เจ้าหน้าที่ส่วนอนุรักษ์สัตว์ป่าได้รับแจ้งจากหัวหน้า อุทยานแห่งชาติขุนสถาน พบซากกวางป่าเสียชีวิตใกล้บริเวณอุทยานฯ เสียชีวิตมาประมาณ 2 วัน ตรวจสอบพบเป็นกวางป่าเพศผู้ น้ำหนักประมาณ 200 กิโลกรัม อายุ10 ปี ความสูงวัดจากหัวไหล่ 135 ซม. ขนาดลำตัวยาววัดจากกลางหน้าผากถึงหาง 230 ซม.</p>
      <p>จากการตรวจสอบไม่พบบาดแผลภายนอก ลักษณะซากผอม ขนหลุดร่วงเป็นหย่อมๆ กีบหน้าซ้ายหลุดลักษณะเป็นแผลเป็น เปิดผ่าอวัยวะภายในพบความผิดปกติที่ไต หัวใจ ปอด ในกระเพาะอาหารส่วนรูเมน พบขยะพลาสติก จำนวน 7 กิโลกรัม ประกอบด้วยซองกาแฟ ซองเครื่องปรุงบะหมี่กึ่งสำเร็จรูป ถุงพลาสติกจำนวนมาก ถุงดำ ถุงมือยาง ผ้าเช็ดมือ กางเกงในผู้ชาย เชือกฟาง เป็นต้น</p>
      <p>เบื้องต้นสันนิษฐานกวางเสียชีวิตจากภาวะทางเดินอาหารอุดตัน และชรา เจ้าหน้าที่ทำการเก็บตัวอย่างเพื่อตรวจหาสารพิษในอาหาร และภาวะติดเชื้ออื่นๆ เพิ่มเติมโดยส่งศูนย์วิจัยและพัฒนาการสัตวแพทย์ภาคเหนือตอนบน อ.ห้างฉัตร จ.ลำปางตรวจสอบต่อไป</p>
      <p>Cr. FB : ส่วนประชาสัมพันธ์และเผยแพร่ กรมอุทยานแห่งชาติ สัตว์ป่า และพันธุ์พืช</p>
    </article>
  </body>
</html>