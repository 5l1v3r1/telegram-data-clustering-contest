<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/oficialne-huawei-matepad-pro-uchvati-displejem-a-bezdratovym-nabijenim/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T14:30:58+00:00"/>
    <meta property="og:title" content="Oficiálně: HUAWEI MatePad Pro uchvátí displejem a bezdrátovým nabíjením"/>
    <meta property="og:description" content="Dnes jsme se dočkali tabletu Huawei MatePad Pro, který nabízí zajímavé funkce, i atypickou konstrukci s podporou bezdrátového nabíjení."/>
  </head>
  <body>
    <article>
      <h1>Oficiálně: HUAWEI MatePad Pro uchvátí displejem a bezdrátovým nabíjením</h1>
      <address><time datetime="2019-11-25T14:30:58+00:00">25 Nov 2019, 14:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Nějakou dobu se spekulovalo, že společnost představí nový velmi výkonný tablet. Dnes jsme se konečně dočkali a na světlo světa přišla novinka Huawei MatePad Pro. Ta se nechala inspirovat u Applu, Samsungu a také Microsoftu. Po stránce specifikací se jedná o špičkově vybavený tablet, ale bude to stačit?</p>
      <p>
        <a href="https://dotekomanie.cz/2018/10/apple-ipad-pro-predstaven-nabizi-usb-c-novy-design-a-pencil-2/">Apple iPad Pro představen, nabízí USB C, nový design a Pencil 2</a>
      </p>
      <h3>Huawei MatePad Pro</h3>
      <p>Z pohledu specifikací se skutečně jedná o velmi dobře vybavený tablet, ale Huawei s tímto modelem uzmulo prvenství. Huawei MatePad Pro je prvním svého druhu s dírou v displeji, kde je umístěna kamerka pro videohovory a případně selfie snímky.</p>
      <p>
        <a href="https://dotekomanie.cz/2019/10/microsoft-surface-pro-7-predstaven-konecne-s-usb-c/">Microsoft Surface Pro 7 představen, konečně s USB C</a>
      </p>
      <p>Huawei nezapomnělo na podporu stylusu, který disponuje funkcemi, takže není se čemu divit, kdy je potřeba jej dobíjet. To je řešeno pomocí magnetického uchycení a bezdrátového nabíjení. Pokud jde o nabíjení tabletu jako takového, nabízí se skutečně mnoho možností.</p>
      <p>
        <a href="https://dotekomanie.cz/2019/07/samsung-predstavil-galaxy-tab-s6-cena-zacina-na-17-999-kc/">Samsung představil Galaxy Tab S6, cena začíná na 17 999 Kč</a>
      </p>
      <p>V základu je zde podpora až 40W technologie pomocí USB C kabelu, ale novinku lze nabíjet i bezdrátově. Jen bude potřeba trochu prostoru, když Huawei MatePad Pro umístíte na bezdrátovou nabíječku. Zde je podpora 15W technologie. Kromě toho došlo i na integraci reverzního nabíjení, ale zde je hodnota maximálně 7,5 W. I tak by to mělo postačovat na nabití mobilního telefonu, případně jiného zařízení s podporou Qi standardu.</p>
      <figure>
        <img src="https://dotekomanie.cz/wp-content/uploads/2019/11/Screenshot_216-1216x428x.jpg"/>
      </figure>
      <p>V případě displeje se nabízí 2K rozlišení a pro poslech poslouží čtyři reproduktory. Huawei myslelo i na práci, takže se bude prodávat i příslušenství, které novince přidá stojánek a také klávesnici. Dá se říci, že v tomto ohledu se nechala společnost inspirovat u Microsoftu.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/huawei-matepad-pro-color-orange-pc-1-1350x618x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/huawei-matepad-pro-color-green-pc-2-1350x618x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/huawei-matepad-pro-color-grey-pc-4-1350x618x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/huawei-matepad-pro-color-white-pc-3-1350x618x.jpg"/>
        </figure>
      </slideshow>
      <h4>Specifikace</h4>
      <ul>
        <li>displej: 10,8 palců, 2560 x 1600 (WQXGA), 16:10, 2.5D</li>
        <li>
          <p>procesor: HUAWEI Kirin 990</p>
          <ul>
            <li>Tiny Core NPU (Neural-network Processing Unit)</li>
          </ul>
        </li>
        <li>
          <p>verze:</p>
          <ul>
            <li>6GB LPDDR4x RAM + 128GB úložiště</li>
            <li>8GB LPDDR4x RAM + 256GB / 512GB úložiště</li>
            <li>NM KARTA</li>
          </ul>
        </li>
        <li>Android 10.0 + EMUI 10.0.1</li>
        <li>
          <p>Foťáky:</p>
          <ul>
            <li>zadní – 13 MPx, PDAF, f/1.8</li>
            <li>přední – 8 MPx, f/2.0</li>
          </ul>
        </li>
        <li>rozměry: 246 x 159 x 7,2 mm, 460 gramů</li>
        <li>4 reproduktory (Harman Kardon), podpora stylusu</li>
        <li>4G LTE, Wi-Fi 802.11 ac (2.4/5GHz), Bluetooth 5.1 LE, GPS, USB Type-C</li>
        <li>baterie: 7250 mAh + až 40W nabíjení, 15W bezdrátové nabíjení, 7,5 W reverzní nabíjení</li>
      </ul>
      <p>Základní model přijde na 3299 juanů, což je v přepočtu přibližně 10 850 Kč. Zatím nelze říci, jestli novinka vůbec zamíří na evropský trh, natož na ten český. Pokud se tak stane nyní, tablet nebude obsahovat Google služby a ani Obchod Play.</p>
      <footer>Zdroje: <a href="https://www.fonearena.com/blog/298891/huawei-matepad-pro-price-specifications.html#c4ca4/">fonearena.com</a>, <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php#c4ca4/">gsmarena.com</a>, <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php#c4ca4/">gsmarena.com</a></footer>
    </article>
  </body>
</html>