<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/zdravje/clanek/ingver-v-sluzbi-lepote-104996"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T14:41:00+00:00"/>
    <meta property="og:title" content="Ingver v službi lepote"/>
    <meta property="og:description" content="Ingver daje energijo, blaži prebavne težave, pospešuje delovanje srca, je super sredstvo proti prehladu, obenem pa skrbi še za lepe lase in kožo, zaustavlja njeno staranje, saj vsebuje okoli 40 a..."/>
  </head>
  <body>
    <article>
      <h1>Ingver v službi lepote</h1>
      <h2>Pikanten in aromatičen ingver lahko uporabimo za piling, maske in depigmentacijo.</h2>
      <address><time datetime="2019-11-25T14:41:00+00:00">25 Nov 2019, 14:41</time> by <a rel="author">U. S.</a></address>
      <p>Ingver daje energijo, blaži prebavne težave, pospešuje delovanje srca, je super sredstvo proti prehladu, obenem pa skrbi še za lepe lase in kožo, zaustavlja njeno staranje, saj vsebuje okoli 40 antioksidantov, ki preprečujejo škodo, ki jo povzročajo prosti radikali. Uporabljamo ga pri hiperpigmentaciji: majhen kos ingverja denemo na kožo, izogibajmo se predelu okoli oči, potem speremo. Naredimo masko, ki bo koži vrnila sijaj: žlico ingverjevega soka pomešamo z žlico medu, na kožo nanesemo z vato, po 20 minutah speremo. Ali pa pomešamo ingver z jojobinim oljem.</p>
      <blockquote>Ingverjev čaj je pravi zaveznik žensk.</blockquote>
      <p>Ingver naj bi topil tudi celulit, seveda zato, ker spodbuja detoksikacijo. Naredimo si piling: pomešamo žlico naribanega ingverja, 4 žlice (trsnega) sladkorja in dve žlici oljčnega olja. Omočimo kožo (piling lahko uporabimo tudi na obrazu, le očem se izogibamo), zmes rahlo vmasiramo in speremo.<br/><br/>Sicer pa strokovnjaki za lepoto svetujejo tudi pitje ingverjevega čaja. Dve žlici narezanega ingverja stresite v vrelo vodo in kuhajte 10 minut. Po želji lahko osladite z žličko medu. Dobro bo del tudi v primeru menstrualnih krčev ali slabosti: ingverjev čaj je pravi zaveznik žensk. Eterično olje greje telo, izboljšuje cirkulacijo, pretok krvi, zato je super za boleče in utrujene mišice. Uporabite ga tudi v kopeli: štiri žlice sveže naribanega ingverja zavijte v gazo, to pa potopite v kad tople vode. Čisti užitek! </p>
    </article>
  </body>
</html>