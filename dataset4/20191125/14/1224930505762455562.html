<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-kurinnya-vplivaye-na-micnist-nashih-kistok_n170056"/>
    <meta property="og:site_name" content="Радіо Максимум"/>
    <meta property="article:published_time" content="2019-11-25T14:13:00+00:00"/>
    <meta property="og:title" content="Як куріння впливає на міцність наших кісток - Радіо Максимум"/>
    <meta property="og:description" content="Учені знаходять щоразу більше нових аспектів шкоди куріння. Цього разу команда дослідників з Медичного центру Beth Israel (BIDMC) прийшла до висновку, що куріння негативно впливає на здоров'я кісток."/>
  </head>
  <body>
    <article>
      <h1>Як куріння впливає на міцність наших кісток - Радіо Максимум</h1>
      <address><time datetime="2019-11-25T14:13:00+00:00">25 Nov 2019, 14:13</time> by <a rel="author">Лазур Назарій</a></address>
      <p>
        <b>Учені знаходять щоразу більше нових аспектів шкоди куріння. Цього разу команда дослідників з Медичного центру Beth Israel (BIDMC) прийшла до висновку, що куріння негативно впливає на здоров'я кісток.</b>
      </p>
      <p>Фахівці вивчили вплив шкідливої ​​звички на відновлення пацієнтів, які перенесли операцію з приводу перелому зап'ястя (дистального відділу променевої кістки) зі зміщенням – одного з найбільш поширених переломів. Дослідники проаналізували дані 200 пацієнтів, яких оперували у 2006 та 2017 роках у двох травматологічних центрах.</p>
      <related>
        <h4>І ще:</h4>
        <a href="https://maximum.fm/vcheni-zyasuvali-komu-vazhche-kinuti-kuriti_n168896"/>
      </related>
      <p>Пацієнти були охарактеризовані як курці, колишні курці і ті, хто ніколи не курив (20, 32 і 148 осіб відповідно) на підставі опитування.</p>
      <p>Через три місяці і один рік післяопераційного спостереження практично всі досягли хороших результатів відновлення кістки і обсягу руху зап'ястя.</p>
      <p>Однак проміжні результати – через 3 місяці і рік після операції – відрізнялися не на користь груп куріння, включаючи тих, хто вже кинув курити. Ці пацієнти демонстрували гірші показники, пов'язані з функцією руки, плеча і кисті, і менший відсоток відновлення після перелому.</p>
      <blockquote>У цілому ми виявили, що в довгостроковій перспективі ми можемо досягти дуже хороших клінічних і рентгенологічних результатів при хірургічному втручанні з приводу переломів зап'ястя зі зміщенням у курців або пацієнтів, які раніше курили, – говорить старший автор дослідження Тамара Д. Розенталь.</blockquote>
      <figure>
        <img src="https://maximum.fm/uploads/640w_DIR/media_news/2019/11/5ddba08bb1a82384850709.jpg"/>
        <figcaption>У курців складніше загоюються переломи</figcaption>
      </figure>
      <p>За словами дослідників, знижена регенерація при переломах вказує на погіршене здоров'я кісток скелета, а значить, на гірше здоров'я організму в цілому. Вчені сподіваються, що отримані результати стануть ще одним аргументом на користь відмови від цієї шкідливої звички.</p>
      <related>
        <h4>Читайте також:</h4>
        <a href="https://maximum.fm/chomu-zhinkam-ne-varto-kuriti-elektronni-sigareti_n169661"/>
      </related>
      <p>Джерело: <a href="https://med.vesti.ru/novosti/issledovaniya-i-otkrytiya/uchenye-nashli-sekret-sverhdolgozhitelej/">Med Vesti</a></p>
      <related>
        <h4>До теми</h4>
        <a href="https://maximum.fm/jogo-hotili-vsi-evolyuciya-motorola-razr--najpopulyarnishogo-telefona-desyatilittya_n170041"/>
        <a href="https://maximum.fm/alyona-alyona-v-hati-ma-sluhati-onlajn-novij-albom-reperki_n170051"/>
        <a href="https://maximum.fm/stalo-vidomo-koli-zyavlyatsya-elektronni-vodijski-prava_n170044"/>
      </related>
    </article>
  </body>
</html>