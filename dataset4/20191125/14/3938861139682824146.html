<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_zayavi-pro-reprivatizaciyu-ukrtelekomu-byut-po-investicijnih-interesah-ukrayini-fesenko/939777"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Заяви про реприватизацію &quot;Укртелекому&quot; б'ють по інвестиційних інтересах України – Фесенко"/>
    <meta property="og:description" content="Епопея з можливою реприватизацією &quot;Укртелекому&quot;, яка триває вже кілька років, погіршує інвестиційний клімат України. Про це написав політолог Володимир Фесенко на своїй сторінці в Facebook. &quot;Я вже писав про ризики для інвестиційного клімату в Україні конфліктів навколо великих ..."/>
  </head>
  <body>
    <article>
      <h1>Заяви про реприватизацію "Укртелекому" б'ють по інвестиційних інтересах України – Фесенко</h1>
      <address><time datetime="2019-11-25T14:31:00+00:00">25 Nov 2019, 14:31</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939777_w_300.jpg?v=0"/>
        <figcaption>Політолог Володимир Фесенко назвав ризики для інвестиційного клімату в Україні</figcaption>
      </figure>
      <p>Епопея з можливою реприватизацією "Укртелекому", яка триває вже кілька років, погіршує інвестиційний клімат України.</p>
      <p>Про це написав політолог Володимир Фесенко на своїй сторінці в Facebook.</p>
      <p>"Я вже писав про ризики для інвестиційного клімату в Україні конфліктів навколо великих компаній - Укртелеком, Міттал Стіл Кривий Ріг, і деяких інших. Деякі з цих конфліктів, як у випадку з Укртелекомом, тягнуться з минулого і пов'язані, як стверджують автори низки публікацій, з інтересами колишнього керівництва Фонду держмайна та їхніх бізнес-політичних патронів", - написав Фесенко.</p>
      <p>Він також підкреслив, що якщо ситуацію з можливою націоналізацією "Укртелекому" не нейтралізувати, це вдарить по інвестиційних інтересах країни.</p>
      <p>"Все це, начебто приватні проблеми, але якщо їх не нейтралізувати, то страждати будуть інвестиційні інтереси України", - написав Фесенко.</p>
      <blockquote>Раніше економіст Олексій Кущ висловив думку, що спроба націоналізації "Укртелекому" призведе до зниження інвестпривабливості України, а також підкреслив, що в цьому випадку держава понесе значні збитки, оскільки повторно компанію зможуть продати тільки з великим дисконтом.<br/>Прем'єр-міністр України Олексій Гончарук під час інвестиційного форуму в Маріуполі заявив, що реприватизація є поганим сигналом для інвесторів і підриває довіру до держави, а також запевнив, що уряд буде ставитися до таких ідей дуже обережно.</blockquote>
    </article>
  </body>
</html>