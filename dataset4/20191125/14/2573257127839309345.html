<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/android-applicazioni-falle-google-630292"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T14:45:14+00:00"/>
    <meta property="og:title" content="Android: alcune applicazioni famose risultano vulnerabili da diversi anni"/>
    <meta property="og:description" content="Ancora una volta si è scoperto che diverse applicazioni presenti sul Google Play Store di Android potrebbero essere fallate, app come quella di Facebook"/>
  </head>
  <body>
    <article>
      <h1>Android: alcune applicazioni famose risultano vulnerabili da diversi anni</h1>
      <h2>Ancora una volta si è scoperto che diverse applicazioni presenti sul Google Play Store di Android potrebbero essere fallate, app come quella di Facebook</h2>
      <address><time datetime="2019-11-25T14:45:14+00:00">25 Nov 2019, 14:45</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/android-applicazion-falle-google.jpg"/>
      </figure>
      <p>Purtroppo lo sappiamo, il <b>Google Play Store</b> di<b> Android</b> non è esattamente il market di applicazioni più sicuro presente sul mercato. Per carità, Google ci prova a tenere sotto controllo il tutto, ma per via delle sue politiche, risulta molto difficile. È un gigante al cui suo interno arrivano centinaia di nuove applicazioni al giorno; tenerle sotto controllo tutte è impensabile. Per fortuna ci sono le<a href="https://www.tecnoandroid.it/2019/11/11/android-applicazioni-malware-store-622644"><b> società di sicurezza</b></a>, per lo meno finché vengono ascoltate.</p>
      <p>Molto volte si viene a scoprire che un applicazione presenta un malware, o altri problemi di questa natura, solo dopo mesi che il problema è stato risolto. Come mai? Perché le società sopracitate comunicano prima a Google le loro scoperte così da <b>dargli il tempo di sistemare</b>. Finito un periodo, di solito tre mesi, pubblicano le loro scoperte. Di solito è così, eppure secondo <a href="https://research.checkpoint.com/2019/long-known-vulnerabilities-in-high-profile-android-applications/"><b>Check Point</b></a>, alcune app famose presentano alcune falle scoperte anche cinque anni fa.</p>
      <h3>Android e le applicazioni fallate</h3>
      <p>Secondo alcuni ricercatori nel campo, sul Google Play Store ci sono 800 applicazioni popolari che sono state scaricate oltre<b> 5 miliardi di volte</b> nel complesso è che presentano criticità di diverso tipo. Tra queste troviamo dei veri pesi massimi come <b>Facebook</b>, Messenger, <b>Instagram</b> o <b>AliExpress</b>.</p>
      <p>Il problema principale risiede nelle <b>librerie</b> usate dagli sviluppatori che vengono usate per <b>abilitare alcune funzionalità</b>. Alcune di queste librerie presentano delle criticità che vengono copiate nel momento in cui le si prende a modello. C’è da dire che alcune società, come Facebook, affermano di essere a conoscenza di questi potenziali falle, ma per via delle<b> codifiche personalizzate</b>, le loro applicazioni sono sicure. Google sta ancora investigando in merito.</p>
    </article>
  </body>
</html>