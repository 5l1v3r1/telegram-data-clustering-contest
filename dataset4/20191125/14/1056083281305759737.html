<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402692/%D8%B3%D9%81%D8%B1-%D8%A8%D9%87-%D8%B3%D9%88%D8%A7%D8%AF%DA%A9%D9%88%D9%87-%D9%88-%D8%A2%D9%85%D9%84-%D8%A7%D8%B2-%D8%AA%D9%87%D8%B1%D8%A7%D9%86-%D8%AF%D8%B1-%D9%85%D8%B3%DB%8C%D8%B1-%D8%B7%D8%A8%DB%8C%D8%B9%D8%AA-%DA%86%D9%86%D8%AF%D8%B1%D9%86%DA%AF-%D8%AC%D9%86%DA%AF%D9%84-%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:42:57+00:00"/>
    <meta property="og:title" content="سفر به سوادکوه و آمل از تهران در مسیر طبیعت چندرنگ جنگل‌ها"/>
    <meta property="og:description" content="شهر تهران به‌جز ترافیک و شلوغی‌هایش مکان‌های گردشگری و دیدنی بسیار دارد."/>
  </head>
  <body>
    <article>
      <h1>سفر به سوادکوه و آمل از تهران در مسیر طبیعت چندرنگ جنگل‌ها</h1>
      <address><time datetime="2019-11-25T14:42:57+00:00">25 Nov 2019, 14:42</time> by <a rel="author">زهرا میعادی</a></address>
      <p>شهر تهران به‌جز ترافیک و شلوغی‌هایش مکان‌های گردشگری و دیدنی بسیار دارد.</p>
      <p>به گزارش ایسنا، بنابر اعلام مکانچی، بعضی از دیدنی‌های تهران یادگار دوران گذشته هستند و برخی دیگر به همت مردم همین عصر ساخته‌ شده‌اند. شهر سوادکوه در فاصله سه‌ساعته از تهران به‌عنوان یکی از مقصدهای سفر نزدیک به تهران است و به خاطر طبیعت زیبا و جنگل‌هایش، در هر فصل سال جزو مقاصد پر گردشگر است. دیدنی‌های شهر آمل نیز به دلیل قرار گرفتن در مسیر دسترسی به شهرهای ساحلی پرطرفدار هستند و مسافران این مسیر، حتی با اقامت یک‌روزه در آمل می‌توانند به‌راحتی از دیدنی‌های آمل بازدید کنند تا شهر آمل تنها شهری برای گذر نباشد.</p>
      <p>
        <b>تهران؛ شهری با قدمت هفت‌هزارساله</b>
      </p>
      <p>تهران؛ یکی از متمدن‌ترین پایتخت‌ها در قاره آسیاست که حدود هفت هزار سال قدمت دارد. دیدنی‌های تهران لابه‌لای شلوغی‌ها و روزمرگی‌ها، جذاب و دلرباست. گرچه تهران، تمدنی کهن به قدمت هزاران سال دارد اما بیشترین آثار به یادگار مانده در این شهر از دوره قاجار است. جاذبه‌های گردشگری تهران تنها در یادگاری‌های قاجار و پهلوی و کوچه‌پس‌کوچه‌های محله‌های قدیمی خلاصه نمی‌شوند، بلکه <a href="https://makanchi.com/List-Tehran-1">اقامت در تهران</a> و تماشای سازه‌های مدرن در این شهر هم خالی از لطف نیست.</p>
      <p>
        <b>مکان‌های دیدنی تهران</b>
      </p>
      <p>موزه‌ها، عمارت‌های سلطنتی، محله‌ها و بازارها، رستوران‌ها و کافه‌های قدیمی نشان از روزگارهای گذشته دارند و کنار جاذبه‌های مدرن دیدنی در تهران مجذوب‌ کننده‌اند. بیش از دو هزار جاذبه گردشگری در تهران وجود دارد که شاید روزهای زیادی برای بازدید و سر زدن به همه آن‌ها زمان لازم است.</p>
      <p>موزه ملی ایران، موزه جواهرات ملی، موزه آبگینه و سفالینه تهران، موزه رضا عباسی، موزه پول، موزه تاریخ، موزه دفاع مقدس، موزه عبرت، موزه فرش، موزه هنرهای معاصر، کاخ گلستان، باغ‌موزه نگارستان، موزه مقدم، کاخ سعدآباد و کاخ نیاوران از برترین دیدنی‌های تهران هستند که آثار هنری و تاریخ این سرزمین را به نمایش گذاشته‌اند.</p>
      <p>برج میلاد در تهران که بلندترین برج ایران و ششمین برج مخابراتی جهان است و ساخت آن ۱۱ سال به طول انجامیده، امروزه یکی از مراکز تفریحی پربازدید در تهران است که می‌توان با بازدید از موزه شهرداری و سکوی دید بسته، موزه مشاهیر، سکوی دید باز، کاربازیا، پینت‌بال، رستوران گردان، زیپ لاین، اتاق فرار انیگما، لیزریوم و سینما گیم روزی خاطره‌انگیز را سپری کرد.</p>
      <p>پارک آب‌وآتش و پل طبیعت؛ از مدرن‌ترین سازه‌های جدید تهران است که معماری آن فوق‌العاده است و محلی برای لذت بردن از فضای شهر تهران بر بلندای تپه عباس‌آباد است. عمارت مسعودیه نزدیک به میدان بهارستان نیز یکی از ارزشمندترین عمارت‌های دوره قاجار و متعلق به مسعود میرزا پسر ناصرالدین‌شاه است که شاهد اتفاقات مهمی از جمله انقلاب مشروطه است که در آن زمان پایگاه مشروطه خواهان و مخالفان محمدعلی شاه بود. کاشی‌کاری، خطاطی، نقاشی دیواری، تزئینات نفیس و ۷ کتیبه نیز در این عمارت وجود دارند که بر اهمیت تاریخی و زیبایی آن افزوده‌اند.</p>
      <p>
        <b>پاییز هزار رنگ سوادکوه</b>
      </p>
      <p>شهر سوادکوه از زیباترین شهرهای جنگلی است و به خاطر دریاچه‌ها، آبشارها و جنگل‌های چهارفصلش و فاصله کم با شهر تهران از مقصدهای پرطرفدار و نزدیک به شهر تهران است.</p>
      <p>
        <b>مکان‌های دیدنی سوادکوه</b>
      </p>
      <p>هفت آبشار، دریاچه شورمست، جنگل هلی‌دار، آبشار زیبای گزو، جنگل لفور، غار رنگیان آلاشت و طبیعت زیبای سوادکوه از زیباترین جاهای دیدنی سوادکوه هستند که در هر چهارفصل سال مخصوصاً در بهار و پاییز مناظر طبیعی بی‌نظیری را می‌آفرینند و <a href="https://makanchi.com/List-%D8%B3%D9%88%D8%A7%D8%AF-%DA%A9%D9%88%D9%87-1215">اقامت در سوادکوه</a> را ارزشمند می‌کند. خانه‌های روستایی آلاشت با سقف‌های شیروانی و رنگارنگ که چشم‌انداز زیبایی از طبیعت را پیش چشم مسافران می‌گذارد.<br/>در موزه مردم‌شناسی سوادکوه نیز آثاری مانند ابزارهای کشاورزی مثل داس و تبر، چرتکه، ترازو، ظروف فلزی و چوبی، آفتابه و لگن قدیمی، پارچ چوبی، سماور قدیمی، کتری مسی و اشیای دیگر متعلق به روزگاران قدیم، به نمایش گذاشته‌ شده است. رصدخانه؛ با عنوان آسمان‌نمای شهر آلاشت هم در سال ۱۳۸۶ افتتاح‌ شده و امکاناتی مثل ترازوی نجومی، آسمان‌نما و پوسترهای اخترشناسی دارد.</p>
      <figure>
        <img src="https://cdn.isna.ir/d/2019/11/25/4/61494271.jpg"/>
      </figure>
      <p>
        <b>آمل</b>
      </p>
      <p>شهر آمل، شهری که با شالیزارهای برنج معروف است و با بوی برنج عطرآگین شده با عبور از جاده پر پیچ‌وخم هراز و گذر از کوه دماوند و چشم‌انداز زیبایش، نمایان می‌شود. شهر آمل؛ شهری میان کوه و جنگل که در هر پیچ طبیعتی زیبا به چشم می‌آید یکی از مقصدهای گردشگری برای طبیعت گردان است. آمل علاوه بر طبیعت رنگارنگ، گذشته و تاریخ کهن دارد که بر همگان آشکار است. روستاهای شهر آمل زیبایی خارق‌العاده‌ای دارند که چشمگیر رهگذران است.</p>
      <p>
        <b>دیدنی‌های آمل</b>
      </p>
      <p>دریاچه ساهون؛ مکانی دنج و خلوت برای پناه بردن به دامن طبیعت و دور بودن از هیاهوی شهری است و در این میان آبگرم استراباکو که قدمتی تاریخی دارد و به متعلق به نوادگان استراباکو است از دیدنی‌های آمل و جاذبه‌های طبیعی شهر آمل هستند. جنگل الیمستان از زیباترین و محبوب‌ترین طبیعت‌های ایران در سفر به شهر آمل است که در هر فصل لباس متفاوتی به تن دارد و از مقاصد گردشگری مخصوصاً برای عکاسان و از دیدنی‌های شهر آمل است.</p>
      <p>از دیگر جاذبه‌های گردشگری در سفر و <a href="https://makanchi.com/List-Amol-379">اقامت در آمل</a> می‌توان به پارک دهکده طلایی، پارک جنگلی هلومسر، دریاچه دوخواهران، آتشکده آمل، غارها و روستای بلیران اشاره کرد که هر کدام جزئی از زیباترین جاذبه‌های گردشگری آمل هستند.</p>
      <figure>
        <img src="https://cdn.isna.ir/d/2019/11/25/4/61494270.jpg"/>
      </figure>
      <p>انتهای رپرتاژ آگهی</p>
    </article>
  </body>
</html>