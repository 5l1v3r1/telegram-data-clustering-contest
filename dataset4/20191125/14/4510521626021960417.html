<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/baia-mare/doi-frati-implicati-accidente-circulatie-similare-7-ani-distanta-unul-murit-conditii-groaznice-1_5ddbddc35163ec42716728e2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T14:14:58+00:00"/>
    <meta property="og:title" content="Doi fraţi, implicaţi în accidente de circulaţie similare, la 7 ani distanţă. Unul dintre ei a murit în condiţii groaznice"/>
    <meta property="og:description" content="Un accident de circulaţie produs la finalul săptămânii trecute în localitatea Şomcuta Mare, judeţul Maramureş, scoate la iveală tragedia familiei tânărului decedat. În urmă cu şapte ani, sora sa a fost implicată într-un accident petrecut în condiţii similare."/>
  </head>
  <body>
    <article>
      <h1>Doi fraţi, implicaţi în accidente de circulaţie similare, la 7 ani distanţă. Unul dintre ei a murit în condiţii groaznice</h1>
      <address><time datetime="2019-11-25T14:14:58+00:00">25 Nov 2019, 14:14</time> by <a rel="author">Simona Vasiac</a></address>
      <h4>Un accident de circulaţie produs la finalul săptămânii trecute în localitatea Şomcuta Mare, judeţul Maramureş, scoate la iveală tragedia familiei tânărului decedat. În urmă cu şapte ani, sora sa a fost implicată într-un accident petrecut în condiţii similare.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/baia-mare/tragedie-maramures-tanar-murit-s-a-izbit-masina-stalp-1_5dda5e855163ec42715b4c3d/index.html"/>
      </related>
      <p>Ionuţ <a href="https://adevarul.ro/locale/baia-mare/tragedie-maramures-tanar-murit-s-a-izbit-masina-stalp-1_5dda5e855163ec42715b4c3d/index.html">a decedat duminică, 24 noiembrie, după ce s-a izbit cu maşina pe care o conducea de un stâlp de electricitate.</a></p>
      <p>În urmă cu şapte ani, tot la vârsta de 22 de ani, sora sa a fost implicată într-un accident similar. Alături de alţi patru tineri cu care se afla într-o maşină, s-a izbit de stâlpul de electricitate de la pasajul CFR din Baia Mare. </p>
      <p>Emilia a scăpat atunci cu viaţă, dar doi prieteni de-ai ei au decedat, după ce BMW-ul în care se aflau s-a rupt în două în urma impactului.</p>
      <figure>
        <img src="https://adevarul.ro/assets/adevarul.ro/MRImage/2019/11/25/5ddbdf715163ec427167362e/646x528.jpg"/>
      </figure>
      <p>
        <i>
          <b>Accidentul de circulaţie în care a fost implicată sora lui Ionuţ, în anul 2012</b>
        </i>
      </p>
      <p>„Şi astăzi are sechele din cauza accidentului pe care l-a suferit atunci. Şi acum s-a întâmplat nenorocirea asta. Sunt toţi şocaţi”, a spus un prieten apropiat familiei.</p>
      <p>
        <b>Prietenii au ridicat un altar la locul tragediei</b>
      </p>
      <p>Prietenii lui Ionuţ au aprins lumânările în locul unde tânărul şi-a pierdut viaţa.</p>
      <figure>
        <img src="https://adevarul.ro/assets/adevarul.ro/MRImage/2019/11/25/5ddbdeed5163ec42716732cc/646x528.jpg"/>
      </figure>
      <p>„Maşina blestemată, ne-ai răpit un prietenul ai luat un suflet nevinovat şi l-ai trimis departe. Toha întoarce-te-napoi. Nu pleca dintre noi, dintre prietenii tăi. Ai lăsat atâta durere în urma ta, prieten drag. Mereu aduceai zâmbete pe chipul prietenilor şi acum cu atâta durere îi laşi pe toţi să plângă. Prieten drag, nu te vom uita niciodată! Mereu vei fii printre noi, printre toţi prietenii tăi. Mereu ai avut grijă de prietenii tăi, mereu îi ajutai, mereu ai fost aici pentru fiecare în parte dar nimic din toate astea nu poate schimba ce s-a întâmplat. Acum ai devenit un înger şi ştiu că şi de acolo de unde vei fii, vei avea grijă de noi. Cu atâta durere în suflet îţi spun zbor lin printre îngeri şi nori, prietenul meu. Dumnezeu să-l ierte, a fost un om bun!”, au transmis prietenii lui Ionuţ. </p>
      <p>Ionuţ va fi înmormântat la Mireşu Mare, în comuna natală. </p>
      <p>Citeşte şi</p>
      <p>
        <a href="https://adevarul.ro/locale/baia-mare/elevii-dintr-un-sat-maramuresean-lasati-transport-scolar-alegerile-prezidentiale-parintii-acuza-primarul-pedepseste-optiunile-electorale-1_5ddbb6915163ec427165d6d6/index.html">Elevii dintr-un sat maramureşean, lăsaţi fără transport şcolar după alegerile prezidenţiale. Părinţii acuză că primarul îi pedepseşte pentru opţiunile electorale<br/></a>
        <a href="https://adevarul.ro/locale/baia-mare/video--tanara-rapita-fata-sectii-votare-imagini-momentul-fata-fost-luata-sus-1_5dda80cb5163ec42715c89f0/index.html">VIDEO Tânără răpită din faţa unei secţii de votare. Imagini cu momentul în care fata a fost luată pe sus</a>
      </p>
      <hr/>
    </article>
  </body>
</html>