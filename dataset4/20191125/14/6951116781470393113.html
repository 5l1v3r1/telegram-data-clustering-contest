<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/michelle-hunziker-importante-messaggio-violenza-donne/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T14:06:19+00:00"/>
    <meta property="og:title" content="Michelle Hunziker: l'importante messaggio contro la violenza sulle donne"/>
    <meta property="og:description" content="Sui social Michelle Hunziker lancia un messaggio importante contro la violenza sulle donne. Le forti parole della conduttrice."/>
  </head>
  <body>
    <article>
      <h1>Michelle Hunziker: l'importante messaggio contro la violenza sulle donne</h1>
      <address><time datetime="2019-11-25T14:06:19+00:00">25 Nov 2019, 14:06</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Sui social Michelle Hunziker lancia un messaggio importante contro la violenza sulle donne</h3>
      <p>Sempre in prima linea dalla parte dei più deboli, <b>Michelle Hunziker</b> oggi, per la <b>giornata mondiale contro la violenza sulle donne</b>, ha deciso di lanciare un <b>importante messaggio</b> sui social. <b>Parole </b>significative quelle pronunciate dallla conduttrice, che arrivano dritte al cuore.</p>
      <p>Da tempo, grazie alla collaborazione con l’avvocato <b>Giulia Bongiorno</b>, ha dato vita all’associazione <b><a href="https://www.doppiadifesa.it/">Doppia Difesa</a></b>. Entrambe si sono fortemente battute per una<a href="https://www.novella2000.it/michelle-hunziker-legge-contro-violenza-donne/"> una legge </a>contro i soprusi e a distanza di tempo lo scorso 18 Luglio sono riuscite a far si che venisse <a href="https://www.novella2000.it/michelle-hunziker-approvata-legge-contro-violenza-donne-parole-instagram/">ufficializzata</a>.</p>
      <blockquote>
        <i>“Stanotte riflettevo sulla <b>violenza</b>, sul perché di tanta cattiveria e riflettevo sul fatto che ci ho messo una vita ad accettare che la vera cattiveria esiste. Quella premeditata, calcolata. 12 anni di fondazione contro la violenza e ancora cercavo di capire il perché. E sapete che cosa vi dico? Non esiste una risposta a questa domanda, non esiste”.</i>
      </blockquote>
      <p>Ha detto Michelle Hunziker, che ha proseguito:</p>
      <blockquote>
        <i>“E lo dico a te che sei là fuori e mi stai ascoltando. Se sei di indole buona fai fatica a capire la cattiveria, ovvio. Perché non puoi accettare che proprio tu possa aver scelto il tuo carnefice. Magari è tuo marito, il tuo fidanzato o il padre dei tuoi figli. Lo giustifichi perché ha avuto un’infanzia difficile? Accetti le botte perché pensi di poterlo cambiare? Magari sei convinta che lui lo farà per te, che cambierà per te perché ti ama”.</i>
      </blockquote>
      <p>Queste la parole pronunciate da <b>Michelle Hunziker</b> nel <b>forte</b> <b>messaggio </b>divulgato sui social per la <b>giornata mondiale contro la violenza sulle donne</b>.</p>
      <p>Ma non è tutto…</p>
      <h3>Le parole di Michelle Hunziker per la giornata mondiale contro la violenza sulle donne</h3>
      <p>Determinata a voler combattere questa battaglia e vincerla un giorno, <b>Michelle Hunziker</b> da 12 anni a questa parte si è schierata pubblicamente contro dalla parte dei più deboli.</p>
      <p>Come ben sappiamo oggi 25 Novembre è la <b>giornata mondiale contro la violenza sulle donne</b> e <b>Michelle</b> non ha mancato occasione, nemmeno questa volta, di diffondere un <b>importante messaggio</b> di difesa per i diritti umani. Con tono amorevole, quasi come fosse un’amica, la <b>Hunziker</b> ha ribadito:</p>
      <blockquote>
        <i>“Te lo dico con tutta la forza che ho dentro: non lo farà. Non cambierà, perché se cambia lo farà solo se lo vorrà lui. E se ti ha dato il primo schiaffo, te ne darà un altro e un altro ancora. se ti denigra fortemente e ti violenta psicologicamente vuol dire che non ti ama”.</i>
      </blockquote>
      <p>E ancora al <b>messaggio importante</b> divulgato su<b> Instagram </b>ha aggiunto:</p>
      <blockquote>
        <i>“Se hai avuto, invece, la forza di lasciarlo dopo anni di violenze e ti chiede un ultimo appuntamento, non glielo dare mai. Perché io ho visto con i miei occhi donne morire per quel famoso ultimo appuntamento. La verità è che il male esiste e basta. L’unica cosa che possiamo fare è combatterlo, sapendo dove si nasconde, perché ha delle maschere pazzesche la cattiveria. Riconoscerla e abbandonarla, fallo per te stessa. Amati. Non cercare l’amore fuori, cerca di amare prima te stessa”.</i>
      </blockquote>
      <p>Per concludere <b>Michelle Hunziker</b> ha ricordato:</p>
      <blockquote>
        <i>“Ti garantisco che la tua vita cambierà veramente in meglio. Questa è la cosa che io oggi voglio dire a tutte le donne là fuori. Oggi è il 25 Novembre ed è <b>la giornata mondiale contro la violenza sulle donne</b> e questa è la mia riflessione”.</i>
      </blockquote>
      <p>Il <b>bellissimo e importante messaggio</b> di <b>Michelle Hunziker </b>nei confronti degli utenti della rete ha avuto un impatto immediato. In tanti hanno commentato le sue<b> parole</b>, ringraziandola per il contributo manifestato in questi anni e per il grande impegno con il quale combatte questa battaglia.</p>
      <p>Anche noi di<i> Novella 2000 </i>vogliamo unirci alle sue parole: <i><b>Stop alla violenza contro le donne!</b></i></p>
      <related>
        <a href="https://www.novella2000.it/mika-scontro-tiziano-ferro-fedez/"/>
        <a href="https://www.novella2000.it/paola-caruso-motivi-rottura-moreno-merlo-accuse-replica-instagram/"/>
        <a href="https://www.novella2000.it/tiziano-ferro-contro-il-bullismo-monologo-che-tempo-che-fa-video/"/>
      </related>
    </article>
  </body>
</html>