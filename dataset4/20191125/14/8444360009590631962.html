<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/vretania-stis-17-dekemvriou-i-proti-sygklisi-tou-koinovouliou-meta-tis-ekloges/2923013/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T14:14:48+00:00"/>
    <meta property="og:title" content="Βρετανία: Στις 17 Δεκεμβρίου η πρώτη σύγκλιση του κοινοβουλίου μετά τις εκλογές"/>
    <meta property="og:description" content="Το Κοινοβούλιο στη Βρετανία θα επαναλάβει τις εργασίες του στις 17 Δεκεμβρίου με τη νέα σύνθεση που θα προκύψεις μετά τις εκλογές."/>
  </head>
  <body>
    <article>
      <h1>Βρετανία: Στις 17 Δεκεμβρίου η πρώτη σύγκλιση του κοινοβουλίου μετά τις εκλογές</h1>
      <h2>Το Κοινοβούλιο στη Βρετανία θα επαναλάβει τις εργασίες του στις 17 Δεκεμβρίου με τη νέα σύνθεση που θα προκύψεις μετά τις εκλογές.</h2>
      <address><time datetime="2019-11-25T14:14:48+00:00">25 Nov 2019, 14:14</time> by <a rel="author">Newsit Newsroom</a></address>
      <p>Και αν ο Μπόρις Τζόνσον νικήσει τις εκλογές και παραμένει πρωθυπουργός στη Βρετανία, τότε η κυβέρνησή θα παρουσιάσει το νομοθετικό της πρόγραμμα στις 19 Δεκεμβρίου.</p>
      <p>Στην ανακοίνωση, που εστάλη με μήνυμα ηλεκτρονικού ταχυδρομείου από το πρωθυπουργικό γραφείο στη Βρετανία, αναφέρεται ότι, αν υπάρξει αλλαγή στην κυβέρνηση μετά τις εκλογές της 12ης Δεκεμβρίου, τα σχέδια μπορεί να αλλάξουν.</p>
      <p>Η Βρετανία πραγματοποιεί εκλογές τρία χρόνια πριν από την προγραμματισμένη ημερομηνία επειδή το Κοινοβούλιο περιήλθε σε αδιέξοδο για το Brexit, ανίκανο να συμφωνήσει για το πώς, ακόμη και για το πότε, η χώρα θα αποχωρήσει από την Ευρωπαϊκή Ένωση.</p>
      <p>Οι Συντηρητικοί του Τζόνσον προηγούνται του αντιπολιτευόμενου Εργατικού Κόμματος στις δημοσκοπήσεις, αλλά απομένουν δύο και πλέον εβδομάδες προεκλογικής εκστρατείας και είναι δύσκολο να γίνουν προβλέψεις γιατί το θέμα του Brexit διαπερνά τις παραδοσιακές κομματικές γραμμές.</p>
      <p>Το σχέδιο να υπάρξει μια γρήγορη μετάβαση προς την «ομιλία της βασίλισσας», κατά την οποία η βασίλισσα Ελισάβετ ανοίγει επίσημα τις εργασίες του Κοινοβουλίου και παρουσιάζει τα νομοθετικά σχέδια της κυβέρνησης, υπογραμμίζει το κεντρικό μήνυμα της προεκλογικής εκστρατείας του Τζόνσον ότι θέλει να ασχοληθεί με το Brexit το ταχύτερο δυνατό.</p>
      <p>Ο Τζόνσον έχει υποσχεθεί ότι πριν από τα Χριστούγεννα θα υποβάλει στο Κοινοβούλιο την απαραίτητη νομοθεσία για την εφαρμογή της συμφωνίας του Brexit την οποία έχει ήδη υπογράψει με τις Βρυξέλλες.</p>
    </article>
  </body>
</html>