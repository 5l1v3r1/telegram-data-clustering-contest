<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-pallotta-non-molla-la-societa-attesa-la-risposta-a-totti/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T14:38:45+00:00"/>
    <meta property="og:title" content="Roma, Pallotta non molla la società. Attesa la risposta a Totti"/>
    <meta property="og:description" content="Il presidente ha inoltre chiesto coesione ai tifosi intorno alla squadra"/>
  </head>
  <body>
    <article>
      <h1>Roma, Pallotta non molla la società. Attesa la risposta a Totti</h1>
      <h2>Il presidente ha inoltre chiesto coesione ai tifosi intorno alla squadra</h2>
      <address><time datetime="2019-11-25T14:38:45+00:00">25 Nov 2019, 14:38</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>James Pallotta si fa sentire</b>. Secondo le impressioni raccolte da <i>Radio Radio</i> il numero uno giallorosso non avrebbe alcuna intenzione di mollare la guida della società e avrebbe, inoltre, chiesto ai tifosi di rimanere coesi intorno alla squadra di <b>Fonseca</b>. Infine il presidente romanista ha fatto sapere che presto risponderà di persona alle dichiarazioni di <b>Francesco Totti</b> in merito alla gestione societaria. L’ex capitano, sempre alla stessa emittente, si era infatti detto speranzoso riguardo il possibile passaggio di mano ai vertici della Roma, con il magnate statunitense <b>Friedkin</b> presente nei giorni scorsi nella Capitale proprio per valutare l’investimento. “<i>Spero che Friedkin arrivi, che metta tanti soldi e che possa riportare la Roma a lottare per il vertice vincendo tutto quello che c’è da vincere. Senza nulla togliere a Pallotta</i>“. Queste le parole di Francesco Totti.</p>
    </article>
  </body>
</html>