<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10274489/zakochal-sie-w-chlopaku-swojej-corki-zostawil-dla-niej-partnera-zamieszkaja-wszyscy-razem.html"/>
    <meta property="og:site_name" content="Wprost"/>
    <meta property="article:published_time" content="2019-11-25T14:57:00+00:00"/>
    <meta property="og:title" content="Zakochał się w chłopaku swojej córki, zostawił dla niej partnera. Zamieszkają wszyscy razem"/>
    <meta property="og:description" content="Brytyjskie media huczą od plotek o rodzinie Drewitt-Barlow. Jeden z partnerów zakochał się w chłopaku swojej córki, który jest młodszy o ponad 30 lat."/>
  </head>
  <body>
    <article>
      <h1>Zakochał się w chłopaku swojej córki, zostawił dla niej partnera. Zamieszkają wszyscy razem</h1>
      <address>
        <time datetime="2019-11-25T14:57:00+00:00">25 Nov 2019, 14:57</time>
      </address>
      <p>
        <b>Brytyjskie media huczą od plotek o rodzinie Drewitt-Barlow. Jeden z partnerów zakochał się w chłopaku swojej córki, który jest młodszy o ponad 30 lat.</b>
      </p>
      <p>Barrie i Tony Drewitt-Barlow zostali pierwszymi (oficjalnymi) homoseksualnymi ojcami w Wielkiej Brytanii dwadzieścia lat temu, ale pobrali się w 2014 roku. Szacuje się, że ich majątek wynosi około 40 milionów funtów. Po 32 latach wspólnego życia mężczyźni ogłosili, że mają zamiar się rozstać. Decyzję w tej sprawie miał podjąć 50-letni Barrie. Powód? Mężczyzna zakochał się w chłopaku swojej córki. Scott Hutchison ma obecnie 19 lat i jak twierdzi, nigdy nie ukrywał tego, że jest osobą biseksualną. Barrie Drewitt-Barlow podkreślił, że „nie ma kryzysu wieku średniego, a to, co poczuł do partnera swojej córki jest szczere i prawdziwe”.</p>
      <p>Mężczyzna tłumaczył, że jego miłość do Tony'ego zamieniła się w przyjaźń. – Nie czuję już tego, co kiedyś. Między nami coś się wypaliło, że nadal żyjemy w przyjaźni – podkreślił. Jak się okazuje, relacje między panami są tak dobre, że postanowili razem zamieszkać. W jednym domu oprócz nich będzie mieszkać piątka ich dzieci oraz Scott Hutchison.</p>
      <p>Tony Drewitt-Barlow zaznaczył, że nie jest to dla niego żaden problem i cieszy się z nowego związku swojego byłego partnera. Wystąpił nawet w roli mediatora, gdy 51-latek oznajmił swojej córce, że spotyka się z jej chłopakiem. – Saffron na początku nie mogła tego zrozumieć, była bardzo zła. Ale widzi, że wszyscy są szczęśliwi i rozumie to – wyjaśnił. Mężczyzna dodał, że nie obawia się krytycznych komentarzy pod adresem swojej rodziny, ponieważ najważniejsze jest dla niego jej własne szczęście.</p>
      <related>
        <h4>Czytaj także:</h4>
        <a href="https://auto.wprost.pl/aktualnosci/10274459/matka-zostawila-dzieci-w-nagrzanym-samochodzie-obie-dziewczynki-zmarly.html"/>
      </related>
      <footer>Źródło: Metro.co.uk, Daily Mail</footer>
    </article>
  </body>
</html>