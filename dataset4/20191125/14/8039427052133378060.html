<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964170"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T14:32:23+00:00"/>
    <meta property="og:title" content="మెట్రో రైళ్లలో ఫ్రీ వైఫై..."/>
    <meta property="og:description" content="ADVT"/>
  </head>
  <body>
    <article>
      <h1>మెట్రో రైళ్లలో ఫ్రీ వైఫై...</h1>
      <address>
        <time datetime="2019-11-25T14:32:23+00:00">25 Nov 2019, 14:32</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై :</b> తమిళనాడు రాష్ట్ర రాజధాని చెన్నైలో మెట్రో రైళ్ళలో ఉచిత వైఫై డిసెంబరు నుంచి అందుబాటులోకి రానుంది. ఈ ఫ్రీ వైఫైతో చెన్నైలోని అన్ని మెట్రో రైళ్లలో ప్రయాణిస్తూ సినిమాలు, షోలు, వీడియోలూ అన్నీ చూడొచ్చు.</p>
      <p> ఇప్పటికే అక్కడి మెట్రో స్టేషన్లలో ఫ్రీ వైఫై ఉంది. ఈ ఫ్రీ వైఫై పొందేందుకు ప్రత్యేక యాప్‌ను తయారుచేశారు. దాన్ని డౌన్‌లోడ్, ఇన్‌స్టాల్ చేసుకున్నాక... యాప్ ఓపెన్ చేసి తెలుగు, తమిళం, హింది, మలయాళం సినిమాలు, పాటలూ చూడొచ్చు. కాగా ఇలాంటి సౌకర్యాన్ని హైదరాబాద్ మెట్రో రైళ్లలో కూడా కల్పించాలని హైదరాబాదీలు కోరుకుంటున్నారు. అయితే... హైదరాబాద్ మెట్రో రైలులో ఓ ‘అప్‌డేట్’ ఉంది. హైటెక్ సిటీ-రాయదుర్గం మెట్రో రైల్ మూడో కారిడార్ నవంబర్ 29(శుక్రవారం)న అందుబాటులోకి రానుంది. ఇప్పటివరకూ హైటెక్ సిటీ వరకు మాత్రమే మెట్రో రైలు వెళ్తోంది. ఇప్పుడు అక్కడి నుంచి రాయదుర్గం వరకు... అంటే మైండ్ స్పేస్ వరకు వెళ్లనుంది. ఈ క్రమంలో... సాఫ్ట్‌వేర్ ఉద్యోగులు నేరుగా మైండ్ స్పేస్ వరకు మెట్రోలో వెళ్లొచ్చు. ఇందుకు సంబంధించిన ట్రయల్ రన్ ఇప్పటికే విజయవంతంగా పూర్తైంది. ఈ అదనపు ట్రాక్ వల్ల... మరో 40 వేల వరకు ప్రయాణికుల సంఖ్య పెరుగుతుందని అంచనా వేస్తున్నారు.</p>
    </article>
  </body>
</html>