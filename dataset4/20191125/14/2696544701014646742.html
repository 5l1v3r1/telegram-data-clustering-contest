<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191125_Megszolalt_a_Kossuthdijrol_donto_MMAtestulet_Gotharugyben"/>
    <meta property="og:site_name" content="HVG.hu"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Megszólalt a Kossuth-díjról döntő MMA-testület Gothár-ügyben"/>
    <meta property="og:description" content="A Nemzet Művésze díj Bizottság megfelelő intézkedéseket kér, a Kossuth-díj visszavonásáról nem nyilatkozott."/>
  </head>
  <body>
    <article>
      <h1>Megszólalt a Kossuth-díjról döntő MMA-testület Gothár-ügyben</h1>
      <address><time datetime="2019-11-25T14:15:00+00:00">25 Nov 2019, 14:15</time> by <a rel="author">hvg.hu</a></address>
      <p>
        <b>A Nemzet Művésze díj Bizottság megfelelő intézkedéseket kér, a Kossuth-díj visszavonásáról nem nyilatkozott.</b>
      </p>
      <p>„A Nemzet Művésze díj Bizottság a legmagasabb állami művészeti elismeréssel, a Kossuth-díjjal kitüntetett művészek testülete, amely a Nemzet Művésze díj odaítélésről határoz. A díj érdemtelenség esetén történő visszavonásáról és az ezzel kapcsolatos eljárás lefolytatásáról ugyancsak kizárólagosan a Bizottság dönthet” – írja a <a href="https://www.magyarhirlap.hu/kronika/20191125-a-nemzet-muvesze-dij-bizottsag-megfelelo-intezkedeseket-ker">Magyar Hírlapnak eljuttatott közleményében</a> az MMA.</p>
      <p>Azt elvárja a közvetlenül érintettektől - így a Nemzet Művésze díjjal rendelkező Gothár Pétertől, valamint az üggyel kapcsolatban belső vizsgálatokat már megindító Színház- és Filmművészeti Egyetemtől és Katona József Színháztól -, hogy tetteikben és nyilatkozataikban a magyar művészek közössége egészének érdekét, valamint a művészek által a művészeknek adható és egyben legmagasabb díj méltóságát szem előtt tartva járjanak el – fogalmaznak.</p>
      <p>Az MMA kéri továbbá „az ügyben vizsgálatot folytatók megfelelő intézkedését kéri, amennyiben a jogi felelősségre vonás szükségessége felmerül, hiszen ez esetben már nem felsőoktatási vagy előadó-művészeti szervezet által kezelendő kérdésről van szó”. Illetve tájékoztatást kér a Színház- és Filmművészeti Egyetem, illetve a Katona József Színház vizsgálatairól.</p>
      <p>Hogy visszavonja-e a Kossuth-díjat az MMA Gothártól, arról nem szól a közlemény.</p>
      <p>A <a href="https://hvg.hu/cimke/Goth%C3%A1r%20P%C3%A9ter">Gothár-ügyről a korábbi cikkeinket itt olvashatják.</a></p>
      <related>
        <a href="https://hvg.hu/kultura/20191121_Gulyas_Gergely_Gothar_Peter_meltatlanna_valt_minden_kituntetesre"/>
        <a href="https://hvg.hu/kultura/20191121_gothar_peter_katona_jozsef_szinhaz_musor_hoherok"/>
      </related>
    </article>
  </body>
</html>