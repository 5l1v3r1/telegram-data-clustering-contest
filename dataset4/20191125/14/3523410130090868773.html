<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642003/%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%D8%AE%D8%B1%DB%8C%D8%AF-%D8%AA%D8%B6%D9%85%DB%8C%D9%86%DB%8C-%DA%AF%D9%86%D8%AF%D9%85-%D8%AA%D8%A7-%DB%B2%DB%B0-%D8%A2%D8%B0%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="تغییر قیمت خرید تضمینی گندم تا ۲۰ آذر"/>
    <meta property="og:description" content="رئیس بنیاد ملی گندمکاران کشور با بیان اینکه قیمت خرید تضمینی گندم تا ۲۰ آذرماه تغییر می کند، گفت: سطح زیرکشت این محصول بین ۲۵ تا۳۰درصد کاهش یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/642003/%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%D8%AE%D8%B1%DB%8C%D8%AF-%D8%AA%D8%B6%D9%85%DB%8C%D9%86%DB%8C-%DA%AF%D9%86%D8%AF%D9%85-%D8%AA%D8%A7-%DB%B2%DB%B0-%D8%A2%D8%B0%D8%B1">تغییر قیمت خرید تضمینی گندم تا ۲۰ آذر</a>
      </h1>
      <h2>رئیس بنیاد ملی گندمکاران کشور با بیان اینکه قیمت خرید تضمینی گندم تا ۲۰ آذرماه تغییر می کند، گفت: سطح زیرکشت این محصول بین ۲۵ تا۳۰درصد کاهش یافته است.</h2>
      <address><time datetime="2019-11-25T14:00:00+00:00">25 Nov 2019, 14:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عطاءالله هاشمی اظهار داشت: با توجه به پیگیری های انجام شده احتمال تغییر <b>نرخ خرید</b> تضمینی گندم بسیار قوت گرفته و فکر می کنم ۱۵ تا ۲۰ آذرماه این اتفاق قطعی شود.</p>
      <p>وی با بیان اینکه قیمت مورد نظر برای هر کیلوگرم گندم ۲۵۰۰ تومان است، افزود: در صورت افزایش نرخ خرید تضمینی احتمال اینکه کاهش سطح زیرکشت جبران شود، بسیار زیاد است.</p>
      <p>رئیس بنیاد ملی گندمکاران کشور در بخش دیگری از سخنان خود با اشاره به اینکه اوایل پاییز برآورد کردیم که سطح زیرکشت حدود ۲۰ درصد کاهش یابد، گفت: رئیس انجمن تولیدکنندگان بذر اصلاح شده در نامه ای به بنده اعلام کردند که بذور اصلاح شده تولیدی روی دست تولیدکنندگان مانده و میزان فروش آن حدود ۳۵ تا ۴۰ درصد نسبت به سال گذشته کاهش یافته است بنابراین می توانیم نتیجه بگیریم که سطح زیرکشت نیز بین ۲۵ تا ۳۰ درصد کاهش یافته است.</p>
      <p>هاشمی با بیان اینکه کشت گندم در استانهای شمال غرب تمام شده است، ادامه داد: در صورت اصلاح قیمت، در دیگر استانهای کشور احتمال کشت بیشتر و جبران این مساله وجود دارد.</p>
    </article>
  </body>
</html>