<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/kontsentratsiya-naftoproduktiv-perevyshhena-v-157-raziv-shho-vidbuvayetsya-na-mistsi-avariyi-tankera-v-odesi/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T14:16:37+00:00"/>
    <meta property="og:title" content="Концентрація нафтопродуктів перевищена в 157 разів: що відбувається на місці аварії танкера в Одесі"/>
    <meta property="og:description" content="Екологічні показники на місці аварії танкера Delfi в Одесі поступово поліпшуються. 22 листопада в день аварії норми були перевищені спочатку в 53 рази, потім в 90 разів, а вночі був найвищий показник - 157 разів."/>
  </head>
  <body>
    <article>
      <h1>Концентрація нафтопродуктів перевищена в 157 разів: що відбувається на місці аварії танкера в Одесі</h1>
      <h2>Поліція почала кримінальне провадження за фактом аварії Delfi за статтею "Порушення правил безпеки руху або експлуатації залізничного, водного або повітряного транспорту"</h2>
      <address>
        <time datetime="2019-11-25T14:16:37+00:00">25 Nov 2019, 14:16</time>
      </address>
      <p>Екологічні показники на <a href="https://narodna-pravda.ua/2019/11/22/usi-na-berezi-yaskravi-kadry-ryatuvalnoyi-operatsiyi-avarijnogo-tankera-v-odesi/">місці аварії танкера Delfi в Одесі</a> поступово поліпшуються.</p>
      <p>Як передає НАРОДНА ПРАВДА, про це в коментарі “<a href="https://www.radiosvoboda.org/a/news-odesa-tanker/30290736.html">Радіо Свобода</a>” повідомив заступник начальника Державної екологічної інспекції Кримсько-Чорноморського округу Микола Гавриков.</p>
      <p>Loading...</p>
      <p>За його словами, проби води беруть два рази в день.</p>
      <p>Відзначимо, 22 листопада в день аварії танкера Delfi, норми були перевищені спочатку в 53 рази, потім у 90 разів, а вночі був найвищий показник – 157 разів. Потім перевищення почало спадати.</p>
      <p>“Як нам доповіли в АМПУ, пального по суті не було, тільки залишки. Їх розмило, оскільки судно було нахилене. 24 листопада ввечері перевищення було у 19 разів, а станом на сьогодні, 25 листопада, вода вже в нормі», – заявив Гавриков.</p>
      <p>Видання також зазначає, що екологічна інспекція буде розраховувати суми компенсації – пляма була велика, 100 на 200 метрів. Претензії на компенсації висуватимуть судновласнику, у якого є 30 днів на оплату.</p>
      <p>Головне управління Національної поліції в Одеській області почала кримінальне провадження за фактом аварії Delfi. Подія кваліфікована за частиною 1 статті 276 Кримінального кодексу України (порушення правил безпеки руху або експлуатації залізничного, водного або повітряного транспорту).</p>
      <p>Як повідомлялося раніше,<a href="https://narodna-pravda.ua/ru/2019/11/22/katastrofa-tanker-u-beregov-odessy-sudno-vybrosylo-na-plyazh-vydeo/"> танкер Delfi 22 листопада викинуло на пляж.</a></p>
      <p><a href="https://narodna-pravda.ua/ru/2019/11/22/vladelets-yschez-toplyvo-zakonchylos-skandalnye-podrobnosty-katastrofy-tankera-u-beregov-odessy/">Капітан відмовлявся подавати сигнал SOS, який дає можливість розпочати аварійно-рятувальні операції, а також евакуювати екіпаж без дозволу судновласника. </a>Останній не виходив на зв’язок.</p>
      <p>З цієї причини <a href="https://narodna-pravda.ua/ru/2019/11/22/ekypazh-nasylno-evakuyruyut-vpechatlyayushhye-kadry-s-mesta-katastrofy-tankera-v-odesse/">було ухвалено почати евакуацію екіпажу в примусовому порядку.</a></p>
      <p>Також повідомлялося, що представники <a href="https://narodna-pravda.ua/2019/11/25/katastrofa-tankera-delfi-v-odesi-stalo-vidomo-koly-pryberut-bunkeruvalnyk/">Адміністрації морських торговельних портів України почнуть знімати танкер-бункерувальник Delfi з мілини приблизно через тиждень, якщо судновласник не зробить це сам.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>