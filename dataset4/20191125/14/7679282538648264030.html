<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharashtra-politics-demand-to-order-bjp-shiv-sena-to-form-government-2867740.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T14:18:50+00:00"/>
    <meta property="og:title" content="महाराष्ट्र सियासतः भाजपा-शिवसेना को सरकार बनाने का आदेश देने की मांग"/>
    <meta property="og:description" content="बंबई उच्च न्यायालय में एक महिला मतदाता ने याचिका दायर कर शिवसेना और भाजपा को महाराष्ट्र में सरकार बनाने का आदेश देने का आग्रह किया है। याचिका में कहा गया है कि भाजपा और शिवसेना के चुनाव पूर्व गठबंधन..."/>
  </head>
  <body>
    <article>
      <h1>महाराष्ट्र सियासतः भाजपा-शिवसेना को सरकार बनाने का आदेश देने की मांग</h1>
      <address><time datetime="2019-11-25T14:18:50+00:00">25 Nov 2019, 14:18</time> by <a rel="author">हिन्दुस्तान टीम,मुंबई</a></address>
      <p>बंबई उच्च न्यायालय में एक महिला मतदाता ने याचिका दायर कर शिवसेना और भाजपा को महाराष्ट्र में सरकार बनाने का आदेश देने का आग्रह किया है। याचिका में कहा गया है कि भाजपा और शिवसेना के चुनाव पूर्व गठबंधन को जनादेश मिला है, इसलिए सरकार गठन की जिम्मेदारी इन दोनों दलों की है।         </p>
      <p>ठाणे जिले की निवासी प्रिया चौहान ने अपनी याचिका में कहा है कि शिवसेना, एनसीपी और कांग्रेस ने चुनाव बाद गठबंधन किया है। इसी तरह भाजपा और अजीत पवार का गठजोड़ भी चुनाव बाद हुआ है। याचिकाकर्ता ने अदालत से अनुरोध किया है कि चुनाव बाद बने किसी भी गठबंधन को सरकार बनाने से रोकने के लिए केंद्र और राज्य को निर्देश जारी किए जाएं। </p>
      <p>याचिका में कहा गया है कि भाजपा और शिवसेना अगर सरकार गठन में असफल रहती है या दोनों में से कोई किसी तरह की अड़चन पैदा करती है तो उसके खिलाफ पुलिस में मामला दर्ज किया जाना चाहिए। याचिकाकर्ता का तर्क है कि सरकार बनाने मे असफल रहना मतदाताओं के साथ विश्वासघात के समान है। भाजपा और शिवसेना ने चुनाव के बाद अपने सहयोगियों को बदल कर जनता के भरोसे को तोड़ा है। </p>
      <p>
        <b>
          <a href="https://www.livehindustan.com/national/story-party-whip-will-be-forced-on-ajit-pawar-legislature-in-danger-on-violation-says-expert-2867717.html">पवार पर बाध्य होगा पार्टी व्हिप, उल्लंघन पर विधायकी खतरे में: विशेषज्ञ</a>
        </b>
      </p>
      <p>
        <b>
          <a href="https://www.livehindustan.com/national/story-supreme-court-asks-ec-to-decide-on-plea-seeking-to-bar-people-with-criminal-record-from-contesting-polls-2867582.html">क्रिमिनल रिकॉर्ड वाले लोगों के चुनाव लड़ने को लेकर EC फैसला करे: SC</a>
        </b>
      </p>
    </article>
  </body>
</html>