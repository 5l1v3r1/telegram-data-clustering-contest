<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/25/puskat-na-tyrg-pismo-na-ainshtain-s-teoriiata-na-vsichko.430730"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="Пускат на търг писмо на Айнщайн с &quot;Теорията на всичко&quot;"/>
    <meta property="og:description" content="Наддаването започва след 2 месеца с цена от 20 000 долара | Dnes.bg"/>
  </head>
  <body>
    <article>
      <h1>Пускат на търг писмо на Айнщайн с "Теорията на всичко"</h1>
      <h2>Наддаването започва след 2 месеца с цена от 20 000 долара</h2>
      <address><time datetime="2019-11-25T14:00:00+00:00">25 Nov 2019, 14:00</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Писмо на Алберт Айнщайн, описващо подробно доказателство относно усилията на именития учен да открие "Теорията на всичко", ще бъде предложено на търг в Ерусалим следващия месец, предаде ДПА.</p>
      <related>
        <a href="https://www.dnes.bg/science/2019/07/26/zvezda-blizo-do-cherna-dupka-podkrepia-teoriiata-na-ainshtain.417671"/>
      </related>
      <p>Аукционът ще бъде организиран от тръжна къща "Кедем" на 3 декември. Стартовата цена на писмото ще бъде 20 000 долара.</p>
      <p>В писмото си, изпратено през юни 1950 г. до математика Ернст Габор Строс, Айнщайн отговаря на критиките му към неговата работа. Писменият документ предлага поглед и към текущата работа на двамата учени. Строс е бил сътрудник на Айнщайн в периода между 1944 и 1948 г. Двамата имат три съвместни публикации, пише БТА.</p>
      <p>"Това е исторически артикул с изключителна стойност", се посочва в изявлението, направено от Мерон Ерен, съсобственик на аукционната къща.</p>
      <p>Писмо на Айнщайн от 1954 г., в което отличеният с Нобелова награда за физика учен споделя възгледите си за Бог и религията, беше продадено на търг в Ню Йорк през 2018 г. за близо 3 милиона долара, припомня агенцията.</p>
    </article>
  </body>
</html>