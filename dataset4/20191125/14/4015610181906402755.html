<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816085"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T14:28:00+00:00"/>
    <meta property="og:title" content="Куртоа: Ако Бейл не се влагаше, нямаше да играе така онзи ден"/>
    <meta property="og:description" content="Вратарят на Реал Мадрид Тибо Куртоа вярва, че Гарет Бейл дава максимума от силите ..."/>
  </head>
  <body>
    <article>
      <h1>Куртоа: Ако Бейл не се влагаше, нямаше да играе така онзи ден</h1>
      <address><time datetime="2019-11-25T14:28:00+00:00">25 Nov 2019, 14:28</time> by <a rel="author">АЛЕКСАНДЪР ДИМИТРОВ</a></address>
      <p>Вратарят на <a href="https://www.sportal.bg/statistics_team_news.php?champ=4&amp;team=138">Реал Мадрид</a> <a href="https://www.sportal.bg/statistics_player.php?team=138&amp;player=9700&amp;champ=4">Тибо Куртоа</a> вярва, че <a href="https://www.sportal.bg/statistics_player.php?team=138&amp;player=716&amp;champ=4">Гарет Бейл</a> дава максимума от силите си, когато играе за “лос бланкос”.<br/><br/>“Да, освиркванията към Бейл се чуха, но ние сме концентрирани върху мача и не мислим за освиркванията. Хората изразяват своето мнение. Те искат да сме във върхова форма”, сподели белгийският страж на пресконференция преди утрешната среща с <a href="https://www.sportal.bg/statistics_team_news.php?champ=6&amp;team=93">Пари Сен Жермен</a>.</p>
      <figure>
        <iframe data-src="https://twitter.com/realmadrid/status/1198934070861815808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“Ако Бейл не се влагаше, нямаше да играе така онзи ден. В събота видяхме как влезе в мача и едва не вкара страхотен гол. Логично е да обичаш страната си. Това не може да се превръща в проблем”, заяви той. “Критиките към мен? Единствено мога да се опитвам да давам най-доброто от себе си. След мача със <a href="https://www.sportal.bg/statistics_team_news.php?champ=4&amp;team=414">Селта</a> всички казваха, че съм се справил много добре със спасяванията. Като вратар не можеш да си позволиш да губиш увереност”, каза още Куртоа.</p>
    </article>
  </body>
</html>