<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/evropa/334/a/grafika-na-denia-shveciia-ostava-lider-v-es-po-prodyljitelnost-na-trudoviia-jivot-293807/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T14:27:00+00:00"/>
    <meta property="og:title" content="Графика на деня: Швеция остава лидер в ЕС по продължителност на трудовия живот"/>
    <meta property="og:description" content="Продължителността при шведите е 41,9 години, докато българинът работи 33,1 години през живота си"/>
  </head>
  <body>
    <article>
      <h1>Графика на деня: Швеция остава лидер в ЕС по продължителност на трудовия живот</h1>
      <h2>Продължителността при шведите е 41,9 години, докато българинът работи 33,1 години през живота си</h2>
      <address><time datetime="2019-11-25T14:27:00+00:00">25 Nov 2019, 14:27</time> by <a rel="author">Аспарух Илиев</a></address>
      <p>Гражданите на Швеция успяват да задържат лидерската позиция по отношение на продължителността на трудовия живот в Европейския съюз (ЕС) - 41,9 години, сочи проучване на Евростат.</p>
      <p>В предходната статистика на Евростат скандинавската страна отново беше класирана първа, съобщава Bloomberg.</p>
      <p>В същото време българинът работи средно по 33,1 години, като от Балканите Гърция и Хърватия регистрират по-ниски показатели – съответно 32,9 години и 32,4 години.</p>
      <p>На второ място след Швеция се нарежда Холандия, където средната продължителност на трудовия живот на гражданите достига 40,5 години.</p>
      <p>Германците работят средно по 38,7 години, докато във Франция и Испания този показател достига стойности съответно 35,4 години и 35,2 години.</p>
      <p>Най-малко време работят в Италия – едва 31,8 години.</p>
      <p>Общо за Европа лидер сред страните е Исландия, където средната продължителност на трудовия живот е 46,3 години. Тя е следвана от Швейцария, където трудовата ангажираност на гражданите продължава 42,7 години.</p>
      <p>В Кипър този показател достига 37,1 години, докато за Турция неговата стойност е 29,4 години.</p>
      <figure>
        <img src="https://www.investor.bg/images/articles_uploaded_photos/0000004784.jpg"/>
      </figure>
      <p>
        <i>По статията работиха: <a href="https://www.investor.bg/evropa/334/a/grafika-na-denia-shveciia-ostava-lider-v-es-po-prodyljitelnost-na-trudoviia-jivot-293807/znvygb:nfcnehu.vyvri@vairfgbe.ot">Аспарух Илиев</a>, редактор <a href="https://www.investor.bg/evropa/334/a/grafika-na-denia-shveciia-ostava-lider-v-es-po-prodyljitelnost-na-trudoviia-jivot-293807/znvygb:crgre.arlxbi@tznvy.pbz">Петър Нейков</a></i>
      </p>
      <related>
        <a href="https://www.investor.bg/energetika/472/a/ek-odobriava-91-mln-evro-za-centrala-za-proizvodstvo-na-energiia-ot-otpadyci-v-sofiia-293809/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/velikobritaniia-zasili-glavobolieto-na-es-s-otkaza-si-da-posochi-predstavitel-v-ek-293699/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/momchil-doichev-bylgariia-triabva-da-prestane-da-byde-pasivna-spriamo-zapadnite-balkani-293440/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/bylgariia-ostava-treta-v-es-po-nai-nisyk-dylg-spriamo-bvp-291733/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/zabavianeto-na-inflaciiata-v-evrozonata-uvelichava-natiska-vyrhu-ecb-za-novi-stimuli--287812/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ipi-kak-34-godishnite-stanaha-mladeji-285205/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/bylgariia-e-sred-stranite-v-es-s-nai-nisyk-dial-na-zaetite-na-vremenen-dogovor-255485/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/bylgarite-sa-sred-poslednite-v-es-po-prodyljitelnost-na-trudoviia-jivot-246982/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/v-bylgariia-se-sybirat-podpisi-po-iniciativa-za-ednakvi-zaplati-v-es-245929/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>