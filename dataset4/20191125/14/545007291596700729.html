<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/adrian-mutu-ar-putea-fi-selectioner-al-nationalei-de-tineret/"/>
    <meta property="og:site_name" content="Europa FM"/>
    <meta property="article:published_time" content="2019-11-25T14:36:21+00:00"/>
    <meta property="og:title" content="Adrian Mutu ar putea fi selecționer al naționalei de tineret"/>
    <meta property="og:description" content="Federația Română de Fotbal pregătește o mutare-surpriză pentru înlocuirea lui Mirel Rădoi la echipa națională de tineret, după ce acesta va fi numit la cârma primei reprezentative."/>
  </head>
  <body>
    <article>
      <h1>Adrian Mutu ar putea fi selecționer al naționalei de tineret</h1>
      <address>
        <time datetime="2019-11-25T14:36:21+00:00">25 Nov 2019, 14:36</time>
      </address>
      <p><b>Federația Română de Fotbal</b> pregătește o mutare-surpriză pentru înlocuirea lui <b>Mirel Rădoi</b> la echipa națională de tineret, după ce acesta va fi numit la cârma primei reprezentative.</p>
      <p><b>Adrian Mutu</b> ar fi varianta propusă de <b>Comisia Tehnică</b> a forului, către președintele <b>Răzvan Burleanu</b>, anunță “Gazeta Sporturilor”.</p>
      <p>Oficialii <b>FRF</b> sunt impresionați de parcursul pe care fostul golgheter al naționalei îl are la echipa sub <b>21 de ani</b> a arabilor de la <b>Al Wahda</b> – cu care a adunat până acum <b>20</b> de victorii, <b>8</b> egaluri și doar <b>5</b> înfrângeri în <b>33</b> de meciuri.</p>
      <p>Jurnaliștii “Gsp” susțin că Federația l-ar fi contactat deja pe <b>Mutu</b>, care s-ar fi declarat încântat de această propunere.</p>
      <p>Pe listă ar mai figura <b>Florin Bratu</b>, care a mai fost selecționer al echipei naționale sub 18 ani, dar și <b>Marius Măldărășanu</b>, acum antrenor în liga a 2-a, la Metaloglobus București.</p>
      <p>Propunerea finală va fi anunțată de Comisia Tehnică peste două săptămâni.</p>
      <p>Amintim, cu <b>Mirel Rădoi</b> pe banca, națională de tineret s-a remarcat la <b>Campionatul European</b> de astă vară, unde a ajuns până în semifinale.</p>
      <p>“Tricolorii mici” luptă acum pentru calificarea la <b>Euro 2021</b> și se află pe locul al <b>2</b>-lea în grupă, cu <b>10</b> puncte, la <b>5</b> lungimi de lidera <b>Danemarca</b> și cu <b>3</b> puncte peste poziția a <b>3</b>-a, ocupată de <b>Finlanda</b>.</p>
      <p>Revenind la <b>Adrian Mutu</b>, înainte de a ajunge în <b>Emiratele Arabe Unite</b>, el a mai antrenat-o doar pe <b>FC Voluntari</b>, pe care a salvat-o în sezonul trecut de la retrogradare.</p>
      <p>Cu <b>FRF</b> a mai colaborat o scurtă perioadă, când a ocupat postul de manager al naționalei, la începutul mandatului lui <b>Cosmin Contra</b>.</p>
    </article>
  </body>
</html>