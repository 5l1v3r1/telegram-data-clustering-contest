<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402672/%D8%A7%D8%B4%D8%AA%D8%BA%D8%A7%D9%84-%D9%81%D8%A7%D8%B1%D8%BA-%D8%A7%D9%84%D8%AA%D8%AD%D8%B5%DB%8C%D9%84%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87%DB%8C-%DB%8C%DA%A9%DB%8C-%D8%A7%D8%B2-%D8%A7%D9%88%D9%84%D9%88%DB%8C%D8%AA-%D9%87%D8%A7%DB%8C-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:10:27+00:00"/>
    <meta property="og:title" content="اشتغال فارغ‌التحصیلان دانشگاهی یکی از اولویت‌های خراسان جنوبی است"/>
    <meta property="og:description" content="ایسنا/خراسان جنوبی معاون هماهنگی امور اقتصادی استاندار خراسان جنوبی با اشاره به افزایش میزان فارغ‌التحصیلان دانشگاهی بیکار، گفت: اشتغال فارغ‌التحصیلان دانشگاهی در استان یکی از اولویت‌های خراسان جنوبی است."/>
  </head>
  <body>
    <article>
      <h6 class="kicker">معاون استاندار خراسان جنوبی:</h6>
      <h1>اشتغال فارغ‌التحصیلان دانشگاهی یکی از اولویت‌های خراسان جنوبی است</h1>
      <address><time datetime="2019-11-25T14:10:27+00:00">25 Nov 2019, 14:10</time> by <a rel="author">زهرا حمیدی</a></address>
      <p>ایسنا/خراسان جنوبی معاون هماهنگی امور اقتصادی استاندار خراسان جنوبی با اشاره به افزایش میزان فارغ‌التحصیلان دانشگاهی بیکار، گفت: اشتغال فارغ‌التحصیلان دانشگاهی در استان یکی از اولویت‌های خراسان جنوبی است.</p>
      <p>مشیرالحق عابدی، امروز دوشنبه ۴ آذر در دومین جلسه کارگروه اقتصادی، اشتغال و سرمایه گذاری استان با اشاره به اقداماتی که در کمیته‌های کاری ذیل این کارگروه با هماهنگی معاونت اقتصادی استانداری شکل گرفت، اظهار کرد: ۲۹ شرح وظیفه برای این کارگروه تعریف شده و اگر دستور کار جلسات بر مبنای این شرح وظیفه‌ها باشد، شاهد خروجی مطلوبی خواهیم بود.<br/><br/>وی ادامه داد: تدوین سند اشتغال استان نیز برابر شرح وظایفی است که اعلام شده و می‌طلبد که نظرات مدیریتی در آن برای بومی‌سازی اعمال شود.<br/><br/>به گزارش ایسنا، معاون هماهنگی امور اقتصادی استاندار خراسان جنوبی با بیان اینکه اگر اشکالاتی در سند دیده می‌شود راه برای اصلاح، تدوین مجدد و بازنگری وجود دارد، بیان کرد:<br/><br/>عابدی با تاکید بر نقش این سند در تثبیت اشتغال موجود و ایجاد اشتغال جدید در استان، افزود: بانک‌ها باید در کوتاه‌ترین زمان ممکن نسبت به تعیین تکلیف ارقام باقی مانده از تسهیلات اشتعال پایدار روستایی اقدام کنند.<br/><br/>وی ادامه داد: در سال ۹۶ سرمایه در گردش در اعتبارات تبصره ۱۸ قانون بودجه لحاظ نشده بود که با پیگیری‌های انجام شده این مشکل برای سال جاری رفع شده است.<br/><br/>معاون هماهنگی امور اقتصادی استاندار خراسان جنوبی با اشاره به ایجاد بیش از هشت هزار اشتغال روستایی و عشایری در سال جاری در استان، خاطرنشان کرد: باید طرح‌های ارائه شده در حوزه اشتغال قابلیت اجرایی داشته و با کارشناسی لازم انجام شود.<br/><br/>در این جلسه با حضور مدیران و کارشناسان دستگاه‌های مرتبط ابعاد مختلف سند اشتغال استان مورد بحث گذاشته و اشکالات آن بیان شد. همچنین در این جلسه مدیران گزارشی از روند پرداخت تسهیلات ارائه دادند.<br/><br/>انتهای پیام</p>
    </article>
  </body>
</html>