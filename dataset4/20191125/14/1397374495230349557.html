<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/trifunovic-zadovoljna-rukometasice-spremne-za-svetsko-prvenstvo-393713.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Trifunović zadovoljna, rukometašice spremne za Svetsko prvenstvo"/>
    <meta property="og:description" content="Rukometašica Srbije Jelena Trifunović rekla je danas da je zadovoljna učinjenim na pripremnom turniru u Seulu, gde je nacionalni tim upisao dve pobede u tri utakmice."/>
  </head>
  <body>
    <article>
      <h1>Trifunović zadovoljna, rukometašice spremne za Svetsko prvenstvo</h1>
      <h2>Rukometašica Srbije Jelena Trifunović rekla je danas da je zadovoljna učinjenim na pripremnom turniru u Seulu, gde je nacionalni tim upisao dve pobede u tri utakmice.</h2>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author">Beta</a></address>
      <p><i>"Ovaj turnir nam je baš dobro došao kao priprema za Svetsko prvenstvo",</i> rekla je Jelena Trifunović, prenosi Rukometni savez Srbije.<br/><br/>Srbija je na "Seul kupu" pobedila Južnu Koreju (27:26) i Mađarsku (25:23) i izgubila od Rusije (25:43).<br/><br/><i>"Današnja utakmica s Mađaricama je bila najbolja. Bile smo borbene u odbrani, a kada je tako, dolaze i golovi. Odbrana je presudila. Imali smo mali pad koncentracije u drugom poluvremenu, ali sve u svemu možemo biti zadovoljne. Bila je ovo dobra proba pred Kumamoto"</i>, rekla je Trifunovićeva.<br/><br/>Rukometašice Srbije ostaju u Seulu do petka, kada se sele u Japan.<br/><br/>Prvi meč na Svetskom prvenstvu igraće u subotu od 7 sati protiv Angola.</p>
      <p>Izvor: Beta</p>
    </article>
  </body>
</html>