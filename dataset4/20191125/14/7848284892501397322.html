<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/torino-baselli-l-inter-non-ci-ha-messo-sotto-ma-abbiamo-commesso-delle-ingenuita-323956"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T14:13:26+00:00"/>
    <meta property="og:title" content="Torino, Baselli: &quot;L'Inter non ci ha messo sotto, ma abbiamo commesso delle ingenuità&quot;"/>
    <meta property="og:description" content="&quot;Purtroppo abbiamo commesso delle ingenuità... Chiaro che una squadra come l’Inter te le fa subito pagare&quot;. E' amaro il commento sul ko del Torino con l'Inter di..."/>
  </head>
  <body>
    <article>
      <h1>Torino, Baselli: "L'Inter non ci ha messo sotto, ma abbiamo commesso delle ingenuità"</h1>
      <address><time datetime="2019-11-25T14:13:26+00:00">25 Nov 2019, 14:13</time> by <a rel="author">Mattia Zangari</a></address>
      <p>"Purtroppo abbiamo <b>commesso delle ingenuità.</b>.. Chiaro che una squadra come <b>l’Inter</b> te le fa subito pagare". E' amaro il commento sul ko del Torino con l'Inter di Daniele <b>Baselli</b>, capitano granata dopo l'uscita dal campo forzata di Andrea Belotti. "Beh, sappiamo perfettamente che per noi Andrea è un giocatore importante -  spiega alla <i>Gazzetta dello Sport</i> l'ex centrocampista dell'Atalanta -. Però siamo abituati a ragionare e a giocare da squadra e quindi dico che avremmo potuto perderla anche con lui in campo. Al suo posto è entrato Zaza e quindi ci sentivamo egualmente in grado di attaccare ed essere pericolosi. Purtroppo Simone ha avuto poche possibilità di mettersi in mostra. Ma di fronte avevamo un’ottima squadra".</p>
      <p>Sull'andamento della gara, Baselli aggiunge: "Qualche occasione l’abbiamo avuta e sul piano del giro palla e del possesso siamo stati all’altezza dell’ Inter <b>Non ci hanno messo sotto</b>, insomma". </p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>