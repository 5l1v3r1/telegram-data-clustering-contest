<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908208"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T14:20:00+00:00"/>
    <meta property="og:title" content="Съдът не пусна на свобода шефа на &quot;ТАД Груп&quot;, можел да въздейства на свидетели и служители"/>
    <meta property="og:description" content="Спецсъдът отказа да пусне шефа на &quot;ТАД Груп&quot; Иван Тодоров, който е в ареста заради хакерската атака на НАП. Според магистратите той можел да въздейства на свидетели, включително и на негови служители,"/>
  </head>
  <body>
    <article>
      <h1>Съдът не пусна на свобода шефа на "ТАД Груп", можел да въздейства на свидетели и служители</h1>
      <address><time datetime="2019-11-25T14:20:00+00:00">25 Nov 2019, 14:20</time> by <a rel="author" href="https://www.24chasa.bg/authors/1132392" target="_blank">Ана Михова</a></address>
      <p>Спецсъдът отказа да пусне шефа на "ТАД Груп" Иван Тодоров, който е в ареста заради хакерската атака на НАП.</p>
      <p>Според магистратите той можел да въздейства на свидетели, включително и на негови служители, ако не е зад решетките. Самият Тодоров обяви, че съвестта му е чиста и не е извършил престъплението, в което е обвинен.</p>
      <p>Адвокатите му поискаха да му бъде определена парична гаранция, като алтернативна възможност в размер на 20 хил. лв., колкото е на Георги Янков - друг от обвиняемите за атаката на приходната агенция.</p>
      <p>Решението може да бъде обжалвано пред Апелативния спецсъд.</p>
    </article>
  </body>
</html>