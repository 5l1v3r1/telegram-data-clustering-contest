<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2584007/kura-ena-pribiralnica-u-polsi-universitet-usunuv-studentku-aka-na-kameru-prinizila-ukrainku-video-18"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T14:01:00+00:00"/>
    <meta property="og:title" content="&quot;Кур*а, є**на прибиральниця&quot;: у Польщі університет усунув студентку, яка на камеру принизила українку (ВІДЕО, 18+)"/>
    <meta property="og:description" content="Навчальний заклад також звернувся до прокуратури"/>
  </head>
  <body>
    <article>
      <h1>"Кур*а, є**на прибиральниця": у Польщі університет усунув студентку, яка на камеру принизила українку (ВІДЕО, 18+)</h1>
      <address><time datetime="2019-11-25T14:01:00+00:00">25 Nov 2019, 14:01</time> by <a rel="author">Олег Давибіда</a></address>
      <p>
        <i>Вармінсько-Мазурський університет в Ольштині усунув студентку, яка виклала відео з ксенофобськими образами на адресу українки, з якою разом їхала в потягу. За справу також взялася прокуратура.</i>
      </p>
      <p>На відео студентка-медик з лайкою скаржилась на українку, яка зіпсувала їй поїздку, бо зайняла місце в потягу.</p>
      <p>"Вчора українська к*рва, так звана *бана прибиральниця, зайняла моє місце в потягу, і взагалі, за*бала увесь, к*рва, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити…</p>
      <p>Досить того, що вона була гладкою, але ще в неї була велика валіза, і вона нічого не розуміла", - скаржилась дівчина на відео. Воно набрало майже 60 тисяч переглядів.</p>
      <p>"Я мала б піти до кондуктора, але я добра до тварин. Тільки не до таких, тому наступного разу не буду. *бати тих українських ст*рв, ненавиджу їх… Ця жінка – дурна прибиральниця, так що ієрархії треба дотримуватись", - сказала вона.</p>
      <p>Як повідомляє "<a href="https://tsn.ua/svit/y-bana-pribiralnicya-u-polschi-universitet-vidstoroniv-studentku-yaka-na-kameru-prinizila-ukrayinku-1448736.html?fbclid=IwAR0hBVJoUdCOa9j3zg_jQgU1gcZQEpLBdQFeetH3vaHDHuELfL_744klJ08">ТСН</a>", відео, яке дівчина власноруч виклала у мережу, дійшло до університету. Там вирішили негайно усунути студентку.</p>
      <p>"В прокуратуру також було направлено повідомлення про можливе скоєння злочину, і в університеті було порушено дисциплінарне провадження", - додали у навчальному закладі.</p>
      <p>"В університеті немає і ніколи не буде місця для виявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених", – сказано в заяві.</p>
      <p>Після скандалу дівчина записала ще одне відео – у ньому спробувала запевнити, що не підтримує дискримінацію, та назвала інцидент "жартом".</p>
      <p>"Вибачте, я не думала, я просто дурепа", - сказала вона.</p>
      <figure>
        <iframe src="https://www.youtube.com/embed/77QfwnnRtpA" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/DpKv0Xyjags" width="560" height="315" data-service="Youtube" scrolling="no"/>
      </figure>
    </article>
  </body>
</html>