<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594945/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A1%E0%A7%87%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A7%8C%E0%A6%A8-%E0%A6%B9%E0%A7%9F%E0%A6%B0%E0%A6%BE%E0%A6%A8%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="ছাত্রীকে ডেকে নিয়ে যৌন হয়রানি, শিক্ষক বরখাস্ত"/>
    <meta property="og:description" content="খুলনা মহানগরীর দৌলতপুরে মহসিন গার্লস স্কুলে ক্লাস পার্টির প্রস্তুতি চলাকালে এক ছাত্রীকে ডেকে নিয়ে যৌন হয়রানি করার অভিযোগে খণ্ডকালীন এক সহকারী শিক্ষককে বরখাস্ত করা হয়েছে। স্কুলের প্রধান শিক্ষক মো. নজরুল ইসলাম এ তথ্য নিশ্চিত করেছেন। প্রধান শিক্ষক জানান, &amp;lsquo;সোমবার (২৫ নভেম্বর) সকালে..."/>
  </head>
  <body>
    <article>
      <h1>ছাত্রীকে ডেকে নিয়ে যৌন হয়রানি, শিক্ষক বরখাস্ত</h1>
      <address><time datetime="2019-11-25T14:24:00+00:00">25 Nov 2019, 14:24</time> by <a rel="author">খুলনা প্রতিনিধি</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2016/10/16/4db410073a4999a724e69e07f62eeb75-580276a4efebc.jpg"/>
        <figcaption>যৌন হয়রানি</figcaption>
      </figure>
      <p>খুলনা মহানগরীর দৌলতপুরে মহসিন গার্লস স্কুলে ক্লাস পার্টির প্রস্তুতি চলাকালে এক ছাত্রীকে ডেকে নিয়ে যৌন হয়রানি করার অভিযোগে খণ্ডকালীন এক সহকারী শিক্ষককে বরখাস্ত করা হয়েছে। স্কুলের প্রধান শিক্ষক মো. নজরুল ইসলাম এ তথ্য নিশ্চিত করেছেন।</p>
      <p>প্রধান শিক্ষক জানান, ‘সোমবার (২৫ নভেম্বর) সকালে ষষ্ঠ শ্রেণির এক ছাত্রীর অভিভাবক স্কুলে এসে অভিযোগ করেন, সহকারী শিক্ষক বিল্লাল হোসেন রবিবার ক্লাস পার্টির প্রস্তুতি চলাকালে ওই ছাত্রীকে একটি কক্ষে ডেকে নিয়ে হাত ধরেন। ছাত্রী নিজেও জেলা প্রশাসনের কাছে এর স্বীকারোক্তি দিয়েছে। যদিও শিক্ষক বিল্লাল এ অভিযোগ সঠিক নয় বলে দাবি করেছেন। স্কুল কর্তৃপক্ষ ছাত্রীর অভিযোগকে গুরুত্ব দিয়েছে এবং শিক্ষক বিল্লালকে সাসপেন্ড করার সিদ্ধান্ত নিয়েছে। তাকে আর স্কুলে না আসতে বলা হয়েছে। এ ঘটনায় লোকলজ্জার ভয়ে ছাত্রীর পরিবার মামলা করতে রাজি নয়। তাই জেলা প্রশাসনের নির্দেশে স্কুলের পক্ষ থেকে আমি নিজেই ওই শিক্ষকের বিরুদ্ধে মামলা দায়েরের প্রক্রিয়া শুরু করেছি।’</p>
      <footer>/এফএস/এমওএফ/</footer>
    </article>
  </body>
</html>