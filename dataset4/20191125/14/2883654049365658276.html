<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/roel-is-grappen-om-lengte-helemaal-zat/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T14:37:15+00:00"/>
    <meta property="og:title" content="Roel is grappen om lengte helemaal zat"/>
    <meta property="og:description" content="Roel is de grapjes om zijn lengte zat. Onlangs reageerde iemand met een flauwe grap. De zanger pikt het niet langer en reageert op de grappenmaker."/>
  </head>
  <body>
    <article>
      <h1>Roel is grappen om lengte helemaal zat</h1>
      <address><time datetime="2019-11-25T14:37:15+00:00">25 Nov 2019, 14:37</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Roel van Velzen is het helemaal zat: hij tijdens zijn hele carrière zijn er grapjes gemaakt om zijn geringe lengte. Blijkbaar vinden mensen het nog steeds komisch, want onlangs reageerde iemand met een flauwe grap op Instagram. De zanger pikt het niet langer en reageert op de grappenmaker.</p>
      <h3>Aandacht</h3>
      <p>,,Ik zie dat de kindercrèche Van Velzen vrijuit heeft gegeven om buiten te spelen”, schrijft een man bij een bericht van Roel. Roel pikt het niet langer en schrijft terug: ,,Goed dat je me hebt gementionned in dit bericht. Meteen een fijn gevoel op de maandag. Als ik je in het echt tegenkom krijg je een dikke knuffel van me, of een complimentje of wat geld of in ieder geval wat aandacht. Want ergens kom je iets te kort denk ik, als je dit soort dingen schrijft. Ik wens je veel positiviteit toe in de rest van je leven.”</p>
      <h3>Dikke huid</h3>
      <p>Vervolgens heeft de zanger ook nog een stuk tekst getypt bij de afbeelding van de reactie. Hij laat weten dat online pesten moet ophouden. ,,Ik krijg dit soort ‘grappen’ regelmatig naar mijn virtuele hoofd en kan het inmiddels hebben, maar niet iedereen heeft zo’n dikke huid.” Hij laat weten dat de psychologische gevolgen voor sommige slachtoffers niet te overzien zijn. ,,DENK NA voor dat je op send drukt. Ook al is het nóg grappig (bedoeld).”</p>
      <figure>
        <embed-post data-src="https://www.instagram.com/p/B5SZI-rjbiK" data-service="Instagram"/>
      </figure>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/sylvie-ophef-om-filmpje-was-pesterig/"/>
        <a href="https://www.ditjesendatjes.nl/angstige-bibi-breijman-door-haatreacties/"/>
        <a href="https://www.ditjesendatjes.nl/bas-smit-vertelt-over-harde-grap-andre-hazes/"/>
      </related>
    </article>
  </body>
</html>