<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905168/wolf-ziet-eigen-spelers-in-de-fout-gaan-bij-genk-hier-zal-over-gepraat-worden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Wolf ziet eigen spelers in de fout gaan bij Genk: &quot;Hier zal over gepraat worden&quot;"/>
    <meta property="og:description" content="De debuutwedstrijd van Hannes Wolf als Genk-coach werd afgesloten met een gelijkspel. De Limburgers raakten niet voorbij Moeskroen. De nieuwe Genk-trainer zag goede dingen, maar ook minder goede dingen bij zijn ploeg."/>
  </head>
  <body>
    <article>
      <h1>Wolf ziet eigen spelers in de fout gaan bij Genk: "Hier zal over gepraat worden"</h1>
      <address>
        <time datetime="2019-11-25T14:30:00+00:00">25 Nov 2019, 14:30</time>
      </address>
      <p>
        <b>De debuutwedstrijd van Hannes Wolf als Genk-coach werd afgesloten met een gelijkspel. De Limburgers raakten niet voorbij Moeskroen. De nieuwe Genk-trainer zag goede dingen, maar ook minder goede dingen bij zijn ploeg.</b>
      </p>
      <p>Bij Genk besloot Wolf om na de blessure van Bryan Heynen een nieuwe spits in te brengen. Paul Onuachu kreeg speelminuten en bedankte voor het vertrouwen met een doelpunt. Dat nieuwe systeem zorgde echter voor wat problemen.</p>
      <p>Genk leek enkele principes overboord te gooien, tot de ergernis van Wolf. "Ik vond dat we in het slot van de wedstrijd te snel voor de lange bal kozen. Paniekerig lange ballen in de box pompen en hopen dat de tweede bal voor ons zou zijn, behoorde niet tot het wedstrijdplan", reageerde hij bij <i>Het Laatste Nieuws.</i></p>
      <p>Wolf vond die beslissing van zijn spelers, ondanks de lengte van Onuachu, dan ook onnodig. "Er was nog voldoende tijd om voetballend tot oplossingen te komen zoals dat het eerste uur ook lukte. Ik zag veel goede dingen, maar hier zal zeker nog over gepraat worden", besloot hij.</p>
    </article>
  </body>
</html>