<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780930/%D8%AF%D8%B3%D8%AA%DA%AF%DB%8C%D8%B1%DB%8C-%DB%B1%DB%B7-%D9%86%D9%81%D8%B1-%D8%A7%D8%B2-%D8%B9%D9%88%D8%A7%D9%85%D9%84-%D8%A7%D8%B5%D9%84%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:53:16+00:00"/>
    <meta property="og:title" content="فرمانده انتظامی لرستان خبر داد؛ دستگیری ۱۷ نفر از عوامل اصلی اغتشاشات لرستان"/>
    <meta property="og:description" content="خرم‌آباد- فرمانده انتظامی لرستان از دستگیری ۱۷ نفر از عوامل اصلی اغتشاشات این استان خبر داد."/>
  </head>
  <body>
    <article>
      <h1>فرمانده انتظامی لرستان خبر داد؛ دستگیری ۱۷ نفر از عوامل اصلی اغتشاشات لرستان</h1>
      <address>
        <time datetime="2019-11-25T14:53:16+00:00">25 Nov 2019, 14:53</time>
      </address>
      <p>به گزارش <a href="https://www.mehrnews.com/">خبرگزاری مهر</a>، به نقل از پایگاه خبری پلیس، سردار محمد مهدیان نسب با بیان این که همکاری مردم با پلیس در خصوص معرفی و دستگیری اغتشاشگران جای قدردانی دارد، اظهار داشت: ۱۷ نفر از عوامل اصلی آشوبگران (لیدر) در نا آرامی های اخیر در استان لرستان دستگیر شدند.</p>
      <p>وی، گفت: در پی  اعتراضات هفته گذشته در خصوص طرح سهمیه بندی سوخت و سوء استفاده عده ای فرصت طلب که تخریب اموال عمومی و نا امنی را به همراه داشت شناسایی و دستگیری عوامل در دستور کار پلیس قرار گرفت.</p>
      <p>فرمانده انتظامی لرستان، افزود : ماموران با کار اطلاعاتی و تحقیقات  گسترده و هماهنگی قضائی ۱۷ نفر از عوامل اصلی اغتشاشات (لیدر) را شناسایی و طی عملیات های غافلگیرانه آنها را در سطح استان دستگیر کردند.</p>
      <p>سردار مهدیان نسب با بیان این که همکاری مردم با پلیس در خصوص معرفی و دستگیری  اغتشاشگران جای قدردانی دارد، گفت: نیروی انتظامی مجاهدانه و صادقانه در برقراری نظم و امنیت تلاش می کند و در این راه از هیچ تلاشی فروگذار نخواهد کرد.</p>
      <p>وی، گفت: چراغ راهنمای ما مقام معظم رهبری (مدظله العالی) و رمز ایستادگی در مقابل دشمنان، بصیرت و آمادگی است و مدافعان حریم ولایت در کنار دیگر نیروهای امنیتی اجازه هرگونه فعالیت بیشتر را از آشوبگران گرفت.</p>
    </article>
  </body>
</html>