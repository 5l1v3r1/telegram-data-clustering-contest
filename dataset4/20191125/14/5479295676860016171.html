<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/anche-le-sardine-di-verona-in-piazza-no-a-odio-e-rancore-1.7799878"/>
    <meta property="og:site_name" content="L'Arena"/>
    <meta property="article:published_time" content="2019-11-25T14:48:33+00:00"/>
    <meta property="og:title" content="Anche le «sardine» di Verona in piazza «No a odio e rancore»"/>
    <meta property="og:description" content="Iniziativa fissata per giovedì"/>
  </head>
  <body>
    <article>
      <h1>Anche le «sardine» <br/>di Verona in piazza <br/>«No a odio e rancore»</h1>
      <address>
        <time datetime="2019-11-25T14:48:33+00:00">25 Nov 2019, 14:48</time>
      </address>
      <p>Le <a href="https://www.larena.it/territori/citt%C3%A0/le-sardine-o-sardele-anche-a-verona-in-settemila-si-riuniscono-per-ora-su-fb-1.7793676">«Sardine di Verona»</a>, gruppo emulo di quello bolognese, aggregatosi su Facebook con oltre 13.000 persone prova a contarsi e a far sentire la propria voce anche in piazza.</p>
      <p>Come accadrà in diverse città italiane, anche Verona vedrà una manifestazione del movimento spontaneo che in Emilia si era riunito in contrapposizione al raduno dei sostenitori di <b>Salvini</b> al palaDozza per «cambiare l’inerzia della retorica populista, di dimostrare che i numeri contano più della prepotenza, che la testa viene prima della pancia e che le persone vengono prima degli account social».</p>
      <p>A <b>Verona </b>l'appuntamento è stato fissato per giovedì 28 novembre alle 19.30 in piazza Isolo. Al momento (<i>lunedì ore 16</i>) hanno annunciato la propria presenza all'<b>evento </b>creato su Facebook circa mille persone, più del doppio quelle «interessate».</p>
      <p>«Nella nostra Verona, città medaglia d’oro per la resistenza, Piazza Isolo sarà luogo di rinascita e volontà sociale. Vogliamo dimostrare», scrivono le sardine veronesi, «di essere accoglienti, contro politiche che aizzano odio e rancore, e pieni di valori e proposte: la solidarietà, il rispetto, i diritti di tutti». E in caso di pioggia "Siamo sardine, l'acqua non ci fa paura (abbiamo sguazzato in acque ben peggiori). Ombrello e via!"».</p>
    </article>
  </body>
</html>