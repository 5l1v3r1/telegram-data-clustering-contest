<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gta-online-contenuti-gratuiti-rockstar/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T14:55:00+00:00"/>
    <meta property="og:title" content="GTA Online: almeno un anno di ulteriori contenuti gratuiti secondo Rockstar | Game Division"/>
    <meta property="og:description" content="Stando a quanto dichiarato da Rockstar Games la compagnia americana non sarebbe intenzionata di abbandonare il supporto verso GTA Online."/>
  </head>
  <body>
    <article>
      <h1>GTA Online: almeno un anno di ulteriori contenuti gratuiti secondo Rockstar | Game Division</h1>
      <address>
        <time datetime="2019-11-25T14:55:00+00:00">25 Nov 2019, 14:55</time>
      </address>
      <p>Questa generazione di console sicuramente è stata benefica (da un punto di vista economico) per tantissime aziende videoludiche. Tra queste è impossibile non fare il nome di Rockstar Games che, grazie alle sue opere, è riuscita a toccare risultati finanziari a dir poco impressionanti. Sicuramente il motivo principale per questi guadagni massicci si “nasconderebbe” dietro il quinto capitolo di Grand Theft Auto e in maniera più specifica dietro <b>GTA Online.</b></p>
      <p>Anche con qualche anno sulle spalle il titolo Rockstar non sembra dar segni di vecchiaia continuando a proporre nuovi contenuti alla propria utenza di giocatori. GTA Online tutt’oggi rimane uno dei titoli più giocati e Rockstar avrebbe intenzione di continuare a supportare questo fantastico titolo. Stando alla compagnia americana l’intenzione sarebbe quella di continuare a rendere il titolo sempre fresco. Secondo Rob Nelson (co-studio head Rockstar North) GTA Online <b>verrà supportato con contenuti gratuiti</b> per almeno un altro anno.</p>
      <figure>
        <img src="https://www.tomshw.it/images/images/2019/07/gta-online-diamond-casino-resort-43388.jpg"/>
      </figure>
      <p>Leggi anche: <a href="https://www.tomshw.it/videogioco/one-piece-pirate-warriors-4-data/">One Piece Pirate Warriors 4: data di uscita annunciata ufficialmente</a></p>
      <p>
        <i>“Siamo intenzionati di rendere il gioco ancora piacevole per tantissimo tempo e sicuramente riusciremmo a fare tutto ciò per almeno un altro anno. Non sappiamo come andranno le cose in futuro e quale progetti potrebbero spingerci ad dedicare meno tempo a GTA Online, ma <b>siamo sicuri che continueremo a sopportare ancora a lungo quest’opera</b> che ha fatto appassionare milioni di giocatori!”</i>
      </p>
      <p>Quindi se GTA Online è il vostro pane quotidiano allora le dichiarazioni di Rob Nelson non potranno far altro che rendervi felici. Ovviamente diteci la vostra su<b> cosa ne pensate</b> di questa notizia, come sempre, attraverso la sezione dei commenti del sito. Vi ricordiamo che Grand Theft Auto 5 (e di conseguenza GTA Online) è attualmente disponibile per PlayStation 4, Xbox One e PC!</p>
      <blockquote>Se non avete ancora avuto modo di provare l’ultimo capitolo dedicato alla serie di Grand Theft Auto o se semplicemente volete sperimentare la sezione online del gioco, allora il seguente <a href="https://toms.it/innlT">link</a> potrebbe fare al caso vostro!</blockquote>
    </article>
  </body>
</html>