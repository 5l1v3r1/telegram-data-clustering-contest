<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082157-vchora-u-kremenchuc-ryatuvalniki-gasili-pozhezhu-u-golubyatn.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-25T14:07:00+00:00"/>
    <meta property="og:title" content="Вчора у Кременчуці рятувальники гасили пожежу у голуб'ятні"/>
    <meta property="og:description" content=" На щастя, пернаті мешканці не постраждали Минулої ночі у Кременчуці на проспекті Свободи у районі будинку №63 горіла голуб'ятня. Як повідомляє пресслужба Кременчуцького міськрайонного управління ГУ"/>
  </head>
  <body>
    <article>
      <h1>Вчора у Кременчуці рятувальники гасили пожежу у голуб'ятні</h1>
      <address><time datetime="2019-11-25T14:07:00+00:00">25 Nov 2019, 14:07</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574679526_gorla-golubyatnya.jpg"/>
      </figure>
      <p>
        <b>На щастя, пернаті мешканці не постраждали</b>
      </p>
      <p>Минулої ночі у Кременчуці на проспекті Свободи у районі будинку №63 горіла голуб'ятня. Як повідомляє пресслужба Кременчуцького міськрайонного управління ГУ ДСНС, пернаті мешканці не постраждали.</p>
      <p>24 листопада в 2.38 ночі рятувальників сповістили про те, що загорілася дерев'яна голуб'ятня 2х2 м на проспекті Свободи. Вони приїхали на місце о 2.48, а загасили вогонь о 2.55.</p>
      <p>У результаті пожежі згоріли двері голуб'ячого будиночку, але в цілому вогнеборцям вдалося його врятувати. Птахи не постраждали, адже тимчасово не мешкали у голуб'ятні.</p>
      <p>На місці події працювали 4 ДСНС-ники та <a href="https://www.telegraf.in.ua/kremenchug/10081570-malenkimkremenchuzhanampokazali-shotlandskogo-priborkuvacha-vognyu.html">нова пожежна машина</a> Dennis Rapier. Також туди викликали слідчо-оперативну групу Кременчуцького відділу поліції.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: ДСНС</p>
    </article>
  </body>
</html>