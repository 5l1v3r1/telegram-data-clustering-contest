<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189073/"/>
    <meta property="og:site_name" content="Janam TV"/>
    <meta property="article:published_time" content="2019-11-25T14:25:25+00:00"/>
    <meta property="og:title" content="ഭക്ഷ്യ സുരക്ഷാ ഗുണനിലവാരം ലംഘിച്ചു; രണ്ട് സ്ഥാപനങ്ങള്‍ക്ക് പിഴ"/>
    <meta property="og:description" content="ഇടുക്കി: ഭക്ഷ്യ സുരക്ഷാ ഗുണനിലവാര നിയമം ലംഘിച്ചതിന് രണ്ടു സ്ഥാപനങ്ങള്‍ക്ക് പിഴ. ദേവികുളം താലൂക്കില്‍ വില്‍പ്പന നടത്തിവന്ന രണ്ട് ഉല്‍പന്നങ്ങളുടെ"/>
  </head>
  <body>
    <article>
      <h1>ഭക്ഷ്യ സുരക്ഷാ ഗുണനിലവാരം ലംഘിച്ചു; രണ്ട് സ്ഥാപനങ്ങള്‍ക്ക് പിഴ</h1>
      <address><time datetime="2019-11-25T14:25:25+00:00">25 Nov 2019, 14:25</time> by <a rel="author">Janam TV Web Desk</a></address>
      <p>ഇടുക്കി: ഭക്ഷ്യ സുരക്ഷാ ഗുണനിലവാര നിയമം ലംഘിച്ചതിന് രണ്ടു സ്ഥാപനങ്ങള്‍ക്ക് പിഴ. ദേവികുളം താലൂക്കില്‍ വില്‍പ്പന നടത്തിവന്ന രണ്ട് ഉല്‍പന്നങ്ങളുടെ നിര്‍മ്മാതാക്കള്‍ക്കാണ് പിഴ. സബ് ഡിവിഷണല്‍ മജിസ്‌ട്രേറ്റ് കൂടിയായ സബ്കളക്ടറാണ് പിഴ ചുമത്തി ഉത്തരവിട്ടത്.</p>
      <p>കേരളാ ഗോള്‍ഡ് പ്യുവര്‍ വെളിച്ചെണ്ണയുടെ ഉത്പാദകരായ ഒറ്റപ്പാലം ന്യൂ കേരള ട്രേഡേഴ്‌സിനും മൂന്നാറിലും പരിസര പ്രദേശങ്ങളിലും വില്‍പ്പന നടത്തുന്ന ഹോം മെയ്ഡ് ചോക്ലേറ്റുകളില്‍ ഗുണനിലവാരം രേഖപ്പെടുത്താത്തതിന് എംഎസ്പി ആന്‍ഡ് സണ്‍സ് എന്ന സ്ഥാപനത്തിനുമാണ് പിഴ ചുമത്തിയിരിക്കുന്നത്. എംഎസ്പി ആന്‍ഡ് സണ്‍സിന് 30,000 രൂപയും ന്യൂ കേരളാ ട്രേഡേഴ്‌സിന് നാല് ലക്ഷം രൂപയുമാണ് പിഴ ചുമത്തിയിരിക്കുന്നത്.</p>
    </article>
  </body>
</html>