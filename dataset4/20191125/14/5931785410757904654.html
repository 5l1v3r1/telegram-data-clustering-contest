<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/degenek-da-se-u-sredu-probudimo-ponosni-i-nasmejani-zbog-evropskog-proleca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T14:46:33+00:00"/>
    <meta property="og:title" content="Degenek: Da se u sredu probudimo ponosni i nasmejani zbog evropskog proleća"/>
    <meta property="og:description" content="Defanzivac Crvene zvezde, Miloš Degenek, optimista je pred utakmicu sa Bajernom. Reprezentativac Australije izrazio je želju da u utorak uveče vidi pune tribine stadiona „Rajko Mitić“ koje će njemu i saigračima pomoći da pokažu pravo lice. – Voleli bi da kada izađemo iz tunela vidimo pun stadion. Svi oni koji vole Zvezdu treba da dođu […]"/>
  </head>
  <body>
    <article>
      <h1>Degenek: Da se u sredu probudimo ponosni i nasmejani zbog evropskog proleća</h1>
      <address><time datetime="2019-11-25T14:46:33+00:00">25 Nov 2019, 14:46</time> by <a rel="author">Zile</a></address>
      <p>Defanzivac Crvene zvezde, Miloš Degenek, optimista je pred utakmicu sa Bajernom.</p>
      <p>Reprezentativac Australije izrazio je želju da u utorak uveče vidi pune tribine stadiona „Rajko Mitić“ koje će njemu i saigračima pomoći da pokažu pravo lice.</p>
      <p>– <b>Voleli bi da kada izađemo iz tunela vidimo pun stadion. Svi oni koji vole Zvezdu treba da dođu sutra i da nam daju punu podršku. Igramo protiv jedne od najboljih ekipa u Evropi. Pored Liverpula i Mančester Sitija, mislim da je Bajern jedan od najkvalitetnijih timova na starom kontinentu. Biće teško, ali siguran sam da ćemo pokazati pravo lice. Verujem da će biti drugačija utakmica nego u Nemačkoj. Sigurno smo motivisaniji od protivnika i verujem da možemo o uspeha</b>, rekao je Degenek na konferenciji za medije.</p>
      <p>– <b>Mnogo znači kada na ovom nivou prvi postigneš pogodak. Na psihološkom planu kada se na poluvreme ode sa prednošću od 1:0, to olakšava posao u drugom delu igre. Pritisak je mnogo manji, ali je i odgovornost mnogo veća. Igra se do poslednjeg minuta i treba dati maksimum. U suprotnom kad primiš gol moraš da juriš rezultat i to krene malo težim tokom. Protiv Totenhema se upravo to desilo. Mi smo profesionalci i moramo biti spremni na obe situacije.</b></p>
      <p>Posebna priprema za čuvanje Leandovskog nije potrebna.</p>
      <p>– <b>U prvoj utakmici smo dobro stajali, paririali smo im odlično defanzivno. Desio se taj pad koncentracije kod trećeg gola. Čuvali smo dobro i Levandovskog i Komana, Perišića, kao i kasnije Gnabrija. Ne mislim samo na defanzivce, već i na vezni red i napad, jer kada se ceo kolektiv brani dobro teško se primaju golovi. Ne treba nam posebna priprema za čuvanje Levandovskog koji je po meni jedan od najboljih napadača u Evropi. Samo u glavi treba shvatiti protiv koga igramo i da treba da pokažemo šta znamo i umemo. Verujem da će nagrada doći. Pre svega bih voleo da obradujemo navijače i da se u sredu probudimo nasmejani i srećni zbog činjenice da smo obezbedili evropsko proleće</b>, zaključio je Degenek.</p>
      <p>Meč je na programu u utorak od 21 sat.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/marin-svi-znamo-kakvu-sansu-imamo-ali-bez-navijaca-se-ne-pitamo-mnogo/"/>
        <a href="https://www.sportskacentrala.com/2019/11/25/poruka-iz-frankfurta-bajern-sigurno-nece-potceniti-zvezdu/"/>
        <a href="https://www.sportskacentrala.com/2019/11/25/milojevic-ocekuje-nas-spektakl-uz-nase-navijace-sve-je-moguce/"/>
        <a href="https://www.sportskacentrala.com/2019/11/25/i-omladinci-zvezde-protiv-bajerna-jure-prolece-u-evropi/"/>
        <a href="https://www.sportskacentrala.com/2019/11/25/bajern-krenuo-u-beograd-sa-najjacim-snagama/"/>
        <a href="https://www.sportskacentrala.com/2019/11/25/dika-stojanovic-marakana-ima-cudnu-moc-mozda-se-istorija-ponovi/"/>
        <a href="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
        <a href="https://www.sportskacentrala.com/2019/11/24/jedan-od-najboljih-deli-pravdu-zvezdi-i-bajernu/"/>
      </related>
    </article>
  </body>
</html>