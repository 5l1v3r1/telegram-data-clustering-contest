<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905171/tuchel-letterlijk-in-tranen-door-frenkie-de-jong-het-m-st-barcelona-worden-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T14:37:00+00:00"/>
    <meta property="og:title" content="Tuchel 'letterlijk in tranen' door Frenkie de Jong: 'Het móést Barcelona worden'"/>
    <meta property="og:description" content="Manchester City, Paris Saint-Germain, Tottenham Hotspur: allemaal wilden ze Frenkie de Jong dolgraag hebben. De keuze viel uiteindelijk op FC Barcelona. In gesprek met Voetbal International blikken De Jong en zaakwaarnemer Ali Dursun terug op de veelbewogen maanden. Dursun verbleef twee weken in Barcelona om de deal met de Catalaanse grootmacht rond te krijgen. &quot;Dat was aan de ene kant niet makkelijk, maar tegelijkertijd ook weer wel&quot;, vertelt Dursun in een uitgebreid interview met VI. &quot;Iedereen weet hoeveel interesse er was en Frenkie woog alle opties zorgvuldig tegen elkaar af. Ik ben van nature wat ongeduldiger.&quot; Frenkie goes viral: De Jong verslaat snelheidsduivel Dembélé in sprintduel"/>
  </head>
  <body>
    <article>
      <h1>Tuchel 'letterlijk in tranen' door Frenkie de Jong: 'Het móést Barcelona worden'</h1>
      <address>
        <time datetime="2019-11-25T14:37:00+00:00">25 Nov 2019, 14:37</time>
      </address>
      <p>
        <b>Manchester City, Paris Saint-Germain, Tottenham Hotspur: allemaal wilden ze Frenkie de Jong dolgraag hebben. De keuze viel uiteindelijk op FC Barcelona. In gesprek met Voetbal International blikken De Jong en zaakwaarnemer Ali Dursun terug op de veelbewogen maanden.</b>
      </p>
      <p>Dursun verbleef twee weken in Barcelona om de deal met de Catalaanse grootmacht rond te krijgen. "Dat was aan de ene kant niet makkelijk, maar tegelijkertijd ook weer wel", vertelt Dursun in een uitgebreid interview met <a href="https://www.vi.nl/pro/overig/frenkie-de-jong-over-messi-zijn-eerste-barca-rondo-en-de-snelle-aanpassing">VI</a>. "Iedereen weet hoeveel interesse er was en Frenkie woog alle opties zorgvuldig tegen elkaar af. Ik ben van nature wat ongeduldiger."</p>
      <p>"Maar toen hij zijn beslissing had genomen, móést het Barcelona worden. Ik ken hem al zo lang, ik weet wanneer hij iets echt wil. In andere gevallen moet ik hem soms een beetje aansporen. Dat doe ik dan ook. Ik heb alles voor hem over, maar ik blijf wel mezelf. Frenkie weet dat en is ook zoals hij altijd is geweest. Vandaar dat we nooit problemen hebben."</p>
      <p>Met Pep Guardiola en Txiki Begiristain van Manchester City voerden De Jong en Dursun 'geweldige gesprekken' - en ook PSG had een goed verhaal. Volgens <i>VI</i> was trainer Thomas Tuchel 'letterlijk in tranen' toen Barça de slag om de 22-jarige middenvelder won door een bijzonder bliksembezoek. De Jong: "Toen wilde ik alleen nog maar naar deze club."</p>
      <related>
        <h4>Lees meer</h4>
        <a href="https://www.voetbalprimeur.nl/videos/905072/frenkie-goes-viral-de-jong-verslaat-snelheidsduivel-demb-l-in-sprintduel.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>