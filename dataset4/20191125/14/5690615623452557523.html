<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837681-reysoviy-avtobus-cherez-ozheleditsyu-perekinuvsya-na-vinnichchini-ye-postrazhdali"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Рейсовий автобус через ожеледицю перекинувся на Вінниччині, є постраждалі"/>
    <meta property="og:description" content="КИЇВ. 25 листопада. УНН. Поблизу Тульчина Вінницької області перекинувся рейсовий автобус. У результаті аварії тілесні ушкодження отримало п’ятеро …"/>
  </head>
  <body>
    <article>
      <h1>Рейсовий автобус через ожеледицю перекинувся на Вінниччині, є постраждалі</h1>
      <address><time datetime="2019-11-25T14:15:00+00:00">25 Nov 2019, 14:15</time> by <a rel="author">Анна Мурашко</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/ce21aa7fe73850c0c27aace880b4bddf8b293cf8.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/d33fcad0601beb6baa03cfa19405f07075ed5875.jpg"/>
        </figure>
      </slideshow>
      <p><b>КИЇВ. 25 листопада. УНН.</b> Поблизу Тульчина Вінницької області перекинувся рейсовий автобус. У результаті аварії тілесні ушкодження отримало п’ятеро людей. Про це <b>УНН</b> повідомляє з посиланням на пресслужбу поліції Вінницької області.</p>
      <p>"За попередньою інформацією, водій автобуса Isuzu сполученням Ольгопіль-Вінниця через ожеледицю не впорався з керуванням, внаслідок чого транспортний засіб перекинувся. У результаті автопригоди водій та четверо пасажирів з травмами різного ступеню важкості госпіталізовані до районної лікарні", - йдеться в повідомленні.</p>
      <p>Також, поліція з’ясовує причини та обставини аварії.</p>
      <p>"За фактом аварії відкрито кримінальне провадження за ч. 1 ст. 286 КК України (порушення правил безпеки дорожнього руху або експлуатації транспорту особами, які керують транспортними засобами). За таке правопорушення передбачено покарання до 3 років обмеження волі", - зазначається в повідомленні.</p>
      <p>Нагадаємо, водій згорів разом з автомобілем у ДТП на <a href="https://www.unn.com.ua/uk/news/1837604-vodiy-zgoriv-razom-z-avtomobilem-u-dtp-na-poltavschini">Полтавщині</a>.</p>
    </article>
  </body>
</html>