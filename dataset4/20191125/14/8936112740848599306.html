<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/harry-kane-wierzy-w-trofea-dla-tottenhamu-po-przyjsciu-jose-mourinho-premier-league-2019-20,988117.html"/>
    <meta property="og:site_name" content="TVN24"/>
    <meta property="article:published_time" content="2019-11-25T14:10:00+00:00"/>
    <meta property="og:title" content="Strzelec wyborowy w duecie ze specjalistą od wygrywania. &quot;Oznajmiłem mu, że chcę trofeów&quot;"/>
    <meta property="og:description" content="- Kiedy ktoś ma taką reputację jak Jose Mourinho, daje ci to pewność, daje ci wiarę w drużynę - twierdzi kapitan Tottenhamu Harry Kane. Londyńczycy z portugalskim trenerem na ławce celują w pierwsz..."/>
  </head>
  <body>
    <article>
      <h1>Strzelec wyborowy w duecie ze specjalistą od wygrywania. "Oznajmiłem mu, że chcę trofeów"</h1>
      <address>
        <time datetime="2019-11-25T14:10:00+00:00">25 Nov 2019, 14:10</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/f153e037-efb7-4eb0-b3c7-8dcf449011db.jpg?type=1&amp;srcmode=0&amp;srcx=1/1&amp;srcy=7/20&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e3587473-b24d-4052-bb41-97da743afc96-480p.mp4" autoplay="" loop=""/>
          <figcaption>Mourinho nowym menedżerem Tottenhamu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/71dcc0fa-5796-49a1-82b8-cda33f8d7408-480p.mp4"/>
          <figcaption>Mauricio Pochettino zwolniony z Tottenhamu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/3e95a0ec-ea3d-40f8-9298-7ac8f3627e90-480p.mp4" autoplay="" loop=""/>
          <figcaption>Przygotowania Tottenhamu do starcia z Olympiakosem</figcaption>
        </figure>
        <figcaption>Jose Mourinho ma zapewnić Tottenhamowi trofea Foto: Getty Images | Video: Eurosport</figcaption>
      </slideshow>
      <h3>- Kiedy ktoś ma taką reputację jak Jose Mourinho, daje ci to pewność, daje ci wiarę w drużynę - twierdzi kapitan Tottenhamu Harry Kane. Londyńczycy z portugalskim trenerem na ławce celują w pierwsze trofeum od 2008 roku.</h3>
      <p>Zmiana warty w Tottenhamie nastąpiła na początku ubiegłego tygodnia. Po ponad pięciu latach z drużyną pożegnał się Mauricio Pochettino, a jego miejsce błyskawicznie zajął Mourinho. The Special One ma wyprowadzić drużynę z kryzysu, w którym znajduje się od początku nowych rozgrywek.</p>
      <h3>Obiecujący debiut</h3>
      <related>
        <a href="https://eurosport.tvn24.pl/pilka-nozna,105/wrocil-wygral-mourinho-odczarowal-tottenham,987691.html"/>
      </related>
      <p>Działacze Spurs postawili na szkoleniowca zaprawionego w bojach, na człowieka, który na swoją markę w europejskiej piłce pracował latami i który jest gwarancją trofeów. Od 2003 roku wywalczył ich aż 20 i w Londynie liczą, że kolejne zdobędzie dla Tottenhamu. <br/><br/>- Mourinho zdobywał puchary w każdej drużynie, w której pracował. Oznajmiłem mu, że jestem już na takim etapie kariery, że chcę trofeów. To dla nas wielki rok - odgraża się Kane. - Patrząc realnie, w tym sezonie celujemy w wygranie Ligi Mistrzów i Pucharu Anglii. Wszyscy chcemy wygrywać. Tak było, kiedy był z nami Mauricio i tak jest teraz - dodał. <br/><br/>- Kiedy ktoś ma taką reputację jak Jose Mourinho, daje ci to pewność, daje ci wiarę w drużynę. Teraz wszyscy, jako zawodnicy, mamy okazję pokazać trenerowi, co potrafimy i mam nadzieję, że będziemy się dalej rozwijać - kontynuował.<br/><br/>Debiut Portugalczyka na ławce Tottenhamu wypadł obiecująco, bo ubiegłoroczni finaliści Ligi Mistrzów pokonali na wyjeździe West Ham 3:2. Ale czy duet Mourinho - Kane doprowadzi Spurs do pierwszego trofeum od 11 lat (Puchar Ligi Angielskiej), to pokaże czas.<br/><br/>Kane, mimo 175 goli w 269 meczach dla Tottenhamu, wciąż nie wywalczył na boisku żadnego poważnego trofeum.</p>
      <hr/>
      <p><b>Lista trofeów Jose Mourinho:</b><br/>2x mistrzostwo Portugalii (Porto)<br/>3x mistrzostwo Anglii (Chelsea)<br/>2x mistrzostwo Włoch (Inter)<br/>1x mistrzostwo Hiszpanii (Real)<br/>1x Puchar Portugalii (Porto)<br/>5x Puchar Anglii (Chelsea, Manchester United)<br/>1x Puchar Włoch (Inter)<br/>1x Puchar Hiszpanii (Real)<br/>2x Liga Mistrzów (Porto, Inter)<br/>2x Puchar UEFA/Liga Europy (Porto, Manchester United)</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/fcd90cc2-5ff6-4bcb-8fee-6726de06791d.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jose Mourinho - kolekcjoner trofeów<cite>Źródło: Getty Images</cite></figcaption>
      </figure>
      <p>Autor: pqv / Źródło: eurosport.pl, bbc.com</p>
    </article>
  </body>
</html>