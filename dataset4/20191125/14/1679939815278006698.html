<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-grup-de-tineri-din-orhei-au-organizat-un-flash-mob-pentru-a-transmite-soferilor-ca-viata-are-prioritate_3060037.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T14:46:00+00:00"/>
    <meta property="og:title" content="Un grup de tineri din Orhei au organizat un Flash Mob pentru a transmite şoferilor că viaţa are prioritate"/>
    <meta property="og:description" content="O secundă de atenţie, o viaţă salvată. Acesta a fost mesajul unui flash-mob organizat de circa 80 de elevi ai Colegiului de medicină şi ai şcolii de meserii din oraşul Orhei. Îmbrăcaţi în halate albe sau cu aripi de înger, aceştia s-au aliniat pe marginea"/>
  </head>
  <body>
    <article>
      <h1>Un grup de tineri din Orhei au organizat un Flash Mob pentru a transmite şoferilor că viaţa are prioritate</h1>
      <address><time datetime="2019-11-25T14:46:00+00:00">25 Nov 2019, 14:46</time> by <a rel="author">PUBLIKA.MD</a></address>
      <p><b>O secundă de atenţie, o viaţă salvată. Acesta a fost mesajul unui flash-mob organizat de circa 80 de elevi ai Colegiului de medicină şi ai şcolii de meserii din oraşul Orhei.</b> Îmbrăcaţi în halate albe sau cu aripi de înger, aceştia s-au aliniat pe marginea traseului Chişinău - Orhei - Bălţi, pentru a le transmite şoferilor că viaţa are prioritate. Evenimentul a fost organizat în cadrul Zilei mondiale a comemorării victimelor traficului rutier, marcată în a treia duminică a lunii noiembrie. <br/><br/><b>Elevii au ţinut în mână baloane albe, galbene şi albastre. </b><br/><br/>''Unii şoferi se urcă la volan în stare de ebrietate şi din această cauză sunt foarte multe accidente. Noi astăzi vrem să-i îndemnăm să spună stop la alcool la volan. '' <br/><br/>''De a îndemna toţi şoferii să fie mai atenţi la trafic. De a promova atenţia şoferilor la volan.'' <br/><br/><b>Evenimentul a fost organizat de Biblioteca din Orhei.</b><br/><br/>''Noi fiind amplasaţi la un punct foarte aglomerat unde circulă foarte multe maşini. Acest punct uneşte centrul ţării cu nordul Moldovei, în partea stângă e şcoala în partea dreaptă este grădiniţa, toţi suntem amplasaţi unde fluxul de transport este mare, unde se produc foarte multe accidente'', a spus Ludmila Moscovciuc, şefa bibliotecii din Orhei. <br/><br/><b>Acţiunea s-a desfăşurat în colaborare cu Poliţia Rutieră din Orhei. </b><br/><br/>''Astăzi au fost implicaţi la această acţiune 12 poliţişti. Cauzele cele mai frecvente în care se produc accidentele sunt consumul de alcool la volan, viteza exesivă'', a zis Tudor Curchea, şef, IP Orhei. <br/><br/>Potrivit datelor Inspectoratului Naţional de Patrulare, de la începutul anului şi până în prezent s-au produs peste 2500 de accidente, în urma cărora au murit 226 de persoane.</p>
    </article>
  </body>
</html>