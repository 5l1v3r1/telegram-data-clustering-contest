<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260552/loyksemvoyrgo-nekro-paidi-2-eton-se-xristoygenniatiki-agora-katerreyse-glypto-pagoy"/>
    <meta property="og:site_name" content="LiFO"/>
    <meta property="article:published_time" content="2019-11-25T14:36:00+00:00"/>
    <meta property="og:title" content="Λουξεμβούργο: Νεκρό παιδί 2 ετών σε χριστουγεννιάτικη αγορά - Κατέρρευσε γλυπτό πάγου"/>
    <meta property="og:description" content="Ένα μικρό παιδί σκοτώθηκε ύστερα από πτώση γλυπτού κατασκευασμένου πάγο"/>
  </head>
  <body>
    <article>
      <h1>Λουξεμβούργο: Νεκρό παιδί 2 ετών σε χριστουγεννιάτικη αγορά - Κατέρρευσε γλυπτό πάγου</h1>
      <h2>Ένα μικρό παιδί σκοτώθηκε ύστερα από πτώση γλυπτού κατασκευασμένου πάγο</h2>
      <address><time datetime="2019-11-25T14:36:00+00:00">25 Nov 2019, 14:36</time> by <a rel="author">NEWSROOM</a></address>
      <p>
        <b>Ένα παιδί ηλικίας δυο ετών έχασε τη ζωή του όταν χτυπήθηκε από <a href="https://www.lifo.gr/tags/%CE%9B%CE%BF%CF%85%CE%BE%CE%B5%CE%BC%CE%B2%CE%BF%CF%8D%CF%81%CE%B3%CE%BF">πτώση γλυπτού κατασκευασμένου πάγο</a>.</b>
      </p>
      <p>Το τραγικό περιστατικό συνέβη στην πλατεία Γκιγιόμ, λίγα μέτρα από το παγοδρόμιο, στην χριστουγεννιάτικη αγορά του Λουξεμβούργου, που άνοιξε την Πέμπτη.</p>
      <p>«Το παιδί ήταν βαριά τραυματισμένο και πέθανε μέσα στο ασθενοφόρο», ανέφερε σε ανακοίνωση η αστυνομία, προσθέτοντας πως σύμφωνα με την προκαταρκτική έρευνα, «το γλυπτό από πάγο κατέρρευσε και ένα κομμάτι πάγου χτύπησε το παιδί».</p>
      <figure>
        <img src="https://www.lifo.gr/uploads/image/1571599/paidi-glypto-louxembourgo-skotwthike-2.jpg.jpg"/>
      </figure>
      <p>Αυτόπτες μάρτυρες είπαν σε τοπικά μέσα ενημέρωσης πως οι διασώστες του ασθενοφόρου προσπάθησαν να επαναφέρουν το παιδί στη ζωή αλλά χωρίς αποτέλεσμα.</p>
      <p>Οι αρχές διεξάγουν έρευνα για τις ακριβείς συνθήκες, καθώς ακόμη δεν είναι ακόμη σαφές γιατί κατέρρευσε το γλυπτό.</p>
      <p>Με πληροφορίες από Γαλλικό Πρακτορείο</p>
    </article>
  </body>
</html>