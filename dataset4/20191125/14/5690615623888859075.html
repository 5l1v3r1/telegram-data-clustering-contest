<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837682-u-rivnomu-nevidomiy-vkrav-golovu-pamyatnika"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:20:00+00:00"/>
    <meta property="og:title" content="У Рівному невідомий вкрав голову пам'ятника"/>
    <meta property="og:description" content="КИЇВ. 25 листопада. УНН. У Рівному невідома особа вчинила наругу над пам'ятним бюстом. Про це УНН повідомили у відділі комунікації обласної поліції."/>
  </head>
  <body>
    <article>
      <h1>У Рівному невідомий вкрав голову пам'ятника</h1>
      <address><time datetime="2019-11-25T14:20:00+00:00">25 Nov 2019, 14:20</time> by <a rel="author">Роман Рудський</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/96fde83cf48613db5cb23cc37f79fa86136b3673.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/05f5c5f5d83cd91c8b2e86a14555e805ae955c15.jpg"/>
        </figure>
      </slideshow>
      <p><b>КИЇВ. 25 листопада. УНН. </b>У Рівному невідома особа вчинила наругу над пам'ятним бюстом. Про це <b>УНН</b> повідомили у відділі комунікації обласної поліції.</p>
      <p>У неділю, 24 листопада, за оприлюдненою інформацією щодо пошкодженого у центральному парку Рівного погруддя на місце події скерували слідчо-оперативну групу.</p>
      <p>Під час огляду місця злочину правоохоронці виявили відсутність голови погруддя пам’ятника Олекові Дундичу, розташованого на вулиці Паркова.</p>
      <p>Поліцейські проводять слідчі дії та з’ясовують зокрема час скоєного злочину та причетну до нього особу. Санкція статті передбачає покарання у виді штрафу в розмірі до 3400 гривень, або арешт до шести місяців, або обмеження волі на строк до трьох років, або позбавлення волі на той самий строк. </p>
      <p>Нагадаємо, поліція Перемишля (Польща) зібрала докази <a href="https://www.unn.com.ua/uk/news/1835714-polska-politsiya-rozsliduye-vipadok-narugi-nad-mogilami-ukrayinskikh-soldativ">осквернення могил</a> українських солдатів на цвинтарі у Пикуличах і відкрила провадження, пов'язане із наругою над місцем поховання.</p>
    </article>
  </body>
</html>