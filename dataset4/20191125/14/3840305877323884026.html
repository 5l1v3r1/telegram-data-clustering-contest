<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/pericolul-sistarii-gazelor-rusesti-in-europa-compania-ucrainiana-naftogaz-apel-la-discutii-cu-gigantul-rusesc-gazprom-nu-vedem-motive-legitime-pentru-a-nu-incheia-un-nou-contract-307396.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T14:55:47+00:00"/>
    <meta property="og:title" content="Pericolul sistării gazelor rusești în Europa. Compania ucrainiană Naftogaz, apel la discuții cu gigantul rusesc Gazprom: &quot;Nu vedem motive legitime pentru a nu încheia un nou contract&quot;"/>
    <meta property="og:description" content="Compania de stat energetică ucrainiană, Naftogaz, face apel la discuții privind tranzitul gazelor cu exportatorul rusesc Gazprom și cu Uniunea Europeană, a declarat luni un înalt oficial Naftogaz. Gazprom, care..."/>
  </head>
  <body>
    <article>
      <h1>Pericolul sistării gazelor rusești în Europa. Compania ucrainiană Naftogaz, apel la discuții cu gigantul rusesc Gazprom: "Nu vedem motive legitime pentru a nu încheia un nou contract"</h1>
      <address><time datetime="2019-11-25T14:55:47+00:00">25 Nov 2019, 14:55</time> by <a rel="author">B1.ro</a></address>
      <p>Compania de stat energetică ucrainiană, Naftogaz, face apel la discuții privind tranzitul gazelor cu exportatorul rusesc Gazprom și cu Uniunea Europeană, a declarat luni un înalt oficial Naftogaz.</p>
      <p>Gazprom, care datorează Ucrainei aproximativ 3 miliarde de dolari, ar putea rambursa această datorie cu consumabile de gaz, a spus directorul executiv Naftogaz, Yuriy Vitrenko, pe Facebook, potrivit <a href="https://www.reuters.com/article/us-russia-ukraine-gas/ukraines-naftogaz-pledges-to-press-on-with-russia-gas-talks-idUSKBN1XZ1BA">Reuters</a>.</p>
      <p>Săptămâna trecută, Gazprom a declarat că a trimis Ucrainei o scrisoare pentru a propune în mod oficial extinderea unui acord care furnizează gaz în țară, fie pentru uz propriu, cât și pentru tranzit în Europa, sau semnarea unui nou acord anual.</p>
      <p>Acordul curent va expira la sfârșitul anului 2019.</p>
      <p>"În prezent, nu vedem motive legitime pentru a nu încheia un nou contract pentru tranzitul gazelor naturale prin Ucraina conform normelor europene și ne exprimăm disponibilitatea de a lucra cu sinceritate la acest aspect", a spus Vitrenko.</p>
      <p>El a adăugat că Ucraina a susținut ideea unui nou contract de tranzit pe 10 ani.<br/>Ucraina este una dintre principalele rute prin care Rusia exportă gaz în Europa. Construcția Moscovei de conducte noi, precum Nord Stream 2 și TurkStream, va reduce tranzitul gazelor rusești prin Ucraina.</p>
    </article>
  </body>
</html>