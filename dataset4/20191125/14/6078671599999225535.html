<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/kyltyrata-plovdiv-stolitzi-1618784.html"/>
    <meta property="og:site_name" content="Cross"/>
    <meta property="article:published_time" content="2019-11-25T14:57:00+00:00"/>
    <meta property="og:title" content="Tопексперти: Пловдив - Европейска столица на културата с ръст от 40% на международния туризъм"/>
    <meta property="og:description" content="/КРОСС/ &quot;Виждам, че Пловдив е пълен с култура&quot;, коментира Нийл Питърсън на международнта среща на европейски експерти, в края на най-специалната година за града под тепетата"/>
  </head>
  <body>
    <article>
      <h1>Tопексперти: Пловдив - Европейска столица на културата с ръст от 40% на международния туризъм</h1>
      <address>
        <time datetime="2019-11-25T14:57:00+00:00">25 Nov 2019, 14:57</time>
      </address>
      <p>/КРОСС/<i> "Виждам, че Пловдив е пълен с култура", коментира Нийл Питърсън на международнта среща на европейски експерти, в края на най-специалната година за града под тепетата</i></p>
      <p>Топексперти от 10 държави посетиха през уикенда Повдив, за да дискутират важни теми, посветни на Европейските столици на културата, каквато от тази година е и градът под тепетата. Специалистите обсъдиха критериите за успех в международен план и дадоха своите препоръки към домакините.</p>
      <figure>
        <img src="http://www.cross.bg/../../../photo_new_gallery/2019/11/25/3e8c16268a13b0addd346046d395d7aa.jpg"/>
      </figure>
      <p>Нийл Питърсън е директор на Inside Trask-организация, която разработва в цяла Европа културни проекти. Той се фокусира в работата си върху разработването на практически проекти, които свързват културни и спортни събития с участието и ангажирането на гражданите. Нийл Питърсън е ръководил международната работа на Ливърпул през 2008 г. Питърсън е и консултант по програмата на "Пловдив 20-19". Той говори за реализираните до момента в града под тепетата проекти за Пловдив-Европейска столица на културата и ефекта върху града и публиката.</p>
      <p>"Прекрасно е да си тук, бях тук за откриването и се забавлявах. Целият екип мина през годината много успешно. Разговарях с хора, които дойдоха тук през летните ви събития. Те казаха, че градът е наистина пълен с живот. Те бяха щастливи, защото както и в Ливърпул, хората знаеха, че това е центърът на културата. Имах възможност преди дни да разговарям за общностните дейности, които се извършват не само в центъра на града, но и наоколо. Разбрах за чудесната работа на екипа. Видях чудесни изложби в Тютюневия град, виждам, че Пловдив е пълен с култура.</p>
      <p>Една от тези изложби беше свързана с британски артист, която работи с общността в Столипиново и е направила чудесни рисунки, базирани на тяхната реална работа. Както казах, бях тук за откриването. Успях да видя, че читалищата също бяха включени в програмата, което е чудесно. Бях изненадан от интересното взаимодействие с Япония и изложбата, посветена на японското ежедневие. На нея обикновени хора стояха на главата си, това е наистина много интересен подход и начин да се представи съвременното изкуство.</p>
      <p>Сега е много добро време, преди края на годината, екипът взе много добро решение да се покаже направеното и да продължи във времето, да има устойчивост. Едно от нещата, в които аз имах честта лично да участвам, беше разработването на доброволческата програма от Франц Кадири. В Ливърпул тази доброволческа програма продължава и сега, много години, след като Ливърпул беше Европейска столица на културата и се надявам, че и Пловдив ще направи същото, важно е", смята Питърсън.</p>
      <p>Той каза, че трябва да има организация, която да продължи това транзитиране на програмата, трябва да има организационно предаване на дейността.</p>
      <p>"Няколко са градовете, които съумяха да продължат тази енергия година след година. Може да се подобрят все повече нещата и да продължи едно дългосрочно планиране за бъдещето. Най-важното от всичко е да се учим от експеримента, защото никой не се е родил научен и ние също така учим с развитието на тези Европейски столици на културата и практиката.</p>
      <p>В Пловдив изглежда, че има добра воля за продължение, това е чудесно нещо, ще е глупаво събитията, макар и не толкова мащабни, да не продължат и да не се използват тези знания. Талантите, които са в тази организация, вероятно някои от тях ще пътуват, ще заминат, но е хубаво да се запазят част от тези таланти в града", каза още топекспертът.</p>
      <p>Питърсън беше категоричен, че през 2019 Пловдив се е променил много и то в положителна културна насока.</p>
      <p>"Има ново галерийно пространство, прекрасни артисти, направена е чудесна работа в общностите, международният туризъм се е повишил с 40%. Същото се случи и в Ливърпул, в началото хората си мислеха, защо пък да ходя там, а сега намират смисъла в това, че Ливърпул е бил Европейска столица на културата, което се надявам да стане и с Пловдив. В общността на цяла Европа е много важно и мотото, което Пловдив има - Заедно.</p>
      <p>Много от местата в Европа страдат от липсата на чувство за общност, за принадлежност. Понякога е по-лесно да виждаме инвестицията в културата не като инвестиция, а като разход, но доверието и позитивността, и понякога щастието, което тези дейности могат да донесат, заслужават тази промяна. Не може да бъде убеден всеки скептик в това, което се прави, но по-голямата част от населението вярва и си казва, че има смисъл това да продължи", завърши оптимистично експертът.</p>
      <p>Росела Тарантино също говори пред журналисти. Тя е специалист в разработването, прилагането и оценката на обществени политики с акцент върху образование, култура и социални иновации. Тарантино е мениджър Развитие и връзки на фондация Матера-Базиликата 2019.</p>
      <p>"Сътрудничеството ни с Пловдив започна през 2015, когато имахме среща с вашите експерти. Тогава търсихме начините за сътрудничество и тогава всъщност обединихме двете имена в името Плотера, което е и мимика в мотото на двете Европейски столици на културата. Имаме добри примери за нашето сътрудничество-като например това в комуникацията. Имаме кампания с автобуси в Рим, която показваше всички съобщения за Пловдив и за Матера като Европейски столици на културата и това стигна до много голяма аудитория.</p>
      <p>Нашите общи срещи в Брюксел даде добър резултат, до тогава нямаше две Европейски столици на културата, които да организират обща среща и с това впечатлихме Европейската комисия. Тогава решихме, че ще комуникираме като Плутера-обща Европейска столица на културата. Ние открихме нашата Европейска столица на културата с най-чистия глас - с вашата народна певица Валя Балканска. Много сме впечатлени от програмата за обмен на доброволци между двете европейски столици, ние бяхме домакини на много доброволци от Пловдив, които заедно с нашите доброволци от Матера допринесоха заедно за програмата и това беше един невероятен обмен", коментира добрите практики между двата града Росела Тарантино.</p>
    </article>
  </body>
</html>