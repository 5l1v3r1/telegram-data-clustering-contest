<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546828/Dzoker-najgledaniji-strani-film-u-istoriji-Srbije.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T14:19:00+00:00"/>
    <meta property="og:title" content="&quot;Džoker&quot; najgledaniji strani film u istoriji Srbije"/>
    <meta property="og:description" content="Film &quot;Džoker&quot; najgledaniji je strani film u istoriji Srbije, saopštila je kompanija Blitz Film Srbija."/>
  </head>
  <body>
    <article>
      <h1>"Džoker" najgledaniji strani film u istoriji Srbije</h1>
      <address>
        <time datetime="2019-11-25T14:19:00+00:00">25 Nov 2019, 14:19</time>
      </address>
      <p>Film "Džoker" najgledaniji je strani film u istoriji Srbije, saopštila je kompanija Blitz Film Srbija.</p>
      <p>Kako se navodi u saopštenju, u Srbiji ga je pogledalo više od 300.000 gledalaca, najviše od 2006. kad je postala nezavisna država.</p>
      <p>"Pored toga 'Džoker' je i strani film sa najvećom zaradom na blagajnama srpskih bioskopa ikada", saopšteno je.</p>
      <p>Film "Džoker" čiju režiju, scenario i produkciju potpisuje Tod Filips, je njegova originalna verzija zloglasnog DC negativca, priča o poreklu prožeta tradicionalnim mitologijama lika.</p>
      <p>Filipsov Arthur Flek, kojeg tumači Hoakin Finiks, je čovek koji se bori da pronađe svoj put u Gotamovom slomljenom društvu.</p>
      <p>U želji da ga obasja bilo kakvo svetlo, odluči da se okuša kao stand-up komičar, ipak čini se kako je uvek on predmet ismejavanja.</p>
      <p>Uhvaćen u cikličnom postojanju između apatije i okrutnosti i, na kraju, izdaje, Artur donosi jednu lošu odluku za drugom što dovodi do lančane reakcije eskalirajućih događaja u ovoj groznoj, alegorijskoj studiji karaktera.</p>
      <figure>
        <iframe src="https://www.youtube.com/embed/DlrmaT6i0To" width="620" height="381" data-service="Youtube" scrolling="no"/>
      </figure>
    </article>
  </body>
</html>