<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/vijf-maanden-cel-internetondernemer-michiel-frackers"/>
    <meta property="og:site_name" content="Emerce"/>
    <meta property="article:published_time" content="2019-11-25T14:29:00+00:00"/>
    <meta property="og:title" content="Vijf maanden cel voor internetondernemer Michiel Frackers"/>
    <meta property="og:description" content="Internetondernemer Michiel Frackers is veroordeeld tot tien maanden gevangenisstraf, waarvan vijf voorwaardelijk, wegens oplichting en witwassen."/>
  </head>
  <body>
    <article>
      <h1>Vijf maanden cel voor internetondernemer Michiel Frackers</h1>
      <address><time datetime="2019-11-25T14:29:00+00:00">25 Nov 2019, 14:29</time> by <a rel="author">Redactie Emerce</a></address>
      <p>
        <b>Internetondernemer Michiel Frackers is veroordeeld tot tien maanden gevangenisstraf, waarvan vijf voorwaardelijk, wegens oplichting en witwassen.</b>
      </p>
      <p>Frackers maakte gebruik van een overheidsregeling voor startende technologiebedrijven, maar zou 2,3 miljoen euro hebben gebruikt voor eigen gewin.</p>
      <p>De investeringen waren bedoeld voor Frackers’ investeringsfonds Three Circles Ventures (TCV). Het geld ging naar bedrijfjes als CloudCompanyon, FiberXS, SavvyEddy en VentureWells om op papier de schijn te wekken dat er ook privé-investeerders deelnamen in de startups.</p>
      <p>Tot drie keer toe werden subsidiegelden aangevraagd, terwijl op voorhand al duidelijk was dat particuliere investeringen niet zouden volgen. Frackers zou een aandeelhoudersverslag hebben gebruikt om aan te tonen dat er meer in de technostarters is geïnvesteerd dan in werkelijkheid het geval was. Daarnaast is er verklaard dat er geen relatie was tussen de technostarter en het investeringsfonds, terwijl dat niet klopte.</p>
      <p>Het geld werd volgens het OM aangewend om ‘te feesten, een persoonlijk faillissement te voorkomen en er verder goed van te leven’.</p>
      <p>Zakenpartner Marc V. is vrijgesproken.</p>
      <related>
        <h4>Gerelateerde items</h4>
        <a href="https://www.emerce.nl/nieuws/achttien-maanden-cel-geist-tegen-michiel-frackers"/>
        <a href="https://www.emerce.nl/nieuws/internetondernemer-michiel-frackers-vervolgd-oplichting"/>
        <a href="https://www.emerce.nl/nieuws/jaunt-opent-ontwikkelkantoor-amsterdam"/>
      </related>
    </article>
  </body>
</html>