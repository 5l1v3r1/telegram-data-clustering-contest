<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/RealMadritis/zintan-erwtas-me-thn-prwth-matia-me-ton-empape.5646054.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T14:19:00+00:00"/>
    <meta property="og:title" content="Ζιντάν: Έρωτας με την πρώτη ματιά με τον Εμπαπέ"/>
    <meta property="og:description" content="Ο Ζινεντίν Ζιντάν μίλησε στη συνέντευξη τύπου ενόψει του αγώνα με την Παρί και τόνισε πως αγαπά τον Κιλιάν Εμπαπέ κάνοντας άνοιγμα προς τον 20χρονο Γάλλο."/>
  </head>
  <body>
    <article>
      <h1>Ζιντάν: Έρωτας με την πρώτη ματιά με τον Εμπαπέ</h1>
      <h2>Ο Ζινεντίν Ζιντάν μίλησε στη συνέντευξη τύπου ενόψει του αγώνα με την Παρί και τόνισε πως αγαπά τον Κιλιάν Εμπαπέ κάνοντας άνοιγμα προς τον 20χρονο Γάλλο.</h2>
      <address><time datetime="2019-11-25T14:19:00+00:00">25 Nov 2019, 14:19</time> by <a rel="author">Sport24.gr</a></address>
      <p>Ο Ζινεντίν Ζιντάν παραχώρησε δηλώσεις στη συνέντευξη τύπου ενόψει του επικείμενου ματς της <a href="https://www.sport24.gr/football/omades/RealMadritis/">Ρεάλ Μαδρίτης</a> με την <a href="https://www.sport24.gr/football/omades/paris-saint-germain/">Παρί Σεν Ζερμέν</a> την Τρίτη (26/11, 22.00) στο Σαντιάγο Μπερναμπέου για την 5η αγωνιστική του <a href="https://www.sport24.gr/football/ChampionsLeague/">Champions Legaue</a>. Ο 47χρονος τενχικός στάθηκε στην αγάπη και τον θαυμασμό που τρέφει για τον Κιλιάν Εμπαπέ μίλησε για τις ιδιοτροπίες της αναμέτρησης, ενώ έδωσε απαντήσεις για την <a href="https://www.sport24.gr/football/omades/RealMadritis/real-madriths-olo-to-mpernampeoy-apodokimase-ton-mpeil.5645266.html">κατάσταση με τον Γκάρεθ Μπέιλ</a>.</p>
      <p>Οι "μερένγκες" βρίσκονται στη δεύτερη θέση του ομίλου με επτά βαθμούς, πίσω από τη γαλλική ομάδα και θέλουν το τρίποντο στην έδρα τους έτσι ώστε να κλείσουν ήδη θέση για τα νοκ άουτ της διοργάνωσης.</p>
      <p>
        <b>Για το τι πρέπει να κάνει η ομάδα του στο ματς με την Παρί:</b>
        <i>"Πρέπει να παίξουμε κανονικό ποδόσφαιρο. Πρέπει να κάνουμε τα πάντα. Παίζουμε απέναντι σε μία πολύ καλή ομάδα και θα χρειαστεί να παίξουμε δυνατά. Έχουμε βελτιωθεί σε σχέση με το παιχνίδι του πρώτου γύρου".</i>
      </p>
      <p>
        <b>Για τον Εμπαπέ: </b>
        <i>"Ξέρετε πως τον γνωρίζω εδώ και πολλά χρόνια. Τον αγαπώ πολύ πρώτα ως άνθρωπο αλλά και σαν ποδοσφαιριστή, αλλά τώρα έρχεται ως αντίπαλος και έτσι θα πρέπει να τον αντιμετωπίσω".</i>
      </p>
      <p>
        <b>Για το αν προτιμάει να παίξει ο Εμπαπέ ή ο Νεϊμάρ: </b>
        <i>"Δεν έχω κανένα πρόβλημα. Ας παίξουν και οι δύο. Νομίζω πως θα παίξουν και οι δύο ούτως η άλλως και είμαστε έτοιμοι να τους αντιμετωπίσουμε και να κάνουμε ένα σούπερ παιχνίδι".</i>
      </p>
      <p>
        <b>Για τον Γκάρεθ Μπέιλ:</b>
        <i> "Είναι ένα πολύ σημαντικό παιχνίδι για όλους μας και είναι καλό που είναι μαζί μας. Θα είναι και για τον ίδιο. Είναι μίας πρώτης τάξεως ευκαιρία να παίξει ένα μεγάλο ματς σαν και αυτό".</i>
      </p>
    </article>
  </body>
</html>