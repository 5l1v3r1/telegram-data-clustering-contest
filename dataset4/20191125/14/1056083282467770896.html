<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402680/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D8%B1%D8%A6%DB%8C%D8%B3-%D8%A8%D9%86%DB%8C%D8%A7%D8%AF-%D8%B4%D9%87%DB%8C%D8%AF-%D8%AF%D8%B1-%D9%BE%DB%8C-%D8%AF%D8%B1%DA%AF%D8%B0%D8%B4%D8%AA-%D9%BE%D8%AF%D8%B1-%D8%B4%D9%87%DB%8C%D8%AF%D8%A7%D9%86-%D9%85%D9%88%D8%B3%D9%88%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:26:26+00:00"/>
    <meta property="og:title" content="پیام تسلیت رئیس بنیاد شهید در پی درگذشت پدر شهیدان «موسوی»"/>
    <meta property="og:description" content="نماینده ولی‌فقیه، معاون رییس جمهور و رییس بنیاد شهید و امور ایثارگران با صدور پیامی درگذشت «حاج‌آقا سید حسین موسوی» پدر شهیدان سرافراز «سید رحیم، سید کریم و سید عظیم موسوی» را تسلیت گفت."/>
  </head>
  <body>
    <article>
      <h1>پیام تسلیت رئیس بنیاد شهید در پی درگذشت پدر شهیدان «موسوی»</h1>
      <address>
        <time datetime="2019-11-25T14:26:26+00:00">25 Nov 2019, 14:26</time>
      </address>
      <p>نماینده ولی‌فقیه، معاون رییس جمهور و رییس بنیاد شهید و امور ایثارگران با صدور پیامی درگذشت «حاج‌آقا سید حسین موسوی» پدر شهیدان سرافراز «سید رحیم، سید کریم و سید عظیم موسوی» را تسلیت گفت.</p>
      <p>به گزارش ایسنا، متن پیام حجت‌الاسلام‌والمسلمین سید محمدعلی شهیدی به این شرح است:<br/><br/>انا لله و انا الیه راجعون<br/>خانواده محترم شهیدان گرانقدر موسوی<br/> <br/>سلامٌ علیکم<br/>پدران والامقامی که در راه رضای معبود از بهترین سرمایه‌های خویش گذشتند و فرزندان عزیز خود را در راه خدمت به اسلام و نظام مقدس جمهوری اسلامی نثار نمودند، اسوه‌های ایثار و نمونه‌های برتر استقامت و فداکاری‌اند.<br/>مرحوم «حاج‌آقا سید حسین موسوی» پدر شهیدان سرافراز «سید رحیم، سید کریم و سید عظیم موسوی» پس از سال‌ها صبر و بردباری، ندای حق را لبیک گفت و به‌سوی معبود خویش شتافت. به روح این سفرکرده به ملکوت و ارواح تابناک فرزندان شهیدش درود می‌فرستم.<br/>ضمن عرض تسلیت و همدردی با شما خانواده محترم، از پروردگار متعال علو درجات برای آن عزیز سفرکرده و شکیبایی و صبر جمیل برای بازماندگان مسألت دارم. ان شاء اللّه روح بلند آن مرحوم در بالاترین مراتب بارگاه قدسی با سالار و سرور شهیدان محشور و همجوار گردد.</p>
      <p>سید محمدعلی شهیدی </p>
      <p>سید عظیم و سید رحیم موسوی به ترتیب در ۲۴ دی ماه و ۷ بهمن ۱۳۶۵ و شهید سید کریم موسوی در ۱۶ اسفند ۱۳۶۳ به درجه رفیع شهادت رسیدند.<br/>انتهای پیام</p>
    </article>
  </body>
</html>