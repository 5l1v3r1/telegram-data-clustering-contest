<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687825/all-together-now-nuova-edizione-anticipata-flop-oltre-la-soglia"/>
    <meta property="og:site_name" content="Tvblog"/>
    <meta property="article:published_time" content="2019-11-25T14:35:33+00:00"/>
    <meta property="og:title" content="All Together now, nuova edizione anticipata al 4 dicembre al posto di fiction flop Oltre la soglia? (Anteprima Blogo)"/>
    <meta property="og:description" content="Indiscrezioni sulla messa in onda del programma di Canale 5 con Michelle Hunziker e J-Ax."/>
  </head>
  <body>
    <article>
      <h1>All Together now, nuova edizione anticipata al 4 dicembre al posto di fiction flop Oltre la soglia? (Anteprima Blogo)</h1>
      <h2>Indiscrezioni sulla messa in onda del programma di Canale 5 con Michelle Hunziker e J-Ax</h2>
      <address><time datetime="2019-11-25T14:35:33+00:00">25 Nov 2019, 14:35</time> by <a rel="author" href="https://www.tvblog.it/author/3849/massimo-galanto" target="_blank">Massimo Galanto</a></address>
      <p>Secondo quanto risulta a <b>Blogo</b>, dovrebbe essere anticipato il debutto su <b>Canale 5</b> della seconda stagione di <b>All Together now</b>. Infatti, secondo le informazioni in nostro possesso, la data di partenza dello show condotto da <b>Michelle Hunziker</b> con <b>J-Ax</b> dovrebbe essere quella di mercoledì 4 dicembre, <a href="https://www.tvblog.it/post/1668534/all-together-now-seconda-stagione-michelle-hunziker-j-ax-in-inverno-su-canale-5-foto">ben prima del periodo invernale inizialmente annunciato</a> e nella collocazione nella quella attualmente è prevista la <b>fiction flop Oltre la soglia</b> (ultima puntata crollata sotto il 9% di share).</p>
      <p>Le registrazioni di All Together now sono in corso a Roma in queste settimane, mentre i casting, svoltisi anch'essi nella Capitale, si sono tenuti ad ottobre. Sei sarebbero le puntate previste, con <b>Iva Zanicchi</b>, <b>Loredana Bertè</b> e <b>Takagi e Ketra</b> tra i protagonisti del muro umano.</p>
      <p>Ricordiamo che <b>il meccanismo</b> del programma prevede che, in ogni puntata, una serie di cantanti si esibisca con delle cover di canzoni famose. Ciascun concorrente può cantare per 90 secondi il brano; i giudici, che hanno imparato prima dell'inizio della puntata la canzone, dopo i primi 30 secondi di esecuzione, se vogliono esprimere il proprio voto, devono alzarsi e iniziare a duettare con il concorrente in gara.</p>
      <p>La prima edizione, andata in onda su Canale 5 la scorsa primavera, è stata vinta da <b>Greg Rega</b>.</p>
    </article>
  </body>
</html>