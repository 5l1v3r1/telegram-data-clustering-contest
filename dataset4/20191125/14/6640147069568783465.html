<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-fallen-order-mod/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T14:34:00+00:00"/>
    <meta property="og:title" content="Star Wars Jedi fallen Order: il gioco si riempie di mod | Game Division"/>
    <meta property="og:description" content="Star Wars Jedi Fallen Order, il nuovo gioco ambientato nell'universo creato da George Lucas inzia a riempirsi di mod che ne cambiano vari aspetti."/>
  </head>
  <body>
    <article>
      <h1>Star Wars Jedi fallen Order: il gioco si riempie di mod | Game Division</h1>
      <address>
        <time datetime="2019-11-25T14:34:00+00:00">25 Nov 2019, 14:34</time>
      </address>
      <p><b>Star Wars Jedi Fallen Order</b> è uscito da più di una settimana e sta allietando tutti gli appassionati dell’universo creato da George Lucas. Nonostante il titolo sia sul mercato da relativamente poco tempo, la community di modder <b>si è già data un gran da fare</b> e ha proposto un buon numero di mod a completa disposizione dei giocatori.</p>
      <p>Quelle che vanno per la maggiore sono le mod che vanno a <b>modificare l’aspetto del gioco</b> come reshader, FX, effettivi visivi, illuminazione e anche l’aspetto del modello di Cal. A tal proposito si potrà anche cambiare del tutto il<b> volto di Cal Kestis</b> rendendolo più simile al personaggio di Ben Skywalker, o aggiungere al protagonista dei baffi o del fango in viso.</p>
      <figure>
        <img src="https://www.tomshw.it/images/images/2019/07/star-wars-jedi-fallen-order-44343.768x432.jpg"/>
      </figure>
      <p>Leggi anche: <a href="https://www.tomshw.it/videogioco/rebellion-acquista-the-bitmap-brothers/">Rebellion acquista The Bitmap Brothers insieme a tutte le IP</a></p>
      <p>Le mod disponibili al momento si <b>trovano tutte all’interno del NexusMods</b>, comprensive di istruzioni per installarle all’interno di Star Wars Jedi Fallen Order. In futuro arriveranno anche delle mod che andranno a cambiare tutti gli aspetti tecnici del nuovo gioco ambientato nell’universo di Star Wars, dalle texture fino al sistema di illuminazione.</p>
      <p>Star Wars Jedi Fallen order è già disponibile sulle piattaforme PlayStation 4, Xbox One e PC (via Origin e Steam), ma le mod sono applicabili solamente per le versioni PC del titolo sviluppato da Respawn Entertainment. <b>Avete già provato qualche mod per Star Wars Jedi Fallen Order?</b> Diteci la vostra nella sezione dedicata ai commenti.</p>
      <blockquote>Star Wars Jedi fallen Order è finalmente disponibile. Acquista la tua copia del gioco su Amazon a <a href="https://toms.it/04pod">questo indirizzo</a>.</blockquote>
    </article>
  </body>
</html>