<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7907975"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T14:20:00+00:00"/>
    <meta property="og:title" content="Бургаски магистрати с грамота от президента, дарили в &quot;Българската Коледа&quot;"/>
    <meta property="og:description" content="Президентът Румен Радев удостои с грамота административния ръководител и съдиите от Окръжен съд Бургас за проявена съпричастност и принос в реализирането на каузата &quot;Българската Коледа&quot;"/>
  </head>
  <body>
    <article>
      <h1>Бургаски магистрати с грамота от президента, дарили в "Българската Коледа"</h1>
      <address><time datetime="2019-11-25T14:20:00+00:00">25 Nov 2019, 14:20</time> by <a rel="author" href="https://www.24chasa.bg/authors/10805" target="_blank">Тони Щилиянова</a></address>
      <p>Президентът Румен Радев удостои с грамота административния ръководител и съдиите от Окръжен съд Бургас за проявена съпричастност и принос в реализирането на каузата "Българската Коледа".</p>
      <p>Държавният глава изразява своята благодарност за подкрепата на бургаските магистрати в осъществяване на благотворителната инициатива в специално писмо до председателя на съдебната институция Росица Темелкова. По нейна идея Бургаският окръжен съд дарява средства в 16-то издание на "Българската Коледа".</p>
      <p>"Няма по-прекрасно начинание от това, да подадеш ръка в нужда. Нека всички станем по-добри и човечни. Благодаря на всички, които подкрепиха идеята и дадоха своето зрънце надежда", сподели съдия Темелкова.</p>
      <figure>
        <img src="https://cache1.24chasa.bg/Images/Cache/995/Image_7907995_128.jpg"/>
      </figure>
      <p>Със събраните общо 2,4 млн.лв. в кампанията са подпомогнати повече от 500 деца за диагностика, лечение и рехабилитация, закупена е високоспециализирана медицинска апаратура за 19 лечебни заведения в страната.</p>
    </article>
  </body>
</html>