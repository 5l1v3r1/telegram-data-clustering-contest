<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/al-direttore/articolo/la-legge-di-bilancio-in-commissione-al-senato-le-richieste-di-marco-perosino-e-giorgio-bergesio.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T14:46:00+00:00"/>
    <meta property="og:title" content="La legge di Bilancio in Commissione al Senato: le richieste di Marco Perosino e Giorgio Bergesio"/>
    <meta property="og:description" content="Riceviamo e pubblichiamo"/>
  </head>
  <body>
    <article>
      <h1>La legge di Bilancio in Commissione al Senato: le richieste di Marco Perosino e Giorgio Bergesio</h1>
      <h2>Riceviamo e pubblichiamo</h2>
      <address><time datetime="2019-11-25T14:46:00+00:00">25 Nov 2019, 14:46</time> by <a rel="author">Al Direttore</a></address>
      <p>
        <i>Gentile Direttore,</i>
      </p>
      <p>
        <i>in occasione della legge di Bilancio, che sarà in Commissione al  Senato da Martedì prossimo 26 novembre, abbiamo voluto rappresentare le esigenze di tutti gli amministratori provinciali e comunali,  portando a conoscenza della situazione finanziaria della Provincia a seguito della Legge 56/2014 (legge Delrio), ed abbiamo congiuntamente presentato due emendamenti.</i>
      </p>
      <p>
        <i>Le nostre richieste specifiche per la Provincia di Cuneo riguardano:</i>
      </p>
      <p>
        <i>- emendamento 63.0.56: contributo in conto capitale di 20.000.000 per anno 2020 e 20.000.000 per anno 2021;</i>
      </p>
      <p>
        <i>- emendamento 63.0.55: maggiore disponibilità di circa 6 milioni all’anno mediante riduzione del 50% di prelievo dello Stato sulle entrate proprie della Provincia.Gli emendamenti che alleghiamo comprendono relazione esplicativa con indicazione della copertura finanziaria;</i>
      </p>
      <p>
        <i>Sappiamo che non sarà facile ottenere quanto richiesto ma è utile e proficuo iniziare un percorso politico di evidenziazione della particolare situazione della nostra Provincia.</i>
      </p>
      <p>
        <i>È necessario superare la Legge Delrio e dare autonomia finanziaria alla Provincia, unitamente ad un sistema elettorale in capo ai cittadini. Promettiamo impegno e determinazione con tutti i colleghi al fine di raggiungere il risultato!</i>
      </p>
      <p>
        <i>Grazie,</i>
      </p>
      <p>
        <b>Senatore Marco Perosino</b>
      </p>
      <p>
        <b>Senatore Giorgio Maria Bergesio</b>
      </p>
    </article>
  </body>
</html>