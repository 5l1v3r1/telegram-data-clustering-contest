<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/sequel-walking-dead-verschijnt-in-voorjaar/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T14:24:01+00:00"/>
    <meta property="og:title" content="Sequel Walking Dead verschijnt in voorjaar"/>
    <meta property="og:description" content="Het vervolg van The Walking Dead-reeks is vanaf het voorjaar te zien op Amazon Prime Video. De derde serie heet The Walking Dead: World Beyond, maakte de streamingdienst maandag bekend."/>
  </head>
  <body>
    <article>
      <h1>Sequel Walking Dead verschijnt in voorjaar</h1>
      <address><time datetime="2019-11-25T14:24:01+00:00">25 Nov 2019, 14:24</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Het vervolg van The Walking Dead-reeks is vanaf het voorjaar te zien op Amazon Prime Video. De derde serie heet The Walking Dead: World Beyond, maakte de streamingdienst maandag bekend.</p>
      <p>Emmy Award-winnaar Julia Ormond heeft een rol in de door AMC geproduceerde nieuwe zombieserie, zo blijkt uit de trailer die is gelanceerd. Ook onder meer Aliyah Royale, Alexa Mansour, Nicolas Cantu en Nico Tortorella spelen mee.</p>
      <p>The Walking Dead, dat in Nederland op Fox wordt uitgezonden, is sinds 2010 te zien op zender AMC. De tiende reeks is momenteel te zien. Van de serie is ook al een prequel gemaakt: Fear the Walking Dead. Daarvan was onlangs het vijfde seizoen te zien.</p>
      <p>BuzzE</p>
    </article>
  </body>
</html>