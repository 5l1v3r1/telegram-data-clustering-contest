<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/castello-di-dresda/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T14:55:07+00:00"/>
    <meta property="og:title" content="Colpo del secolo, bottino da un miliardo di euro nel Castello di Dresda"/>
    <meta property="og:description" content="Colpo del secolo, bottino da un miliardo di euro nel Castello di Dresda. Colpo del secolo, bottino da un miliardo di euro nel Castello di Dresda"/>
  </head>
  <body>
    <article>
      <h1>Colpo del secolo, bottino da un miliardo di euro nel Castello di Dresda</h1>
      <address><time datetime="2019-11-25T14:55:07+00:00">25 Nov 2019, 14:55</time> by <a rel="author" href="https://internapoli.it/author/redazione-internapoli/" target="_blank">Redazione Internapoli</a></address>
      <p>Gioielli antichi dal valore di circa 1 miliardo di euro: è il bottino di un furto clamoroso, avvenuto nella sala delle famosissime “Gruene Gewoelbe” (Volte verdi) nel castello di Dresda. La polizia ha confermato il fatto e i ladri si sono dati alla fuga, secondo quanto riporta la Bild, che parla del furto d’arte più clamoroso della storia del dopoguerra.</p>
      <p> Colpo da un miliardo di euro nel Castello di Dresda, da cui sono stati trafugati i gioielli del tesoro di Sassonia in quello che potrebbe <a href="https://www.agi.it/estero/dresda_castello_furto_gioielli-6614272/news/2019-11-25/">essere il più grande furto d’arte del dopoguerra</a>. Teatro del furto il castello Residenzschloss, la residenza del principe elettore sassone Augusto il Forte, e la famosa camera della Volta verde.</p>
      <p>Il bottino è  composto per lo più di gioielli antichi mentre sono stati tralasciati vasi e dipinti, probabilmente perché troppo ingombranti. Il castello e’ stato circondato dalle forze di sicurezza tedesche ma gli autori del furto erano già riusciti riusciti a fuggire.</p>
      <p>I ladri sono entrati in azione alle 5 del mattino, provocando un incendio in una cabina elettrica in modo da togliere corrente al Castello. Successivamente alcuni di loro sono entrati da una finestra laterale che immette alle collezioni d’arte.</p>
      <p>La camera delle “Gruene Gewoelbe” o della volta verde fu fatta costruire dall’elettore sassone Augusto il Forte (1670-1733) tra il 1723 e il 1730 e oggi è stata trasformata nel museo delle Volte verdi diviso in due sezioni. La parte storica si trova al piano terra della Residenzschloss nella sala originale completamente restaurata nel 2006 dopo i bombardamenti della Seconda guerra mondiale. Un piano più in alto, la Nuova Volta Verde che ospita singoli pezzi speciali.</p>
      <p>In totale il museo è formato da 10 sale affrescate in cui sono esposti 3 mila pezzi di gioielleria, pietre preziose e capolavori in oro, argento e avorio.</p>
    </article>
  </body>
</html>