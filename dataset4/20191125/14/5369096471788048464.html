<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/779258/proti-apostoli-tou-sakota-echi-elliniko-endiaferon/"/>
    <meta property="og:site_name" content="to10.gr"/>
    <meta property="article:published_time" content="2019-11-25T14:50:58+00:00"/>
    <meta property="og:title" content="Η πρώτη αποστολή του Σάκοτα έχει… ελληνικό ενδιαφέρον"/>
    <meta property="og:description" content="Ο Ντράγκαν Σάκοτα καλείται, στην επιστροφή του στον πάγκο του Ερυθρού Αστέρα, να κόψει τη φορά της Βαλένθια, δίνοντας «ερυθρόλευκη» ασίστ"/>
  </head>
  <body>
    <article>
      <h1>Η πρώτη αποστολή του Σάκοτα έχει… ελληνικό ενδιαφέρον</h1>
      <h2>Ο Ντράγκαν Σάκοτα καλείται, στην επιστροφή του στον πάγκο του Ερυθρού Αστέρα, να κόψει τη φορά της Βαλένθια, δίνοντας «ερυθρόλευκη» ασίστ</h2>
      <address><time datetime="2019-11-25T14:50:58+00:00">25 Nov 2019, 14:50</time> by <a rel="author">Γιώργος Κογκαλίδης</a></address>
      <p>Ίσως να είναι υπερβολικό και… μακάβριο να υποστηρίξουμε πως το δόγμα «ο θάνατός σου, η ζωή μου» ισχύει στην Ευρωλίγκα, αλλά από την άλλη κάθε βαθμό που χάνει ομάδα με κοινούς στόχους, είναι κέρδος για σένα. Ο Ολυμπιακός (όπως και ο Παναθηναϊκός) πρέπει να στηριχθούν στις δικές τους δυνάμεις για να φτάσουν στην 8άδα (και βλέπουμε), αλλά κάθε βοήθεια είναι… θεμιτή. Εν προκειμένω από τον Ντράγκαν Σάκοτα, που κάνει ντεμπούτο με… «ερυθρόλευκο» ενδιαφέρον.</p>
      <p>Ο Σερβοέλληνας προπονητής επιστρέφει στον πάγκο του Ερυθρού Αστέρα μετά το διάστημα 2005 – 2007, όταν και πρόσφερε τις υπηρεσίες του. Παραλαμβάνει την ομάδα με τρεις νίκες στην Ευρωλίγκα, η τελευταία στο Κάουνας, κόντρα στη Ζαλγκίρις, που έδειξε ότι οι Σέρβοι έχουν σφυγμό. Δίνει τα πρώτα του διαπιστευτήρια στην Αλεξάντερ Νίκολιτς αρένα, κόντρα στη Βαλένθια.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Οι Ισπανοί βρίσκονται σε πολύ καλό φεγγάρι, μετρώντας 4-6 νίκες, κερδίζοντας τέσσερα από τα πέντε τελευταία παιχνίδια τους, γεγονός που τους έχει φέρει στην ίδια θέση με τον Ολυμπιακό. Εύκολα αντιλαμβάνεται κανείς ότι ενδεχόμενη νίκη της παρέας του Σάκοτα, είναι… δώρο στην ομάδα του Πειραιά. Βεβαίως, οι «ερυθρόλευκοι» έχουν τον νου τους στον αγώνα με την Αρμάνι Μιλάνο, αλλά ενδεχόμενη επιτυχία του Ερυθρού Αστέρα δεν θα τους έκανε να στεναχωρηθούν.</p>
      <p>Η Βαλένθια κερδίζει (για την ώρα) στο οικείο περιβάλλον του La Fonteta, έχοντας και φέτος αιχμή του δόρατος τον Μπόγιαν Ντούμπλεβιτς (12.6 πόντοι, 6.8 ριμπάουντ μέσο όρο), αυτόν που πρέπει να… μπλοκάρει ο Σάκοτα, για να φτάσει ο Ερυθρός Αστέρας στη νίκη και να ξεκινήσει με τον καλύτερο δυνατό τρόπο τη νέα του θητεία.</p>
      <p>
        <b>
          <a href="https://www.to10.gr/basket/euroleague/779258/proti-apostoli-tou-sakota-echi-elliniko-endiaferon/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>