<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402695/%D8%A8%D8%A7%D8%AF%D8%A7%D9%85%DA%A9%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%B4%D8%A7%DB%8C%D8%B3%D8%AA%D9%87-%D9%BE%DB%8C%D8%B1%D9%88%D8%B2%DB%8C-%D9%86%D8%A8%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:48:36+00:00"/>
    <meta property="og:title" content="بادامکی: استقلال شایسته پیروزی نبود"/>
    <meta property="og:description" content="مربی نساجی مازندران معتقد است که استقلال مستحق پیروزی در دیدار مقابل تیمش نبوده است."/>
  </head>
  <body>
    <article>
      <h1>بادامکی: استقلال شایسته پیروزی نبود</h1>
      <address><time datetime="2019-11-25T14:48:36+00:00">25 Nov 2019, 14:48</time> by <a rel="author">امیرعلی عوض‌پور</a></address>
      <p>مربی نساجی مازندران معتقد است که استقلال مستحق پیروزی در دیدار مقابل تیمش نبوده است.</p>
      <p>به گزارش ایسنا، حسن بادامکی، مربی نساجی مازندران پس از شکست تیمش مقابل استقلال در هفته یازدهم رقابت‌های لیگ برتر اظهار کرد:‌ تمام جریان بازی در اختیار تیم نساجی بود. کدام تیم استقلال را تحت فشار قرار داد؟ مگر گلی که استقلال زد موقعیت بود؟ ما استقلال را در وقت اضافه تحت فشار قرار دادیم و تیمی به این حد استقلال را تحت فشار قرار نداد. تمام نیمه را استقلال در نیمه زمین خودش بود. فرق استقلال با ما بازیکنان باتجربه و ملی‌پوشانش بود. بازیکنان تمام تلاش خود را انجام دادند و استقلال را در حالی که روند صعودی قرار داشت، تحت فشار گذاشتند. استقلال شایسته این برد نبود.</p>
      <p>او ادامه داد:‌ استراماچونی مربی بزرگی است و گل‌ها از ضعف فنی ما نشات می‌گیرد. یک بار روانی از بیرون وارد می‌شود که روی کار ما تاثیر گذار است. حضور آقای مهاجری برای تیم خیلی تاثیرگذار بود اما چنین اتفاقی نیفتاد.</p>
      <p>مربی نساجی مازندارن افزود:‌ مطمئن باشید تلاش ما بیشتر خواهد شد که بتوانیم موفقیت نساجی را بیشتر کنیم. توپ‌های ما به گل تبدیل نشد و نبود آقای مهاجری در این زمان احساس می‌شود و اگر ایشان باشند، چنین اتفاقی دیگر تکرار نخواهد شد.</p>
      <p>او در ادامه اضافه کرد:‌ ما چند ارسال موفق در نیمه دوم داشتیم و توانستیم به گل برسیم. باید میزبان از امتیاز خانگی‌اش استفاده کند و امیدوارم مشکلاتی که در این رابطه وجود دارد هر چه زودتر حل شود.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090402707/%D8%A7%D8%B3%D8%AA%D9%82%D9%84%D8%A7%D9%84-%D9%85%DB%8C-%D8%AA%D9%88%D8%A7%D9%86%D8%AF-%D9%85%D8%AF%D8%B9%DB%8C-%D9%82%D9%87%D8%B1%D9%85%D8%A7%D9%86%DB%8C-%D9%84%DB%8C%DA%AF-%D8%A8%D8%B1%D8%AA%D8%B1-%D8%A8%D8%A7%D8%B4%D8%AF"/>
      </related>
    </article>
  </body>
</html>