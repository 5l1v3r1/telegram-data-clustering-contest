<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/degpunkta/ugunsdrosiba/jurmala-izcelies-paaugstinatas-bistamibas-ugunsgreks-viens-cilveks-gajis-boja-un-viens-cietis/"/>
    <meta property="og:site_name" content="skaties.lv"/>
    <meta property="article:published_time" content="2019-11-25T14:54:00+00:00"/>
    <meta property="og:title" content="Jūrmalā izcēlies paaugstinātas bīstamības ugunsgrēks; viens cilvēks gājis bojā un viens cietis"/>
    <meta property="og:description" content="Paaugstinātas bīstamības ugunsgrēkā, kas pirmdien izcēlās koka mājā Jūrmalā, viens cilvēks ir gājis bojā, bet vēl viens cietis, aģentūru LETA informēja Valsts ugunsdzēsības un glābšanas dienesta (VUGD) preses pārstāve Inta Palkavniece."/>
  </head>
  <body>
    <article>
      <h1>Jūrmalā izcēlies paaugstinātas bīstamības ugunsgrēks; viens cilvēks gājis bojā un viens cietis</h1>
      <address><time datetime="2019-11-25T14:54:00+00:00">25 Nov 2019, 14:54</time> by <a rel="author">LETA</a></address>
      <p>Paaugstinātas bīstamības ugunsgrēkā, kas pirmdien izcēlās koka mājā Jūrmalā, viens cilvēks ir gājis bojā, bet vēl viens cietis, aģentūru LETA informēja Valsts ugunsdzēsības un glābšanas dienesta (VUGD) preses pārstāve Inta Palkavniece.</p>
      <p>Plkst. 13.31 ugunsdzēsēji saņēma izsaukumu uz Emīla Dārziņa ielu Jūrmalā, kur ugunsgrēks bija izcēlies koka ēkā. Ierodoties notikuma vietā, ugunsdzēsēji konstatēja, ka ar atklātu liesmu deg ēka un tajā, visticamāk, atrodas cilvēki. Desmit cilvēki gan no ēkas bija evakuējušies jau pirms VUGD ierašanās.</p>
      <p>Viens no cilvēkiem, kurš mājas tika izvests pirms VUGD ierašanās, bija cietis un tika nodots neatliekamās palīdzības mediķiem, savukārt ugunsdzēsēji glābēji no sadūmotajām telpām iznesa vienu cilvēku, kuram mediķi konstatēja nāvi.</p>
      <p>Plkst. 14.19 ugunsgrēku izdevās lokalizēt. Kopējā degšanas platība bija 200 kvadrātmetru.</p>
      <p>Ugunsdzēsēji aizvien turpina darbu notikuma vietā.</p>
    </article>
  </body>
</html>