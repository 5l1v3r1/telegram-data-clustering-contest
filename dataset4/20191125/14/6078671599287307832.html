<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/borysiya-pyma-dogovor-1618782.html"/>
    <meta property="og:site_name" content="Cross"/>
    <meta property="article:published_time" content="2019-11-25T14:40:00+00:00"/>
    <meta property="og:title" content="&quot;Борусия&quot; (Дортмунд) ще получи 250 млн. евро от новия си договор с &quot;Пума&quot;"/>
    <meta property="og:description" content="/КРОСС/ &quot;Борусия&quot; (Дортмунд) удължи партньорството си с компанията за спортна екипировка &quot;Пума&quot; до края на сезон 2027-28, като това ще донесе на клуба 250 милиона евро. Новият договор между двете страни влиза в сила от началото на сезон 2020-21 и е за срок от осем години."/>
  </head>
  <body>
    <article>
      <h1>"Борусия" (Дортмунд) ще получи 250 млн. евро от новия си договор с "Пума"</h1>
      <address>
        <time datetime="2019-11-25T14:40:00+00:00">25 Nov 2019, 14:40</time>
      </address>
      <p>/КРОСС/ "Борусия" (Дортмунд) удължи партньорството си с компанията за спортна екипировка "Пума" до края на сезон 2027-28, като това ще донесе на клуба 250 милиона евро. Новият договор между двете страни влиза в сила от началото на сезон 2020-21 и е за срок от осем години.</p>
      <p>Условията са значително подобрени, като жълто-черните ще получават три пъти по-голяма сума от досегашната на сезон. Според действащия договор, подписан през 2012 г., "Борусия" получава от "Пума" по 10 милиона евро годишно.</p>
      <p>"Пума" е повече от спонсор и партньор на клуба от много години. Компанията е част от семейството на "Борусия" и е основа за структурата на нашите акционери", каза изпълнителният директор на "Борусия" Ханц-Йоаким Вацке.</p>
      <p>"Борусия" е един от важните клубове в портфолиото на германската компания. Тя доставя екипировка още на английския шампион "Манчестър сити", седемкратния европейски шампион "Милан", както и на испанския "Валенсия".</p>
    </article>
  </body>
</html>