<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268546/gheorghe-flutur-multumeste-sucevenilor-pentru-votul-acordat-in-al-doilea-tur-de-scrutin-se-dovedeste-din-nou-ca-judetul-suceava-este-un-judet-de-dreapta"/>
    <meta property="og:site_name" content="NewsBucovina"/>
    <meta property="article:published_time" content="2019-11-25T14:14:10+00:00"/>
    <meta property="og:title" content="Gheorghe Flutur mulțumește sucevenilor pentru votul acordat în al doilea tur de scrutin: Se dovedește din nou că județul Suceava este un județ de dreapta."/>
    <meta property="og:description" content="Președintele PNL Suceava Gheorghe Flutur a mulțumit, luni, sucevenilor care au venit duminică la vot atât în numele său și al echipei liberale, dar a menționat că mulțumirile vin și din partea președintelui Klaus Iohannis pentru încrederea acordată. „Județul Suceava este din nou un județ dovedit de dreapta, alături de Klaus Iohannis, alături de majoritatea …"/>
  </head>
  <body>
    <article>
      <h1>Gheorghe Flutur mulțumește sucevenilor pentru votul acordat în al doilea tur de scrutin: Se dovedește din nou că județul Suceava este un județ de dreapta.</h1>
      <address>
        <time datetime="2019-11-25T14:14:10+00:00">25 Nov 2019, 14:14</time>
      </address>
      <p>Președintele PNL Suceava Gheorghe Flutur a mulțumit, luni, sucevenilor care au venit duminică la vot atât în numele său și al echipei liberale, dar a menționat că mulțumirile vin și din partea președintelui Klaus Iohannis pentru încrederea acordată.</p>
      <p>„Județul Suceava este din nou un județ dovedit de dreapta, alături de Klaus Iohannis, alături de majoritatea județelor din România”, a spus Flutur.</p>
      <figure>
        <img src="https://www.newsbucovina.ro/wp-content/uploads/2019/10/flutur-6.png"/>
      </figure>
      <p>El a arătat că după rezultatele finale s-a constatat că președintele Klaus Iohannis a fost majoritar în 93 din cele 114 localități sucevene.</p>
      <p>„În județul Suceava, Klaus Iohannis a câștigat în 93 din cele 114 localități. Au fost câștigate toate municipiile și toate orașele cu excepția orașului Solca, unde diferența a fost de un vot”, a spus președintele Flutur.</p>
      <p>Potrivit lui Gheorghe Flutur, din cele 93 de localități unde Klaus Iohannis a obținut peste 50 la sută din voturi, un număr de 46 de localități au primari liberali și 47 de localități au primari PSD și ALDE care au câștigat pentru Klaus Iohannis ceea ce înseamnă enorm de mult.</p>
      <p>El a subliniat că în 58 de localități sucevene scorul electoral este peste media județeană de 61,35 la sută.</p>
      <p>Primii zece clasați sunt Capu Câmpului, Mănăstirea Humorului, Sadova, Cajvana, Ipotești, Moldovița, Rădășeni, Păltinoasa, Vatra Moldoviței și Cârlibaba, a menționat Flutur care a felicitat pentru acest scor obținut de candidatul liberal.</p>
      <p>„Aș vrea să adresez o mulțumire specială pentru municipiile Fălticeni și Rădăuți”, a spus președintele Flutur care a amintit că în urmă cu o săptămână în urmă a fost prezent într-o emisiune, cu doi tineri, posibilii noștri candidați pentru funcția de primar la Rădăuți și la Fălticeni, Bogdan Loghin și Ionel Vasiliu.</p>
      <p>„Rădăuțiul a făcut un scor superb: 61,78 la sută pentru Klaus Iohannis, reprezentând 6997 de voturi”, a spus Flutur care a arătat că față de turul 1 când candidatul PNL a avut avut 4004 voturi acum sunt cu aproape 3000 de voturi în plus în turul doi pentru Klaus Iohannis.</p>
      <p>„Asta arată că Rădăuțiul este un municipiu de dreapta și trebuie să răspundem imediat cu un candidat pe măsură și cu soluții liberale pentru zona Rădăuți”, a spus Flutur care a mulțumit echipei de la Rădăuți cu Bogdan Loghin, condusă de deputatul Dumitru Mihalescul.</p>
      <p>„Fălticeniul este marea și frumoasa surpriză: 53,16 la sută. Dacă în turul întâi aveam 3.440 de voturi, avem 6446 de voturi acum. Am mai câștigat în Fălticeni încă 3000 de voturi”, a sps Flutur.</p>
      <p>El l-a felicitat pe Ionel Vasiliu, protagonistul principal al victoriei din Fălticeni alături de organizația liberală locală.</p>
      <p>„Înseamnă că s-au mișcat foarte bine ai noștri și sunt șanse ca și Fălticeni să devină liberal”, a spus Flutur.</p>
      <p>Președintele Gheorghe Flutur a transmis încă odată felicitări pentru câștigătorii alegerilor prezidențiale și a mulțumit frumos pentru votul acordat în turul al doilea al alegerilor prezidențiale.</p>
      <p>„Încercăm să răspundem în fiecare zi așteptărilor populației”, a mai spus președintele PNL Suceava. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268604/prefectul-de-suceava-mirela-adomnicai-a-solicitat-sa-fie-inlocuita-din-functie"/>
        <a href="https://www.newsbucovina.ro/actualitate/268569/cinci-medalii-de-aur-si-trei-medalii-de-argint-premii-speciale-si-distinctii-obtinute-de-universitatea-suceava-la-salonul-international-de-inventica-infoinvent-de-la-chisinau"/>
        <a href="https://www.newsbucovina.ro/actualitate/268561/dsvsa-suceava-anunta-intensificarea-controalelor-pentru-prevenirea-aparitiei-toxiinfectiilor-alimentare-si-a-raspandirii-pestei-porcine-africane-in-perioada-sarbatorilor-de-iarna-planul-de-masuri-int"/>
      </related>
    </article>
  </body>
</html>