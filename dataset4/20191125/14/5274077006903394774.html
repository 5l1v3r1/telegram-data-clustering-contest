<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419187"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T14:26:00+00:00"/>
    <meta property="og:title" content="פרס בוני ציון 2020 יוצא לדרך"/>
    <meta property="og:description" content="ארגון נפש בנפש קורא לציבור הרחב להציע מועמדים לפרס &quot;בוני ציון&quot; המוענק לעולים ממדינות דוברות אנגלית שתרמו לישראל באופן יוצא דופן"/>
  </head>
  <body>
    <article>
      <h1>פרס בוני ציון 2020 יוצא לדרך</h1>
      <address><time datetime="2019-11-25T14:26:00+00:00">25 Nov 2019, 14:26</time> by <a rel="author">ערוץ 7</a></address>
      <p>פרס "בוני ציון" ע"ש סילבן אדמס מטעם ארגון "נפש בנפש" לשנת 2020 יוענק כמדי שנה לעולים נבחרים מארצות דוברות אנגלית, ותיקים וחדשים כאחד, אשר תרמו תרומה משמעותית למדינת ישראל.</p>
      <p>הפרסים, בסכום כולל של 200,000 ש"ח יוענקו בטקס חגיגי זו השנה השביעית, ל-5 זוכים בתחומי: מדע ורפואה; גלובל אימפקט, פעילות התנדבותית; חינוך; תרבות, אמנות וספורט. בנוסף יוענקו פרסים ב-"מנהיגות צעירה" ו-"מפעל חיים".</p>
      <p>הפרס נקרא ע"ש סילבן אדמס, יזם נדל"ן קנדי שעלה לישראל באמצעות ארגון "נפש בנפש", אשר מקדיש את חייו ופועלו לפיתוח וקידום מדינת ישראל.</p>
      <p>אדמס המאמין בפרסום ההצלחה וההשפעה של העם הישראלי בפני העולם, רואה בפרס "בוני ציון" חלק אינטגראלי של משימה זו. מבין תרומותיו הרבות למדינת ישראל, ראוי לציין את הבאת תחרות גירו ד'איטליה לארץ תוך שהציג לראווה את המדינה כולה, מצפון ועד דרום, בפני כמיליארד צופים.</p>
      <p>מועמדים הזכאים להתמודד הם כאלה שעלו לישראל ממדינה דוברת אנגלית (אוסטרליה, ניו זילנד, דרום אפריקה, בריטניה, ארצות הברית וקנדה), והטביעו את חותמם בצורה משמעותית על מדינת ישראל.</p>
      <p>המועד האחרון להגשת המועמדות הוא ה-15 בינואר 2020. הגשת המועמדות מתבצעת באתר הפרס.</p>
      <p>"תרומתם המתמשכת של עולים ממדינות דוברות אנגלית היא אבן היסוד של התפתחותה וקידומה של מדינת ישראל," אמר מייסד ומנכ"ל "נפש בנפש" הרב יהושע פס. "פרס בוני ציון הוא אמצעי חשוב כדי להביע הערכה לתרומתם הבלתי מעורערת לישראל ולעולם במגוון רחב של תחומים הכולל מדע ורפואה, חברה ורווחה, ותרבות, אמנות וספורט."</p>
      <p>בין זוכי הפרס לאורך השנים:, טל ברודי, מוריס קהאן, משה ארנס ז"ל, הרב שלמה ריסקין, פרופ' בן קורן, אליס שלווי, הרולד (סמוקי) סיימון . מאז היווסדו ב- 2013 הוענק הפרס ליותר מ-40 אנשים, בסכום כולל של מעל מיליון ש"ח.</p>
    </article>
  </body>
</html>