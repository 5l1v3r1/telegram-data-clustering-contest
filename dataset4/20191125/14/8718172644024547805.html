<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/aosta/15952-aosta-proposta-per-conferire-la-cittadinanza-onoraria-alla-sen-segre.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-25T14:45:00+00:00"/>
    <meta property="og:title" content="Aosta, proposta per conferire la cittadinanza onoraria alla sen. Segre"/>
    <meta property="og:description" content="AOSTA. Esprimere solidarietà alla senatrice Liliana Segre e conferirle la cittadinanza onoraria di Aosta: lo chiede un ordine del giorno che il Consiglio comunale del capoluogo valdostano discuterà il 27 e 28 novembre prossimi. L'iniziativa, firmata da Carola Carpinello (L'Altra VdA), ricorda che la senatrice sopravvissuta ai campi di sterminio è dal 7 novembre sotto scorta &quot;a causa dei numerosi (più di 200 al giorno) messaggi di minacce e odio da lei ricevuti&quot; e sottolinea la &quot;lotta resistenziale della Valle d'Aosta (approva Provincia di Aosta) riconosciuta con la medaglia d'oro al valore militare per la guerra di Liberazione). L'ordine del giorno cita anche il &quot;doloroso tributo pagato dalla nostra Regione alle leggi razziali, antisemite e razziste&quot; promulgate sotto il fascismo e impegna il Consiglio comunale ad esprimere solidarietà alla senatrice Segre ed a conferirle la cittadinanza onoraria &quot;come riconoscimento dei valori di solidarietà umana che essa incarna e difende e gratitudine peri l valore che la…"/>
  </head>
  <body>
    <article>
      <h1>Aosta, proposta per conferire la cittadinanza onoraria alla sen. Segre</h1>
      <address>
        <time datetime="2019-11-25T14:45:00+00:00">25 Nov 2019, 14:45</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/R-S/segre-lilianax300.jpg"/>
      </figure>
      <p>AOSTA. Esprimere solidarietà alla senatrice<b> Liliana Segre</b> e conferirle la <b>cittadinanza onoraria di Aosta</b>: lo chiede un ordine del giorno che il Consiglio comunale del capoluogo valdostano discuterà il 27 e 28 novembre prossimi.</p>
      <p>L'iniziativa, firmata da <b>Carola Carpinello (L'Altra VdA)</b>, ricorda che<b> la senatrice sopravvissuta ai campi di sterminio è dal 7 novembre sotto scorta </b>"a causa dei numerosi (più di 200 al giorno) messaggi di minacce e odio da lei ricevuti" e sottolinea la "lotta resistenziale della Valle d'Aosta (approva Provincia di Aosta) riconosciuta con la medaglia d'oro al valore militare per la guerra di Liberazione). L'ordine del giorno cita anche il "<b>doloroso tributo pagato dalla nostra Regione alle leggi razziali, antisemite e razziste</b>" promulgate sotto il fascismo e impegna il Consiglio comunale ad <b>esprimere solidarietà alla senatrice Segre</b> ed a conferirle la cittadinanza onoraria "come riconoscimento dei valori di solidarietà umana che essa incarna e difende e gratitudine peri l valore che la sua figura rappresenta nella lotta per l'affermazione dei diritti umani".</p>
      <figure>
        <img src="https://www.aostaoggi.it/images/A-B/aosta/Municipio-facciatax300.jpg"/>
      </figure>
      <p>Un altro ordine del giorno, firmato dai<b> capigruppo della maggioranza Uv, Pd, Stella Alpina, gruppo misto ed anche da Carpinello</b>, sarà discusso nel corso della medesima seduta. Questa seconda iniziativa intende impegnare il sindaco e la giunta aostana a sostenere il lavoro della Commissione istituita dal Senato sull'hate speech, a "<b>coltivare la memoria dell'antifascismo e della lotta contro tutti i totalitarismi</b>", a "creare <b>nuove azioni di sensibilizzazione culturale e civica contro il razzismo e la xenofobia e contro le discriminazioni religiose</b>" ed a sollecitare al Parlamento "perché si completi la legislazione in contrasto dei fenomeni di intolleranza, razzismo, antisemitismo e istigazione all'odio e alla violenza".</p>
      <p> </p>
      <p> </p>
      <p> </p>
      <p> </p>
      <p>
        <i>Clara Rossi</i>
      </p>
      <p> </p>
      <p> </p>
      <p> </p>
      <p> </p>
    </article>
  </body>
</html>