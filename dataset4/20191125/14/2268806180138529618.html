<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/juventus/markizio-opitat-nosi-golemite-uspehi-na-yuventus.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T14:56:12+00:00"/>
    <meta property="og:title" content="Маркизио: Опитът носи големите успехи на Ювентус"/>
    <meta property="og:description" content="&quot;Ювентус притежава много класа, а това е от съществено значение&quot;"/>
  </head>
  <body>
    <article>
      <h1>Маркизио: Опитът носи големите успехи на Ювентус</h1>
      <address>
        <time datetime="2019-11-25T14:56:12+00:00">25 Nov 2019, 14:56</time>
      </address>
      <p>Клаудио Маркизио сподели своето мнение за сегашното състояние на Ювентус и Интер. Бившият футболист на Старата госпожа констатира:</p>
      <p>"Интер се представя впечатляващо до момента, а основна заслуга за представянето на отбора има Антонио Конте. Той е страхотен мениджър и върши толкова много работа. Конте е пълен с енергия и това помага много на всички. Той успя да върне идентичността на Интер, накара всички в клуба отново да мечтаят и говорят за Скудетото, шампионският манталитет в Интер се завърна. На всички е ясно, че борбата за титлата ще бъде между два тима.</p>
      <p>Ювентус притежава много класа, а това е от съществено значение. Те имат футболисти със страхотни качества, които знаят как да печелят. Вижте колко много страда Юве срещу Аталанта и пак успя да спечели. Опитът, който имат тези играчи и шампионският дух, който са изградили вътре в клуба, това е безценно и носи големите успехи на Старата госпожа.</p>
      <p>Искам да кажа и няколко думи за Де Лихт. Той не спря да търпи критика след критика, откакто пристигна в Торино, а всички виждат таланта му. Мисля, че бавно, но сигурно той стабилизира играта си и намери верния път", каза Маркизио.</p>
    </article>
  </body>
</html>