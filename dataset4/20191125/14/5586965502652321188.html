<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/captura-impresionanta-facuta-de-politistii-antidrog-aproape-30-de-kilograme-de-droguri-si-peste-10-000-euro-ridicate-de-autoritati-video-18615058"/>
    <meta property="og:site_name" content="Gândul"/>
    <meta property="article:published_time" content="2019-11-25T14:20:02+00:00"/>
    <meta property="og:title" content="Captură impresionantă făcută de poliţiştii antidrog: Aproape 30 de kilograme de droguri şi peste 10.000 euro, ridicate de autorităţi - VIDEO"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Captură impresionantă făcută de poliţiştii antidrog: Aproape 30 de kilograme de droguri şi peste 10.000 euro, ridicate de autorităţi - VIDEO</h1>
      <h2>Timp de aproximativ cinci luni, poliţiştii antidrog din cadrul Brigăzii de Combatere a Criminalităţii Organizate Bucureşti au investigat activitatea infracţională a unui grup organizat care s-ar fi ocupat de procurarea din Spania, transportul, introducerea în ţară şi distribuţia în Bucureşti de droguri de risc, de ordinul sutelor de kilograme, potrivit D.I.I.C.O.T.</h2>
      <address><time datetime="2019-11-25T14:20:02+00:00">25 Nov 2019, 14:20</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>„Sâmbătă, 23 noiembrie 2019, poliţiştii antidrog, împreună cu procurorii D.I.I.C.O.T. – Structura Centrală, au organizat o acţiune în Bucureşti, finalizată cu 3 prinderi în flagrant delict şi o percheziţie domiciliară.</p>
      <p>În urma acţiunii, au fost ridicate 54 de pungi cu cannabis (de aproximativ 30 de kilograme), sumele de 40.150 de lei şi 12.220 de euro, 6 telefoane mobile şi 6 cartele SIM.</p>
      <p>7 membri ai grupării au fost prezentaţi procurorului de caz D.I.I.C.O.T., pentru audieri şi luarea măsurilor preventive, sub aspectul săvârşirii infracţiunilor de trafic internaţional de droguri de risc şi constituire a unui grup infracţional organizat.</p>
      <p>5 dintre ei au fost reţinuţi pentru 24 de ieri, iar ieri, 24 noiembrie, aceştia au primit mandate de arestare preventivă pentru 30 de zile.</p>
      <p>Acţiunea a beneficiat de suportul de specialitate al Direcţiei Operaţiuni Speciale din Poliţia Română.</p>
      <p>În activităţi au fost angrenaţi şi poliţişti de la Brigada de Poliţie Rutieră, Secţia 18 şi Secţia 6 din Bucureşti”, potrivit D.I.I.C.O.T.</p>
      <figure>
        <iframe src="https://www.youtube.com/embed/ql_BTT5lSRc" width="600" height="340" data-service="Youtube" scrolling="no"/>
      </figure>
      <p>
        <i>Foto: Captură YouTube / Poliţia Română - D.I.I.C.O.T.</i>
      </p>
    </article>
  </body>
</html>