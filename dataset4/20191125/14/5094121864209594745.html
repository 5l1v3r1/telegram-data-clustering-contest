<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-kladne-byl-nalezen-mrtvy-muz-ve-skladisti-plnem-odpadku-20191125.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T14:57:00+00:00"/>
    <meta property="og:title" content="V Kladně našli mrtvého muže. Ležel ve skladišti plném odpadků"/>
    <meta property="og:description" content="V Kladně-Dubí byl v pondělí dopoledne nalezen ve skladišti plném odpadků muž bez známek života. Jak sdělila kladenská policejní mluvčí Michaela Nováková, pravděpodobně se jednalo o náhlé úmrtí. Násilnou smrt policie vyloučila přímo na místě. Více napoví nařízená pitva."/>
  </head>
  <body>
    <article>
      <h1>V Kladně našli mrtvého muže. Ležel ve skladišti plném odpadků</h1>
      <address><time datetime="2019-11-25T14:57:00+00:00">25 Nov 2019, 14:57</time> by <a rel="author">Kateřina Nič Husárová</a></address>
      <p>Podle zjištění kriminalistů je mrtvým čtyřiašedesátiletý muž, který skladiště údajně hlídal a patrně v něm i přespával. Na muže v budově plné odpadků upozornil policisty už dopoledne jeho kolega.</p>
      <figure>
        <img src="https://g.denik.cz/20/6f/nehoda-slany3_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/policie-patra-po-ridici-ktery-nedal-prednost-dodavce-20191125.html">Policie pátrá po řidiči, který nedal přednost dodávce Přečíst článek ›</a>
      </aside>
      <p>Mluvčí středočeských hasičů Jaroslav Gabriel potvrdil, že na žádost policie vyjížděli k otevření objektu zhruba hodinu před polednem. „Kolega čtyřiašedesátiletého muže projevil obavy o jeho život, jelikož nereagoval na žádné výzvy. Hasiči proto objekt otevřeli, kde mezi odpadky nalezli muže bez známek života. Do Dubí následně vyjížděli ještě i po poledni, kdy záchranářům uvolnili cestu mezi odpadky,“ potvrdil mluvčí hasičů.</p>
      <p>Jak se podařilo Kladenskému deníku od místních obyvatel zjistit, objekt sloužil donedávna jako ubytovna, která sídlí v ulici Ke Křížku v kopci mimo hlavní obytnou část Dubí.</p>
      <figure>
        <img src="https://g.denik.cz/1/9c/silnicni-kontrola-policie-alkohol-drogy-ridic_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/mezi-zlonicemi-a-drinovem-bourala-dve-auta-jeden-z-ridicu-byl-pod-vlivem-drog-20191122.html">Mezi Zlonicemi a Dřínovem bourala dvě auta, jeden z řidičů byl pod vlivem drog Přečíst článek ›</a>
      </aside>
    </article>
  </body>
</html>