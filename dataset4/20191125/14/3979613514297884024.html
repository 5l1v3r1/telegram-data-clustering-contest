<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/ygeia/diatrofi/824502_poso-voitha-telika-i-kotosoypa-sto-kryologima"/>
    <meta property="og:site_name" content="PRONEWS"/>
    <meta property="article:published_time" content="2019-11-25T14:17:50+00:00"/>
    <meta property="og:title" content="Πόσο βοηθά τελικά η κοτόσουπα στο κρυολόγημα;"/>
    <meta property="og:description" content="Μέχρι χθες νομίζαμε πως το ότι νιώθουμε καλά μετά από ένα μπολ κοτόσουπας όταν είμαστε άρρωστοι ήταν καθαρά placebo. Σήμερα όμως μάθαμε ότι η επιστήμη έχει αποδείξει τις θαυματουργές ιδιότητες της σουπίτσας..."/>
  </head>
  <body>
    <article>
      <h1>Πόσο βοηθά τελικά η κοτόσουπα στο κρυολόγημα;</h1>
      <address>
        <time datetime="2019-11-25T14:17:50+00:00">25 Nov 2019, 14:17</time>
      </address>
      <p>
        <b>Μέχρι χθες νομίζαμε πως το ότι νιώθουμε καλά μετά από ένα μπολ κοτόσουπας όταν είμαστε άρρωστοι ήταν καθαρά placebo.</b>
      </p>
      <p>
        <b>Σήμερα όμως μάθαμε ότι η επιστήμη έχει αποδείξει τις θαυματουργές ιδιότητες της σουπίτσας αυτής!</b>
      </p>
      <p>Η Ρένα Ζέλιγκ, επίκουρη καθηγήτρια διατροφικών επιστημών στο Πανεπιστήμιο Rutgers, δήλωσε ότι όλα ξεκινούν από τον αλμυρό ζωμό της σούπας, ο οποίος μπορεί να βοηθήσει με την ενυδάτωση του σώματος. Επιπλέον, τα λαχανικά παρέχουν ζωτικής σημασίας βιταμίνες και ανόργανα συστατικά, ενώ το κοτόπουλο παρέχει πρωτεΐνη – κάτι που η Zelig λέει ότι είναι “σημαντικό για την ανάκτηση των δυνάμεών μας όταν έχουμε αρρωστήσει”. Ο ζεστός ζωμός βοηθά επίσης και τη μύτη μας να ξεμπουκώσει, αλλά και τα λευκά αιμοσφαίρια στον αγώνα τους για την καταπολέμηση της λοίμωξης.</p>
      <p>Ακόμη και οι χορτοφάγοι και οι vegans μπορούν να αποκομίσουν τα οφέλη της σούπας. Η εγγεγραμμένη διαιτολόγος Amy Gorin, ιδιοκτήτρια του Amy Gorin Nutrition στη Νέα Υόρκη, έχει την τέλεια μέθοδο για να παρέχουμε στον οργανισμό μας τον ευεργετικό συνδυασμό πρωτεΐνης-λαχανικών και ζωμού χωρίς την κατανάλωση κρέατος. «Ζεσταίνουμε ζωμό λαχανικών χαμηλής περιεκτικότητας σε αλάτι και προσθέτουμε λαχανικά όπως πιπεριές σε φέτες, κομμένα κρεμμύδια, μισά ντοματάκια και φέτες μανιταριών. Στη συνέχεια, ρίχνουμε τόφου κομμένο σε φέτες για πρωτεΐνη», λέει η Gorin. «Μπορείτε να προσθέσετε ό, τι καρυκεύματα σας αρέσουν, όπως μαύρο πιπέρι, σκόνη σκόρδου και πάπρικα», συμβουλεύει.</p>
    </article>
  </body>
</html>