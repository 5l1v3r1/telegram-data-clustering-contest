<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642005/%D8%AE%D8%A7%D9%86%D9%88%D8%A7%D8%AF%D9%87%E2%80%8C%D9%87%D8%A7%DB%8C-%D8%AB%D8%B1%D9%88%D8%AA%D9%85%D9%86%D8%AF-%D8%B3%D8%B9%D9%88%D8%AF%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D8%B1%DB%8C%D8%AF-%D8%B3%D9%87%D8%A7%D9%85-%D8%A2%D8%B1%D8%A7%D9%85%DA%A9%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T14:04:00+00:00"/>
    <meta property="og:title" content="خانواده‌های ثروتمند سعودی به دنبال خرید سهام آرامکو"/>
    <meta property="og:description" content="در پی عرضه عمومی سهام شرکت ملی نفت آرامکو،ولید بن طلال،تاجر میلیاردر سعودی ودیگر خانواده‌های ثروتمنداین کشور تلاش دارند، سهام این شرکت راخریداری کنند."/>
  </head>
  <body>
    <article>
      <h1>
        <a href="https://www.bultannews.com/fa/news/642005/%D8%AE%D8%A7%D9%86%D9%88%D8%A7%D8%AF%D9%87%E2%80%8C%D9%87%D8%A7%DB%8C-%D8%AB%D8%B1%D9%88%D8%AA%D9%85%D9%86%D8%AF-%D8%B3%D8%B9%D9%88%D8%AF%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D8%B1%DB%8C%D8%AF-%D8%B3%D9%87%D8%A7%D9%85-%D8%A2%D8%B1%D8%A7%D9%85%DA%A9%D9%88">خانواده‌های ثروتمند سعودی به دنبال خرید سهام آرامکو</a>
      </h1>
      <h2>در پی عرضه عمومی سهام شرکت ملی نفت آرامکو،ولید بن طلال،تاجر میلیاردر سعودی ودیگر خانواده‌های ثروتمنداین کشور تلاش دارند، سهام این شرکت راخریداری کنند.</h2>
      <address><time datetime="2019-11-25T14:04:00+00:00">25 Nov 2019, 14:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، خبرگزاری بلومبرگ آمریکا به نقل از منابع مطلع اعلام کرد، این اقدام در حالی صورت می‌گیرد که عربستان شهروندان<b> ثروتمند</b> خود را برای خرید نخستین عرضه عمومی <b>سهام آرامکو</b> ترغیب می‌کند.</p>
      <p>نام ولید بن طلال و خانواده العلیان در کنار دیگر تاجران بزرگی که در حوزه نفت فعالیت می‌کنند به عنوان بارزترین نام خریداران سهام آرامکو دیده می‌شود.</p>
      <p>به گفته منابع مذکور، خانواده العلیان، از سهام داران بزرگ بانک سوئیسی "کردیت سوئیس" نیز قصد دارد برای خرید سهام آرامکو صدها میلیون دلار هزینه کند و الولید هم در حال انجام مذاکراتی است تا بخشی از سهام این شرکت را خریداری کند.</p>
      <p>این منابع افزودند، نمایندگان آرامکو با خانواده المجدوعی که در حوزه‌های مختلف از جمله توزیع خودروهای "هیوندای موتور" در عربستان و خدمات لجستیک فعالیت می‌کند، در حال رایزنی هستند تا برای خریداری سهام آرامکو سرمایه‌گذاری کند.</p>
      <p>ریاض بر این باور است که موفقیت فروش نخستین عرضه عمومی سهام آرامکو می‌تواند ارزش کلی آن را که معادل دو تریلیون دلار است، مشخص می‌کند.</p>
      <p>الولید از حامیان اصلی خصوصی‌سازی در عربستان است و در دوره عبدالله بن عبدالعزیز، پادشاه پیشین عربستان این مسأله را مطرح کرد اما وی سپس فاش کرد اظهاراتش در زمینه خصوصی‌سازی به گوش پادشاه نرسیده است و او بعدها این پیشنهاد را با وزرا و محمد بن سلمان، ولیعهد عربستان مطرح کرده است.</p>
      <p>طبق اعلام مجله فوربس، ولید بن طلال با ثروتی نزدیک به ۱۸.۷ میلیارد دلار در صدر فهرست ثروتمندان عرب قرار دارد.</p>
      <p>آرامکو دارای ذخایر نفتی هنگفت نفتی و بزرگترین صادرکننده نفت خام جهان است که اخیرا جزئیات عرضه سهامش را اعلام کرد و ۰.۵ درصد سهام این شرکت برای سرمایه‌گذاری شخصی اختصاص داده شده است.</p>
    </article>
  </body>
</html>