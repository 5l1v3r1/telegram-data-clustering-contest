<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/itirafci-olan-fetocu-7-astsubay-saliverildi-257876h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T14:53:00+00:00"/>
    <meta property="og:title" content="İtirafçı olan FETÖ'cü 7 astsubay salıverildi"/>
    <meta property="og:description" content="FETÖ'ye yönelik ankesör soruşturması kapsamında gözaltına alınan 7 astsubay itirafçı oldu. Bildiklerini anlatan FETÖ'cü astsubaylar serbest bırakıldı."/>
  </head>
  <body>
    <article>
      <h1>İtirafçı olan FETÖ'cü 7 astsubay salıverildi</h1>
      <address><time datetime="2019-11-25T14:53:00+00:00">25 Nov 2019, 14:53</time> by <a rel="author">Yeni Çağ Gazetesi</a></address>
      <p>
        <b>FETÖ'ye yönelik ankesör soruşturması kapsamında gözaltına alınan 7 astsubay itirafçı oldu. Bildiklerini anlatan FETÖ'cü astsubaylar serbest bırakıldı.</b>
      </p>
      <p>Ankara Cumhuriyet Başsavcılığınca yürütülen soruşturma kapsamında gözaltı altına alınan FETÖ şüphelilerinden 7'si, Ankara İl Emniyet Müdürlüğündeki ifade işlemlerinin ardından adliyeye getirildi.</p>
      <p>Soruşturmayı yürüten Cumhuriyet Savcısı Uğur Fatih Pehlivan tarafından sorgulanan şüpheliler, etkin pişmanlık hükümlerinden faydalanmak istediklerini belirterek, itirafçı olmayı kabul ederek örgüte ilişkin bildiklerini anlattı.</p>
      <p>Örgütle bağlantısını bildikleri askerlerin isimlerini verdikleri ve "mahrem imamları" da teşhis ettikleri öğrenilen 7 FETÖ'cünün adli kontrol şartıyla salıverildiği öğrenildi.</p>
    </article>
  </body>
</html>