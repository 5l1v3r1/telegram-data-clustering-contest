<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/totenam/moyrinio-den-fovomaste-kanenan-kamia-periptwsh-na-erthei-o-impraximovits.5646069.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T14:43:00+00:00"/>
    <meta property="og:title" content="Μουρίνιο: Δεν φοβόμαστε κανέναν, καμία περίπτωση να έρθει ο Ιμπραχίμοβιτς"/>
    <meta property="og:description" content="Ο Ζοζέ Μουρίνιο τόνισε ενόψει του αγώνα με τον Ολυμπιακό πως η Τότεναμ δεν θα έχει πρόβλημα να παίξει απέναντι σε οποιαδήποτε ομάδα στην Ευρώπη, ενώ έκλεισε την πόρτα σε Ιμπραχίμοβιτς."/>
  </head>
  <body>
    <article>
      <h1>Μουρίνιο: Δεν φοβόμαστε κανέναν, καμία περίπτωση να έρθει ο Ιμπραχίμοβιτς</h1>
      <h2>Ο Ζοζέ Μουρίνιο τόνισε ενόψει του αγώνα με τον Ολυμπιακό πως η Τότεναμ δεν θα έχει πρόβλημα να παίξει απέναντι σε οποιαδήποτε ομάδα στην Ευρώπη, ενώ έκλεισε την πόρτα σε Ιμπραχίμοβιτς.</h2>
      <address><time datetime="2019-11-25T14:43:00+00:00">25 Nov 2019, 14:43</time> by <a rel="author">Βαγγέλης Σταματόπουλος</a></address>
      <p>Πεπεισμένος πως ο χρόνος είναι σύμμαχός του και πως σε λίγο καιρό θα καταφέρει να εμφυσήσει τη φιλοσοφία και τη νοοτροπία του στους παίκτες της <a href="https://www.sport24.gr/football/omades/totenam/">Τότεναμ</a> για να συνεχίσουν την πετυχημένη τους παρουσία στην Ευρώπη, εμφανίστηκε με δηλώσεις του ο Ζοζέ Μουρίνιο, την παραμονή του αγώνα κόντρα στον <a href="https://www.sport24.gr/football/omades/olympiakos/">Ολυμπιακό</a> για την 5η αγωνιστική της φάσης των ομίλων του <a href="https://www.sport24.gr/football/ChampionsLeague/">Champions League</a>.</p>
      <p>
        <i>"Aγαπώ το Champions League όσο ο κάθε άνθρωπος που ασχολείται με το ποδόσφαιρο. Είναι μία διοργάνωση που όλοι ονειρεύονται να κατακτήσουν.</i>
      </p>
      <p>
        <i>Δεν έχουν όλοι το προνόμιο να αναδεικνύονται νικητές σε αυτή τη διοργάνωση, κάτι που είχα εγώ και με χαροποίησε ιδιαίτερα.</i>
      </p>
      <p>
        <i>Μας απομένουν δύο παιχνίδια για να πάρουμε την πρόκριση και θα πρέπει πρώτα να επικεντρωθούμε σε αυτά τα δύο ματς</i>
      </p>
      <p>
        <i>Θα πρέπει να καταλάβουμε πως το ματς με τον Ολυμπιακό δεν είναι εύκολο. Καλοί αντίπαλοι, καλός προπονητής που τον ξέρω καλά.</i>
      </p>
      <p><i>Φέραμε ισοπαλία στην Αθήνα, αυτό δείχνει πως δεν είναι υπάρχει μεγάλο χάσμα μεταξύ των δύο ομάδων",</i> δήλωσε αρχικά ο "special one" έχοντας στο μυαλό του το παιχνίδι της Τρίτης με τον Ολυμπιακό αλλά και το τελευταίο της φάσης των ομίλων απέναντι στην Μπάγερν στο Μόναχο, για να προσθέσει:</p>
      <p>
        <i>"Θα πρέπει να προκριθούμε πρώτα, αυτός είναι ο στόχος μας. Δώστε μου χρόνο για να αναπτύξω τις ιδέες μου και δεν θα έχουμε πρόβλημα να παίξουμε απέναντι σε οποιαδήποτε ομάδα στην Ευρώπη. Δεν φοβόμαστε κανέναν.</i>
      </p>
      <p>
        <i>Είναι επίσης σημαντικό να πάρεις τη νίκη στο γήπεδό σου στο πρώτο σου παιχνίδι. Το γήπεδό μας είναι το καλύτερο στον κόσμο και έχουμε μεγάλη υποστήριξη, οπότε θα προσπαθήσουμε να έχουμε ένα καλό αποτέλεσμα κόντρα στον Ολυμπιακό και να πάρουμε το εισιτήριο της πρόκρισης.</i>
      </p>
      <p>
        <i>Μπορώ να φανταστώ την ατμόσφαιρα επειδή έχω βρεθεί σε αυτό το γήπεδο ως φαν του ποδοσφαίρου, παρακολουθώντας πρόσφατα το Τότεναμ - Νιούκαστλ. Το ματς δεν ήταν καλό αλλά αισθάνθηκα το δέσιμο μεταξύ των οπαδών και των ποδοσφαιριστών.</i>
      </p>
      <figure>
        <img src="https://www.sport24.gr/superbasketball1/article5646096.ece/BINARY/w620/mou1.jpg"/>
      </figure>
      <p>
        <i>Όταν φεύγεις από το σπίτι σου αλλά πηγαίνεις σε ένα καλύτερο σπίτι, δεν σου λείπει τόσο πολύ το σπίτι σου. Ελπίζω από την Τρίτη να έχουμε μία επανεκίνηση της ενσυναίσθησης μεταξύ των οπαδών και της ομάδας".</i>
      </p>
      <p>Στο πλαίσιο της συνέντευξης Τύπου που παραχώρησε, ο Πορτογάλος τεχνικός, που έκανε ντεμπούτο το απόγευμα του Σαββάτου <a href="https://www.sport24.gr/football/England/PremierLeague/goyest-xam-totenam-2-3-son-s-of-mourinho.5645008.html">στο νικηφόρο 3-2 των σπιρουνιών επί της Γουέστ Χαμ</a>, αναφέρθηκε επίσης και στα σενάρια περί έλευσης του Ζλάταν Ιμπραχίμοβιτς στην Τότεναμ, για να προχωρήσει σε κατηγορηματική διάψευση.</p>
      <p><i>"Έχουμε τον καλύτερο επιθετικό στην Αγγλιά. Έναν από τους δύο-τρεις κορυφαίους στον κόσμο. Δεν έχει νόημα για έναν παίκτη του διαμετρήματος του Ζλάταν - ενός επιθετικού που πλησιάζει στα 40 αλλά μπορεί να παίξει σε οποιαδήποτε ομάδα στον κόσμο- να έρθει σε έναν σύλλογο που έχουμε ήδη τον Χάρι Κέιν", </i>ήταν το σχόλιό του.</p>
      <p>Σε ερώτηση δε για τον προκάτοχό του στον πάγκο της ομάδας του Βορείου Λονδίνου, Μαουρίτσιο Ποτσετίνο, ο "Μου" είπε: <i>"Δεν έχω μιλήσει με τον Ποτσετίνο, αλλά ξέρω τι έχει περάσει. Μίλησα στον γιο του που είναι στις ακαδημίες και θα τηλεφωνήσω και στον Μαουρίτσιο.</i></p>
      <p>
        <i>Είπα και στους παίκτες να τον ενημερώσουν ότι θα είναι πάντοτε ανοιχτή η πόρτα για εκείνον όποτε το θελήσει, είτε να δει προπόνηση είτε να γευματίσει με τους παίκτες. Δεν έχω πρόβλημα αν με θέλει κι εμένα μαζί ή όχι".</i>
      </p>
      <figure>
        <img src="https://www.sport24.gr/novum-newspapers-footer/article5646101.ece/BINARY/w620/ALI.jpg"/>
      </figure>
      <p>
        <i> </i>
      </p>
      <p>Από την πλευρά των παικτών, μίλησε στη συνέντευξη Τύπου της Δευτέρας ο Ντέλε Άλι (θετικότατη η εμφάνισή του στο πρώτο ματς του Μουρίνιο στον πάγκο), με τον Άγγλο διεθνή μεσοεπιθετικο να τονίζει:</p>
      <p>
        <i>"Έχουμε μία σπουδαία ευκαιρία να συνεχίσουμε στον ίδιο ρυθμό μετά από μία καλή νίκη το Σάββατο. Είναι σημαντικό να διατηρήσουμε το μομέντουμ και θέλουμε να πάρουμε την πρόκριση από την Τρίτη.</i>
      </p>
      <p>
        <i>Όσον αφορά εμένα θέλω να προχωρώ και να βελτιώνομαι. Είμαι τυχερός που δουλεύω με δύο σπουδαίους προπονητές εδώ και ανυπομονώ να μάθω νέα πράγματα".</i>
      </p>
      <h3>Η ΣΥΝΕΝΤΕΥΞΗ ΤΥΠΟΥ ΤΟΥ ΖΟΖΕ ΜΟΥΡΙΝΙΟ:</h3>
      <figure>
        <iframe src="https://www.youtube.com/embed/s4ETgezeUHQ" width="620" height="349" data-service="Youtube" scrolling="no"/>
      </figure>
      <p> </p>
      <p>
        <b>ΔΙΑΒΑΣΤΕ ΑΚΟΜΑ:</b>
      </p>
      <h4>
        <a href="https://www.sport24.gr/football/omades/totenam/tapeinos-moyrinio-tha-mishsw-opoion-pei-oti-ephrease-h-dikh-moy-paroysia.5645387.html">Ταπεινός Μουρίνιο: "Θα μισήσω όποιον πει ότι επηρέασε η δική μου παρουσία"</a>
      </h4>
    </article>
  </body>
</html>