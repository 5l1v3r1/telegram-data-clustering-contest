<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/risparmio/fondo-pensione-intestato-figli-benefici/"/>
    <meta property="og:site_name" content="Trend Online"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Fondo pensione intestato ai figli: quali sono i benefici?"/>
    <meta property="og:description" content="Fondo pensione intestato ai figli: tutto quello che è necessario sapere in termini di benefici fiscali spettanti."/>
  </head>
  <body>
    <article>
      <h1>Fondo pensione intestato ai figli: quali sono i benefici?</h1>
      <h2>Quali sono i benefici derivanti dall'adesione ad un fondo pensione intestato ai figli? Scopriamolo in questa guida di Trend Online.</h2>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author" href="https://www.trend-online.com/federica-pace/" target="_blank">Federica Pace</a></address>
      <p>L'<b>adesione ad una forma pensionistica complementare</b> avviene, nel nostro Paese e per il momento, su base esclusivamente volontaria.</p>
      <p>Lo scopo di un fondo pensione è quello di consentire all'aderente di introitare una rendita aggiuntiva ed integrativa rispetto alla pensione pubblica erogata dall'INPS.</p>
      <p>In considerazione dell'attuale contesto economico e della crisi del welfare italiano, l'adesione ad un fondo pensione è fortemente consigliata sia a chi è in piena attività lavorativa sia a chi non l'ha ancora iniziata.</p>
      <p>Se vi sembra prematuro pensare all'iscrizione di un figlio ad una<b> forma pensionistica integrativa</b>, state compiendo una valutazione errata poiché, oltre ad essere una scelta di buon senso, perdereste l'opportunità di beneficiare di alcuni vantaggi davvero interessanti.</p>
      <p>Cerchiamo in questa guida di Trend Online di scoprire meglio quali sono le opportunità previste dalla giurisprudenza italiana.</p>
      <h3>Fondo pensione intestato ai figli: quali sono i benefici in ordine fiscale?</h3>
      <p>Per incentivare le <b>adesioni alla previdenza complementare</b>, anche nell'ottica di uno sgravio futuro delle rendite a carico delle casse pubbliche, il Legislatore ha previsto che tutte le somme versate, fino al limite massimo annuo di Euro 5.164,57, in un <b>fondo pensione</b> o in un <b>PIP (Piani Individuali Pensionistici</b> di natura assicurativa), possano essere integralmente dedotte dall'ammontare lordo dei redditi prodotti nell'anno.</p>
      <p>Poiché la normativa consente di accedere a forme pensionistiche integrative anche a soggetti minori e a soggetti fiscalmente a carico (in quest'ultimo caso si intendono individui che non producono reddito superiore a 2.840,51 Euro o, se di età superiore ai 24 anni a Euro 4.000) è evidente che il beneficio fiscale di cui sopra sarà utilizzabile dal genitore in sede di dichiarazione dei redditi.</p>
      <footer>
        <a href="https://www.trend-online.com/risparmio/fondo-pensione-intestato-figli-benefici/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>