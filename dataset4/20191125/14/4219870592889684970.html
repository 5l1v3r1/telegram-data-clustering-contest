<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/srbija.73.html:832271-Vranje-docekalo-ikone-iz-Barija-kakve-je-darivao-Stefan-Decanski"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T14:01:00+00:00"/>
    <meta property="og:title" content="Vranje dočekalo ikone iz Barija kakve je darivao Stefan Dečanski"/>
    <meta property="og:description" content="Ikona Svetog Nikolaja Čudotvorca je verna prepiska čudotvorne ikone iz grada Barija u Italiji"/>
  </head>
  <body>
    <article>
      <h1>Vranje dočekalo ikone iz Barija kakve je darivao Stefan Dečanski</h1>
      <address><time datetime="2019-11-25T14:01:00+00:00">25 Nov 2019, 14:01</time> by <a rel="author">D. Ristić</a></address>
      <p>
        <b>Ikona Svetog Nikolaja Čudotvorca je verna prepiska čudotvorne ikone iz grada Barija u Italiji</b>
      </p>
      <p>U Sabornom hramu Svete Trojice u Vranju, Episkop vranjski Pahomije sa sveštenstvom, uz prisustvo vernika, pripadnika Vojske Srbije i Vatrogasne jedinice MUP-a, svečano su dočekali dolazak ikona Svetog Nikolaja mirlikijskog čudotvorca i Svetog Nektarija Eginskog.<br/><br/><i><b>Pročitajte još:</b><b><a href="https://www.novosti.rs/vesti/srbija.73.html:831949-U-njegovim-rukama-ljuska-postaje-umetnicko-delo-Penzioner-iz-Zrenjanina-stvara-na-neobicnom-materijalu"> U njegovim rukama ljuska postaje umetničko delo: Penzioner iz Zrenjanina stvara na neobičnom materijalu</a></b></i></p>
      <p>Po unošenju ikona u hram, Episkop Pahomije je izvršio čin osvećenja, nakon čega se obratio besedom. Govorio je o Svetim ikonopisanim ugodnicima Božijim i samim ikonama, zahvalivši se ikonopiscima, kao i priložnicima iz zemlje i inostranstva koji su doprineli da se ove ikone ikonopišu.</p>
      <p>Ikona Svetog Nikolaja Čudotvorca je verna prepiska čudotvorne ikone iz grada Barija u Italiji. Njenu izradu je tražio kralj Stefan Dečanski i darivao je hramu u Bariju u znak zahvalnosti Svetom Nikolaju, koji mu se javio i vratio mu izgubljeni vid.</p>
      <p>Ova verna prepiska će biti prenešena u manastir Svetog Nikolaja Čudotvorca, u Vranju, koji je metoh manastira Hilandara. Ikona Svetog Nektarija Eginskog će trajno ostati u Sabornom hramu Presvete Trojice u Vranju.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:827195-PUCNjAVA-U-PEKARI-Gordana-i-Ahmo-jos-kriticno"/>
        <a href="http://www.novosti.rs/vesti/naslovna/hronika/aktuelno.291.html:826607-Pekarka-i-napadac-i-dalje-u-kriticnom-stanju-Ahmo-nije-mogao-da-podnese-raskid"/>
        <a href="http://www.novosti.rs/vesti/naslovna/hronika/aktuelno.291.html:826378-Sokantan-scenario-prethodio-pucnjavi-na-Cukarickoj-padini-Muz-i-ljubavnik-uz-kafu-i-sok-se-dogovorili-o-Gordaninoj-sudbini"/>
      </related>
    </article>
  </body>
</html>