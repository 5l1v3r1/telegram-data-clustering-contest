<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/nikolic-posle-dve-i-po-godine-napustio-fehervar/"/>
    <meta property="og:site_name" content="Krstarica"/>
    <meta property="article:published_time" content="2019-11-25T14:11:00+00:00"/>
    <meta property="og:title" content="Nikolić posle dve i po godine napustio Fehervar"/>
    <meta property="og:description" content="SEKEŠFEHERVAR - Srpski fudbalski trener Marko Nikolić posle dve i po godine napustio je klupu Fehervara (bivšeg Videotona), saopštio je mađarski klub. Do"/>
  </head>
  <body>
    <article>
      <h1>Nikolić posle dve i po godine napustio Fehervar</h1>
      <address><time datetime="2019-11-25T14:11:00+00:00">25 Nov 2019, 14:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SEKEŠFEHERVAR – Srpski fudbalski trener Marko Nikolić posle dve i po godine napustio je klupu Fehervara (bivšeg Videotona), saopštio je mađarski klub.</p>
      <p>Do raskida saradnje, šest meseci pre isteka ugovora, došlo je posle 13 kola nacionalnog šampionata i trećeg mesta na tabeli sa tri boda zaostatka za liderom Ferencvarošem, uz meč više.</p>
      <p>Nikolić je sa mađarskim klubom osvojio jednu titulu, Kup i Liga kup, a igrao je i grupnu fazu Lige Evrope.</p>
      <p>Prethodno je vodio Rad, Vojvodinu, Partizan i Olimpiju. Sa crno-belima je na impresivan način osvojio duplu krunu 2017. godine.</p>
      <p>(Tanjug)</p>
    </article>
  </body>
</html>