<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/google-oppnar-butik-hos-clas-ohlson"/>
    <meta property="og:site_name" content="Mobil"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="Google öppnar butik hos Clas Ohlson"/>
    <meta property="og:description" content="Stockholm blir den andra staden i världen som får en Googlebutik inuti en annan butik."/>
  </head>
  <body>
    <article>
      <h6 class="kicker">Butik i butiken på Drottninggatan i Stockholm</h6>
      <h1>Google öppnar butik hos Clas Ohlson</h1>
      <address><time datetime="2019-11-25T14:50:00+00:00">25 Nov 2019, 14:50</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Stockholm blir den andra staden i världen som får en Googlebutik inuti en annan butik.</b></p>
      <p>Samarbetet som Google har med den svenska butikskedjan Clas Ohlson verkar ha givit mersmak, för nu fördjupar den amerikanska techjätten sitt samarbete med bolaget och öppnar en butik inuti Clas Ohlsons butik på Drottninggatan i Stockholm, den andra av sitt slag i världen. Tanken med satsningen är att man ska göra sitt utbud av produkter för det smarta hemmet lite mer lättillgängligt och begripligt för kunderna. </p>
      <p>– Det är inspirerande för oss att vara bland de första i världen med detta nya koncept. Jag tror att det kommer att gynna alla butiksmedarbetare som får ännu bättre koll på smarta hemmet-produkter och framför allt Googles, säger Clas Ohlsons butikschef Fredrik Uhrbom. </p>
      <p>Butiken i butiken är redan öppen sedan några dagar tillbaka och kommer att finnas kvar i butiken ”tillsvidare”. Google lanserade sina Homehögtalare i Sverige för ett drygt år sedan. Google uppger att det är det väl fungerande samarbetet mellan dem och Clas Ohlson som gjort att man valt att etablera sig med konceptet i just deras butik. Clas Ohlson har även sett till att hålla sig i framkant när det gäller produkter för smarta hem under lång tid, något som också kan ha spelat in i beslutet. För bara ett drygt år sedan lanserade man en egen app som kan användas för att fjärrstyra diverse produkter i hemmet, och innan dess släppte man en egen smart strömbrytare. I butikernas utbud finns även produkter från Philips, Telldus och TKB.</p>
      <h3>Webbutik och andra återförsäljare</h3>
      <p>Google säljer sina egna produkter i Sverige även via andra återförsäljare och via sin egen webbutik. Här finns i dagsläget smarta högtalare, Chromecast, Nest-produkter och Google Wifi. Sedan ett par dagar säljer Google även som uppkopplade speltjänst Stadia i webbutiken. </p>
      <p>Annons</p>
      <footer>Källa <br/><a href="https://news.cision.com/se/clas-ohlson/r/clas-ohlson-blir-andra-butikskedjan-i-varlden-med-googles-nya-globala-butikskoncept,c2972049">Clas Ohlson Google-butik i butiken i Stockholm</a></footer>
      <related>
        <h4>Relaterade artiklar</h4>
        <a href="https://www.mobil.se/tester/produkttester/test-clas-ohlson-wifi-smart-bulb"/>
        <a href="https://www.mobil.se/nyheter/clas-ohlsons-smarta-str-mbrytare-testad"/>
      </related>
    </article>
  </body>
</html>