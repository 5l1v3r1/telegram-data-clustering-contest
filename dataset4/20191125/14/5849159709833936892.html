<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/korean-pop-singer-goo-hara-found-dead-in-her-home-1-1-10610567.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T14:20:00+00:00"/>
    <meta property="og:title" content="ఇంట్లో పాప్ సింగర్ అనుమానాస్పద మృతి"/>
    <meta property="og:description" content="సౌత్ కొరియా పాప్ సింగర్ గూ హర (28)అనుమానాస్పద స్థితిలో మృతి చెందింది. సియోల్ గ్యాంగ్‌నమ్ వార్డులోని ఇంట్లో గూ హర చనిపోయినట్లు పోలీసులు గుర్తించారు. అక్కడి స్థాన"/>
  </head>
  <body>
    <article>
      <h1>ఇంట్లో పాప్ సింగర్ అనుమానాస్పద మృతి</h1>
      <address>
        <time datetime="2019-11-25T14:20:00+00:00">25 Nov 2019, 14:20</time>
      </address>
      <p>సౌత్ కొరియా పాప్ సింగర్ గూ హర (28)అనుమానాస్పద స్థితిలో మృతి చెందింది. సియోల్ గ్యాంగ్‌నమ్ వార్డులోని ఇంట్లో గూ హర చనిపోయినట్లు పోలీసులు గుర్తించారు. అక్కడి స్థానిక కాలమానం సాయంత్రం 6 గంటలకు గూ హర చనిపోయినట్లుగా నిర్దారించారు. గూ హర 6 నెలల క్రితం తన ఇంట్లో అపస్మారక స్థితిలో పడి ఉండగా..ఆత్మహత్యాయత్నానికి పాల్పడినట్లు అప్పట్లో మీడియాలో కథనాలు వచ్చాయి. అయితే తాజాగా ఆమె ఇంట్లోనే విగతజీవిగా కనిపించడంతో పలు అనుమానాలకు తావిస్తోంది. <br/><br/>గూ ఆత్మహత్యకు పాల్పడిందా..? లేదా ఇంకా ఏమైనా ఇతర కారణాలున్నాయా..? అనే కోణంలో పోలీసులు దర్యాప్తు కొనసాగిస్తున్నారు. గూ హర 2008లో పాప్ బ్యాండ్ కారాలో గాయనిగా తన కెరీర్‌ను ప్రారంభించింది. గూ తన భాయ్‌ఫ్రెండ్ వ్యక్తిగత వీడియోను విడుదల చేస్తానని బెదిరించడంతో అతనిపై కేసు పెట్టింది. దీంతో అతడు కోర్టు వరకు వెళ్లాడు. తన భాయ్‌ఫ్రెండ్‌తో కలిసి ఫోర్నోగ్రఫీ కేసులో చిక్కుకుపోవడంతో..గూ హర తన సింగింగ్ కెరీర్‌కు గతేడాది పుల్‌స్టాప్ పెట్టింది.</p>
    </article>
  </body>
</html>