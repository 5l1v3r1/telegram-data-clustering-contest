<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23513418-aproape-80-dintre-rusoaicele-condamnate-pentru-crima-premeditare-actionat-fapt-legitima-aparare-studiu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T14:35:00+00:00"/>
    <meta property="og:title" content="Aproape 80% dintre rusoaicele condamnate pentru crimă cu premeditare au acționat, de fapt, în legitimă apărare - studiu"/>
    <meta property="og:description" content="Patru din cinci femei condamnate pentru crimă premeditată în Rusia se apărau de violența soților, potrivit unei cercetări publicate de ziarul Novaya Gazeta și de site-ul de știri Mediazona."/>
  </head>
  <body>
    <article>
      <h1>Aproape 80% dintre rusoaicele condamnate pentru crimă cu premeditare au acționat, de fapt, în legitimă apărare - studiu</h1>
      <address><time datetime="2019-11-25T14:35:00+00:00">25 Nov 2019, 14:35</time> by <a rel="author">G.S.</a></address>
      <p><b>​Patru din cinci femei condamnate pentru crimă premeditată în Rusia se apărau de violența soților, potrivit unei cercetări publicate de ziarul Novaya Gazeta și de site-ul de știri Mediazona.<br/></b><br/>Unele voci critice spun că dezincriminarea, în 2017, a unor forme de violență domestică a afectat protecția femeilor, în timp ce susținătorii legislației spun că aceasta permite părinților să-și disciplineze copiii, notează <a href="https://www.themoscowtimes.com/2019/11/25/80-of-russias-female-murder-convicts-acted-in-self-defense-study-a68297">Moscow Times.<br/></a><br/>Un proiect de lege recent ce propune reincriminarea violenței domestice a fost primit cu proteste și critici din partea celor care susțin că se încearcă ”distrugerea” valorilor familiei tradiținale.<br/><br/>O analiză a 2.500 de sentințe de crimă cu premeditare date în perioada 2016-2018 a decoperit că 79% dintre condamnate au acționat, de fapt, în legitimă apărare. De asemenea, peste jumătate (52%) dintre femeile condamnate pentru agresiune soldată cu deces au acționat, la fel, în apărarea propriei persoane, arată studiul publicat cu ocazia Zilei Internaționale pentru Eliminarea Violenței Împotriva Femeilor.<br/><br/>Anchetatorii au un ”motiv important” pentru a încadra actele de legitimă apărare drept crime, acela că trebuie să-și facă planul de condamnări, a explicat un anchetator cu experiență din Sankt Peterburg. ”Principalul scop al unităților de aplicare a legii este să nu existe achitări”, a spus un detectiv cu experiență de 20 de ani, cerând însă ca numele său să nu fie făcut public.</p>
    </article>
  </body>
</html>