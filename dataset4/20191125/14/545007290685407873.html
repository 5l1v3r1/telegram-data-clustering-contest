<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/30in30-anul-1999/"/>
    <meta property="og:site_name" content="Europa FM"/>
    <meta property="article:published_time" content="2019-11-25T14:03:29+00:00"/>
    <meta property="og:title" content="#30în30: Anul 1999"/>
    <meta property="og:description" content="În timp ce alte state europene se pregătesc pentru intrarea în NATO sau pentru trecerea la o monedă unică denumita Euro, România începe anul 1999 cu două mineriade."/>
  </head>
  <body>
    <article>
      <h1>#30în30: Anul 1999</h1>
      <address>
        <time datetime="2019-11-25T14:03:29+00:00">25 Nov 2019, 14:03</time>
      </address>
      <p>În timp ce alte state europene se pregătesc pentru intrarea în NATO sau pentru trecerea la o monedă unică denumita Euro, România începe anul 1999 cu două mineriade.</p>
      <p>La mijloc de ianuarie, mii de mineri descind din <b>Valea Jiului </b>spre Capitala – care nu mai fusese de 8 ani câmp de lupta mineresc. La Costeşti, în judeţul Vâlcea, se împiedica de barajele înălțate de autorități. Dar trec de ele.</p>
      <p>Însuşi premierul <b>Radu Vasile</b> se implică în negocieri şi încheie, o săptămână mai târziu, aşa-numita „Pace de la mânăstirea Cozia”.<br/>Dar liniştea nu ţine mult. Condamnarea lui Miron Cozma pentru mineriada din 1991 pune din nou in miscare multimea de ortaci din Valea Jiului. La Stoenești, în județul Olt, minerii se lovesc de dispozitivul de jandarmi şi, de această dată, sunt opriti.</p>
      <p>În timp ce Bucureștiul scapă de ameninţarea unei noi mineriade, alte ţări foste comuniste intră oficial în NATO. România mai are de aşteptat.</p>
      <p>Cateva saptamani mai tarziu, NATO decide lansarea de operațiuni aeriene asupra Iugoslaviei, al cărei guvern e acuzat de purificare etnică. Pe 24 martie, Belgradul este bombardat. Parlamentul din București permite avioanelor NATO să ne traverseze spațiul aerian, motiv de dispute interne pro-și contra, inclusiv în Parlament.</p>
      <p>În mai 1999, in Romania vine Papa Ioan Paul al II-lea. E o vizita istorica: prima a unui Suveran Pontif într-o țară majoritar ortodoxă.</p>
      <p>În fotbal, România înregistreaza prima victorie oficială contra <b>Ungariei</b> în istoria echipei naționale. E meciul revenirii lui Gică Hagi: isi anunţase retragere de la nationala cu un an inainte, dar se intoarce ca sa-i ajute pe tricolori în campania de calificare pentru Euro 2000.</p>
      <p>1999 are parte de întuneric în plină vară. La 11 august, eclipsA totală de soare e vizibilă și din România.</p>
      <p>În ziua eclipsei are loc singurul concert susținut de faimosul tenor Luciano Pavarotti în <b>România</b>: în Piața Constituției din București.</p>
      <p>În ultima zi a anului 1999, la Moscova, președintele Boris Elțîn demisionează iar Vladimir Putin devine președinte interimar până la alegerile din martie anul urmator.</p>
      <p>În ultima noapte a lui 1999, românii sărbătoresc în stradă trecerea în noul mileniu. În Piața Revoluției din Bucureşti are loc petrecerea „<b>Millenium</b>” organizată de ProTv. Zăpada căzută din belşug dă multora speranţa într-un mileniu mai bun.</p>
      <p>Se întâmpla acum 20 de ani.</p>
      <figure>
        <audio src="https://www.europafm.ro/wp-content/uploads/2019/11/30-DE-ANI-IN-30-DE-ZILE-Anul-1999.mp3?_=1"/>
      </figure>
    </article>
  </body>
</html>