<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/tenta-dar-fuoco-compagna-arretato-1.4905286"/>
    <meta property="og:site_name" content="La Nazione"/>
    <meta property="article:published_time" content="2019-11-25T14:34:00+00:00"/>
    <meta property="og:title" content="Tenta di dar fuoco alla compagna, arrestato 47enne"/>
    <meta property="og:description" content="Dopo una lite, l'uomo le ha gettato sugli abiti del solvente. La donna è sfuggita all'uomo cercando aiuto in strada"/>
  </head>
  <body>
    <article>
      <h1>Tenta di dar fuoco alla compagna, arrestato 47enne</h1>
      <h2>Dopo una lite, l'uomo le ha gettato sugli abiti del solvente. La donna è sfuggita all'uomo cercando aiuto in strada</h2>
      <address>
        <time datetime="2019-11-25T14:34:00+00:00">25 Nov 2019, 14:34</time>
      </address>
      <p>Firenze, 25 novembre 2019 - <b>Ha tentato di dar fuoco alla compagna</b> cospargendola di liquido infiammabile, ma la donna è riuscita a fuggire, chiedendo aiuto in strada, e l'uomo, un 47enne romeno, è stato arrestato dagli agenti delle volanti di polizia. E' accaduto ieri pomeriggio a Firenze,<b> in via Pistoiese</b>.</p>
      <p>Secondo quanto ricostruito dalla polizia, l'uomo sarebbe rientrato ubriaco nel capannone abbandonato in cui vive con la donna, e al culmine di una lite l'avrebbe spinta a terra e le avrebbe cosparso i vestiti con quattro bussolotti di solvente, mentre con un accendino in mano la minacciava dicendole che le avrebbe dato fuoco. I poliziotti hanno rinvenuto nel capannone abbandonato <b>i flaconi di solvente appena svuotati e una pozza di liquido infiammabile</b>. Il 47enne è stato arrestato con l'accusa di tentate lesioni aggravate.</p>
      <p>© Riproduzione riservata</p>
    </article>
  </body>
</html>