<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402697/%D9%BE%DB%8C%D8%B1%D9%88%D8%B2%DB%8C-%D9%85%D8%AF%D8%B9%DB%8C%D8%A7%D9%86-%D8%AF%D8%B1-%D9%87%D9%81%D8%AA%D9%87-%D9%87%D9%81%D8%AA%D9%85-%D9%84%DB%8C%DA%AF-%D8%A8%D8%B3%DA%A9%D8%AA%D8%A8%D8%A7%D9%84-%D8%AE%D8%B7-%D9%88-%D9%86%D8%B4%D8%A7%D9%86-%DA%AF%D8%B1%DA%AF%D8%A7%D9%86-%D8%A8%D8%B1%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:52:04+00:00"/>
    <meta property="og:title" content="پیروزی مدعیان در هفته هفتم لیگ بسکتبال/ خط و نشان گرگان برای رقبا"/>
    <meta property="og:description" content="در هفته هفتم لیگ‌برتر بسکتبال ایران تیم‌های مدعی کسب عنوان قهرمانی مقابل رقبای خود به برتری رسیدند."/>
  </head>
  <body>
    <article>
      <h1>پیروزی مدعیان در هفته هفتم لیگ بسکتبال/ خط و نشان گرگان برای رقبا</h1>
      <address><time datetime="2019-11-25T14:52:04+00:00">25 Nov 2019, 14:52</time> by <a rel="author">اصغر عبداللهی</a></address>
      <p>در هفته هفتم لیگ‌برتر بسکتبال ایران تیم‌های مدعی کسب عنوان قهرمانی مقابل رقبای خود به برتری رسیدند.</p>
      <p>به گزارش ایسنا، در ادامه رقابت‌های لیگ‌برتر بسکتبال باشگاه‌های کشور، رقابتهای هفته هفتم با برگزاری ۶ دیدار از ساعت ۱۶ امروز (دوشنبه) ۴ آذر ماه پیگیری شد که در پایان، تیم‌های شهرداری گرگان، نفت آبادان، پتروشیمی بندر امام، شیمیدر قم، آویژه صنعت مشهد و ذوب آهن اصفهان مقابل رقبای خود به برتری رسیدند. </p>
      <p>در حساس‌ترین بازی از دیدارهای همزمان این هفته، تیم اکسون تهران میزبان تیم شهرداری گرگان بود که در این بازی خانگی با نتیجه ۷۰ - ۵۷ نتیجه را به شاگردان مهران شاهین‌طبع واگذار کرد. تیم شهرداری گرگان در بازی هفته گذشته خود نیز تیم شیمیدر تهران را از پیش رو برداشته بود تا مدعی جدی کسب عنوان قهرمانی باشد.</p>
      <p><b>نتایج بازی‌های امروز به شرح زیر رقم خورد: </b><br/>مس کرمان ۵۱ - ۶۷ نفت آبادان<br/>رعد پدافند هوایی ۷۶ - ۷۷ آویژه صنعت مشهد <br/>اکسون تهران ۵۷ - ۷۰ شهرداری گرگان<br/> ذوب‌آهن اصفهان ۸۵ - ۵۹ نیروی زمینی تهران<br/>شورا و شهرداری قزوین ۶۷ - ۹۴ پتروشیمی‌ بندرامام<br/>شیمیدر قم ۹۳ - ۶۳ شهرداری بندرعباس</p>
      <p>آخرین بازی این هفته نیز از ساعت ۱۸:۳۰ امروز میان تیم‌های مهرام تهران و توفارقان آذرشهر  به میزبانی تالار بسکتبال آزادی در تهران آغاز می‌شود.</p>
      <p>انتهای پیام</p>
    </article>
  </body>
</html>