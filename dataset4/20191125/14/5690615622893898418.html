<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837685-u-batkiv-tsogo-roku-v-ukrayini-vzhe-vidibrali-44-ditini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:23:00+00:00"/>
    <meta property="og:title" content="У батьків цього року в Україні вже відібрали 44 дитини"/>
    <meta property="og:description" content="КИЇВ. 25 листопада. УНН. У цьому році за рішенням суду 44 дітей відібрали у батьків, яких позбавили батьківських прав. Про це повідомив на брифінгу щодо …"/>
  </head>
  <body>
    <article>
      <h1>У батьків цього року в Україні вже відібрали 44 дитини</h1>
      <address><time datetime="2019-11-25T14:23:00+00:00">25 Nov 2019, 14:23</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> У цьому році за рішенням суду 44 дітей відібрали у батьків, яких позбавили батьківських прав. Про це повідомив на брифінгу щодо протидії та запобіганню домашньому насильству заступник міністра соціальної політики з питань європейської інтеграції Сергій Ніжинський, передає кореспондент <b>УНН</b>.</p>
      <p>"У цьому році 44 дитини було відібрано через результати судової тяганини між батьками, між чоловіком і жінкою. Були подані позови про відібрання дітей і про позбавлення батьківських прав", – зазначив Ніжинський.</p>
      <p>За його словами, наразі подано позови відносно батьків 59 дітей про позбавлення батьківських прав.</p>
      <p>Нагадаємо, поліцейські мобільні групи з протидії домашньому насильству винесли вже 1200 термінових заборонних <a href="https://www.unn.com.ua/uk/news/1834314-ponad-100-tis-ukrayintsiv-tsogo-roku-povidomili-pro-domashnye-nasilstvo">приписів</a>.</p>
      <p>Тільки у цьому році до поліції звернулися більше ніж 100 тисяч осіб, які потерпали від домашнього насильства.</p>
    </article>
  </body>
</html>