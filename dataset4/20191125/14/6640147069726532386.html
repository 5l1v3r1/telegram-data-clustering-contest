<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/final-fantasy-7-remake-immagini-evocazioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="Final Fantasy 7 Remake: tante nuove immagini per le evocazioni, armi, Materia e attacchi | Game Division"/>
    <meta property="og:description" content="Final Fantasy 7 Remake si mostra tramite le pagine del PS Blog in tante nuove immagini dedicate a evocazioni, armi, Materia e Attacchi speciali."/>
  </head>
  <body>
    <article>
      <h1>Final Fantasy 7 Remake: tante nuove immagini per le evocazioni, armi, Materia e attacchi | Game Division</h1>
      <address>
        <time datetime="2019-11-25T14:44:00+00:00">25 Nov 2019, 14:44</time>
      </address>
      <p><b>Final Fantasy 7 Remake</b> è uno dei giochi più attesi per il prossimo anno e, ora, torna a mostrarsi tramite le pagine del PS Blog Europeo. Il gioco ricreerà una delle fantasie finali più amate dai giocatori di tutto il mondo, ampliando quanto i fan già conoscono. Come sappiamo, si tratta di un gioco fondamentalmente action, ma non per questo i fan storici dovrebbero disdegnarlo.</p>
      <p>Andiamo però in ordine e vediamo quali sono le informazioni rilasciate da PS Blog su Final Fantasy 7 Remake. Prima di tutto viene spiegato che <b>ogni arma ha il proprio set di abilità uniche</b> che diventano più potenti man mano che le armi vengono utilizzate. Nel momento nel quale l’abilità ha raggiunto il livello massimo, può essere usata con con qualsiasi arma.</p>
      <figure>
        <img src="https://www.tomshw.it/images/images/2019/11/final-fantasy-7-remake-1024x724-65019.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/final-fantasy-7-remake-1024x724-65020.768x432.jpg"/>
        </figure>
        <figure>
          <img src="https://www.tomshw.it/images/images/2019/11/final-fantasy-7-remake-1024x724-65018.768x432.jpg"/>
        </figure>
        <figure>
          <img src="https://www.tomshw.it/images/images/2019/11/final-fantasy-7-remake-1024x724-65017.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/pokemon-spada-e-scudo-guida-completa/">Pokémon Spada e Scudo, la guida completa</a></p>
      <p>Come già detto, Final Fantasy 7 Remake è un gioco action, ma presenta anche <b>una modalità Classica</b> durante la quale i personaggi agiranno da soli, mentre la barra dell’ATB si riempie: al giocatore sarà richiesto solo di selezionare quale abilità, magia od oggetto utilizzare. In questo modo l’esperienza sarà più simile possibile al gioco classico. Le immagini a disposizione ci mostrano che sarà possibile cambiare modalità, da Classica a Normale tramite una voce del menù, ma sarà possibile anche farlo tramite una combinazione di tasti.</p>
      <p>Si parla poi delle abilità speciali dei personaggi e si dà l’esempio di <b>Cloud, il quale può cambiare tra due diversi stili di combattimento</b>: “Operator Mode” che è bilanciata tra attacco e difesa, e “Punisher Mode” che è improntata all’attacco ma riduce il movimento.</p>
      <p>Viene anche mostrata l’evocazione “Chocobo e Moguri”, la quale calpesta i nemici con un’orda di Chocobo. Tramite la Materia Evocazione, una volta riempita una barra apposita, è possibile evocare creature potenti che combatteranno al nostro fianco con la propria barra dell’ATB e le proprie mosse speciali. Infine, ci sono molte immagini legate ai personaggi, ai combattimenti e al <b>minigioco delle freccette al Seventh Heaven</b>. Potete vedere tutte le immagini a <a href="https://blog.eu.playstation.com/2019/11/25/new-final-fantasy-vii-remake-screens-feature-moogles-weapon-abilities-materia-mini-games-and-more/">questo indirizzo</a>.</p>
      <blockquote>Potete prenotare la vostra copia di Final Fantasy 7 Remake su <a href="https://toms.it/atvkW">Amazon</a>.</blockquote>
    </article>
  </body>
</html>