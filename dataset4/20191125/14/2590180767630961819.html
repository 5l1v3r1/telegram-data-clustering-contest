<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185348/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0-%E0%A6%89%E0%A6%A4%E0%A7%8D%E0%A6%A4%E0%A6%B0-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%AD%E0%A6%BE%E0%A6%B0%E0%A6%AA%E0%A7%8D%E0%A6%B0%E0%A6%BE%E0%A6%AA%E0%A7%8D%E0%A6%A4-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%AC%E0%A6%BE%E0%A6%AC%E0%A7%81%E0%A6%B2"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="ঢাকা মহানগর উত্তর যুবলীগের ভারপ্রাপ্ত সভাপতি বাবুল"/>
    <meta property="og:description" content="ঢাকা মহানগর উত্তর যুবলীগের ভারপ্রাপ্ত সভাপতি করা হয়েছে সিনিয়র সহ সভাপতি মো..."/>
  </head>
  <body>
    <article>
      <h1>ঢাকা মহানগর উত্তর যুবলীগের ভারপ্রাপ্ত সভাপতি বাবুল</h1>
      <address><time datetime="2019-11-25T14:24:00+00:00">25 Nov 2019, 14:24</time> by <a rel="author">সময় সংবাদ</a></address>
      <p><b>ঢাকা মহানগর উত্তর যুবলীগের ভারপ্রাপ্ত সভাপতি করা হয়েছে সিনিয়র সহ সভাপতি মো. জাকির হোসেন বাবুলকে। ঢাকা মহানগর উত্তর যুবলীগের সভাপতি মাইনুল হাসান নিখিলকে যুবলীগের কেন্দ্রীয় কমিটির সাধারণ সম্পাদক ঘোষণার পর একই মঞ্চে ঢাকা মহানগর উত্তর যুবলীগের ভারপ্রাপ্ত সভাপতি হিসেবে জাকির হোসেন বাবুলের নাম ঘোষণা করেন আওয়ামী লীগের সাধারণ সম্পাদক ওবায়দুল কাদের।</b><br/><br/>শনিবার (২৩ নভেম্বর) রাজধানীর সোহরাওয়ারদি উদ্যানে যুবলীগের সপ্তম কংগ্রেসের ২য় অধিবেশনে এ নাম ঘোষণা করা হয়। <br/><br/>ওবায়দুল কাদের বলেন, জাকির হোসেন বাবুলকে ঢাকা মহানগর উত্তর যুবলীগের ভারপ্রাপ্ত সভাপতি হিসেবে দায়িত্ব দেওয়া হল। ঢাকা মহানগর উত্তর যুবলীগের সম্মেলন না হওয়া পর্যন্ত বাবুল ঢাকা মহানগর উত্তর যুবলীগের ভারপ্রাপ্ত সভাপতি হিসেবে দায়িত্ব পালন করবেন। <br/><br/>এছাড়া তিনি ঢাকা উত্তর সিটি কর্পোরেশনের ১৮ নং ওয়ার্ডের নির্বাচিত কমিশনার হিসেবেও দায়িত্ব পালন করছেন। </p>
    </article>
  </body>
</html>