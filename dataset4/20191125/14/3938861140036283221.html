<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_menshe-tretini-ukrayinciv-znayut-svogo-deputatamazhoritarnika-sociologi/939778"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:47:00+00:00"/>
    <meta property="og:title" content="Менше третини українців знають свого депутата-мажоритарника — соціологи"/>
    <meta property="og:description" content="29% опитаних українців знають, хто пройшов до Верховної Ради за їхнім округом. 68% &amp;ndash; не знають. Про це йдеться у дослідженні Центру &quot;Фонд демократичних ініціатив ім.І.Кучеріва&quot; та Київського міжнародного інституту соціології. Найбільш необізнаними є ті, хто не голосував на ..."/>
  </head>
  <body>
    <article>
      <h1>Менше третини українців знають свого депутата-мажоритарника — соціологи</h1>
      <address><time datetime="2019-11-25T14:47:00+00:00">25 Nov 2019, 14:47</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939778_w_300.jpg?v=0"/>
        <figcaption>Найбільш необізнаними є ті, хто не голосував на парламентських виборах. ФОТО: Twitter Верховної Ради</figcaption>
      </figure>
      <p>29% опитаних українців знають, хто пройшов до Верховної Ради за їхнім округом. 68% – не знають.</p>
      <p>Про це йдеться у <a href="https://dif.org.ua/article/gromadska-dumka-listopad-2019">дослідженні</a> Центру "Фонд демократичних ініціатив ім.І.Кучеріва" та Київського міжнародного інституту соціології.</p>
      <p>Найбільш необізнаними є ті, хто не голосував на парламентських виборах. Серед них свого депутата знають лише 13% опитаних.</p>
      <p>Також соціологи навели дані щодо деяких партій. Серед виборців "Опозиційної платформи — За життя", "Європейської солідарності" та "Слуги народу" свого депутата знають 37% громадян.</p>
      <p><b>Як дізнатися, хто пройшов до Ради за вашим округом?</b><br/>На <a href="https://www.cvk.gov.ua/pls/vnd2019/wp306_npt001f01=919.html">сайті</a> Центральної виборчої комісії є номер округу (зліва) і прізвище депутата або депутатки, які набрали найбільше голосів — тобто виграли на конкретному окрузі.</p>
      <p>Якщо ви не знаєте свій округ, ось <a href="https://www.drv.gov.ua/ords/portal/!cm_core.cm_index?option=ext_search_dvk&amp;pmn_id=140">тут</a> можна вписати назву своєї вулиці та дізнатися, до якого округу вона зарахована.</p>
      <blockquote>За мажоритарними округами на виборах 2019 року обрали 199 депутатів (ще 26 округів знаходяться на окупованих територіях).<br/>Ще 250 обрали за партійними списками.<br/>Верховній Раді довіряють 44% опитаних українів, свідчать <a href="https://gazeta.ua/articles/life/_komu-najbilshe-i-najmenshe-viryat-ukrayinci-socopituvannya/934592">результати </a>опитування 19-22 жовтня соцгрупи "Рейтинг".</blockquote>
    </article>
  </body>
</html>