<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/torgovelna-viyna-kitay-mozhe-pochekati-koli-tramp-pide-z-bilogo-domu-reuters-330826_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T14:38:00+00:00"/>
    <meta property="og:title" content="Торговельна війна: Китай може почекати, поки Трамп піде з Білого дому – Reuters"/>
    <meta property="og:description" content="В Пекіні хочуть почекати з другою фазою переговорів до виборів президента США. Вони намічені на листопад 2020 року."/>
  </head>
  <body>
    <article>
      <h1>Торговельна війна: Китай може почекати, поки Трамп піде з Білого дому – Reuters</h1>
      <h2>В Пекіні хочуть почекати з другою фазою переговорів до виборів президента США. Вони намічені на листопад 2020 року.</h2>
      <address>
        <time datetime="2019-11-25T14:38:00+00:00">25 Nov 2019, 14:38</time>
      </address>
      <p>Амбітна "друга фаза" торговельної угоди між США і Китаєм виглядає менш вірогідною, оскільки дві перші економіки світу намагаються укласти попередню угоду "першої фази" для закінчення <b><a href="https://dt.ua/WORLD/kitay-i-ssha-obgovorili-ugodu-pro-peremir-ya-u-torgovelniy-viyni-329969_.html">торговельної війни</a></b>, вважають чиновники у Вашингтоні та Пекіні, законодавці і торгові експерти, пише агентство <a href="https://www.reuters.com/article/us-usa-trade-china-phasetwo/no-phase-two-u-s-china-deal-on-the-horizon-officials-say-idUSKBN1XZ00H">Reuters</a>.</p>
      <p>Офіційні особи в Пекіні кажуть, що не очікують нового обговорення по другій фазі угоди перед виборами в США, почасти тому, що вони хочуть почекати, щоб побачити, чи переможе Дональд Трамп на виборах президента США.</p>
      <p>"Підписувати ці угоди повинен Трамп, а не ми. Ми можемо почекати", - сказав один з китайських чиновників.</p>
      <p>Раніше США та Китай погодилися на поступове взаємне зниження митних зборів, а також оголосили про укладення проміжної торгової угоди. У разі її підписання Сполучені Штати мають намір відмовитися від запровадження нових мит на китайські товари з 15 грудня.</p>
      <p>Торгова війна між Китаєм і Сполученими Штатами почалася навесні 2018 року, коли Вашингтон прийняв рішення <b><a href="https://dt.ua/ECONOMICS/tramp-zaprovadiv-novi-mita-na-import-stali-i-alyuminiyu-271528_.html">підвищити мита на алюміній і сталь</a></b> з низки країн, зокрема з КНР. У відповідь Пекін запровадив мита для низки американських товарів.</p>
      <p>Докладніше про торгову війну між двома наддержавами читайте в матеріалі Олексія Їжака <b><a href="https://dt.ua/international/holodna-viyna-z-garyachimi-sutichkami-309094_.html">""Холодна" війна з "гарячими" сутичками"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>