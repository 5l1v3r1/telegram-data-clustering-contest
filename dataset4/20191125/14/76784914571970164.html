<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/veszprem_adja_iden_az_orszag_karacsonyfajat/"/>
    <meta property="og:site_name" content="Index.hu"/>
    <meta property="article:published_time" content="2019-11-25T14:18:57+00:00"/>
    <meta property="og:title" content="Veszprém adja idén az ország karácsonyfáját"/>
    <meta property="og:description" content="Mindeközben - A veszprémi Cholnoky lakótelep egyik utcájából elvittek ma egy jól megtermett fenyőfát. Az Index helyi forrásból úgy ért..."/>
  </head>
  <body>
    <article>
      <h1>Veszprém adja idén az ország karácsonyfáját</h1>
      <address><time datetime="2019-11-25T14:18:57+00:00">25 Nov 2019, 14:18</time> by <a rel="author" href="https://index.hu/szerzo/nagy_attila_karoly" target="_blank">Nagy Attila Károly</a></address>
      <p>A veszprémi Cholnoky lakótelep egyik utcájából elvittek ma egy jól megtermett fenyőfát. Az Index helyi forrásból úgy értesült, hogy ez a fa lesz az ország karácsonyfája, amit hamarosan föl is állítanak Budapesten, a Kossuth téren.</p>
      <figure>
        <img src="https://kep.index.hu/1/0/3050/30504/305040/30504069_41cdc3b3b73e2551afa39fb9cf3fe2ad_wm.jpg"/>
        <figcaption>
          <a href="https://galeria.index.hu/belfold/2019/11/25/veszprem_adja_iden_az_orszag_karacsonyfajat/">Galéria: Veszprém adja idén az ország karácsonyfáját</a>
          <cite>Fotó: Olvasónk / Index</cite>
        </figcaption>
      </figure>
      <p>A fát annak a sorházi lakásnak a tulajdonosa ajánlotta fel, aminek előkertjében eddig nőtt. A terebélyes fenyő állítólag már jócskán kinőtte a rendelkezésre álló helyet, ezért döntött úgy a tulaj, hogy felajánlja. Ezzel tulajdonképpen a jó alakú, dús lombozatú fa végzete beteljesedése előtt kapott még egy kis időt: ahelyett, hogy legallyazták és feldarabolták volna, pár hétig még szépségével emeli az Országház előtti tér ünnepi fényét.</p>
      <figure>
        <iframe data-src="https://www.google.com/maps/embed?pb=!4v1574690705809!6m8!1m7!1ski1HBTszpyxEnA--thsw_g!2m2!1d47.09116119800534!2d17.92984630125628!3f60.362132719215815!4f3.2182996559124177!5f0.6937631417917609" data-embed-type="--simple-iframe" width="640" height="500" data-service="GoogleMaps" scrolling="no"/>
      </figure>
    </article>
  </body>
</html>