<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/loksabha-and-rajyasabha-adjourned-over-maharastra-government-formation-issue-1-1-10610570.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="పార్ల‌మెంట్‌లో 'మ‌హా' హోరు.. ఉభ‌య‌స‌భ‌లు వాయిదా"/>
    <meta property="og:description" content="హైద‌రాబాద్‌: మ‌హారాష్ట్ర అంశంపై ఇవాళ పార్ల‌మెంట్‌ ద‌ద్ద‌రిల్లింది. మ‌హా రాజ‌కీయాల‌పై చ‌ర్చ చేప‌ట్టాల‌ని విప‌క్షాలు డిమాండ్ చేశాయి. ప్ర‌తిప‌క్షాల‌కు చెందిన అభ్"/>
  </head>
  <body>
    <article>
      <h1>పార్ల‌మెంట్‌లో 'మ‌హా' హోరు.. ఉభ‌య‌స‌భ‌లు వాయిదా</h1>
      <address>
        <time datetime="2019-11-25T14:44:00+00:00">25 Nov 2019, 14:44</time>
      </address>
      <p>హైద‌రాబాద్‌: మ‌హారాష్ట్ర అంశంపై ఇవాళ పార్ల‌మెంట్‌ ద‌ద్ద‌రిల్లింది. మ‌హా రాజ‌కీయాల‌పై చ‌ర్చ చేప‌ట్టాల‌ని విప‌క్షాలు డిమాండ్ చేశాయి. ప్ర‌తిప‌క్షాల‌కు చెందిన అభ్య‌ర్థులు.. లోక్‌స‌భ‌తో పాటు రాజ్య‌స‌భ‌లోనూ నినాదాల‌తో హోరెత్తించారు. రాజ్య‌స‌భ ఇవాళ ఉద‌యం రెండు సార్లు వాయిదా ప‌డింది. మ‌హారాష్ట్ర‌పై చ‌ర్చ చేప‌ట్టాల‌ని విప‌క్షాలు చేసిన అభ్య‌ర్థ‌న‌ల‌ను చైర్మ‌న్ హ‌రివంశ్ కొట్టిపారేశారు. దీంతో స‌భ్యులు నినాదాల‌తో వెల్‌లోకి వ‌చ్చారు. మ‌హా అంశం కోర్టులో ఉన్న‌ద‌ని, దాని గురించి చ‌ర్చించ‌లేమ‌ని డిప్యూటీ చైర్మ‌న్ తెలిపారు. నినాదాలు ఎంత‌కీ ఆగ‌పోవ‌డంతో.. రాజ్య‌స‌భ‌ను రేప‌టికి వాయిదా వేశారు. <br/><br/>లోక్‌స‌భలోనూ రోజంతా ఇదే సీన్ కొన‌సాగింది. మ‌హా రాజ‌కీయాల‌పై చ‌ర్చ చేప‌ట్టాల‌ని ఎంపీలు డిమాండ్ చేశారు. దీంతో స‌భ‌ను ఉద‌యం రెండుసార్లు వాయిదా వేశారు. మ‌ధ్యాహ్నం 2 గంటల త‌ర్వాత స‌భ మ‌ళ్లీ స‌మావేశం అయినా.. విప‌క్షాలు మాత్రం త‌మ నినాదాల‌ను ఆప‌లేదు. దీంతో డిప్యూటీ స్పీక‌ర్ మీనాక్షి లేఖి స‌భ‌ను మంగ‌ళ‌వారానికి వాయిదా వేశారు. అయితే ఇదే స‌మ‌యంలో స‌భ‌లో ఎస్పీజీ యాక్ట్ స‌వ‌ర‌ణ బిల్లును ప్ర‌వేశ‌పెట్టారు.కేంద్ర హోంశాఖ స‌హాయ‌మంత్రి కిష‌న్‌ రెడ్డి ఈ బిల్లును స‌భ‌లో ప్ర‌వేశ‌పెట్టారు.</p>
    </article>
  </body>
</html>