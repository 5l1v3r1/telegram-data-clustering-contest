<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908326"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T14:34:00+00:00"/>
    <meta property="og:title" content="В Италия пресъздадоха „подводно“ вино по древногръцка технология"/>
    <meta property="og:description" content="Ентусиазирани тоскански винопроизводители, историци и учени се обединиха в усилията да пресъздадат вино от гръцкия остров Хисос, използвайки технология, датираща от близо две и половина хиляди години"/>
  </head>
  <body>
    <article>
      <h1>В Италия пресъздадоха „подводно“ вино по древногръцка технология</h1>
      <address><time datetime="2019-11-25T14:34:00+00:00">25 Nov 2019, 14:34</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Ентусиазирани тоскански винопроизводители, историци и учени се обединиха в усилията да пресъздадат вино от гръцкия остров Хисос, използвайки технология, датираща от близо две и половина хиляди години, предава РИА "Новости".</p>
      <p>За целта гроздето отлежава в морска вода, изсушава се на слънце и след това се поставя за ферментация в глинени амфори.</p>
      <p>„Аз произвеждам вино в съдове от теракота от 11 години и добре изучавах историята на т.нар. глинено вино , експериментирах много с грозде. През април 2018 г., се срещнах с професор по енология в Миланския университет. Той писа за особеностите на виното от гръцкия остров Хиос и предложи да го създадем на Елба“, заяви винопроизводителят Антонио Ариги, един от основните създатели на новото вино, наречено Несос.</p>
      <p>Изследователите са успели да установят, че древните гърци са потапяли гроздето в дървени кошници в морска вода, така че солта да измие плаката от плодовете. Виното придобива нов вкус след добавяне на мед или стафиди. Едва тогава то е било транспортирано до Масалия, днешна Марсилия, пояснява<a href="http://www.focus-news.net/news/2019/11/25/2722942/ria-novosti-v-italiya-presazdadoha-podvodno-vino-po-drevnogratska-tehnologiya.html"> Фокус</a>.</p>
      <p>„На връщане са спирали на остров Елба и затова тук бяха намерени много амфори от Хиос. За производството на вино използвахме сорта грозде Ансоника“, поясни Ариги.</p>
      <p>Според думите му експериментът, научната подкрепа на който е осигурен от Университета в Пиза, е стартирал през септември 2018 г., когато 200 килограма грозде са били натоварени в морето в плетени кошници. То е оставено за пет дни на дълбочина от седем метра.</p>
    </article>
  </body>
</html>