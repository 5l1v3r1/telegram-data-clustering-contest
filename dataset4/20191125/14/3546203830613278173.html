<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1613306057_Ananiev_ochakva_dvoyni_zaplati_v_speshnata_pomosht_do_2022_g"/>
    <meta property="og:site_name" content="webcafé"/>
    <meta property="article:published_time" content="2019-11-25T14:54:00+00:00"/>
    <meta property="og:title" content="Ананиев очаква двойни заплати в спешната помощ до 2022 г."/>
    <meta property="og:description" content="Заплатите на работещите в спешната помощ трябва да се увеличат двойно до 2022 г., обяви здравният министър Кирил Ананиев, който присъства на откриването на новия Национален център за обучение и квалификация в системата на спешната помощ."/>
  </head>
  <body>
    <article>
      <h1>Ананиев очаква двойни заплати в спешната помощ до 2022 г.</h1>
      <address><time datetime="2019-11-25T14:54:00+00:00">25 Nov 2019, 14:54</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/25/kirilananiev/1170x655.jpg"/>
        <figcaption>Здравният министър Кирил Ананиев признава за проблема с недостига на кадри<cite>Снимка: © БГНЕС</cite></figcaption>
      </figure>
      <p>Заплатите на работещите в спешната помощ трябва да се увеличат двойно до 2022 г., обяви здравният министър Кирил Ананиев, който присъства на откриването на новия Национален център за обучение и квалификация в системата на спешната помощ.</p>
      <p>„Предприемаме мерки за обучение на кадрите, за създаване на по-благоприятна среда за работа, възможности за кариерно развитие", посочи той като мярка за справяне с недостига на кадри в системата.</p>
      <p>Лекари, фелдшери, медицински сестри и парамедици от спешните центрове в цялата страна трябва да преминат безплатен 5-дневен курс за повишаване на компетенциите и надграждане на знанията и уменията за работа в спешната помощ, обяви министърът.</p>
      <p>Обученията са по проект „Подобряване на условията за лечение на спешните състояния" (ПУЛСС), в рамките на който предстои да бъдат обучени минимум 6892 души, информира БНР.</p>
      <p>Системата на обучение е изградена така, че да гарантира поддържане на теоритична и практическа квалификация, отговаряща на най-добрите стандарти в света и гарантираща максимално качествено медицинско обслужване на пациентите от цялата страна.</p>
      <related>
        <h4>Още по темата</h4>
        <a href="https://www.webcafe.bg/newscafe/obshtestvo/id_602943855"/>
      </related>
    </article>
  </body>
</html>