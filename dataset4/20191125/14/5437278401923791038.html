<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/vader-38-gezin-overleden-na-aanrijding-met-lijnbus"/>
    <meta property="og:site_name" content="1limburg"/>
    <meta property="article:published_time" content="2019-11-25T14:49:45+00:00"/>
    <meta property="og:title" content="Vader (38) gezin overleden na aanrijding met lijnbus"/>
    <meta property="og:description" content="Een persoon die ernstig gewond raakte bij het ongeval met de lijnbus in Margraten zaterdagochtend, is om het leven gekomen."/>
  </head>
  <body>
    <article>
      <h1>Vader (38) gezin overleden na aanrijding met lijnbus</h1>
      <h2>Een persoon die ernstig gewond raakte bij het ongeval met de lijnbus in Margraten zaterdagochtend, is om het leven gekomen.</h2>
      <address><time datetime="2019-11-25T14:49:45+00:00">25 Nov 2019, 14:49</time> by <a rel="author">Jochem Rietjens</a></address>
      <p>Het gaat om de bestuurder van de personenauto die bij het ongeluk betrokken was.</p>
      <p><b>Lees ook</b>: <a href="https://www.1limburg.nl/ongeval-lijnbus-en-auto-drie-kinderen-naar-ziekenhuis?context=default">Ongeval lijnbus en auto: drie kinderen naar ziekenhuis</a></p>
      <p><b>Deventer</b><br/>De overleden automobilist is een 38-jarige man uit Deventer. Dat brengt de politie maandag naar buiten.</p>
      <p><b>Kritieke toestand</b><br/>De echtgenote van de overleden automobilist ligt nog in kritieke toestand in het ziekenhuis. Hun drie kinderen raakten lichtgewond en zijn volgens de politie inmiddels ontslagen uit het ziekenhuis.</p>
      <p>Bij het ongeluk zaterdag op de kruising van de N278 en de Rijksweg vielen in totaal tien gewonden. Vijf van hen zaten in de lijnbus. Die bus raakte bij het ongeval de personenauto in de flank.</p>
      <figure>
        <iframe data-src="https://twitter.com/PolLimburg/status/1198973561282670595?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>