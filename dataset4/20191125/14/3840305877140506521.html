<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/auto/insist-anuntul-surprinzator-facut-de-elon-musk-dupa-lansarea-esuata-a-tesla-cybertruck-307387.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T14:35:43+00:00"/>
    <meta property="og:title" content="#insist: Anunțul SURPRINZĂTOR făcut de Elon Musk după LANSAREA EȘUATĂ a Tesla Cybertruck"/>
    <meta property="og:description" content="În ciuda eșecului lansării sale de joia trecută, Cybertruck, cel mai nou autovehicul Tesla, a primit deja 200.000 de precomenzi. Fondatorul companiei, Elon Musk, a avansat pe Twitter cifra pentru camioneta..."/>
  </head>
  <body>
    <article>
      <h1>#insist: Anunțul SURPRINZĂTOR făcut de Elon Musk după LANSAREA EȘUATĂ a Tesla Cybertruck</h1>
      <address><time datetime="2019-11-25T14:35:43+00:00">25 Nov 2019, 14:35</time> by <a rel="author">B1.ro</a></address>
      <p>În ciuda eșecului lansării sale de joia trecută, Cybertruck, cel mai nou autovehicul Tesla, a primit deja 200.000 de precomenzi. Fondatorul companiei, Elon Musk, a avansat pe Twitter cifra pentru camioneta electrică futuristă care va fi produsă din anul 2021.<br/><br/>La lansarea oficială a prototipului Cybertruck,<a href="https://www.b1.ro/stiri/high-tech/b1-tesla-si-a-prezentat-cybertruck-noua-masina-ce-nu-se-indoaie-si-nu-se-zgarie-dupa-care-i-s-a-spart-geamul-blindat-foto-video-306704.html"> un incident neprevăzut a făcut ca postările pe marginea acestui subiect să devină virale</a>. Musk a prezentat mașina blindată, spunând că rezistă la un atac armat, dar la demonstrația cu bile de oțel, geamurile laterale s-au spart din prima. „E loc de îmbunătățiri” a spus atunci, furios, Elon Musk.</p>
      <p>Elon Musk a scris duminică pe Twitter că Tesla a primit 200.000 de precomenzi pentru Cybertruck, chiar dacă „nu există reclamă și nici promovare plătită pe rețelele sociale”, arată Business Insider.</p>
      <p>„200k” a scris<a href="https://www.b1.ro/tag/elon-musk-293537.html"> Elon Musk </a>pe Twitter, referindu-se la numărul de precomenzi primite pentru noul model. Cu puțin timp înainte, Musk scrisese că numărul precomenzilor ajunsese la 187.000 iar sâmbătă, acesta era de 146.000.</p>
      <p>„146.000 comenzi până acum, din care 42% în varianta motorului dublu, 41% triplu și 17% cu un singur motor”, a scris el pe Twitter sâmbătă, referindu-se la cele trei configurații diferite disponibile: tracțiune pe spate cu un singur motor, cu motor dublu tracțiune integrală și tracțiune integrală cu trei motoare.</p>
      <p>Cybertruck este construit din oțel inoxidabil dur și are o autonomie de până la 500 de mile cu o singură încărcare, iar prețul de comercializare este situat între 39.990 și 76.900 de dolari, primele mașini urmând a fi livrate în 2021.</p>
    </article>
  </body>
</html>