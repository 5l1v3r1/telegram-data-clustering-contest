<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188952/Mini-Klassieker-verplaatst-naar-De-Kuip"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T14:13:57+00:00"/>
    <meta property="og:title" content="Mini-Klassieker verplaatst naar De Kuip"/>
    <meta property="og:description" content="De Mini-Klassieker tussen Feyenoord onder 19 en Ajax onder 19 wordt voor dit seizoen verplaatst naar De Kuip. De wedstrijd wordt nu op zaterdag 7 december gespeeld om 14.30 uur."/>
  </head>
  <body>
    <article>
      <h1>Mini-Klassieker verplaatst naar De Kuip</h1>
      <address>
        <time datetime="2019-11-25T14:13:57+00:00">25 Nov 2019, 14:13</time>
      </address>
      <h4>De Mini-Klassieker tussen Feyenoord onder 19 en Ajax onder 19 wordt voor dit seizoen verplaatst naar De Kuip. De wedstrijd wordt nu op zaterdag 7 december gespeeld om 14.30 uur.</h4>
      <p>Reden voor de verplaatsing is een wedstrijd van SC Feyenoord dat diezelfde dag op het hoofdveld van Varkenoord in de Hoofdklasse tegen FC Rijnvogels speelt. Daarom heeft Feyenoord besloten om de Mini-Klassieker naar het stadion te verplaatsen.</p>
      <p>Wel wordt slechts een beperkt deel van het stadion beschikbaar gesteld, namelijk de vakken W1, W2, W3 en W4. Daarnaast is er geen vrije verkoop en mogen seizoenskaarthouders vanaf maandag gratis kaarten bestellen. Daarnaast begint de kaartverkoop voor Legioen-leden en Junioren Kameraadjes vanaf woensdag. Overige supporters kunnen geen kaarten kopen voor het affiche.</p>
      <p>De laatste ontmoeting tussen beide jeugdteams was op 31 augustus, toen verloor het team van Dirk Kuyt met <a href="https://www.rijnmond.nl/nieuws/185605/Feyenoord-Onder-19-verliest-van-Ajax-om-supercup"><u>4-1 in de strijd om de Supercup.</u></a></p>
    </article>
  </body>
</html>