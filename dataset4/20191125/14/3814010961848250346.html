<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/problemi-s-toka-v-rusenski-sela-na-praga-na-zimata"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T14:21:00+00:00"/>
    <meta property="og:title" content="Токови удари тормозят 4 села в община Русе"/>
    <meta property="og:description" content="Токови удари тормозят 4 села в община Русе. Прекъсванията на електрозахранването зачестяват през зимата, като наред с повредените електроуреди, водят..."/>
  </head>
  <body>
    <article>
      <h1>Токови удари тормозят 4 села в община Русе</h1>
      <address><time datetime="2019-11-25T14:21:00+00:00">25 Nov 2019, 14:21</time> by <a rel="author">Андрей Кючуков</a></address>
      <p>
        <b>Токови удари тормозят 4 села в община Русе. Прекъсванията на електрозахранването зачестяват през зимата, като наред с повредените електроуреди, водят и до проблеми с водоподаването в село Бъзън.</b>
      </p>
      <figure>
        <video src="https://nws2.bnt.bg/p/p/s/psn251119-16-problemi-s-toka-v-rusensko-x264-726720.mp4"/>
      </figure>
      <p>Само през последната седмица токовите удари в Бъзън са били по 4-5 на ден.</p>
      <blockquote>Василена Цанкова - Борисова, кмет на с. Бъзън: След нелепите оправдания, че птиците, които кацат върху жиците, са причина за постоянните токови удари, се взе някакво решение. За съжаление, то се оказа временно решение и от тази година има много жалби отново за изгорели електроуреди.</blockquote>
      <p>Обезщетения обаче липсват, тъй като няма доказателства, че уредите са изгорели точно заради токовите удари. Оказва се, че проблемите с електричеството в района водят и до безводие.</p>
      <blockquote>Аман Халилов, водопроводчик на с. Бъзън: Като спре тока малко, се спира подаването на вода откъм Писанец. Тогава остава резервоарът без вода и то за часове.</blockquote>
      <p>От електроразпределителното дружество коментираха, че проблемите с тока през ноември се дължат на влошените метеорологични условия, както и на профилактика на мрежата, заради предстоящия зимен сезон. В момента аварийните екипи работят по отстраняването на повредите по електропреносната мрежа в района.</p>
      <related>
        <h4>Свързани публикации</h4>
        <a href="http://news.bnt.bg/bg/a/vandal-schupi-stkloto-na-vkhodnata-vrata-na-obshchina-ruse"/>
        <a href="http://news.bnt.bg/bg/a/zhiteli-na-zlatitsa-sa-bez-tok-zaradi-krazhba-na-provodnik"/>
        <a href="http://news.bnt.bg/bg/a/reporterski-pogled-avariite-s-toka-v-studa"/>
      </related>
    </article>
  </body>
</html>