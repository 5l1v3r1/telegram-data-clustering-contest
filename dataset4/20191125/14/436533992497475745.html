<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268381.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="На Чернігівщині відбулись контрдиверсійні навчання"/>
    <meta property="og:description" content="Координаційна група Антитерористичного центру при Управлінні СБ України в Чернігівській області провела контрдиверсійні тактико-спеціальні навчання."/>
  </head>
  <body>
    <article>
      <h1>На Чернігівщині відбулись контрдиверсійні навчання</h1>
      <address>
        <time datetime="2019-11-25T14:50:00+00:00">25 Nov 2019, 14:50</time>
      </address>
      <p>
        <b>Координаційна група Антитерористичного центру при Управлінні СБ України в Чернігівській області провела контрдиверсійні тактико-спеціальні навчання.</b>
      </p>
      <p>У тренувальних зборах в умовах максимально наближених до реальних взяли участь військовослужбовці Збройних Сил України, співробітники регіональних підрозділів Служби безпеки, Нацполіції, Державної служби з надзвичайних ситуацій, Держприкордонслужби, Нацгвардії, представники органів державної влади та місцевого самоврядування.</p>
      <p>Учасники вишколу відпрацювали комплекс заходів, спрямованих на виявлення та знешкодження «терористів», які за легендою навчань вчинили диверсію на одному із військових об’єктів регіону.</p>
      <p>Завдяки злагодженим та ефективним діям спецпризначенців умовної диверсійно-розвідувальної групи була вчасно нейтралізована, наслідки їхньої підривної діяльності усунуті.</p>
      <p>Координаційна група ретельно проаналізувала кожен етап навчань та визначила пріоритетні напрямки подальшої професійної підготовки регіональних суб`єктів боротьби із тероризмом.</p>
      <p>Прес-група Управління СБ України</p>
      <p> в Чернігівській області </p>
    </article>
  </body>
</html>