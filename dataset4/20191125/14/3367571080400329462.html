<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/juve-higuain-non-mi-paragono-ai-tempi-di-napoli-sarri-da-quel-record-di-gol-e-cresciuto-415723"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Juve, Higuain: &quot;Non mi paragono ai tempi di Napoli! Sarri? Da quel record di gol è cresciuto...&quot;"/>
    <meta property="og:description" content="Gonzalo Higuain, attaccante della Juventus, è apparso poco fa in conferenza stampa insieme a Maurizio Sarri."/>
  </head>
  <body>
    <article>
      <h1>Juve, Higuain: "Non mi paragono ai tempi di Napoli! Sarri? Da quel record di gol è cresciuto..."</h1>
      <h2>Gonzalo Higuain, attaccante della Juventus, è apparso poco fa in conferenza stampa insieme a Maurizio Sarri.</h2>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author">Redazione Tutto Napoli.net</a></address>
      <p><b>Gonzalo Higuain,</b> attaccante della Juventus, è apparso poco fa in conferenza stampa insieme a Maurizio Sarri. Domani i bianconeri sfideranno l'Atletico Madrid all'Allianz Stadium e l'argentino ha così presentato la sfida.</p>
      <p><b>E' felice di essere rimasto, ovviamente</b> "Mi sento felice, non solo per la scelta di rimanere ma anche per come mi ha trattato la società e i compagni quando sono tornato. Sono felice di stare qui, ho vissuto anni bellissimi, la scelta di rimanere: volevo dimostrare, sta andando bene ma non mi accontento. La stagione è lunga e c'è ancora tanto da dimostrare".</p>
      <p><b>Accetta volentieri il dualismo con Dybala?</b> "E' una scelta che va accettata, ogni opportunità che c'è di giocare va sfruttata al massimo. Ogni volta che siamo scesi in campo abbiamo provato a fare il meglio e siamo felici. Il mister ci ha aiutati e lo stiamo dimostrando". "Sono grandi giocatori, mi va bene giocare con l'uno o con l'altro. Provo ad adattarmi alle loro caratteristiche e fare quello che posso".</p>
      <p><b>Sarri la ringrazia o viceversa?</b> "Col mister ho vissuto le migliori stagioni della carriera. So quello che vuole, sono felice di lavorare con lui, provo a fare quello che mi chiede. L'annata è lunga ma ci sto provando a fare il meglio per aiutare la squadra".</p>
      <p><b>La sorprende il rendimento dell'Atletico?</b> "E' una squadra che va rispettata. Sarà una gara complicatissima, oro verranno qui per chiudere la qualificazione e noi per il primo posto".</p>
      <p><b>Cosa rappresenta Cristiano?</b> "Non faccio l'allenatore, non lo so. Sappiamo ciò che rappresenta Cristiano: è un vincitore, è uno che contagia. Per quanto mi riguarda, cerco di aiutare la squadra coi gol ma siamo tutti importanti e fondamentali, sia chi gioca che chi non gioca".</p>
      <p><b>Sarebbe rimasto anche senza Sarri?</b> "La scelta di restare era già fissata, c'era comunque. Non volevo dimostrarlo solo con le parole, anche coi fatti. Manca tanto, spero di confermarmi ma qui sono sempre stato benissimo e volevo restare".</p>
      <p><b>Come è cambiato Cristiano?</b> "E' cresciuto tantissimo, ha vinto tanto. Come persona l'ho conosciuto meglio qui, sono contento di ritrovarlo. A me piace giocare coi campioni, sono felice di ritrovarlo nuovamente".</p>
      <p><b>Vive sempre il gol come un'ossessione?</b> "A volte l'ossessione per il gol ti toglie altre cose. Non mi preoccupo di questo se non ho le situazioni adatte: potevo avere qualche gol in più ma se non segna uno, segna l'altro. Possiamo migliorare in tante cose ma non possiamo dire che sta andando male visto che siamo primi e qualificati in Champions. Dobbiamo avvicinarci al gioco del mister sempre di più ma lo faremo e in partita dobbiamo farlo sempre di più".</p>
      <p><b>Napoli, Londra e Torino. Quanto è cambiato Sarri?</b> "E' sempre cresciuto. A Napoli mi ha fatto fare il record di gol. A Londra ci ha provato a fare il meglio e ce l'ha fatta con la Champions e la vittoria dell'Europa League. Stiamo provando a diventare la sua squadra ma sta facendo un grande inizio di stagione. Il gioco non è forse brillante ma come risultati siamo sulla buona strada".</p>
      <p><b>Si sente il miglior Higuain dal record di gol di Napoli?</b> "Non faccio paragoni, provo a crescere ogni anno, mettendomi in discussione. Ho avuto grandi compagni, provo a imparare da loro. Mi trovo bene mentalmente, fisicamente, il prof mi sta aiutando molto così come lo staff. La situazione è buona ma manca tanto e non mi accontento. Mi accontenterò a giugno quando la Juventus vincerà qualcosa di importante". </p>
    </article>
  </body>
</html>