<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121518/ko-sklada-zawiadomienie-do-prokuratury-chodzi-o-anulowane-glosowanie.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T14:04:00+00:00"/>
    <meta property="og:title" content="KO składa zawiadomienie do prokuratury. Chodzi o anulowane głosowanie"/>
    <meta property="og:description" content="– Przygotowaliśmy zawiadomienie do prokuratury i oczekujemy, że przesłuchani zostaną politycy PiS-u – zapowiedział rzecznik PO Jan Grabiec podczas dzisiejszej konferencji prasowej."/>
  </head>
  <body>
    <article>
      <h1>KO składa zawiadomienie do prokuratury. Chodzi o anulowane głosowanie</h1>
      <address>
        <time datetime="2019-11-25T14:04:00+00:00">25 Nov 2019, 14:04</time>
      </address>
      <h4>– Przygotowaliśmy zawiadomienie do prokuratury i oczekujemy, że przesłuchani zostaną politycy PiS-u – zapowiedział rzecznik PO Jan Grabiec podczas dzisiejszej konferencji prasowej.</h4>
      <p>Marszałek Elżbieta Witek anulowała głosowanie w Sejmie po tym, jak jedna z posłanek PiS podeszła do niej i powiedziała: "Trzeba anulować, bo my przegramy". To wydarzenie było szeroko komentowane, a opozycja nie szczędziła rządzącym krytyki.</p>
      <p>Tej sprawie poświęcona była dzisiejsza konferencja prasowa polityków PO. Jan Grabiec podkreślił, że kwestia słynnego głosowania do tej pory nie została wyjaśniona przez marszałek Witek ani Kancelarię Sejmu.</p>
      <p>– W związku z tym jesteśmy zobligowani do tego, żeby podjąć kolejne kroki, który zmierzają do wyjaśnienia wszelkich niejasności. Wygląda na to, po analizie materiałów, które sama Kancelaria Sejmu udostępniła w formie wideo, i na podstawie relacji mediów, że doszło do złamania Regulaminu Sejmu – mówił na konferencji prasowej w Sejmie rzecznik PO.</p>
      <p>Grabiec dodał, że jego partia składa zawiadomienie do prokuratury i liczy, że przesłuchani zostaną polityce PiS. – Nie możemy pozwolić, żeby Sejm – miejsce, w którym stanowi się prawo – był miejscem, w którym łamane jest prawa i to przez osobę, która powinna stać na straży prawidłowego funkcjonowania Sejmu. Żądamy wyjaśnień ze strony Kancelarii Sejmu, na jakiej podstawie oparte są tezy wygłaszane post factum przez Kancelarię – podkreślił Grabiec.</p>
      <footer>/ Źródło: 300polityka.pl <br/>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121003/opublikowano-liste-poslow-zgloszonych-do-krs-wsrod-kandydatow-senyszyn-mularczyk-i-gasiuk-pihowicz.html"/>
        <a href="https://www.dorzeczy.pl/kraj/121353/afera-wokol-glosowania-w-sejmie-cis-reaguje.html"/>
      </related>
    </article>
  </body>
</html>