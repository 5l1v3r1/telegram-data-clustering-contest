<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zhiteli-na-Kyuchuka-se-zhalvat-zaradi-navlizane-v-imota-im-ot-stroitelna-firma-916535"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T14:38:00+00:00"/>
    <meta property="og:title" content="Жители на Кючука се жалват заради навлизане в имота им от строителна фирма"/>
    <meta property="og:description" content="Жители от квартал &quot;Кючук Париж&quot; се оплакват от строеж на нова сграда на улица &quot;Петър Стоев&quot;42 А. Ком..."/>
  </head>
  <body>
    <article>
      <h1>Жители на Кючука се жалват заради навлизане в имота им от строителна фирма</h1>
      <address>
        <time datetime="2019-11-25T14:38:00+00:00">25 Nov 2019, 14:38</time>
      </address>
      <p>Жители от квартал "Кючук Париж" се оплакват от строеж на нова сграда на улица "Петър Стоев"42 А. Комшиите твърдят, че камиони и бетоновози са преминали през техния имот, без да имат необходимото разрешение, научи репортер на <b>Plovdiv24.bg</b>. На строителната фирма се наложило да съборят граничната стена между двата имота, за да прекарат строителната техника.</p>
      <p>Според местните, сигнализирали за проблема, строежът е започнал, без те да бъдат уведомени за него. Техният имот не бил отчужден от Общината, затова се наложило на тежкотоварната техника да премине през частна им собственост.</p>
      <p>"Имаме разрешение от РДНСК, които вече ни направиха две проверки, от голяма и малка Община също. Няма как да започнем да строим без тяхното позволение и необходимите документи" каза техническият ръководител на строежа пред репортер на <b>Plovdiv24.bg</b>.</p>
      <p>По думите му, строителите нищо не са унищожили или счупили, а просто не са имали избор и път, по който да прекарат съоръженията. </p>
      <p>Разтревожените жители от кооперацията на "Петър Стоев"42 А са се договорили с инвеститорите, камионите и бетоновозите да преминават от друг частен имот от задната страна на  улица "Грамада". Те ще плащат такса за преминаването на тежкотоварните возила, но поне проблемът ще бъде решен.</p>
      <figure>
        <video src="https://i.id24.bg/vi/vids/44211.mp4"/>
      </figure>
    </article>
  </body>
</html>