<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/try_chverti_ukrayinciv_za_peregovory_z_putinym_po_donbasu_opytuvannya"/>
    <meta property="og:site_name" content="espreso.tv"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="75% українців підтримують перемовини з Путіним по Донбасу, - опитування"/>
    <meta property="og:description" content="Майже дві третини підтримують політику президента, 59 % - за розведення на Донбасі"/>
  </head>
  <body>
    <article>
      <h1>75% українців підтримують перемовини з Путіним по Донбасу, - опитування</h1>
      <address>
        <time datetime="2019-11-25T14:00:00+00:00">25 Nov 2019, 14:00</time>
      </address>
      <p>Три чверті учасників опитування Київського міжнародного інституту соціології підтримують проведення переговорів із президентом РФ Володимиром Путіним щодо мирного врегулювання у російсько-українській війні</p>
      <p>Про йдеться у резульататах опитування КМІС, передає Фонд "<a href="https://dif.org.ua/article/gromadska-dumka-listopad-2019?fbclid=IwAR1TcVav9edMuFRENgWY20qv9BeZqj-yhKVVL5xDnld-6orRZc1Qd-sI0H8">Демократичні ініціативи</a>".</p>
      <p>До ініціативи переговорів з Путіним 75% опитаних ставляться схвально, 15,1% не підтримують, 2,6% відповіли, що їм байдуже, ще 7,3% не змогли відповісти.</p>
      <p>Рішення по розведенню військ на Донбасі підтримуютьм 59,2% респондентів, 25,6% - не підтримують, 1,6% - байдуже ставляться до цього, 13,6% - не змогли дати відповідь.</p>
      <p>Щодо першочергових дій команди Зеленського 73,7% опитаних підтримують припинення вогню на Донбасі, кроки щодо повернення Криму підтримують 13,1%, за налагодження співпраці з Росією виступають 4,6% опитаних, за першочергове зміцнення української армії висловилися 8,8%, за об'єднання країни - 9,9%. </p>
      <p>Опитування проводилося з 4 по 19 листопада 2019 року у 110 населених пунктах всіх областей України, окрім АР Крим. У Донецькій і Луганській областях опитування проводилося тільки на контрольованих урядом територіях. В результаті польового етапу була зібрана 2041 анкета. Теоретична похибка не перевищує 2,3%.</p>
      <figure>
        <img src="http://static.espreso.tv/uploads/article/2694007/images/im-sociology2511.png"/>
      </figure>
    </article>
  </body>
</html>