<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837690-zamakh-na-vbivstvo-u-kharkovi-avto-pidozryuvanikh-znayshli-spalenim"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:40:00+00:00"/>
    <meta property="og:title" content="Замах на вбивство у Харкові: авто підозрюваних знайшли спаленим"/>
    <meta property="og:description" content="КИЇВ. 25 листопада. УНН. У Харкові знайшли спаленим автомобіль Opel Vectra з іноземною реєстрацією, який належав підозрюваним у підриві машини при замаху на …"/>
  </head>
  <body>
    <article>
      <h1>Замах на вбивство у Харкові: авто підозрюваних знайшли спаленим</h1>
      <address><time datetime="2019-11-25T14:40:00+00:00">25 Nov 2019, 14:40</time> by <a rel="author">Валерія Гуржий</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/f6cac8a8ab5c6e3a8f770b962dbab27245e12d53.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/dc80e303c5fa05fc5475b5cf3e76e9321ab2d9f4.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/3aeb30215a3b35a2560dacdd4c13c3a250449ade.jpg"/>
        </figure>
      </slideshow>
      <p><b>КИЇВ. 25 листопада. УНН.</b> У Харкові знайшли спаленим автомобіль Opel Vectra з іноземною реєстрацією, який належав підозрюваним у підриві машини при замаху на вбивство. Про це повідомляє <b>УНН</b> з посиланням на відділ комунікації ГУНП у Харківській області.</p>
      <p>"Близько 11:52 наряд патрульних поліцейських виявив Opel Vectra з державними знаками європейської реєстрації по вулиці Пушкінській. Ймовірно, саме на цій іномарці причетні до скоєння злочину особи зникли з місця події. Автомобіль майже повністю знищений вогнем. Його оглядають експерти", - сказано у повідомленні.</p>
      <p>На даний час встановлюються всі обставини події. Розшук осіб, причетних до скоєння вказаного кримінального правопорушення, триває.</p>
      <p>Нагадаємо, у Харкові, на вулиці Чайковського, <a href="https://www.unn.com.ua/uk/news/1837649-u-tsentri-kharkova-vibukhnula-mashina">вибухнув автомобіль Toyota Camry</a>. Повідомлялося, що причетні до злочину, можуть пересуватись на автомобілі Opel Vectra синього кольору з державними знаками європейської реєстрації. Інформацію за цим фактом внесено до Єдиного реєстру досудових розслідувань за ч. 2 ст.15 ч.1. ст.115 (замах на умисне вбивство) Кримінального кодексу України.</p>
    </article>
  </body>
</html>