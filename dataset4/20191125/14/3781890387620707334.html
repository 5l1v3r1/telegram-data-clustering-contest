<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743562"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="คลอปป์ชี้ปีนี้บัลลงดอร์ต้องเป็นของฟานไดค์"/>
    <meta property="og:description" content="'คลอปป์' ชี้ชัด ๆ 'บัลลงดอร์' ปี 2019 ต้องเป็นของ 'ฟาน ไดค์' ไม่ใช่ 'เมสซี'"/>
  </head>
  <body>
    <article>
      <h1>คลอปป์ชี้ปีนี้บัลลงดอร์ต้องเป็นของฟานไดค์</h1>
      <address>
        <time datetime="2019-11-25T14:31:00+00:00">25 Nov 2019, 14:31</time>
      </address>
      <p>
        <b>"คลอปป์" ชี้ชัด ๆ "บัลลงดอร์" ปี 2019 ต้องเป็นของ "ฟาน ไดค์" ไม่ใช่ "เมสซี"</b>
      </p>
      <p>เจอร์เกน คลอปป์ กุนซือคนเก่งชาวเยอรมันของ "หงส์แดง" ลิเวอร์พูล ออกมาชี้ชัด ๆ ว่า เฟอร์จิล ฟาน ไดค์ ปราการหลังลูกทีมคนเก่ง คือผู้เล่นที่สมควรได้รับรางวัลลูกฟุตบอลทองคำ "บัลลงดอร์" ประจำปี 2019 ไม่ใช่ ลิโอเนล เมสซี สตาร์ดังชาวอาร์เจนไตน์ของ "บาร์ซา" บาร์เซโลนา<br/><br/>สาเหตุที่ คลอปป์ มองว่า ฟาน ไดค์ สมควรได้บัลลงดอร์มากกว่า เมสซี เพราะกองหลังชาวดัตช์คือผู้เล่นที่โชว์ฟอร์มได้ดีที่สุดในฤดูกาลที่แล้ว ด้วยการนำ ลิเวอร์พูล ผงาดคว้าถ้วยแชมป์ยูฟ่า แชมเปี้ยนส์ ลีก ไม่ใช่ดาวเตะทีมชาติอาร์เจนตินา<br/><br/>"ตามที่ผมเห็นนะ ฟาน ไดค์ สมควรได้บัลลงดอร์มากกว่าเมสซี่ แน่นอนว่า เมสซี่คือนักเตะที่ดีที่สุดในเจเนเรอชั่นของเขา ถ้าคุณต้องการมอบบัลลงดอร์ให้กับผู้เล่นที่ดีที่สุดของเจเนอเรชั่นนี้ ก็มอบให้ ลิโอเนล เมสซี่ ทุกปีไปเลย แต่ถ้าคุณจะมอบให้ผู้เล่นที่ดีที่สุดในฤดูกาลที่ผ่านมา นั่นคือ เฟอร์จิล ฟาน ไดค์ ถ้าถามถึงผู้เล่นที่ดีที่สุดตลอดกาล คือ ลิโอเนล แต่ผู้เล่นที่ดีที่สุดในฤดูกาลที่ผ่านมา คือ เฟอร์จิล"<br/><br/>สำหรับการประกาศรางวัลลูกฟุตบอลทองคำ "บัลลงดอร์" ประจำปี 2019 จะมีขึ้นที่กรุงปารีส ประเทศฝรั่งเศส ในวันที่ 2 ธ.ค. นี้ โดย ลูกา โมดริช คือผู้ได้รับรางวัลในปีก่อน โดยรางวัลนี้จัดโดยนิตยสารฟรองซ์ฟุตบอล.</p>
    </article>
  </body>
</html>