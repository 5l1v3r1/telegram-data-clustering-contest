<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/kadar-tamas-szazados-lett-nagy-adam-pirosat-harcolt-ki-szalait-futballistennek-neveztek-legioskorkep"/>
    <meta property="og:site_name" content="csakfoci.hu"/>
    <meta property="article:published_time" content="2019-11-25T14:07:53+00:00"/>
    <meta property="og:title" content="Kádár Tamás százados lett, Nagy Ádám pirosat harcolt ki, Szalait futballistennek nevezték – légióskörkép"/>
    <meta property="og:description" content="Ez történt a múlt héten és a hétvégén a magyar légiósokkal Európa és Ázsia pályáin. Körkép."/>
  </head>
  <body>
    <article>
      <h1>Kádár Tamás százados lett, Nagy Ádám pirosat harcolt ki, Szalait futballistennek nevezték – légióskörkép</h1>
      <address><time datetime="2019-11-25T14:07:53+00:00">25 Nov 2019, 14:07</time> by <a rel="author">csakfoci.hu</a></address>
      <p>
        <b>
          <b>Ez történt a múlt héten és a hétvégén a magyar légiósokkal Európa és Ázsia pályáin. Körkép.</b>
        </b>
      </p>
      <h3>Németország</h3>
      <p>A Mainz magyar válogatott támadója, <b>Szalai Ádám</b> nem lépett pályára a volt csapata, a Hoffenheim ellen a német élvonal 12. fordulójában. A csatárnak a Hoffenheim-drukkerek is üzentek, akik <a href="http://www.csakfoci.hu/tippek/ki-mit-oszt">futballistennek nevezték.</a></p>
      <p>Az RB Leipzig <b>Gulácsi Péter</b>rel a kezdőben hazai pályán 4-1-re nyert a Köln ellen, és a lipcseiek feljöttek a második helyre a tabellán. <b>Willi Orbán</b> térdműtétje után lábadozik, leghamarabb csak tavasszal léphet pályára.</p>
      <p><b>Sallai Roland</b> csereként az 57. percben állt be a Bayer Leverkusen ellen 1-1-re végződő bajnokin.</p>
      <h3>Anglia</h3>
      <p>Kezdőként lépett pályára az angol másodosztályban a forduló előtt 7. helyen álló Bristol City és az 5. helyezett Nottingham Forest összecsapásán <b>Nagy Ádám</b>.</p>
      <p>A magyar válogatott játékos aktívan kivette a részét a hazaiak labdajáratásából, ám az 56. percben 0-0-s állásnál az ellenfél középpályása, Ryan Yates páros lábbal becsúszott honfitársunknak, aki ha nem ugrotta volna át ellenfelét, <a href="http://www.csakfoci.hu/nemzetkozi-foci/angol-foci/legiosok-nagy-adam-piros-lapot-harcolt-ki-es-horror-serulest-uszott-meg-video">komoly sérülést is szerezhetett volna</a>. A Bristol játékosai egy emberként kérték számon Yates-t, akinek a játékvezető döntése értelmében el is kellett hagynia a játékteret.</p>
      <p>A találkozó gól nélküli döntetlennel zárult, Nagy Ádám a hármas sípszóig a pályán maradt.</p>
      <p>
        <b>A mérkőzés összefoglalója (Yates becsúszása 00:52-nél)</b>
      </p>
      <figure>
        <iframe src="https://www.youtube.com/embed/v56zJdKRaVE" width="1080" height="608" data-service="Youtube" scrolling="no"/>
      </figure>
      <p>A Hull City magyar támadója, <b>Balogh Norbert</b> vádlisérülés miatt nem játszott a miatt nem játszott a Middlesbrough ellen az angol másodosztály 17. játéknapján. A Bristol City Nagy Ádám nélkül játszott 2-2-es döntetlent a Barnsley otthonában.</p>
      <h3>Lengyelország</h3>
      <p>Lengyel sajtóhírek szerint <a href="http://www.csakfoci.hu/magyar-foci/nb-i/videoton/a-vidi-500-millioert-hozhatja-haza-a-magyar-valogatott-jatekost-sajtohir">az utolsó heteit tölti</a> <b>Nagy Dominik</b> a Legia Varsó csapatánál. A 24 éves középpályás az elmúlt hetekhez hasonlóan ezúttal sem lépett pályára a varsóiak színeiben a lengyel élvonal 16. fordulójában, akik 3-1-es vereséget szenvedtek a Ppogon Szczeczin vendégeként.</p>
      <h3>Svájc</h3>
      <p><b>Vécsei Báint</b> egyedüli magyarként játszotta végig a Thun ellen 3-0-ra megnyert bajnokit. Honfitársai közül <b>Kecskés Ákos</b> a kispadról nézte végig az eseményeket, <b>Holender Filip</b>et nem nevezte edzője a meccsre.</p>
      <p>Az SV Lafnitz magyarja, <b>Varga Barnabás</b> kezdőként 87 percet játszott az Austria Lustenau ellen, és egy sárga lapot is kapott, csapata 1-0-ra nyert idegenben.</p>
      <p>A Lifering magyar utánpótlás válogatott középpályása, <b>Bukta Csaba</b> nem volt nevezve a BW Linz elleni bajnokira.</p>
      <p><b>Szoboszlai Dominik</b> ezúttal csereként csak 24 percet játszott a Salzburgban, amely 2-2-es döntetlent játszott hazai pályán a St. Pölten ellen.</p>
      <h3>Szlovákia</h3>
      <p>A DAC súlyos, 5-0-s vereséget szenvedett a Nagymihály otthonában. A dunaszerdahelyiek két magyarja, <b>Vida Máté</b> és <b>Vida Kristopher</b> kezdőként végigjátszotta a találkozót, előbbi sárga lapot is kapott a kilencven perc során. <b>Kalmár Zsolt</b> az uruguayiak elleni Puskás Aréna stadionavatóján elszenvedett bokasérülésével bajlódik.</p>
      <p>A szlovák első osztályban élen álló Slovan Bratislava 2-0-ra nyert a Sered ellen. <b>Guzmics Richárd</b> és <b>Holman Dávid</b> sem volt nevezve a mérkőzésre.</p>
      <h3>Ciprus</h3>
      <p>Az Omonia Nicosia magyar válogatott védője, <b>Lang Ádám</b> kezdőként végigjátszotta a Paralimmi elleni összecsapást a ciprusi első osztály 10. körében.</p>
      <h3>Horvátország</h3>
      <p>A <b>Kleinheisler László</b> sem volt nevezve a Rijeka elleni bajnokira a horvát élvonal 16. fordulójában. Csapata így is 1-0-ra nyert az Istra ellen.</p>
      <h3>Görögország</h3>
      <p>A Michael Oenning irányította Aris 1-1-es döntetlent játszott a görög élvonal 11. fordulójában. A találkozón kezdő volt <b>Korhut Mihály</b>, aki sárga lapot kapott a 80. percben.</p>
      <p>Az Atromitosz két magyarja közül <b>Megyeri Balázs</b> kezdő volt az OFI Kréta elleni meccsen, csapata hazai pályán 2-1-re nyert és feljött a negyedik helyre a tabellán. <b>Ugrai Roland</b> sajtóhírek szerint búcsút inthet a görög bajnokságnak, és az elmúlt hetekhez hasonlóan most sem volt nevezve a hétvégén.</p>
      <h3>Ukrajna</h3>
      <p>Felépült a combsérüléséből a Dinamo Kijev magyar hátvédje, <b>Kádár Tamás</b>, aki a Mariupol ellen 100. alkalommal lépett pályára a kijeviek színeiben, és könnyed 3-0-s győzelmet arattak hazai pályán.</p>
      <h3>Egyesült Arab Emirátusok</h3>
      <p>A magyar válogatott és az emírségekbeli al-Ittihad Kalba csapatkapitánya, <b>Dzsudzsák Balázs</b> végigjátszotta az Al Nasr elleni párharcot, de ő sem tudott segíteni csapatán, amely 2-0-s vereséget szenvedett és a visszacsúszott a 12. helyre a tabellán.</p>
      <h3>Dél-Korea</h3>
      <p><b>Novothny Soma</b> csapata, a Busan IPark IC nyolcgólos mérkőzést játszott a Seoul ellen. A korábbi Újpest-támadót nem nevezték a mérkőzésre.</p>
    </article>
  </body>
</html>