<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_gaz-zamist-borgiv-naftogaz-poyasniv-yakim-maye-buti-novij-tranzitnij-kontrakt/939776"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Газ замість боргів: Нафтогаз пояснив, яким має бути новий транзитний контракт"/>
    <meta property="og:description" content="Нафтогаз готовий продовжувати обговорювати транзит російського газу, але за європейськими правилами та у тристоронньому форматі - Україна, Росія, ЄС. &quot;Готові конструктивно розглядати пропозиції Газпрому щодо виконання рішень Стокгольмського арбітражу і відповідної мирової угоди. За ..."/>
  </head>
  <body>
    <article>
      <h1>Газ замість боргів: Нафтогаз пояснив, яким має бути новий транзитний контракт</h1>
      <address><time datetime="2019-11-25T14:31:00+00:00">25 Nov 2019, 14:31</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939776_w_300.jpg?v=0"/>
        <figcaption>Нафтогаз надіслав Газпрому лист-відповідь на їхню пропозицію про транзит газу у 2020-му. Фото: ubr.ua</figcaption>
      </figure>
      <p>Нафтогаз готовий продовжувати обговорювати транзит російського газу, але за європейськими правилами та у тристоронньому форматі - Україна, Росія, ЄС.</p>
      <p>"Готові конструктивно розглядати пропозиції Газпрому щодо виконання рішень Стокгольмського арбітражу і відповідної мирової угоди. За остаточним та обов'язковим для виконання рішенням арбітражу, Газпром має сплатити Нафтогазу приблизно $3 мільярди. Нас влаштовують грошові кошти, але якщо Газпром хоче сплатити цей борг через поставки газу, готові розглянути таку пропозицію", - написав у <a href="https://www.facebook.com/yuriy.vitrenko?epa=SEARCH_BOX">Facebook</a> виконавчий директор Нафтогазу <b>Юрій Вітренко</b>.</p>
      <p>Про це українська компанія написала у відповіді на лист Газпрому щодо транзиту газу у 2020 році.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_gaz-zi-znizhkami-u-naftogazi-poyasnili-chim-manipulyuye-putin/938341"/>
      </related>
      <p>За словами Вітренка, новий контракт на транзит газу треба укладати за європейськими правилами та з відокремленим від Нафтогазу оператором ГТС. Діючий контракт на транзит російського газу територією України закінчується 31 грудня 2019 року.</p>
      <p>Водночас у Росії вже заявили про наступні газові переговори. Попередньо їх запланували провести у п'ятницю 29 листопада.</p>
      <blockquote>Росія готова продовжити старий чи укласти новий <a href="https://gazeta.ua/articles/economics/_rosiya-gotova-na-tranzit-gazu-ukrayinoyu-2020go-ale-ye-ale/938689">контракт на транзит газу</a> територією України на один рік з урахуванням прогнозного попиту європейських покупців на газ у 2020-му. Відповідний лист Газпром за підписом голови правління Олексія Міллера направив на адресу Нафтогазу.</blockquote>
    </article>
  </body>
</html>