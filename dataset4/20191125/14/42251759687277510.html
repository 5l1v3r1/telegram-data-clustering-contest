<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a315632-Zidan-Zaljubljen-sam-u-Mbapea-vec-dugo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T14:27:00+00:00"/>
    <meta property="og:title" content="Zidan: Zaljubljen sam u Mbapea, već dugo"/>
    <meta property="og:description" content="Trener Real Madrida Zinedin Zidan istakao je da je njegov tim značajno napredovao od prvog duela sa Pari Sen Žermenom."/>
  </head>
  <body>
    <article>
      <h1>Zidan: Zaljubljen sam u Mbapea, već dugo</h1>
      <h2>Trener Real Madrida Zinedin Zidan istakao je da je njegov tim značajno napredovao od prvog duela sa Pari Sen Žermenom.</h2>
      <address><time datetime="2019-11-25T14:27:00+00:00">25 Nov 2019, 14:27</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/149164/jpeg/Zinedin-Zidan"/>
        <figcaption>
          <cite>Juan Manuel Serrano Arce/Getty Images</cite>
        </figcaption>
      </figure>
      <p>Real u petom kolu Lige šampiona dočekuje Pari Sen Žermen, od koga je na startu takmičenja izgubio sa 3:0.</p>
      <p><i>"Čeka nas teška utakmica protiv rivala koji je u dobroj formi. Moramo da se koncentrišemo i igramo svoju igru"</i>, rekao je Zidan.</p>
      <related>
        <a href="http://sportklub.rs/Fudbal/Francuska/a315595-PSZ-i-Mbape-pregovaraju-Azar-bi-ga-zeleo-u-Realu.html"/>
        <a href="http://sportklub.rs/Fudbal/Primera/a315480-Zidan-Potrebni-su-nam-navijaci-od-pocetka-do-kraja.html"/>
      </related>
      <p>
        <i>"Potrebno je da pružimo odličnu partiju. Napredovali smo od prve utakmice koju smo igrali. Ne gledam na ovaj duel sada kao na revanš. Želimo da ostvarimo dobar rezultat kako bismo potvrdili da smo u dobroj formi, biće zanimljivo, Potrebno je da odigramo i srcem i glavom".</i>
      </p>
      <p>Dolazak francuskog giganta znači da u špansku prestonicu stiže i Kilijan Mbape, koji je na listi želja 'kraljevskog kluba'.</p>
      <p>Upitan da li očekuje da se mladi Francuz zaljubi u stadion 'Santijago Bernabeu', Zidan je odgovorio:</p>
      <p>
        <i>"On dolazi kao rival. Ali mogu reći da sam ja zaljubljen u njega već dugo. Znam ga odavno".</i>
      </p>
      <p>Trener Reala je istakao i da očekuje da se u startnoj postavi tima iz Pariza nađe i Nejmar.</p>
      <p>Utakmica u Madridu na programu je u utorak od 21 čas.</p>
      <figure>
        <iframe data-src="https://twitter.com/diarioas/status/1198960373182992385?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>