<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/byznys/nemecko-hlasi-mirne-zlepseni-podnikatelske-nalady_535574.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="Německo hlásí mírné zlepšení podnikatelské nálady"/>
    <meta property="og:description" content="Podnikatelská nálada v Německu se v listopadu podle očekávání mírně zlepšila, ukázal průzkum mnichovského institutu Ifo. Jeho index důvěry, který je založen na..."/>
  </head>
  <body>
    <article>
      <h1>Německo hlásí mírné zlepšení podnikatelské nálady</h1>
      <address><time datetime="2019-11-25T14:00:00+00:00">25 Nov 2019, 14:00</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Podnikatelská nálada v Německu se v listopadu podle očekávání mírně zlepšila, ukázal průzkum mnichovského institutu Ifo. Jeho index důvěry, který je založen na průzkumu mezi zhruba sedmi tisíci německých firem, vzrostl na 95 z říjnových 94,7 bodu. Oblast výroby je ale stále v recesi.</b>
      </p>
      <p>"V sektoru služeb se podnikatelská nálada zlepšila," uvedl šéf institutu Ifo Clemens Fuest v prohlášení. "Obchodníci byli se současnou společností více spokojeni. (...) Obchody podle všeho tyto Vánoce půjdou dobře. Ovšem zpracovatelský průmysl je stále recesi," dodal.</p>
      <p>Hlavní ekonom institutu Klaus Wohlrabe podle agentury Reuters očekává, že růst ve čtvrtém kvartálu potáhne silná domácí ekonomika, stavební sektor a veřejné výdaje.</p>
      <p>Německá ekonomika se ve třetím čtvrtletí těsně vyhnula recesi, hrubý domácí produkt (HDP) se zvýšil o 0,1 procenta oproti předchozím třem měsícům. Vyplývá to z konečných údajů, které v pátek zveřejnil spolkový statistický úřad.</p>
      <p>Německé hospodářství se v poslední době potýká se zpomalováním růstu světové ekonomiky. K jeho potížím přispívá přetrvávající nejistota spojená s plánovaným odchodem Británie z Evropské unie a s obchodní válkou mezi Spojenými státy a Čínou.</p>
      <p>Německo je největší ekonomikou v Evropě a největším obchodním partnerem České republiky.</p>
    </article>
  </body>
</html>