<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://life.hotnews.ro/stiri-muzica-23513381-webpr-contrabasistul-israelian-avishai-cohen-revine-romania-dupa-cinci-ani.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="webPR: ​Contrabasistul israelian Avishai Cohen revine în România dupa cinci ani!"/>
    <meta property="og:description" content="În 2020, Avishai Cohen împlinește 50 de ani și sărbătorește în stil mare, cu turneul 50:50:50. Vor fi 50 de concerte în 50 de țări și nu putea lipsi din România, după o"/>
  </head>
  <body>
    <article>
      <h1>webPR: ​Contrabasistul israelian Avishai Cohen revine în România dupa cinci ani!</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p><b>În 2020, Avishai Cohen împlinește 50 de ani și sărbătorește în stil mare, cu turneul 50:50:50. Vor fi 50 de concerte în 50 de țări și nu putea lipsi din România, după o pauză de 5 ani. Contrabasistul israelian va concerta pe 22 aprilie la Sala Palatului în formulă de trio și își va prezenta cea mai recentă apariție discografică, albumul "Arvoles" apărut anul acesta. Alături de el, pe scenă vor urca pianistul Elchin Shirinov din Azerbaidjan și toboșarul israelian Noam David. <br/></b>Cu o carieră lungă și aventuroasă, cu 17 albume scoase până azi, după ce a cântat timp de 6 ani cu Chick Corea și a avut nenumărate colaborări cu Bobby McFerrin, Roy Hargrove sau Paquito de Rivera, compozitorul și muzicianul israelian a înregistrat cel mai mare succes comercial cu albumul "1970" scos în 2017 și care l-a expus unei audiențe pop ce nici măcar nu era conștientă de lunga sa istorie în jazz. <br/><br/>Probabil că pasul firesc ar fi fost ca el să continue să meargă pe acest drum, dar Avishai este mult mai interesat să exploreze și asta s-a întâmplat cu următorul album de anul acesta. Arvoles, copaci, în ladino, limba sefarzilor din Peninsulă Iberica, este o întoarcere la rădăcinile sale muzicale la care se adaugă experiențele căpătate în timp ca muzician, tată și soț. Coperta albumului este o pictură realizată de mama sa iar atmosfera albumului este una nostalgică, care se simte cel mai bine pe piesele Childhood, New York 90 și Nostalgia. Swing, hardbop, bebop, muzică clasică și ritmuri afro-caraibiene, sunt toate prezente în ADN-ul acestui album. <br/><br/><b><i>Video</i></b></p>
      <figure>
        <iframe src="https://www.youtube.com/embed/6uwBIywSrgw" width="490" height="315" data-service="Youtube" scrolling="no"/>
      </figure>
      <p>Avishai Cohen Trio va concerta miercuri, 22 aprilie, la Sala Palatului cu începere de la ora 20. Accesul publicului se face cu începere de la ora 19. Jazz Night Out este un eveniment marca Twin Arts. Detalii pe: <a href="http://www.twinarts.ro/">www.twinarts.ro<br/></a><br/>Bilete: categoria IV-110 lei, categoria III-130 lei, categoria II-160 de lei, categoria I-180 de lei, VIP-220 de lei. <br/><br/>Biletele se găsesc la casieria Sălii Palatului și în format electronic pe www.iabilet.ro și în rețeaua fizică iabilet.ro/rețea: în toată țara din magazinele Flanco, Librăriile Cărturesti, magazinul Muzica, de la stand-ul de bilete de la Metrou Unirii 1 (langă casa de bilete Metrorex), din magazinele UMAN, Senia și IQ BOX, din agențiile Perfect Tour, de la Hard Rock Cafe, Berăria H, Cafe Deko, Club Quantic, Club Vintage și Expirat Halele Carol (între orele 18:00-22:00 (în zilele de funcționare)) și de pe cele 1500 Stații de Plată SelfPay. <br/>Online pe www.iabilet.ro, puteți plăti cu cardul prin Paypal, pe factura Vodafone sau Orange cu plata la sfârșitul lunii sau ramburs cu plata cash prin Fan Curier oriunde în țară. <br/>​</p>
    </article>
  </body>
</html>