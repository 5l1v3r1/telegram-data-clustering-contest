<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/25/sciopero-generale-italia-sciopero-trasporti-milano/"/>
    <meta property="og:site_name" content="Il Post"/>
    <meta property="article:published_time" content="2019-11-25T14:59:51+00:00"/>
    <meta property="og:title" content="Gli scioperi del 28 e 29 novembre, a Milano e in tutta Italia"/>
    <meta property="og:description" content="Il primo riguarderà il trasporto pubblico milanese, mentre il secondo sarà generale e riguarderà tutti i lavoratori pubblici e privati"/>
  </head>
  <body>
    <article>
      <h1>Gli scioperi del 28 e 29 novembre, a Milano e in tutta Italia</h1>
      <h2>Il primo riguarderà il trasporto pubblico milanese, mentre il secondo sarà generale e riguarderà tutti i lavoratori pubblici e privati</h2>
      <address>
        <time datetime="2019-11-25T14:59:51+00:00">25 Nov 2019, 14:59</time>
      </address>
      <p>Giovedì 28 e venerdì 29 novembre ci saranno due scioperi. Il primo riguarderà solo la città di Milano e il suo trasporto pubblico, il secondo sarà generale e nazionale e riguarderà tutte le categorie di lavoratori pubblici e privati.</p>
      <p>Lo sciopero del 28 novembre è stato indetto dal sindacato CUB Trasporti (Confederazione Unitaria di Base), che in un <a href="https://www.cub.it/index.php/175-organizzazioni-cub/cub-trasporti/13251-sciopero-atm-milano-giovedi-28-novembre-stop-di-24-ore-a-tram-bus-e-metropolitane">comunicato</a> ha scritto che lo sciopero serve a protestare «contro la liberalizzazione e la privatizzazione del trasposto pubblico locale milanese e dell’hinterland» e «contro la quotazione in borsa e la vendita delle azioni del Gruppo ATM». Sul <a href="https://www.atm.it/it/ViaggiaConNoi/InfoTraffico/Pagine/Gioved%C3%AC28novembrescioperoproclamatodaCUBtrasporti.aspx">sito</a> di ATM, l’azienda dei trasporti di Milano, si legge che lo sciopero durerà dalle 8.45 alle 15 e dalle 18 fino al termine del servizio. Il sito del ministero dei Trasporti dice che lo sciopero riguarderà anche NET, compagnia che gestisce le linee nel comune di Monza e in alcune province della Lombardia.</p>
      <p>Lo sciopero del 29 novembre è stato invece indetto dal sindacato USB (Unione Sindacale di Base), per <a href="https://www.usb.it/leggi-notizia/litalia-pronta-a-piegarsi-ad-arcelormittal-impediamolo-il-29-novembre-sciopero-generale-1147.html">protestare contro</a> la gestione del caso dell’ex ILVA di Taranto e contro le richieste di ArcelorMittal avanzate durante la trattativa con il governo. USB ha quindi indetto uno sciopero generale per tutte le categorie di lavoratori pubblici e privati e una manifestazione a Taranto.</p>
      <related>
        <h4>Articoli Correlati</h4>
        <a href="https://www.ilpost.it/2019/11/25/serie-a-hellas-verona/"/>
        <a href="https://www.ilpost.it/2019/11/25/castello-dresda-furto/"/>
        <a href="https://www.ilpost.it/2019/11/25/guida-sconti-amazon-black-friday-veri-sconti/"/>
      </related>
    </article>
  </body>
</html>