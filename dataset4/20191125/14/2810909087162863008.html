<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359602"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-11-25T14:21:00+00:00"/>
    <meta property="og:title" content="Дегенек о Бајерну: Биће другачије него у Њемачкој"/>
    <meta property="og:description" content="Штопер Црвене звезде Милош Дегенек очекује другачији меч против Бајерна него што је био први сусрет у Минхену."/>
  </head>
  <body>
    <article>
      <h1>Дегенек о Бајерну: Биће другачије него у Њемачкој</h1>
      <address>
        <time datetime="2019-11-25T14:21:00+00:00">25 Nov 2019, 14:21</time>
      </address>
      <p>
        <i>Штопер Црвене звезде Милош Дегенек очекује другачији меч против Бајерна него што је био први сусрет у Минхену.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1475/147590.jpg"/>
        <figcaption>Милош Дегенек (фото: Peđa Milosavljević / STARSPORT)</figcaption>
      </figure>
      <p>Црвено-бијели дочекују баварског великана у уторак од 21 час на "Рајку Митићу", у мечу петог кола Групе Б Лиге шампиона.</p>
      <p>- Вољели бисмо да имамо пун стадион. Бајерн је уз Ливерпул и Манчестер сити најбоља екипа у Европи. Биће другачија утакмица од оне у Њемачкој. Ми смо много боља екипа сада него што смо били у Минхену - рекао је Дегенек.</p>
      <p>У претходном дуелу два тима, Бајерн је славио са убједљивих 3:0.</p>
      <p>- У првој утакмици смо добро стајали и дефанзивно и у контрама. Мислим да смо добро чували Левандовског, Комана, Перишића. Не мислим само на нас позади, мислим и на везни ред и шпица. Не треба нека посебна припрема, само мотивација и да у својој глави схватиш против кога играш. Вољели бисмо да обрадујемо наше навијаче обезбјеђивањем европског прољећа - каже Дегенек.</p>
      <p>Аустралијанац српског поријекла истиче важност постизања првог гола на мечу ЛШ.</p>
      <p>- Ни Тотенхем не би добро прошао да смо ми дали први гол на том мечу, баш као што смо урадили против Ливерпула. У фудбалу може да се преокрене све и игра се увијек до посљедњег минута. Видјели сте шта се десило у финалу Копа Либертадорес - додао је Дегенек.</p>
      <p>Звезда и Бајерн састају се сутра од 21 час на стадиону "Рајко Митић".</p>
    </article>
  </body>
</html>