<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/sovi/x-faktors/artis-zakis-uzskata-ka-atrasties-soli-no-izbalsosanas-bija-tiesi-tas-kas-vinam-vajadzigs/"/>
    <meta property="og:site_name" content="skaties.lv"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Artis Zaķis uzskata, ka atrasties soli no izbalsošanas bija tieši tas, kas viņam vajadzīgs"/>
    <meta property="og:description" content="24. novembrī no ”X Faktora” pamešanas paglābās Artis Zaķis. Jaunietis ir pateicīgs par palikšanu šovā un ir gatavs strādāt vēl vairāk, lai priecētu skatītājus ar lieliskiem šoviem. Atrašanās uz izbalsošanas svītras Arti ”sapurināja” un lika atcerēties, cik ļoti viņš vēlas būt šovā."/>
  </head>
  <body>
    <article>
      <h1>Artis Zaķis uzskata, ka atrasties soli no izbalsošanas bija tieši tas, kas viņam vajadzīgs</h1>
      <address><time datetime="2019-11-25T14:31:00+00:00">25 Nov 2019, 14:31</time> by <a rel="author">Baiba Gāliņa</a></address>
      <p>24. novembrī no ”X Faktora” pamešanas paglābās Artis Zaķis. Jaunietis ir pateicīgs par palikšanu šovā un ir gatavs strādāt vēl vairāk, lai priecētu skatītājus ar lieliskiem šoviem. Atrašanās uz izbalsošanas svītras Arti ”sapurināja” un lika atcerēties, cik ļoti viņš vēlas būt šovā.</p>
      <p>Sarunā ar portālu Skaties.lv Artis stāsta, ka ceturtās tiešraides dziesmu izvēlējies, domājot, ka mainīs tonalitāti, lai nebūtu jādzied falsetā.</p>
      <p>
        <a href="https://skaties.lv/izklaide/sovi/x-faktors/izaicinajums-nenormals-artis-zakis-atklaj-ceturto-tiesraidi-ar-loti-drosmigu-numuru/">”Izaicinājums nenormāls!” Artis Zaķis atklāj ceturto tiešraidi ar ļoti drosmīgu numuru</a>
      </p>
      <slideshow>
        <figure>
          <img src="https://neskaties.lv/2019/11/6204-5ddac153a9773-672x448.jpg"/>
        </figure>
        <figure>
          <img src="https://neskaties.lv/2019/11/4220-5ddac1640b498-672x448.jpg"/>
        </figure>
        <figure>
          <img src="https://neskaties.lv/2019/11/cfdc-5ddac174e5dbd-672x448.jpg"/>
        </figure>
        <figure>
          <img src="https://neskaties.lv/2019/11/e0f9-5ddad1a7440b3-672x448.jpg"/>
        </figure>
        <figure>
          <img src="https://neskaties.lv/2019/11/a2fc-5ddad1b708e88-672x448.jpg"/>
        </figure>
        <figure>
          <img src="https://neskaties.lv/2019/11/eab4-5ddad1c7cd29a-672x448.jpg"/>
        </figure>
        <figure>
          <img src="https://neskaties.lv/2019/11/7cfb-5ddad1d91f30b-672x448.jpg"/>
        </figure>
        <figure>
          <img src="https://neskaties.lv/2019/11/5c8d-5ddad1ebdcbe6-672x448.jpg"/>
        </figure>
      </slideshow>
      <p>”Šova vokālā pedagoģe Maija Sējāne ieteica, lai pacenšos dziedāt falsetā. Izmēģināju, viņa teica, ka ir labi. Man tas bija kas jauns, tāpēc likās interesanti,” stāsta Artis.</p>
      <p>Esot uz skatuves, dziedātājs apzinājies, ka īsti neatrodas dziesmā, jo uztraucas par vokālo sniegumu. Sākot dziedāt falsetā, viņš jutis, ka nesanāk tik labi un viegli kā mēģinājumos.</p>
      <p>Tas visu laiku radīja papildu jautājumus, bažas, kas, beigu beigās, pašam Artim savu uzstāšanos liek vērtēt kā ne īpaši izdevušos.</p>
      <p>”Žūrija lielākoties izteica pozitīvus komentārus. Mani draugi un paziņas teica, ka izklausījās labi, tāpēc līdz pat beigām nesapratu, būšu vai nebūšu uz izbalsošanas svītras,” skaidro Artis.</p>
      <p>Artis aizdomājas, ka par viņu, iespējams, šoreiz nebalsoja tik daudz, ne tāpēc, ka viņš ļoti slikti nodziedājis, bet gan tāpēc, ka dziedājis falsetā. Jaunais dziedātājs domā, ka daudziem tas varētu nepatikt un šķist dīvaini.</p>
      <p>”Pirms tiešraides biju slims, bet ar savu aizsmakumu tiku galā. Īsti nesaprotu, vai slimība atsaucās uz falsetu, vai varbūt es nepareizi dziedāju šajā manierē, jo jutu, kā man ”aiziet ciet”,” analizē Artis.</p>
      <slideshow>
        <figure>
          <img src="https://neskaties.lv/2019/11/e33c-5dbf45b07a48f-672x448.jpg"/>
        </figure>
        <figure>
          <img src="https://neskaties.lv/2019/11/7856-5dbf45bdd8613-672x449.jpg"/>
        </figure>
        <figure>
          <img src="https://neskaties.lv/2019/11/8008-5dbf45cb83bc7-672x449.jpg"/>
        </figure>
        <figure>
          <img src="https://neskaties.lv/2019/11/e46f-5dbf45dc24e96-672x449.jpg"/>
        </figure>
        <figure>
          <img src="https://neskaties.lv/2019/11/12cd-5dbf45eb04243-672x449.jpg"/>
        </figure>
        <figure>
          <img src="https://neskaties.lv/2019/11/cfac-5dbf45fa6dfc3-672x449.jpg"/>
        </figure>
        <figure>
          <img src="https://neskaties.lv/2019/11/7127-5dbf46092018b-672x449.jpg"/>
        </figure>
        <figure>
          <img src="https://neskaties.lv/2019/11/ef8e-5dbf46190eb27-672x449.jpg"/>
        </figure>
        <figure>
          <img src="https://neskaties.lv/2019/11/3010-5dbf46272af1d-672x449.jpg"/>
        </figure>
      </slideshow>
      <p>
        <a href="https://skaties.lv/izklaide/sovi/x-faktors/x-faktora-dalibnieks-artis-zakis-par-matu-krasosanas-eksperimentiem-un-lidzcilveku-reakcijam/">”X Faktora” dalībnieks Artis Zaķis par matu krāsošanas eksperimentiem un apkārtējo cilvēku reakciju</a>
      </p>
      <p>Būšana uz izbalsošanas līnijas šova dalībniekam lika gribēt vēl kārtīgāk izstrādāt nākamās nedēļas priekšnesumus.</p>
      <p>Tieši pēc glābējdziesmas nodziedāšanas Artis sapratis, ka bija palicis nedaudz vienaldzīgs pret priekšnesumiem. Tāpēc šis stresiņš bija tieši tas, kas viņam vajadzīgs, lai atgādinātu pašam sev, ka viņš vēlas būt ”X Faktorā”, un, lai paliktu šovā ir kārtīgi jāgatavojas!</p>
      <p>”Pēc tiešraidēm mēs ar vecākiem vienmēr vedam mājās manas klasesbiedrenes. Tad arī aprunājamies – par manu priekšnesumu, par citu priekšnesumiem. Atnākot mājās, vienmēr esmu tik noguris, ka vienkārši vairs neko negribu darīt,” svētdienas vakara rutīnu atklāj Artis.</p>
      <p>Parasti viņš vēl mazliet pačato ar draugiem vai atbalstītājiem un iet gulēt, kā nekā no rīta ir skola un nākamā koncerta vizītkartes filmēšana.</p>
    </article>
  </body>
</html>