<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/jeremy-corbyn-den-evsizlikle-mucadele-icin-98-milyon-dolar-bagislayan-jeff-bezos-a-vergilerini-odesen-yeterdi,849607"/>
    <meta property="og:site_name" content="T24"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Jeremy Corbyn’den evsizlikle mücadele için 98 milyon dolar bağışlayan Jeff Bezos’a: Vergilerini ödesen yeterdi!"/>
    <meta property="og:description" content="“Bu senin net ederinin binde 1'i bile değil&quot;"/>
  </head>
  <body>
    <article>
      <h1>Jeremy Corbyn’den evsizlikle mücadele için 98 milyon dolar bağışlayan Jeff Bezos’a: Vergilerini ödesen yeterdi!</h1>
      <h2>“Bu senin net ederinin binde 1'i bile değil"</h2>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p><b>T24 Dış Haberler<br/></b>Britanya İşçi partisi lideri <b>Jeremy Corbyn</b>, dünyanın en zengin adamı <b>Jeff Bezos</b>’un evsizlikle mücadele için 98.5 milyon dolar bağışlamasının büyük haber olarak duyurulmasına tepki gösterdi.<br/>Forbes’un konuya dair haberini Twitter hesabından alıntılayan Corbyn, Bezos’a hitaben, “Bu senin net ederinin yüzde 0.09’u bile değil, sadece vergilerini ödesen yeterdi” yazdı.</p>
      <figure>
        <img src="https://media-cdn.t24.com.tr/media/library/2019/11/1574691691932-screen-shot-2019-11-25-at-17.21"/>
      </figure>
      <p>Dijital alışveriş platformu Amazon’un kurucusu ve CEO’su Bezos, perşembe günü yaptığı açıklamayla ABD’nin 23 eyaletinde faaliyet gösteren ve evsiz ailelere yardım eden 32 organizasyona toplamda 98.5 milyon dolar bağışladığını duyurmuştu. Bağışın, her bir organizasyona 1.25 ila 5 milyon dolar arasında yapıldığı kaydedilmişti.</p>
    </article>
  </body>
</html>