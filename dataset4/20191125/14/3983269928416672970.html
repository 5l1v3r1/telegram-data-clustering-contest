<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/acord-entre-la-ccma-i-el-cluster-audiovisual-de-catalunya/nota-de-premsa/2966037/"/>
    <meta property="og:site_name" content="CCMA"/>
    <meta property="article:published_time" content="2019-11-25T14:02:37+00:00"/>
    <meta property="og:title" content="Acord entre la CCMA i el Clúster Audiovisual de Catalunya"/>
    <meta property="og:description" content="La Corporació Catalana de Mitjans Audiovisuals (CCMA) i el Clúster Audiovisual de Catalunya han firmat un acord de col·laboració per fer accions i projectes comuns, treballant per al futur del sector audiovisual."/>
  </head>
  <body>
    <article>
      <h1>Acord entre la CCMA i el Clúster Audiovisual de Catalunya</h1>
      <h2>La Corporació Catalana de Mitjans Audiovisuals (CCMA) i el Clúster Audiovisual de Catalunya han firmat un acord de col·laboració per fer accions i projectes comuns, treballant per al futur del sector audiovisual.</h2>
      <address><time datetime="2019-11-25T14:02:37+00:00">25 Nov 2019, 14:02</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/0/6/1574693569160.jpg"/>
      </figure>
      <p>Segons aquest acord, que té una durada de dos anys, els mitjans de la CCMA</p>
      <p>informaran i difondran les activitats programades pel Clúster Audiovisual de Catalunya i convidaran els seus professionals a participar en actes que organitzi per fomentar el talent i el desenvolupament de la indústria audiovisual del país.</p>
      <p>El Clúster Audiovisual de Catalunya té l'objectiu de fer de l'audiovisual un dels sectors industrials, econòmics i culturals estratègics del país i convertir Catalunya en referència internacional. El Clúster Audiovisual de Catalunya fomenta la competitivitat, l'eficiència i la innovació del sector audiovisual per crear noves oportunitats i atraure noves inversions.</p>
      <p>El Clúster treballa al servei de totes les empreses i professionals que en poden ser beneficiaris com creatius, operadors, tècnics, serveis professional etcètera. També aposta per la investigació i el desenvolupament de disciplines acadèmiques del món universitari. Tot plegat, amb la finalitat de rendibilitzar al màxim la capacitat i recursos de les institucions col·laboradores per reduir costos, generar sinergies i treballar amb la màxima eficiència i unitat per a l'impuls industrial.</p>
      <p>Aquest acord s'emmarca en el mandat de la CCMA, que ha d'aprofitar i potenciar el teixit industrial existent en la seva àrea d'influència i ha de vetllar per potenciar el sector de la producció i la distribució de productes audiovisuals de Catalunya.</p>
      <p>ccma.cat</p>
    </article>
  </body>
</html>