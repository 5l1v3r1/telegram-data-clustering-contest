<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/migros-muthis-cuma-5999-tl-iphone-11-h80493.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T14:23:26+00:00"/>
    <meta property="og:title" content="Migros Müthiş Cuma'yla 5999 TL'ye iPhone 11 Satacak"/>
    <meta property="og:description" content="Migros, 26-29 Kasım'da &quot;Müthiş Cuma&quot; etkinliği düzenleyecek ve bu kapsamda iPhone 11'i sadece 5.999 TL'ye tüketicilerle buluşturacak."/>
  </head>
  <body>
    <article>
      <h1>Migros Müthiş Cuma'yla 5999 TL'ye iPhone 11 Satacak</h1>
      <h2>Türkiye'nin popüler market zincirlerinden Migros, "Müthiş Cuma" ismindeki bir kampanyaya hazırlanıyor. 26-29 Kasım tarihleri arasında gerçekleşecek kampanya kapsamında iPhone 11, 5.999 TL fiyat etiketiyle satılacak.</h2>
      <address><time datetime="2019-11-25T14:23:26+00:00">25 Nov 2019, 14:23</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Kasım ayında başlayan indirim furyası tüm hızıyla devam ediyor. Teknoloji devleri ve e-ticaret platformları, birbirlerinin peşi sıra indirimlerini yapmaya devam ederken bu şimdi bu indirimlere bir yenisi daha eklendi. Türkiye'nin önemli zincir marketlerinden olan <b>Migros</b>, sadece 26-29 Kasım tarihleri arasında geçerli olan bir <b>kampanyaya </b>imza attı. Migros'un bu kampanyası insana <i>"İndirim dediğin böyle olur."</i> dedirtiyor.</p>
      <p>Migros'un sınırlı süreliğine düzenleyeceği kampanya, ABD merkezli teknoloji devi Apple'ın son model iPhone'larını içeriyor. Migros, bu kampanya kapsamında <b>iPhone 11</b>'in 64 GB depolama alanına sahip olan versiyonuna, kaçırılmaması gereken bir indirim uyguluyor. Migros'un kampanyası, iPhone 11 modelinde renk gözetmeksizin, <b>2.000 TL</b> indirim yapıyor. Tabii bu indirimin iPhone 11'in<b> </b>Migros fiyatı üzerinden yapıldığını belirtelim zira Apple, kendi sitesinde bu ürünü 7.299 TL'ye satıyor. Bu da Migros'un aslında Apple'a göre <b>1.300 TL indirim </b>yaptığı anlamına geliyor.</p>
      <figure>
        <img src="https://www.webtekno.com/images/editor/default/0002/31/1ac5d8dea702572134bbb478d81554389dff2062.jpeg"/>
      </figure>
      <p>Migros'un düzenlediği kampanya kapsamında iPhone 11'in 64 GB depolama alanı olan versiyonu, önceki Migros fiyatı olan 7.999 TL yerine <b>5.999 TL</b> karşılığında satılacak. Stoklarla sınırlı olan kampanya kapsamında tüketiciler, mevcut olan renklerden <b>istediklerini </b>satın alabilecekler. Yani Migros, bu kampanya kapsamında iPhone 11 modelleri için renk ayrımı yapmıyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/apple-200-dolar-indirim-ceki-h80491.html">Apple, Tüketicilere 200 Dolara Varan İndirim Çeki Vereceği Bir Kampanyaya Hazırlanıyor</a>
      </p>
      <p>Migros'un düzenlediği iPhone 11 kampanyasına katılabilmeniz için yapmanız gereken tek şey ise 26-29 Kasım tarihleri arasında size en yakın <b>5M </b>Migros'a gitmek. Böylelikle stok kalmış olması durumunda 5.999 TL karşılığında yeni bir iPhone 11 sahibi olacaksınız. Migros'un 2.000 TL indirimle satacağı iPhone 11'lerin Apple Türkiye <b>garantisi </b>altında olduğunu ve kampanyanın stoklarla sınırlı olduğunu hatırlatırız.</p>
      <h3>Migros'un iPhone 11 kampanyası için hazırladığı o afiş</h3>
      <figure>
        <img src="https://www.webtekno.com/images/editor/default/0002/31/63f944ce6943efa622005c45eca2004d4f5d4d6a.jpeg"/>
      </figure>
    </article>
  </body>
</html>