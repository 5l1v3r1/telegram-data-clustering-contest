<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111777"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T14:36:00+00:00"/>
    <meta property="og:title" content="В Кърджали е регистриран случай на заразен с кучешка тения"/>
    <meta property="og:description" content="Кърджали, 25 ноември /Валентина Стоева, БТА/ Потвърден случай на заразен с кучешка тения /ехинококоза/, е регистриран в Регионалната здравна инспекция в Кърджали. Това потвърди за БТА директорът на Здравната инспекция д-р Виктор Кирчев. Той обясни, че става въпрос за 29-годишна жена от Кърджали. Тя е била изпратена в болница &quot;Пирогов&quot;, където е оперирана и изписана. Това е шестият регистриран случай на кучешка тения в региона от началото на годината. Всички заразени с паразита са били излекувани. Д-р Кирчев каза също, че през през 2018 г. регистрираните случаи на заразени с кучешка тения са били 20, като близо половината от тях са нови, а останалите - рецидиви. /ГИ/"/>
  </head>
  <body>
    <article>
      <h1>В Кърджали е регистриран случай на заразен с кучешка тения</h1>
      <address>
        <time datetime="2019-11-25T14:36:00+00:00">25 Nov 2019, 14:36</time>
      </address>
      <p>BOBSTH 14:38:01 25-11-2019</p>
      <p>GI1433BO.012</p>
      <p>Кърджали - кучешка тения - заразен</p>
      <p>В Кърджали е регистриран случай на заразен с кучешка тения</p>
      <p>Кърджали, 25 ноември /Валентина Стоева, БТА/</p>
      <p>Потвърден случай на заразен с кучешка тения /ехинококоза/, е регистриран в Регионалната здравна инспекция в Кърджали. Това потвърди за БТА директорът на Здравната инспекция д-р Виктор Кирчев.</p>
      <p>Той обясни, че става въпрос за 29-годишна жена от Кърджали. Тя е била изпратена в болница "Пирогов", където е оперирана и изписана. Това е шестият регистриран случай на кучешка тения в региона от началото на годината. Всички заразени с паразита са били излекувани.</p>
      <p>Д-р Кирчев каза също, че през през 2018 г. регистрираните случаи на заразени с кучешка тения са били 20, като близо половината от тях са нови, а останалите - рецидиви.</p>
      <p>/ГИ/</p>
    </article>
  </body>
</html>