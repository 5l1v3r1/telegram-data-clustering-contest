<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-iteletido-van-gorogorszagban-is-eddig-mar-ket-halottrol-szamoltak-be-video.html"/>
    <meta property="og:site_name" content="Origo"/>
    <meta property="article:published_time" content="2019-11-25T14:52:00+00:00"/>
    <meta property="og:title" content="Ítéletidő van Görögországban is, eddig már két halottról számoltak be - videó"/>
    <meta property="og:description" content="A víz és a sár utakat, házakat árasztott el."/>
  </head>
  <body>
    <article>
      <h1>Ítéletidő van Görögországban is, eddig már két halottról számoltak be - videó</h1>
      <address><time datetime="2019-11-25T14:52:00+00:00">25 Nov 2019, 14:52</time> by <a rel="author">Origo</a></address>
      <p>
        <b>Rengeteg hívást kaptak a tűzoltók Görögországban az ítéletidő miatt, melynek következtében házakat, üzleteket öntött el a víz, sár és hordalék lepte el az utcákat, főleg az Athéntól csaknem 70 kilométerre nyugatra fekvő Kineta faluban. Az ítéletidőben két ember meghalt.</b>
      </p>
      <p>Súlyos problémákat és károkat okoz az időjárás Görögország déli részén. Utak nyíltak meg, autókat sodort el az ár és házakat öntött el a víz. </p>
      <figure>
        <img src="https://cdn.nwmgroups.hu/s/img/i/1911/20191125gorogorszag-aradas-eso-iteletido.jpg?w=644&amp;h=429"/>
        <figcaption>Elsodort autó az Athéntól csaknem 70 kilométerre nyugatra fekvő Kineta faluban 2019. november 25-én, miután az éjjel viharral kísért hatalmas eső zúdult a térségre.<cite>Forrás: MTI/AP/Pétrosz Jannakurisz</cite></figcaption>
      </figure>
      <p>Az Athén-Korinthosz közötti autópályát le kellett zárni. Az egyik kinetai lakó azt mondta, hogy a tetőre másztak fel, hogy megmeneküljenek, máshova nem tudtak volna menni.</p>
      <aside>Házukban legalább 1,8 méteres volt a víz. </aside>
      <figure>
        <iframe src="https://www.youtube.com/embed/AhBmH3S3WDg" width="560" height="315" data-service="Youtube" scrolling="no"/>
      </figure>
      <p>A görög hatóságok eddig két halálesetről számoltak be, házak százait pedig elöntötte a víz. A két halott valószínűleg turista volt, vitorláshajójukat ragadta el a vihar.</p>
      <p>A legrosszabbul Kineta tengerparti üdülőhely járt.</p>
      <aside>Több tucat ember ragadt bent autójában vagy otthonában, őket a katasztrófavédők mentették ki.</aside>
      <figure>
        <img src="https://cdn.nwmgroups.hu/s/img/i/1911/20191125gorogorszag-aradas-eso-iteletido2.jpg?w=644&amp;h=429"/>
        <figcaption>Elmosott út az Athéntól csaknem 70 kilométerre nyugatra fekvő Kineta faluban<cite>Forrás: MTI/EPA/ANA-MPA/Vaszilisz Pszomasz</cite></figcaption>
      </figure>
      <p>Ahogy korábban beszámoltunk róla, Franciaország és Olaszország egyes részein is rendkívül súlyos az időjárási helyzet, többen meghaltak vagy megsérültek a hatalmas esőzések, áradások következtében. </p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/nagyvilag/20191124-ket-ember-meghalt-harmadik-tarsuk-eltunt-a-frnacia-rivierai-arvizekben.html"/>
        <a href="https://www.origo.hu/nagyvilag/20191124-leszakadt-egy-viadukt-a-sulyos-arvizhelyzetben-eszakolaszorszagban.html"/>
        <a href="https://www.origo.hu/nagyvilag/20191124-tovabbra-is-sulyos-a-helyzet-eszakolaszorszagban-az-esozesek-es-aradasok-miatt.html"/>
      </related>
    </article>
  </body>
</html>