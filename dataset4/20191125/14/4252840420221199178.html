<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/pornhub-tej-oferty-na-black-friday-nic-nie-przebije/"/>
    <meta property="og:site_name" content="CHIP"/>
    <meta property="article:published_time" content="2019-11-25T14:12:51+00:00"/>
    <meta property="og:title" content="PornHub – tej oferty na Black Friday nic nie przebije"/>
    <meta property="og:description" content="PornHub poszedł na całość. W ramach Black Friday oferuje możliwość wykupienia za 299 dol. dożywotniego abonamentu na korzystanie z zawartości serwisu. PornHub poszedł na całość. W ramach Black Friday oferuje możliwość wykupienia za 299 dol. dożywotniego abonamentu na korzystanie z zawartości serwisu. Oferta będzie ważna od 29 listopada do 2 grudnia 2019 roku, czyli do tzw. Cyber Monday. 299 dol. kosztuje LifePlan , czyli dożywotni dostęp typu premium do platformy. Za te pieniądze oglądający dostanie dostęp do ponad 100 tys. filmów dla dorosłych. Zakładając, że serwis będzie się rozwijać, liczba ta zapewne wzrośnie. Podstawowa, miesięczna opłata za dostęp do wersji premium wynosi 9,99 dol., bądź 95,88 dol. za cały rok. Tegoroczna oferta z okazji Black Friday jest więc bardzo opłacalna, zakładając, że ktoś gustuje w takiej rozrywce. Pornhub, ogłaszając tę promocję zachęca, by porzucić tradycyjne zakupy elektroniki i zrobić sobie lub komuś bliskiemu niezapomniany prezent, który będzie cieszyć przez całe życie. Akcji…"/>
  </head>
  <body>
    <article>
      <h1>PornHub – tej oferty na Black Friday nic nie przebije</h1>
      <address><time datetime="2019-11-25T14:12:51+00:00">25 Nov 2019, 14:12</time> by <a rel="author">Monika Mamakis</a></address>
      <p>PornHub poszedł na całość. W ramach Black Friday oferuje możliwość wykupienia za 299 dol. dożywotniego abonamentu na korzystanie z zawartości serwisu. Oferta będzie ważna od 29 listopada do 2 grudnia 2019 roku, czyli do tzw. Cyber Monday.</p>
      <p><b>299 dol. kosztuje <a href="https://tinyurl.com/vlltort">LifePlan</a>, czyli dożywotni dostęp typu premium do platformy.</b> Za te pieniądze oglądający dostanie dostęp do ponad 100 tys. filmów dla dorosłych. Zakładając, że serwis będzie się rozwijać, liczba ta zapewne wzrośnie.</p>
      <p>Podstawowa, miesięczna opłata za dostęp do wersji premium wynosi 9,99 dol., bądź 95,88 dol. za cały rok. Tegoroczna oferta z okazji Black Friday jest więc bardzo opłacalna, zakładając, że ktoś gustuje w takiej rozrywce.</p>
      <p>Pornhub, ogłaszając tę promocję zachęca, by porzucić tradycyjne zakupy elektroniki i zrobić sobie lub komuś bliskiemu niezapomniany prezent, który będzie cieszyć przez całe życie. Akcji towarzyszy spot reklamowy, który jest tak daleki od jednoznacznych skojarzeń z zawartością serwisu, jak tylko się da. Chcielibyście dostać taki prezent?</p>
      <figure>
        <iframe src="https://www.youtube.com/embed/fh1hvoZdUgk" width="640" height="360" data-service="Youtube" scrolling="no"/>
      </figure>
      <p>PornHub to najbardziej popularny serwis z filmami dla dorosłych widzów. Polscy internauci korzystają z niego bardzo intensywnie. <b>W 2018 roku Pornhub odnotował ponad 33,5 miliarda odsłon, czyli o 5 miliardów więcej niż w poprzednim roku</b>. Dziennie jest to prawie 92 miliony odsłon. Według statystyk przygotowanych przez serwis najczęściej wyszukiwanym hasłem było w zeszły roku Stormy Daniels. Na drugim miejscu znalazł się… Fortnite. Dlaczego? To już słodka tajemnica wyszukujących.</p>
      <figure>
        <img src="https://www.chip.pl/uploads/2019/11/vkweGypYUTLDHYZa319WtuICmGU8LQTT.jpg"/>
      </figure>
      <p>Serwis największą popularnością cieszy się w USA. Na drugim miejscu jest Wielka Brytania. Nasz kraj znalazł się na 14 miejscu, wyprzedzają nas internauci m.in. z Japonii (4. miejsce), Niemiec (7. miejsce), a nawet Filipin (10. miejsce).</p>
      <p>
        <b>
          <a href="https://www.chip.pl/2019/11/paypal-rezygnuje-z-porn-hub/">WARTO PRZECZYTAĆ:</a>
        </b>
      </p>
      <p>1 +1 +3</p>
      <related>
        <a href="https://www.chip.pl/2019/11/paypal-rezygnuje-z-porn-hub"/>
      </related>
    </article>
  </body>
</html>