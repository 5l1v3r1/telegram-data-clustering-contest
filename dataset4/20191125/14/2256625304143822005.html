<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159412_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T14:26:00+00:00"/>
    <meta property="og:title" content="Оперираха защитник на Черно море"/>
    <meta property="og:description" content="Футболистът ще пропусне оставащите срещи на варненци до края на годината"/>
  </head>
  <body>
    <article>
      <h1>Оперираха защитник на Черно море</h1>
      <address><time datetime="2019-11-25T14:26:00+00:00">25 Nov 2019, 14:26</time> by <a rel="author">Пламен Димитров</a></address>
      <p>Защитникът на Черно море - Мирослав Енчев претърпя успешна операция заради увреден менискус. Защитникът на "моряците" пропусна последните мачове на тима именно заради проблеми в коляното. Така Енчев ще пропусне оставащите срещи на варненци до края на годината, но ще е на линия за зимната подготовка, съобщава сайтът на клуба.<br/> <br/>Днес футболистите на Илиан Илиев започнаха подготовка за домакинство на Ботев Враца от 18-ия кръг на в шампионата.<br/> <br/>Заниманието на Черно море се проведе на стадион "Младост" и в него взеха участие всички футболисти. Все още с болежки е Аристоте Ндонгала, който въртя обиколки. Всички останали играчи, включително и юноши от школата на тима, тренираха на пълни обороти.</p>
    </article>
  </body>
</html>