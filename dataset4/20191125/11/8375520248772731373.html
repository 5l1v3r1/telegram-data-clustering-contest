<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rf-viprobovuje-nove-ozbrojennya-na-donbasi-rozvidka-642247.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T11:21:34+00:00"/>
    <meta property="og:title" content="РФ випробовує нове озброєння на Донбасі - розвідка"/>
    <meta property="og:description" content="Російські спецпризначенці прибули на окупований Донбас"/>
  </head>
  <body>
    <article>
      <h1>РФ випробовує нове озброєння на Донбасі - розвідка</h1>
      <address>
        <time datetime="2019-11-25T11:21:34+00:00">25 Nov 2019, 11:21</time>
      </address>
      <h4>Російські спецпризначенці прибули на окупований Донбас</h4>
      <p>За інформацією розвідки Об’єднаних сил, командування ЗС РФ продовжує використовувати тимчасово окуповану територію у Донецькій та Луганській областях як полігон для випробування нового озброєння. Про це під час брифінгу заявив полковник Дмитро Гуцуляк, повідомляє пресслужба Міністерства оборони України.</p>
      <p>«…ЗС РФ продовжують використовувати тимчасово окуповану територію у Донецькій та Луганській областях як полігон для підготовки в бойових умовах особового складу підрозділів спеціального призначення ЗС РФ та випробування нових зразків озброєння. Зокрема, на минулому тижні до з’єднань і частин 1 (Донецьк) та 2 (Луганськ) АК ЗС РФ прибули російські спецназівці із засобами технічної розвідки та снайперськими гвинтівками, у т.ч. невстановленого зразка», - зазначив він.</p>
      <p>За його словами, кадрові військовослужбовці ЗС РФ вивчали обстановку у районах передових позицій з використанням завезеного ними обладнання та виконували завдання у складі снайперських пар і розвідувальних груп.</p>
      <p>Також нагадаємо, що за даними Міноборони сьогодні російські <a href="https://glavcom.ua/news/rosiyski-boyoviki-obstrilyuyut-marjinku-642243.html">бойовики обстріляли Мар'їнку</a>.</p>
      <p>До слова, колишній «народний мер» Горлівки на Донеччині Едуард <a href="https://glavcom.ua/news/mer-okupovanoji-gorlivki-viyavivsya-ukrajinskim-rozvidnikom-642096.html">Матюха повернувся на підконтрольну Україні територію,</a> бо є українським розвідником і працював 5 років серед бойовиків.</p>
      <related>
        <a href="https://glavcom.ua/news/punkti-propusku-na-donbasi-z-1-grudnya-pracyuvatimut-za-inshim-grafikom--642202.html"/>
        <a href="https://glavcom.ua/news/rosiyski-boyoviki-obstrilyuyut-marjinku-642243.html"/>
        <a href="https://glavcom.ua/news/ukrajinci-rozkazali-yaki-pyat-diy-voni-naybilshe-chekayut-vid-zelenskogo-642237.html"/>
      </related>
    </article>
  </body>
</html>