<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/turcija-zapochva-izpitanija-na-radarnite-sistemi-na-s-400-v-rajona-na-ankara.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T11:35:00+00:00"/>
    <meta property="og:title" content="Турция започва изпитания на радарните системи на С-400 в района на Анкара"/>
    <meta property="og:description" content="С тази цел във въздуха са вдигнати различни самолети, включително изтребители F-16"/>
  </head>
  <body>
    <article>
      <h1>Турция започва изпитания на радарните системи на С-400 в района на Анкара</h1>
      <h2>С тази цел във въздуха са вдигнати различни самолети, включително изтребители F-16</h2>
      <address>
        <time datetime="2019-11-25T11:35:00+00:00">25 Nov 2019, 11:35</time>
      </address>
      <p>В близките дни турските военни ще проведат изпитания на радарите на зенитно-ракетните системи С-400, съобщи ТАСС.</p>
      <p>Изпитанията ще започнат днес в близост до Анкара, предава CNN Turk, позовавайки се на военни източници.</p>
      <p>С тази цел във въздуха са вдигнати различни самолети, включително изтребители F-16. Турските специалисти искат да проверят установяването на връзка между системата и изтребителите. </p>
      <p>През септември 2017 г. Русия сключи договор с Турция за продажба на зенитно-ракетния комплекс на стойност 2,5 милиарда долара.</p>
      <p>Първите доставки започнаха през юли тази година. Това предизвика притеснения във Вашингтон, че руската система е несъвместима със системите на НАТО и ще разкрие тайните на американските изтребители F-35 на руската страна.</p>
      <p>Тогава от Анкара потвърдиха, че руските технологии няма да бъдат внедрявани в системите на Алианса.</p>
    </article>
  </body>
</html>