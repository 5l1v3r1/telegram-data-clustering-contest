<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/25/ezek_kozul_kerul_ki_a_2020-as_ev_autoja/"/>
    <meta property="og:site_name" content="totalcar"/>
    <meta property="article:published_time" content="2019-11-25T11:14:00+00:00"/>
    <meta property="og:title" content="Ezek közül kerül ki a 2020-as Év Autója"/>
    <meta property="og:description" content="Három és fél villanyautónyi hajtáslánc a hét, utolsó körben megmaradt autó között. Persze nem egyenletesen elosztva."/>
  </head>
  <body>
    <article>
      <h1>Ezek közül kerül ki a 2020-as Év Autója</h1>
      <address><time datetime="2019-11-25T11:14:00+00:00">25 Nov 2019, 11:14</time> by <a rel="author">Csikós Zsolt</a></address>
      <p>A hatvan zsűritagnak a múlt hét pénteken kellett leadnia a javaslatait, mára pedig megszületett az eredmény, ebből a hét autóból válogatunk majd február végén, amikor leadjuk a voksot a Nagy Év Autója-győztesre. Két tisztán villanyautó (Porsche Taycan, Tesla Model 3), kettő, amiből van tisztán villamos változat (Peugeot 208, Renault Clio) és az eddigi hibridek közül talán a legjobb, evör (Toyota Corolla) szerepel a beválogatottak között.</p>
      <figure>
        <img src="https://kep.cdn.indexvas.hu/1/0/3049/30498/304980/30498001_f6e10dec2193d0aed9fb0522ddac5da6_wm.jpg"/>
      </figure>
      <h3>Íme, a lista:</h3>
      <ul>
        <li>
          <a href="https://totalcar.hu/tesztek/2019/07/17/menetproba_bmw_1-es_sorozat_2019/">BMW 1</a>
        </li>
      </ul>
      <ul>
        <li>
          <a href="https://totalcar.hu/tesztek/2019/06/26/ford_puma_sajtobemutato_2019/">Ford Puma</a>
        </li>
      </ul>
      <ul>
        <li>
          <a href="https://totalcar.hu/tesztek/2019/10/22/bemutato_peugeot_208_puretech_75_es_130_electric_2019/">Peugeot 208</a>
        </li>
      </ul>
      <ul>
        <li>
          <a href="https://totalcar.hu/tesztek/2019/10/14/porsche_taycan_turbo_s_teszt/">Porsche Taycan</a>
        </li>
      </ul>
      <ul>
        <li>
          <a href="https://totalcar.hu/tesztek/2019/10/11/reault_clio_100_tce_zen/">Renault Clio</a>
        </li>
      </ul>
      <ul>
        <li>
          <a href="https://totalcar.hu/tesztek/2019/09/30/teszt_tesla_model_3_performance_2019/">Tesla Model 3</a>
        </li>
      </ul>
      <ul>
        <li>
          <a href="https://totalcar.hu/tesztek/2019/09/23/toyota_corolla_hybrid_dynamic_force_2019/">Toyota Corolla</a>
        </li>
      </ul>
      <figure>
        <img src="https://kep.cdn.indexvas.hu/1/0/3049/30498/304982/30498211_d8d37ff4431c39e5a4f5612132180e57_wm.jpg"/>
      </figure>
      <p>A tisztán látás és láttatás maximális híveként én is ideírom, mi volt az én saját listám. A Kia e-Soult a megfizethető és kiváló villanyautósága, a Mazda 3-at a változó kompresszió motorja (és általános összeszedettsége), a Nissan Juke-ot az egyedisége és mostanra kiválóvá érett használhatósága miatt válogattam be. A Mazdát még egyetlen, olykor balul elsült, de sokszor zseniális megoldása miatt sem ismerte még el a zsűri, most már tényleg megérdemelte volna, hogy legalább ebbe a körbe bekerüljön, de természetesen egyetértek az összeredménnyel, mert a sokak egyenlő véleménye által kirakott, demokratikus döntés számomra is a legértékesebb.</p>
      <ul>
        <li>Ford Puma</li>
      </ul>
      <ul>
        <li>
          <a href="https://totalcar.hu/tesztek/2019/09/26/menetproba_kia_e-soul_2019/">Kia e-Soul</a>
        </li>
      </ul>
      <ul>
        <li>
          <a href="https://totalcar.hu/tesztek/2019/09/25/tannistest_2019_mazda_3_hb_toyota_corolla_sedan/">Mazda 3</a>
        </li>
      </ul>
      <ul>
        <li>
          <a href="https://totalcar.hu/tesztek/2019/11/05/bemutato_nissan_juke_2019/">Nissan Juke</a>
        </li>
      </ul>
      <ul>
        <li>Peugeot 208</li>
      </ul>
      <ul>
        <li>Tesla Model 3</li>
      </ul>
      <ul>
        <li>Toyota Corolla</li>
      </ul>
      <figure>
        <img src="https://kep.cdn.indexvas.hu/1/0/3049/30497/304979/30497999_12b9a4d776d03d467426c80fa9dacbd9_wm.jpg"/>
      </figure>
      <p>Mostantól már ebben a szűk körben gondolkozunk. A mortfontaine-i tesztelések február 17-én lesznek, a végső szavazásunkat február 28-án adjuk le, március 2-án, a genfi szalon előestéjén pedig eredményhirdetés lesz. Akkor kössük fel a gatyamadzagot.</p>
    </article>
  </body>
</html>