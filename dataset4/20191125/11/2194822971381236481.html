<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/25/huawei-mate-30-pro-ve-mate-30-satis-rakami-aciklandi/"/>
    <meta property="og:site_name" content="TeknoBurada"/>
    <meta property="article:published_time" content="2019-11-25T11:00:39+00:00"/>
    <meta property="og:title" content="Huawei Mate 30 Pro ve Mate 30 satış rakamı açıklandı"/>
    <meta property="og:description" content="Huawei, Çin’de gerçekleştirdiği etkinlikte Mate 30 serisinin merakla beklenen ilk satış rakamlarına açıklık getirdi. Huawei Mate 30 Pro kaç adet sattı?"/>
  </head>
  <body>
    <article>
      <h1>Huawei Mate 30 Pro ve Mate 30 satış rakamı açıklandı</h1>
      <address><time datetime="2019-11-25T11:00:39+00:00">25 Nov 2019, 11:00</time> by <a rel="author">Mustafa Kılıç</a></address>
      <p>
        <b>Huawei, bugün Çin’de gerçekleştirdiği etkinlikte Mate 30 serisinin merakla beklenen ilk satış rakamına açıklık getirdi. İki aydan bu yana satışta olan Huawei Mate 30 Pro ve Mate 30’un önemli bir satış başarısı elde ettiğini söyleyebiliriz.</b>
      </p>
      <p>Huawei CEO’su Richard Yu, Huawei MatePad Pro için gerçekleşen etkinliğin açılışında Mate 30 serisinin ilk küresel satış performansına açıklık getirdi. CEO’nun açıklamasına göre Mate 30 serisi iki aydan bu yana<b> 7 milyonun</b> üzerinde satış gerçekleştirdi.</p>
      <p>Uzun bir süre Çin’de satışta olan Mate 30 serisi kısa süre önce Avustralya, Yeni Zelanda ve bazı Avrupa ülkelerinde resmi olarak satışa sunuldu. Dolayısıyla elde edilen satışların büyük bölümünün Çin’de gerçekleştiğini söyleyebiliriz.</p>
      <p>Google uygulamalarından yoksun olan Mate 30 Pro geçtiğimiz gün 1.099 € fiyatıyla bazı Avrupa ülkelerinde listelendi. Huawei kullanıcıların ilgisini artırmak için telefonun yanında 299 € hediye çeki de sunuyor. Bunun yerine fiyatı daha aşağılara çekmenin daha etkili olacağı düşünüyoruz.</p>
      <p>Mate 30 Pro kısa süre içerisinde ülkemizde de satışa çıkacak. Fiyatının <b>9 – 10 bin TL</b> seviyesinde olmasını beklediğimiz Mate 30 Pro’nun yanında bakalım hediye olarak ne sunulacak?</p>
      <figure>
        <img src="https://www.teknoburada.net/wp-content/uploads/2019/09/Huawei-Mate-30-Pro-7.jpg"/>
      </figure>
      <h3>Huawei Mate 30 Pro özellikleri</h3>
      <ul>
        <li>6,53 inç büyüklüğünde Full HD + (2400 x 1176 piksel) 18,4: 9 en boy oranına sahip flex <a href="https://www.huaweiburada.net/">OLED</a> ekran, DCI-P3 geniş renk gamı</li>
        <li>HUAWEI Kirin 990 (2 x Cortex-A76 Tabanlı 2.86 GHz + 2 x Cortex-A76 Tabanlı 2.09 GHz + 4 x Cortex-A55 1.86 GHz) ARM Mali-G76MP16 GPU, Büyük Çekirdek + Küçük Çekirdekli NPU’lar (Yapay Sinir Ağı İşleme Ünitesi) )</li>
        <li>8GB LPDDR4x RAM, 256GB depolama, NM kart ile 256GB’a kadar genişletilebilir hafıza</li>
        <li>Android 10 tabanlı EMUI 10.0 (Google uygulamaları yer almıyor)</li>
        <li>Hibrit Çift SIM (nano + nano / NM kartı)</li>
        <li>40MP (Sinema Kamerası, f / 1.8 diyafram) + 40 MP (Süper Kamera, f / 1.6 diyafram, OIS) + 8 MP (Telefoto Kamera, f / 2.4 diyafram, OIS, 3x Optik Zoom, 5x Hibrit Zoom ve 30x Dijital) Zoom) + 3D Derinlik Algılama Kamerası, Otomatik Odaklamayı (faz odağı, kontrast odağı) destekler, AIS (HUAWEI AI Görüntü Sabitleme), 7680 fps ultra ağır çekim video kaydı, 4k HDR + video kaydı</li>
        <li>F / 2.0 diyafram açıklığına sahip 32MP ön kamera, 3D Yüz tanıma için 3D Derinlik Algılama Kamerası</li>
        <li><a href="https://www.teknoburada.net/">Ekrandan</a> parmak izi tanıma, çift taraflı ses kontrolü için yandan dokunma etkileşimi</li>
        <li>Kızılötesi sensör</li>
        <li>Suya, toza dayanıklı (IP68)</li>
        <li>USB Type-C kulaklık girişi</li>
        <li>Boyutlar: 158.1 x 73.1 x 8.8 /9.5 (Deri) mm; Ağırlık: 198g</li>
        <li>Çift 4G VoLTE, Wi-Fi 802.11 ac (2.4GHz ve 5GHz) (dalga2), Bluetooth 5.1 LE, GPS (L1 + L5 çift bant), NFC, USB 3.1 Type-C (GEN1)</li>
        <li>4500 mAh büyüklüğünde pil, 40W Süper hızlı Şarj, 27W Kablosuz HUAWEI Süper Şarj</li>
      </ul>
      <related>
        <h4>Benzer Haberler</h4>
        <a href="https://www.teknoburada.net/2019/11/25/xiaomi-mi-mix-3-5g-icin-surpriz-gelisme/"/>
        <a href="https://www.teknoburada.net/2019/11/25/galaxy-s11-5g-benchmark-testinde-ortaya-cikti/"/>
        <a href="https://www.teknoburada.net/2019/11/25/xiaomi-haylou-gt1-tam-kablosuz-kulaklik-incelemesi/"/>
      </related>
    </article>
  </body>
</html>