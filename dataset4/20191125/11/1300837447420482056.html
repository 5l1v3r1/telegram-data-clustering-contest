<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/25/sardine-di-nuovo-online-pagina-fb_97fe11d7-723f-4a69-a430-829fd03b46e3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T11:47:37+00:00"/>
    <meta property="og:title" content="Sardine, di nuovo online pagina Fb"/>
    <meta property="og:description" content="E' tornata visibile agli utenti di Facebook la pagina '6000 Sardine' e così anche quella '6000 Sardine 2' che era stata creata per l'alto numero di adesioni a quella originale. (ANSA)"/>
  </head>
  <body>
    <article>
      <h1>Sardine, di nuovo online pagina Fb</h1>
      <h2>'Non presenta violazioni, ogni attacco riempirà le piazze'</h2>
      <address><time datetime="2019-11-25T11:47:37+00:00">25 Nov 2019, 11:47</time> by <a rel="author">Redazione ANSA</a></address>
      <p>(ANSA) - BOLOGNA, 25 NOV - E' tornata visibile agli utenti di Facebook la pagina '6000 Sardine' e così anche quella '6000 Sardine 2' che era stata creata per l'alto numero di adesioni a quella originale. Il blocco era stato annunciato con un comunicato dai creatori del movimento spontaneo che ieri, in occasione della visita di Salvini, ha richiamato in piazza anche a Rimini 7mila persone.<br/>    "La pagina 6000 sardine è di nuovo on-line! 'La pagina non presenta violazioni'. In attesa di ricevere ulteriori chiarimenti tecnici sull'accaduto, se dovesse succedere di nuovo, invitiamo tutti a pazientare e non creare pagine, gruppi o eventi alternativi. Generano confusione e disorientamento", si legge sulla pagina ufficiale del movimento nato a Bologna. "Ogni attacco o problema sui social riempirà semplicemente di più le piazze. Per chi non l'avesse capito... Grazie a tutti!", prosegue il messaggio.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>