<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bb%d0%b8%d0%bb%d0%b8%d1%8f-%d1%81%d0%b5%d0%bc%d0%ba%d0%be%d0%b2%d0%b0-%d0%be%d1%82%d0%bf%d1%80%d0%b0%d0%b2%d0%b8-%d0%b1%d0%bb%d0%b0%d0%b3%d0%be%d0%b4%d0%b0%d1%80%d0%bd%d0%be%d1%81%d1%82-%d0%b7/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-25T11:10:59+00:00"/>
    <meta property="og:title" content="Лилия Семкова отправи благодарност за първия си милион"/>
    <meta property="og:description" content="Лилия Семкова публикува видео с благодарност към всички хора, харесали песента й „Жалба за България“. Риалити героинята от „Фермата“ отбеляза милион гледания на видеото в социалните мрежи."/>
  </head>
  <body>
    <article>
      <h1>Лилия Семкова отправи благодарност за първия си милион</h1>
      <address><time datetime="2019-11-25T11:10:59+00:00">25 Nov 2019, 11:10</time> by <a rel="author">Signal.bg</a></address>
      <p>Лилия Семкова публикува видео с благодарност към всички хора, харесали песента й „Жалба за България“. Риалити героинята от „Фермата“ отбеляза милион гледания на видеото в социалните мрежи.</p>
      <p>Близо два месеца след пускането на проекта „Жалба за България“, той продължава се радва на изключителен интерес от страна на музикалните почитатели. Прочувствените текст, мелодия и изпълнение успяха да докоснат любителите на фолклора, а и не само. Видеото към песента събра над 1 милион гледания, десетки хиляди споделяния и коментари само от една публикация в социалната мрежа Фейсбук. „Мили приятели, благодаря ви от цялото си сърце за всички прекрасни пожелания, мили думи и интерес към песента „Жалба за България“. Благодаря ви за любовта и топлината, с която пълните сърцето ми и ме карате да се усмихвам! Обичам ви!“, написа изпълнителката в своя профил.</p>
      <p>Въпреки ангажиментите си покрай наближаващите празници, Лилия Семкова не спира да работи по нови проекти. Следващата й песен ще бъде бърза и отново авторска на фолклорна основа.</p>
      <figure>
        <iframe src="https://www.youtube.com/embed/CXlyJu5s-FY" width="500" height="281" data-service="Youtube" scrolling="no"/>
      </figure>
    </article>
  </body>
</html>