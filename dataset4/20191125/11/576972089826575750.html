<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lag-avtal.se/nyhetsarkiv/rapport-boter-for-foretag-som-vagrar-jamstallda-loner-6979588"/>
    <meta property="og:site_name" content="Lag &amp; Avtal"/>
    <meta property="article:published_time" content="2019-11-25T11:59:00+00:00"/>
    <meta property="og:title" content="Rapport: Böter för företag som vägrar jämställda löner"/>
    <meta property="og:description" content="Island tar i med hårdhandskarna mot företag som inte certifierar och visar på att de arbetar med jämställda löner. Det framkommer i en ny rapport från Akademikerförbundet SSR."/>
  </head>
  <body>
    <article>
      <h1>Rapport: Böter för företag som vägrar jämställda löner</h1>
      <address><time datetime="2019-11-25T11:59:00+00:00">25 Nov 2019, 11:59</time> by <a rel="author">Elisabet Örnerborg</a></address>
      <h3>Island tar i med hårdhandskarna mot företag som inte certifierar och visar på att de arbetar med jämställda löner. Det framkommer i en ny rapport från Akademikerförbundet SSR.</h3>
      <p>Hur lönerna kan bli jämställda diskuterades på Akademikerförbundet SSR:s seminarium I OFR kanslis lokal i Stockholm i dag på måndagsmorgonen. Moderator var rapportförfattaren Anna Danielsson Öberg och panelen bestod av SKL:s förhandlingschef Niclas Lindahl, Akademikerförbundet SSR:s förhandlingschef Markus Furuberg, IF Metalls förhandlingschef Veli-Pekka Säikkälä och Svenskt Näringslivs expert på lönebildning Edel Karlsson Håål.</p>
      <p>Utgångspunkten var Anna Danielsson Öbergs rapport från Island , som i lag krävt att alla företag med mer än 25 anställda skulle genomgå en certifieringsprocess för att få ett kvitto på att de arbetar för jämställda löner. Det företag som vägrar delta i en sådan process får böta motsvarande 4000 svenska kronor per dag. </p>
      <p>– Böter är inte rätt väg att gå, slog Edel Karlsson Håål fast på frågan om vad vi kan lära oss av Island.</p>
      <p>Hon fick medhåll av Veli-Pekka Säikkälä som istället ville se rejäla skadestånd.</p>
      <p>Paneldeltagarna var samstämmiga om att den segregerade arbetsmarknaden inte går att komma åt med det isländska systemet.</p>
      <p><b>Länk till rapporten:</b> <a href="https://akademssr.se/dokument/rapport-island-tar-nya-tag-mot-lonediskriminering">Island tar nya tag mot lönediskriminering</a></p>
    </article>
  </body>
</html>