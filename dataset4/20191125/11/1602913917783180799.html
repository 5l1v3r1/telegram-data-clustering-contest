<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/curs-bnr/curs-bnr-luni-25-noiembrie-euro-scade-usor-dar-ramane-aproape-de-maximul-istoric-la-4-7722-lei-euro-18614340"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T11:07:49+00:00"/>
    <meta property="og:title" content="Curs BNR luni, 25 noiembrie. Euro scade uşor, dar rămâne aproape de maximul istoric, la 4.7722 lei/ euro"/>
    <meta property="og:description" content="Euro a continuat să scadă uşor luni, după ce vineri a făcut primii paşi în spate de la o serie de maxime istorice. "/>
  </head>
  <body>
    <article>
      <h1>Curs BNR luni, 25 noiembrie. Euro scade uşor, dar rămâne aproape de maximul istoric, la 4.7722 lei/ euro</h1>
      <address>
        <time datetime="2019-11-25T11:07:49+00:00">25 Nov 2019, 11:07</time>
      </address>
      <p>Euro a continuat să scadă uşor luni, după ce vineri a făcut primii paşi în spate de la o serie de maxime istorice. </p>
      <p>Cu toate acestea, analiştii au declarat în repetate rânduri pe final de an că leul ar putea scădea până la o valoare de 4,8 lei pe un euro. </p>
      <p>Cursul de schimb al monedei naţionale a înregistrat o scădere vineri, după o săptămână în care a atins în fiecare zi un nou maxim.</p>
      <p>Tendinţa de depreciere a monedei naţionale s-a oprit vineri, după patru minime istorice la rând în această spătămână, cursul rămânând la 4,7729 lei/euro, sub valoarea de joi, de 4,7808 lei/euro.</p>
      <p>Tendinţa de scădere a leului a început luni. Vineri a consemnat şi creşterea indicelui Robor la 3 luni, în funcţie de care s-a calculat rata dobânzilor la credite, la 3%, după o perioadă în care s-a aflat sub această valoare.</p>
      <p>Minimul semnificativ anterior evoluţiei cursului din ultima perioadă, de 4,7648 lei/euro, a fost atins în data de 25 ianuarie, la câteva săptămâni după adoptarea OUG 114/2018.</p>
      <p>Leul a demarat o tendinţă de depreciere faţă de euro în ultimele două luni şi jumătate, mai precis începând cu luna septembrie.</p>
      <p>Dolarul american a fost cotat de BNR la 4,3160, în uşoară creştere faţă de referinţa din ziua anterioară.</p>
      <p>
        <b>Cursul BNR de luni, 25 noiembrie</b>
        <b>:</b>
      </p>
      <table bordered="">
        <tr>
          <td>
            <b>Euro</b>
          </td>
          <td>4.7722</td>
          <td>-0.0007</td>
          <td>-0.01 %</td>
        </tr>
        <tr>
          <td>
            <b>Dolar american</b>
          </td>
          <td>4.3325</td>
          <td>+0.0165</td>
          <td>+0.38 %</td>
        </tr>
        <tr>
          <td>
            <b>Francul elveţian</b>
          </td>
          <td>4,3441</td>
          <td/>
          <td/>
        </tr>
      </table>
      <p>Notă ZF: Cursul afişat este calculat şi anunţat de Banca Naţională pe baza tranzacţiilor interbancare. </p>
    </article>
  </body>
</html>