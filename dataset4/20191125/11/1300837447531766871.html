<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/25/banche-mutui-sospesi-vittime-violenza_3ae41310-d891-409e-af59-dc76d30740b9.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T11:42:37+00:00"/>
    <meta property="og:title" content="Banche: mutui sospesi per le vittime di violenza"/>
    <meta property="og:description" content="Oggi, in occasione della Giornata internazionale per l'eliminazione della violenza contro le donne, ABI e Organizzazioni sindacali di settore hanno sottoscritto un Protocollo d'intesa per andare incontro alle donne vittime di violenza di genere. (ANSA)"/>
  </head>
  <body>
    <article>
      <h1>Banche: mutui sospesi per le vittime di violenza</h1>
      <h2>Accordo e protocollo intesa tra Abi e sindacati</h2>
      <address><time datetime="2019-11-25T11:42:37+00:00">25 Nov 2019, 11:42</time> by <a rel="author">Redazione ANSA</a></address>
      <p>Oggi, in occasione della Giornata internazionale per l'eliminazione della violenza contro le donne, ABI e Organizzazioni sindacali di settore hanno sottoscritto un Protocollo d'intesa per andare incontro alle donne vittime di violenza di genere.<br/>    Le banche e gli intermediari finanziari che aderiranno al protocollo si impegnano a sospendere il pagamento della quota capitale dei mutui e dei prestiti con il corrispondente allungamento del piano di ammortamento per un periodo massimo di 18 mesi.<br/>    "Oggi, come in ogni altro giorno dell'anno, occorre mantenere alta l'attenzione alla lotta contro la violenza sulle donne - sottolinea Giovanni Sabatini, Direttore Generale di Abi. Con il protocollo sottoscritto oggi, Abi e i Sindacati di settore hanno voluto fornire una concreta forma di sostegno alle vittime di questo inaccettabile problema sociale."</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>