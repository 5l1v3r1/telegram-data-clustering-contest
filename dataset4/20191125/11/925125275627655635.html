<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/solskjaeras-jaunimui-dar-truksta-tokiu-rungtyniu-patirties/73399"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T11:41:55+00:00"/>
    <meta property="og:title" content="Solskjaeras: &quot;Jaunimui dar trūksta tokių rungtynių patirties&quot;"/>
    <meta property="og:description" content="Ole Gunnaras Solskjaeras po dramatiškai pasibaigusių lygiųjų su &quot;Sheffield United&quot; teigė, kad &quot;Manchester United&quot; komandos pagrindinui dar trūksta patirties."/>
  </head>
  <body>
    <article>
      <h1>Solskjaeras: "Jaunimui dar trūksta tokių rungtynių patirties"</h1>
      <address>
        <time datetime="2019-11-25T11:41:55+00:00">25 Nov 2019, 11:41</time>
      </address>
      <p>Ole Gunnaras Solskjaeras po dramatiškai pasibaigusių lygiųjų su "Sheffield United" teigė, kad "Manchester United" komandos pagrindinui dar trūksta patirties.</p>
      <p>Sekmadienį vienintelėsi "Premier" lygos rungtynėse "Man Utd" panaikino dviejų įvarčių persvarą ir persvėrė rezultatą savo naudai – 3:2. Visgi 90-ąją minutę "Sheffield Utd" surado spragų svečių gynyboje ir išplėšė lygiąsias 3:3.</p>
      <p>"Futbole turi įgyti teisę laimėti rungtynes, o mes tos teisės iki pat 70-os minutės neturėjome", – po rungtynių pasisakė Solskjaeras.</p>
      <p>"Vaikinai vis dar yra jauni, jiems tikrai netrūksta noro, galbūt tai daugiau dėl pasitikėjimo. Pavyzdžiui, Andreasas Pereira ir Fredas pirmą kartą rungtyniavo duete.</p>
      <p>Man patiko, kaip mes reagavome po antrojo "Sheffield Utd" įvarčio. Aš neturiu abejonių, kad komanda nori laimėti, tačiau jaunimas dar nežino, kaip įveikti tokius iššūkius, todėl turime pasimokyti iš šių rungtynių.</p>
      <p>Praėjusias metais, turėdami dviejų įvarčių deficitą, dažnu atveju nuleisdavome rankas, tačiau šį kartą įvyko priešinga situacija ir tai yra didžiulis žingsnis į priekį", – kalbėjo strategas.</p>
      <p>"Man Utd" po 13 turų "Premier" lygoje užima 9-ąją poziciją.</p>
    </article>
  </body>
</html>