<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/osszeveszett-parjaval-a-tatai-no-sarlot-allitott-a-testebe/8ttwnh6"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T11:49:16+00:00"/>
    <meta property="og:title" content="Összeveszett párjával a tatai nő, sarlót állított a testébe"/>
    <meta property="og:description" content="Tatán egy nő egy sarlóval szúrta meg élettársát a vita hevében – írja a police.hu."/>
  </head>
  <body>
    <article>
      <h1>Összeveszett párjával a tatai nő, sarlót állított a testébe</h1>
      <address><time datetime="2019-11-25T11:49:16+00:00">25 Nov 2019, 11:49</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Tatán egy nő egy sarlóval szúrta meg élettársát a vita hevében</b> – írja a <a href="http://www.police.hu/hu/hirek-es-informaciok/legfrissebb-hireink/bunugyek/vitatkoztak-szurt">police.hu</a>.</b>
        </i>
      </p>
      <p>Vasárnap este jelentette be egy naszályi férfi, hogy az élettársa megszúrta őt. A járőrök a helyszínen megállapították, hogy a bejelentés valós, a férfi testén szúrás nyoma volt látható. A férfi elmondta, hogy vitázott az élettársával, aki <b>egyszer csak felvett egy sarlót a földről, majd deréktájon megszúrta vele</b>. A mentőket a rendőrök értesítették, a férfit kórházba szállították.</p>
      <p>Az sarlóval támadó nőt a Tatai Rendőrkapitányságra előállították, ahol gyanúsítottként hallgatták ki. <b>A 48 éves hölgy beismerte tettét. Súlyos testi sértés miatt indítottak ellene eljárást.</b></p>
    </article>
  </body>
</html>