<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/25/jena-pochina-sled-pojar-v-kyshta-v-sapareva-bania.430716"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="Жена почина след пожар в къща в Сапарева баня"/>
    <meta property="og:description" content="Съседи загасили пламъците, но не успели да спасят жената | Dnes.bg"/>
  </head>
  <body>
    <article>
      <h1>Жена почина след пожар в къща в Сапарева баня</h1>
      <h2>Съседи загасили пламъците, но не успели да спасят жената</h2>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>58-годишна жена е починала при пожар в къща в Сапарева баня, съобщиха от Областната дирекция на МВР – Кюстендил. <br/><br/>Пожарът е възникнал в неделя около 19.40 часа. Огънят в стаята е потушен от съседи. <br/><br/>При последвалия оглед е открит трупът на 58-годишната обитателка на къщата. При извършения оглед на място от дежурна група на Районно управление - Дупница следи от насилие не са установени, по случая е започнато досъдебно производство, уведомен е дежурен прокурор.<br/><br/>Също вчера при пожар в къща в Кюстендил е пострадал и 85-годишният собственик. Той е закаран за лечение в столична болница. <br/><br/>Пожарът е причинен от късо съединение. Изгорели са електрическо одеяло, легло и телевизор.</p>
    </article>
  </body>
</html>