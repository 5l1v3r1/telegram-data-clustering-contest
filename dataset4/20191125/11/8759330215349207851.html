<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905138/mpoku-duikt-opnieuw-op-bij-anderlecht-ik-zie-echt-het-probleem-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Mpoku duikt opnieuw op bij Anderlecht: &quot;Ik zie echt het probleem niet&quot;"/>
    <meta property="og:description" content="Zondag zat er een opvallende gast in de loges bij Anderlecht. Paul-José Mpoku was aanwezig voor de partij tegen KV Kortrijk om zijn broer Albert Sambi Lokonga te steunen."/>
  </head>
  <body>
    <article>
      <h1>Mpoku duikt opnieuw op bij Anderlecht: "Ik zie echt het probleem niet"</h1>
      <address>
        <time datetime="2019-11-25T11:00:00+00:00">25 Nov 2019, 11:00</time>
      </address>
      <p>
        <b>Zondag zat er een opvallende gast in de loges bij Anderlecht. Paul-José Mpoku was aanwezig voor de partij tegen KV Kortrijk om zijn broer Albert Sambi Lokonga te steunen.</b>
      </p>
      <p>Het blijft een raar zicht: een actieve speler van aartsrivaal Standard die in de loges bij Anderlecht zit. Sambi Lokonga ziet echter het probleem niet.</p>
      <p>"Hij was er, ja", vertelt Sambi Lokonga bij <i>Het Nieuwsblad</i>. "Waarom? Zoals ik eerder al zei: omdat wij het als broers goed met elkaar kunnen vinden. Ik zie echt het probleem niet. Wij zijn in de eerste plaats broers en dan pas voetballers voor concurrerende ploegen."</p>
      <p>Mpoku is erg betrokken bij de carrière van zijn broer. Hij onderhandelt zelfs mee over zijn nieuwe contract. De advocaten van Sambi Lokonga onderzoeken overigens nog altijd de geldigheid van de optie in zijn contract, die onlangs door Anderlecht werd gelicht.</p>
      <aside>Lees meer<br/><a href="https://www.voetbalprimeur.be/nieuws/904673/-mpoku-bezoekt-as-monaco-voor-lokonga-ook-bar-a-en-city-ge-nteresseerd-.html?itm_source=www.voetbalprimeur.be&amp;itm_medium=highlighted-content">‘Barça en City geïnteresseerd, Mpoku bezoekt AS Monaco voor Lokonga’</a></aside>
    </article>
  </body>
</html>