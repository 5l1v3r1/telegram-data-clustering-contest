<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/kultura/news-zniknely-kosztownosci-za-prawie-miliard-euro-obrabowano-krol,nId,3353979"/>
    <meta property="og:site_name" content="RMF24"/>
    <meta property="article:published_time" content="2019-11-25T11:01:15+00:00"/>
    <meta property="og:title" content="Zniknęły kosztowności za prawie miliard euro. Obrabowano królewski skarbiec w Dreźnie"/>
    <meta property="og:description" content="Grupa włamywaczy obrabowała muzealny skarbiec w Dreźnie, znany jako Gruenes Gewoelbe (Zielone Sklepienie). Trwają poszukiwania sprawców."/>
  </head>
  <body>
    <article>
      <h1>Zniknęły kosztowności za prawie miliard euro. Obrabowano królewski skarbiec w Dreźnie</h1>
      <address><time datetime="2019-11-25T11:01:15+00:00">25 Nov 2019, 11:01</time> by <a rel="author" href="https://www.rmf24.pl/tylko-w-rmf24/malwina-zaborowska" target="_blank">Malwina Zaborowska</a></address>
      <p>
        <b>Grupa włamywaczy obrabowała muzealny skarbiec w Dreźnie, znany jako Gruenes Gewoelbe (Zielone Sklepienie). Trwają poszukiwania sprawców.</b>
      </p>
      <figure>
        <img src="https://i.iplsc.com/muzealny-skarbiec-znany-jako-gruenes-gewoelbe-zielona-powala/0009ETQAJTHYE5GV-C123-F4.jpg"/>
        <figcaption>Muzealny skarbiec znany jako Gruenes Gewoelbe (Zielona Powała)<cite>/PAP/EPA/RALF HIRSCHBERGER /</cite></figcaption>
      </figure>
      <p>Według niemieckich mediów, łupem przestępców padły historyczne precjoza o wartości niemal miliarda euro. </p>
      <p><i>Możemy potwierdzić włamanie do <b>Gruenes Gewoelbe</b>. Na miejscu jest ekipa śledcza, przestępcy zbiegli -</i> oświadczył rzecznik drezdeńskiej policji Thomas Geithner.<br/><br/>Według dziennika "Bild" ok. godz. 5 rano spowodowano awarię elektrycznej skrzynki rozdzielczej w pobliżu głównych drezdeńskich muzeów, odcinając je od dopływu prądu. Następnie kilku sprawców weszło przez narożne okno do <b>Gruenes Gewoelbe.</b> Ich łupem padły kosztowności - takie jak diamenty i kamienie szlachetne. Sprawcy nie ukradli malowideł i waz.</p>
      <figure>
        <img src="https://i.iplsc.com/wedlug-niemieckich-mediow-ofiara-przestepcow-padly-historycz/0009ETQFM03ESVX2-C123-F4.png"/>
        <figcaption>Według niemieckich mediów ofiarą przestępców padły historyczne precjoza wartości setek milionów euro<cite>/PAP/EPA/RALF HIRSCHBERGER /</cite></figcaption>
      </figure>
      <h4>Jeden z największych zbiorów klejnotów w Europie</h4>
      <p><b>Gruenes Gewoelbe</b> jest uważane za jeden z największych zbiorów klejnotów w Europie i mieści się w salach zamku w Dreźnie. Znajduje się tam ponad 3 tysiące arcydzieł sztuki jubilerskiej i złotniczej. Jeden z najważniejszych eksponatów to największy zielony diament świata.<br/><br/>Muzeum jubilerstwa i złotnictwa zostało założone w 1721 roku jako skarbiec elektorów saksońskich przez Augusta II Mocnego. Jest uważane za najbogatszą kolekcję klejnotów w Europie.</p>
      <p>Nazwa <b>Zielone Sklepienie </b>pochodzi od malowanych w kolorze zieleni malachitowej ścian sali, które obecnie pokryte są taflami luster. Zbiory eksponowane są w dwóch zespołach pomieszczeń: "historycznym" i "nowym Zielonym Sklepieniu", obydwu mieszczących się w zachodnim skrzydle zamku.</p>
      <p>Zielone Sklepienie - zniszczone podczas II wojny światowej - udostępniono ponownie do zwiedzania w 2006 roku. </p>
      <figure>
        <img src="https://i.iplsc.com/muzealny-skarbiec-augusta-mocnego-w-dreznie-znany-jako-gruen/0009ETQDIRA4PCHH-C123-F4.png"/>
        <figcaption>Muzealny skarbiec Augusta Mocnego w Dreźnie, znany jako Gruenes Gewoelbe (Zielona Powała)<cite>/PAP/EPA/MATTHIAS HIEKEL /</cite></figcaption>
      </figure>
      <h3>
        <a href="https://www.rmf24.pl/zdjecie,iId,2790460,iAId,347144">Okradziono muzealny skarbiec w Dreźnie (5 zdjęć)</a>
      </h3>
      <slideshow>
        <figure>
          <img src="https://i.iplsc.com/okradziono-muzealny-skarbiec-w-dreznie/0009EU1QWY6YAIQ5-C322.jpg"/>
          <figcaption>Opis / fot. PAP/EPA/FILIP SINGER</figcaption>
        </figure>
        <figure>
          <img src="https://i.iplsc.com/okradziono-muzealny-skarbiec-w-dreznie/0009EU1PVR7R7OS1-C322.jpg"/>
          <figcaption>Opis / fot. PAP/EPA/FILIP SINGER</figcaption>
        </figure>
        <figure>
          <img src="https://i.iplsc.com/okradziono-muzealny-skarbiec-w-dreznie/0009EU1NA9GJD95W-C322.jpg"/>
          <figcaption>Opis / fot. PAP/EPA/FILIP SINGER</figcaption>
        </figure>
        <figure>
          <img src="https://i.iplsc.com/okradziono-muzealny-skarbiec-w-dreznie/0009EU1LPBCUATA1-C322.jpg"/>
          <figcaption>Opis / fot. PAP/EPA/FILIP SINGER</figcaption>
        </figure>
        <figure>
          <img src="https://i.iplsc.com/okradziono-muzealny-skarbiec-w-dreznie/0009EU1KRTSLK2M0-C322.jpg"/>
          <figcaption>Opis / fot. PAP/EPA/FILIP SINGER</figcaption>
        </figure>
      </slideshow>
      <p>
        <a href="https://www.rmf24.pl/zdjecie,iId,2790460,iAId,347144">+ 1</a>
      </p>
    </article>
  </body>
</html>