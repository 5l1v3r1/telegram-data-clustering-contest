<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/poroshenko-zayaviv-scho-dvichi-zustrichavsya-z-osobistim-advokatom-trampa-330791_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T11:50:00+00:00"/>
    <meta property="og:title" content="Порошенко заявив, що двічі зустрічався з особистим адвокатом Трампа"/>
    <meta property="og:description" content="При цьому, колишній президент України сказав, що Джуліані не піднімав питання Burisma або сім'ї Байденов. В тій момент, чиновники обговорювали співпрацю США та України у сфері кібербезпеки."/>
  </head>
  <body>
    <article>
      <h1>Порошенко заявив, що двічі зустрічався з особистим адвокатом Трампа</h1>
      <h2>При цьому, колишній президент України сказав, що Джуліані не піднімав питання Burisma або сім'ї Байденов. В тій момент, чиновники обговорювали співпрацю США та України у сфері кібербезпеки.</h2>
      <address>
        <time datetime="2019-11-25T11:50:00+00:00">25 Nov 2019, 11:50</time>
      </address>
      <p>У неділю, 24 листопада, на форумі з міжнародної безпеки в Канаді, п'ятий <b><a href="https://dt.ua/POLITICS/poroshenko-nagadav-zelenskomu-pro-chervoni-liniyi-pered-normandskim-samitom-330369_.html">президент України Петро Порошенко</a></b> зізнався, що двічі зустрічався з особистим адвокатом американського президента Дональда Трампа<b> <a href="https://dt.ua/WORLD/kongres-ssha-nastupnogo-tizhnya-oprilyudnit-zvit-za-rezultatami-rozsliduvannya-pro-impichment-330777_.html">Рудольфом Джуліані</a></b>, повідомляє <a href="https://ukrainian.voanews.com/a/poroshenko-canada-met-with-giuliani/5179245.html">"Голос Америки".</a></p>
      <p>За словами екс-президента, особистий адвокат Трампа обіцяв підняти рівень співпраці США та України у сфері кібербезпеки.</p>
      <p>На уточнююче питання, чи вимагав щось натомість адвокат Трампа, Порошенко відповів негативно.</p>
      <p>"Дивіться, я президент України – великої європейської нації і великої європейської країни, найбільшої за територією в Європі. І, звичайно, я не можу уявити розмову такого типу зі мною як з президентом України", - зазначив Порошенко.</p>
      <p>Порошенко також сказав, що Джуліані не піднімав питання Burisma або сім'ї Байденов.</p>
      <p>"Однозначно ні, і цього не може бути", - відповів експрезидент.</p>
      <p>Він також закликав не забувати про російської агресії.</p>
      <p>"Хто зацікавлений у тому, щоб Україну бачили як об'єкт російської агресії, що стало причиною введення санкцій проти Росії, поки та не покине українську територію? Тепер ми перемикаємо нашу увагу на так званий "Україна-гейт". Хто в цьому зацікавлений? Україна? Точно ні. Сполучені Штати? Точно ні. Одна особистість – та, яка сидить в Росії", - зазначив Порошенко.</p>
      <p>Раніше, Глава юридичного комітету Сенату США Линсди Грем зажадав у <b><a href="https://dt.ua/POLITICS/u-senati-ssha-vimagayut-oprilyudniti-rozmovi-baydena-i-poroshenka-pro-shokina-330498_.html">держсекретаря Майка Помпео документи щодо розмов Петра Порошенка та Джо Байдена</a></b>, що стосуються звільнення Віктора Шокіна з посади генпрокурора, повідомляє Українська правда.</p>
      <p>За словами сенатора, 11, 18 і 19 лютого 2016 року Байден мав серію телефонних розмов з Президентом України Петром Порошенком, в яких порушувалося питання "звільнення генерального прокурора Шокіна за нібито корупцію". Ще одна телефонна розмова між ними відбулася 22 березня 2016 року, рівно за тиждень до того, як Шокін був зміщений з посади, пише сенатор.</p>
      <p>Раніше повідомлялося про те, що ГПУ переглядає справи, які стосуються <b><a href="https://dt.ua/POLITICS/gpu-pereglyadaye-spravi-schodo-burisma-vklyuchayuchi-epizod-iz-sinom-baydena-ryaboshapka-325323_.html">нафтогазової компанії Burisma</a></b>, серед них може бути епізод з сином колишнього віце-президента США Джо Байдена Хантера.</p>
      <p>Як інформувало <b>DT.UA</b>, оточення Трампа давно <b><a href="https://dt.ua/POLITICS/dzhuliani-priyide-v-ukrayinu-naperedodni-inavguraciyi-zelenskogo-310873_.html">цікавлять напрацювання Генпрокуратури по справі Burisma</a></b>, в наглядову раду якої входив син Джо Байдена Хантер. Власник Burisma Микола Злочевський обіймав посаду міністра екології в уряді Миколи Азарова з липня 2010 року по квітень 2012 року. В кінці 2014 року Злочевський покинув Україну, пізніше його оголосили в розшук.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>