<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/almanyada-1-milyar-euroluk-muze-soygunu-1394091"/>
    <meta property="og:site_name" content="Karar.com"/>
    <meta property="article:published_time" content="2019-11-25T11:41:00+00:00"/>
    <meta property="og:title" content="Almanya'da 1 milyar Euro'luk müze soygunu"/>
    <meta property="og:description" content="Almanya'da bir müzede 1 milyar avroya eş değer (yaklaşık 6 milyar 320 milyon lira) hazine ve tarihi eser çalındı."/>
  </head>
  <body>
    <article>
      <h1>Almanya'da 1 milyar Euro'luk müze soygunu</h1>
      <address>
        <time datetime="2019-11-25T11:41:00+00:00">25 Nov 2019, 11:41</time>
      </address>
      <p>
        <b>Almanya'da bir müzede 1 milyar avroya eş değer (yaklaşık 6 milyar 320 milyon lira) hazine ve tarihi eser çalındı.</b>
      </p>
      <p>Alman Bild Gazetesi'nin haberine göre, Dresden şehrindeki The Green Vault müzesi hırsızların hedefi oldu. Çalınan eserlerin toplam değerinin bir milyar Euro'ya çıkabileceği tahmin ediliyor.</p>
      <p>Müze yetkilileri, hırsızların bir camdan içeri girmeden önce saat 05:00'te müzeye ait elektrik desteğini kapattıklarını belirtti.</p>
      <figure>
        <img src="https://static.karar.com/img/article_detail/19-11/25/6c8a05adb95e7e6f8a56aa1638767f60.jpg"/>
      </figure>
      <p>Gecenin geç saatlerinde, müzeye yakın bir bölgedeki köprüde yangın çıktığı bilgisini veren yetkililer, bunun yaşanan soygunla ilişkili olabileceğini ifade etti.</p>
      <p>Hırsızların müzeye camı zorlayarak girmesinin ardından yüzlerce milyon Euro'luk mücevher, elmas ve değerli taşlar çaldıkları iddia ediliyor.</p>
      <figure>
        <img src="https://static.karar.com/img/article_detail/19-11/25/csm_jl140709118_b019b46bc9.jpg"/>
      </figure>
      <p>Ancak yetkililer, elektrik kaynağının kesilmesine rağmen güvenlik kamerası kayıtlarından hırsızları bulabileceği yönünde açıklamalarda bulundu.</p>
      <p>Hırsızların soygunun ardından bir limuzine atlayarak kaçtığı ve şu anki yerlerinin bilinmediği belirtildi.</p>
      <p>The Green Vault müzesi, Avrupa'nın en büyük hazine koleksiyonunu barındıran müze olarak kayıtlara geçmişti.</p>
      <related>
        <a href="https://www.karar.com/dunya-haberleri/kaliforniyadaki-saldiri-ve-soygunlarda-en-az-4-kisi-oldu-1291753"/>
      </related>
    </article>
  </body>
</html>