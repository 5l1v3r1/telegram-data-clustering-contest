<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/alyona-alyona-predstavila-albom-v-hati-ma-sluhati-albom-50055488.html"/>
    <meta property="og:site_name" content="НВ"/>
    <meta property="article:published_time" content="2019-11-25T11:04:00+00:00"/>
    <meta property="og:title" content="В хаті МА. Alyona Alyona представила другий альбом"/>
    <meta property="og:description" content="Українська реп і хіп-хоп виконавиця представила свій другий альбом, що отримав назву В хаті МА. Він вийшов трохи більше ніж за півроку після виходу дебютного альбому Пушка."/>
  </head>
  <body>
    <article>
      <h1>В хаті МА. Alyona Alyona представила другий альбом</h1>
      <h2>Українська реп і хіп-хоп виконавиця представила свій другий альбом, що отримав назву В хаті МА. Він вийшов трохи більше ніж за півроку після виходу дебютного альбому Пушка.</h2>
      <address>
        <time datetime="2019-11-25T11:04:00+00:00">25 Nov 2019, 11:04</time>
      </address>
      <p><a href="https://nv.ua/ukr/tags/Alyona%20Alyona.html">Alyona Alyona</a>, що трохи більше року тому яскраво спалахнула на українській музичній сцені, представила вже свій другий студійний альбом, який вона назвала <i>В хаті МА</i>.</p>
      <p>«Це лiто було особливим для мене, — написала співачка, повідомляючи про вихід альбому на сторінці в Instagram, — Я вiдкрила для себе багато нових країн, безлiч крутих фестивалiв в Українi та за її межами. В промiжках мiж перельотами я iнколи писала. Думки, спостереження, враження вiд спiлкування з земляками. Ми зiбрали для вас треки, що вже були презентованi наживо пiд час виступів, i додали дещо нове».</p>
      <p>Всього до альбома увійшло вісім треків. Серед них пісня, на яку виконавиця представила дуже <a href="https://style.nv.ua/ukr/kultura/alyona-alyona-nova-pisnya-mamin-sup-divitisya-video-novini-ukrajini-50053713.html">незвичний кліп — </a><i><a href="https://style.nv.ua/ukr/kultura/alyona-alyona-nova-pisnya-mamin-sup-divitisya-video-novini-ukrajini-50053713.html">Мамин суп</a></i>. Також серед пісень в альбомі вирізняється композиція <i>Казка</i>, як згадка про минуле виконавиці, справжнє ім'я якої Олена Савраненко. На момент виходу дебютного кліпу <i>Рибки, Рибки</i>, який став сенсацією жовтня 2018 року, Alyona Alyona працювала вихователькою у дитячому садку міста Баришівка Київської області. Композиція вирізняється пронизливою лірикою і виконанням — виключно під гітару. Вона є кульмінацією всього альбому.</p>
      <p>Зараз Alyona Alyona готується до сольного концерта у Києві, що відбудеться 6 грудня у HC Hall, і 17 грудня у Львові у клубі Malevich.</p>
      <p>Читайте також:<br/><a href="https://style.nv.ua/ukr/kultura/alena-alena-vigrala-muzichnu-premiyu-novini-ukrajini-50044109.html">&amp;nbspКращий новий артист. Alyona Alyona виграла міжнародну музичну премію</a></p>
    </article>
  </body>
</html>