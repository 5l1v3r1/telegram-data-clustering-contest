<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583572/za-dopomogou-dublikatu-sim-karti-aferisti-rozvodat-ternopolan-na-grosi"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T11:29:00+00:00"/>
    <meta property="og:title" content="За допомогою дублікату сім-карти аферисти &quot;розводять&quot; тернополян на гроші"/>
    <meta property="og:description" content="За фактом шахрайства працівники поліції відкрили кримінальне провадження"/>
  </head>
  <body>
    <article>
      <h1>За допомогою дублікату сім-карти аферисти "розводять" тернополян на гроші</h1>
      <address><time datetime="2019-11-25T11:29:00+00:00">25 Nov 2019, 11:29</time> by <a rel="author">Антоніна Албул</a></address>
      <p><i>Майже 7000 гривень привласнили невідомі особи вчинивши аферу пов’язану з мобільним телефоном та банківськими рахунками жителя Чорківського району.<br/></i>До поліцейських за допомогою звернувся потерпілий. Він повідомив, що до нього зателефонував чоловік, який представився працівником мобільного оператора. За історією афериста, через технічні роботи можливі подальші несправності зі зв’язком. <br/>Аби згодом без труднощів відновити з’єднання, необхідно повідомити останні набрані номера. Краянин не задумуючись про наслідки так й зробив. Вже через певний проміжок часу він отримав два сповіщення. Перше про зняття з кредитної картки грошових коштів в розмірі 3000 гривень та друге про оформлення кредиту через мережу Інтернет на суму 3000 гривень. <br/>За фактом шахрайства працівники поліції відкрили кримінальне провадження відповідно до частини 1 статті 190 ККУ.<br/>Суть афери за допомогою якої діяли пройдисвіти в тому, щоб отримати саме дублікат вашої сім-карти. Після цього зловмисник може без труднощів розпоряджатися вашими коштами.<br/>Схема проста й водночас дієва. Зловмисники можуть представлятися співробітниками різних установ, аби дізнатися ваші набрані й вхідні дзвінки. Якщо це їм не вдається, вони дзвонять на телефон жертви під будь-яким приводом, щоб зробити так, аби залишити на телефоні абонента пропущені або вхідні дзвінки. Того ж дня потерпілі отримують сповіщення або навіть незнають про той факт, що їх SIM-карту заблоковано.<br/>Вони звертаються до оператора під виглядом власника номера та називають перелік останніх дзвінків, які самі ж раніше спровокували, й виготовляють дублікат SIM-карти. Зрозуміло, що здобиччю шахраїв стають кошти з мобільного рахунку жертви. Але основна мета пройдисвітів спустошити саме електронні гаманці людей, адже мобільні телефони прив’язані до банківських карт. Саме завдяки цьому вони отримують доступ і до різноманітних транзакцій з ними. <br/>Правоохоронці наголошують, що такий вид шахрайства не загрожує абонентам, які мають контракти з мобільними операторами. Адже усі операційні послуги по їхніх рахунках здійснюються після підтвердження особи. <br/>Натомість більшість громадян користуються мобільним зв’язком анонімно, тож працівники телекомунікаційних компаній не можуть точно встановити, хто звертається по дублікат SIM-карти. <br/>Але вихід зі ситуації є, адже у різних операторів є можливість зареєструвати свої особисті дані та прив'язати SIM-карту до паспорту й отримати додатковий захист на випадок непередбачуваних ситуацій.<br/>Також ви можете уточнити інформацію у вашого оператора про можливу послугу: блокування самостійної заміни вашої SIM-картки сторонніми особами. Саме завдяки цьому громадяни можуть якнайкраще убезпечити свої кошти від рук невідомих осіб.</p>
    </article>
  </body>
</html>