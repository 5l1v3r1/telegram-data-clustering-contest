<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ascoli/cronaca/incidente-ascoli-1.4905012"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T11:22:33+00:00"/>
    <meta property="og:title" content="Incidente Ascoli Mare, due morti nello schianto sul raccordo autostradale"/>
    <meta property="og:description" content="Raccordo chiuso al traffico: al momento si esce allo svincolo di Spinetoli per chi viaggia verso San Benedetto e Monsampolo per chi va verso Ascoli"/>
  </head>
  <body>
    <article>
      <h1>Incidente Ascoli Mare, due morti nello schianto sul raccordo autostradale</h1>
      <h2>Raccordo chiuso al traffico: al momento si esce allo svincolo di Spinetoli per chi viaggia verso San Benedetto e Monsampolo per chi va verso Ascoli</h2>
      <address><time datetime="2019-11-25T11:22:33+00:00">25 Nov 2019, 11:22</time> by <a rel="author">il Resto del Carlino</a></address>
      <p>Ascoli Piceno, 25 novembre 2019 -<b> Tragico scontro tra due autoarticolati </b>lungo il raccordo autostradale 11 Ascoli- Porto d'Ascoli: due uomini sono morti nello schianto che ha portato alla<b> chiusura al traffico del raccordo. </b></p>
      <p>L'incidente è avvenuto<b> in un tratto della superstrada a doppio senso di percorrenza, </b>a causa di lavori in corso sull'altra corsia. Sul posto sono arrivati gli uomini 118, i Vigili del fuoco e la polizia stradale, oltre a squadre Anas. Notevoli i disagi al traffico, deviato sulla SS Salaria e Bonifica. <b>Al momento si esce allo svincolo di Spinetoli </b>per chi viaggia in direzione San Benedetto del Tronto (Mare) e Monsampolo per il flusso diretto verso Ascoli Piceno.</p>
      <p><b>A perdere la vita sono stati i conducenti</b> dei due mezzi pesanti:<b> il primo, un albanese di 48 anni, residente a San Benedetto del Tronto,</b> è morto sul colpo, l'altro,<b> un 39enne di Castignano</b>, durante il trasporto in ospedale con eliambulanza. Il sinistro, in cui non sono rimasti coinvolti altri automezzi, è avvenuto mentre uno degli articolati andava sulla corsia ristretta. Inoltre nella zona pioveva a tratti.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>