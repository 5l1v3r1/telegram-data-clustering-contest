<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/barselona-u-nevolji-hoce-li-ceh-stici-na-naplatu-u-najgorem-mogucem-trenutku-393698.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T11:35:00+00:00"/>
    <meta property="og:title" content="Barselona u nevolji, hoće li ceh stići na naplatu u najgorem mogućem trenutku?"/>
    <meta property="og:description" content="Rezultati pokrivaju igre, ali su katalonski mediji u panici, nikada tim nije delovao ovako apatično..."/>
  </head>
  <body>
    <article>
      <h1>Barselona u nevolji, hoće li ceh stići na naplatu u najgorem mogućem trenutku?</h1>
      <h2>Rezultati pokrivaju igre, ali su katalonski mediji u panici, nikada tim nije delovao ovako apatično...</h2>
      <address><time datetime="2019-11-25T11:35:00+00:00">25 Nov 2019, 11:35</time> by <a rel="author">Vladimir Stojanović</a></address>
      <p>Situacija se može činiti čudnom, Barsa vodi u ligi, pred plasmanom je u top 16 Lige šampipona, ali to nikoga ne zavarava. U klubu smatraju da to ne pokriva probleme, da je tim u apatiji, da igraju loš fudbal ove sezone i da to nije pitanje forme.<br/><br/>Ne pomaže ni to što nema samokritike kod igrača i Valverdea, simptomi su vidljivi na svakom meču, pogotovo na gostujućem terenu.<br/><br/>Nemaju dovoljno koncentracije, od sedam mečeva u gostima u ligi, na četiri su kretali iz minusa, odnosno prvi primili gol.<br/><br/>Jedino su na Butarkeu protiv Leganjesa pobedili, a suviše se oslanjaju na Mesija. Sada ih je spasao Vidal, ali je skor na strani loše, po tri pobede i poraza, uz remi, dakle 10 od 21 boda koliko su mogli da osvoje.<br/><br/><i>"Nije dobro, moramo bolje"</i>, kaže Vidal. Ostali igrače ćute, rezultati ih pokrivaju.<br/><br/>Šta se sve zamera Valverdeu?<br/><br/>Pre svega odsustvo strukture, on nije uspeo da nađe rešenje od odlaska Nejmara. Probao je sa 4-4-2, zatim je ostao i bez rešenja za Inijestu, Kutinjo je bio promašaj, a sada slično izgleda Grizman.<br/><br/>Francuz tvrdi da ima sve više razumevanja u igri sa Mesijem, ali probao ga je na svim pozicijama u timu, bez efekta, to nije onaj nekadašnji Grizman. On je ostao u Madridu posle meča sa Leganjesom, igrači su do danas dobili slobodan dan.<br/><br/>I Pike koji neće zbog suspenzije igrati protiv Dortmunda je takođe u španskoj prestonici zbog Dejvis Kupa koji je organizovao i koji ga, čini se, a navijači mu to zameraju, više zanima od profesionalnog igranja fudbala.<br/><br/>Da li će Barsa početi da igra fudbal, pitaju se mnogi, u svakom slučaju, katalonski mediji smatraju da je ekipa imala mnogo sreće i da kada bude stao Mesi, sve ove srećne pobede će se vratiti... <br/><br/>U redakcijskim komentarima se ističe da bi to moglo da bude u najgorem trenutku, kada se sezona bude lomila i kada nema popravnog.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/primera-barsa-se-mucila-protiv-fenjerasa-cast-spasio-vidal-393519.html"/>
        <a href="https://www.sportske.net/vest/medjunarodni-fudbal/problem-za-barsu-nova-povreda-393470.html"/>
        <a href="https://www.sportske.net/vest/transferi/odlazak-barsinih-poslednjih-mohikanaca-deset-imena-u-igri-medju-njima-i-stena-iz-zarkova-393412.html"/>
        <a href="https://www.sportske.net/vest/transferi/svi-zakucali-na-dinamova-vrata-razlog-znate-hocemo-li-videti-senzacionalnu-trampu-393408.html"/>
        <a href="https://www.sportske.net/vest/transferi/valverde-aminovao-barsin-promasaj-ima-dve-opcije-393360.html"/>
      </related>
    </article>
  </body>
</html>