<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013410/%D8%AC%D8%B4%D9%86%D9%88%D8%A7%D8%B1%D9%87-%DB%8C%DA%A9-%D8%AF%D8%A7%D8%B3%D8%AA%D8%A7%D9%86-%DB%8C%DA%A9-%D9%86%D9%85%D8%A7%DB%8C%D8%B4%D9%86%D8%A7%D9%85%D9%87-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T11:01:11+00:00"/>
    <meta property="og:title" content="جشنواره «یک داستان یک نمایشنامه» تمدید شد"/>
    <meta property="og:description" content="دبیر علمی جشنواره ادبی «یک داستان یک نمایشنامه» تمدید مهلت ارسال آثار تا ۱۵ آذرماه سال جاری را اعلام کرد."/>
  </head>
  <body>
    <article>
      <h1>جشنواره «یک داستان یک نمایشنامه» تمدید شد</h1>
      <address>
        <time datetime="2019-11-25T11:01:11+00:00">25 Nov 2019, 11:01</time>
      </address>
      <p>
        <i>دبیر علمی جشنواره ادبی «یک داستان یک نمایشنامه» تمدید مهلت ارسال آثار تا ۱۵ آذرماه سال جاری را اعلام کرد.</i>
      </p>
      <p>به گزارش مشرق، ابوالفضل درخشنده دبیر علمی جشنواره ادبی «یک داستان یک نمایشنامه» با اعلام تمدید مهلت ارسال آثار تا ۱۵ آذرماه سال جاری اعلام کرد: به امید خدا پس از دریافت آثار با حضور خود نویسندگان مراحل داوری و انتخاب برترین داستان ها برای چاپ در مجموعه داستان کوتاه آغاز می شود. در این فرآیند حضور خود نویسندگان در هیئت داوران جهت بررسی کامل تر نقاط قوت و ضعف احتمالی مورد توجه قرار گرفته است تا این جشنواره بتواند قدم مهمی در پیشرفت قلم نویسندگان شرکت کننده داشته باشد. وی با عنوان اینکه هر جشنواره ادبی باید باعث رشد و پیشرفت فرهنگ جامعه و قلم نویسندگانی بشود که در مهندسی فرهنگی جامعه نقش دارند، تاکید کرد: آگاهی نویسندگانی که آثارشان را به دبیرخانه این جشنواره ارسال کرده‌اند از مراحل داوری و اصلاح موارد تکنیکی از ویژگی‌های خاص این جشنواره می باشد تا نقاط قوت و ضعف آثار ارسالی با حضور خود نویسندگان وارد موارد ارزشیابی دقیق قرار بگیرد. درخشنده در پایان گفت تمام سعی ما این است که بتوانیم جلسات مراحل مختلف داوری را به زودی به اتمام برسانیم و کتاب نهایی را برای دهه مبارکه فجر سال جاری در اختیار متولیان فرهنگی جامعه و مردم هنردوست قرار دهیم. امید است به لطف خدا بتوانیم در مهندسی فرهنگی جامعه تاثیرگذار بوده و محورهای فرهنگی مطرح شده در فراخوان جشنواره که منطبق بر بیانیه گام دوم انقلاب اسلامی است بتواند به زبان هنر داستان نویسی که مادر تمام هنرهای نمایشی است نقش مهمی در این امر ایفا کند.</p>
      <figure>
        <img src="https://cdn.mashreghnews.ir/d/2019/11/25/4/2653773.jpg"/>
      </figure>
      <p>محورهای جشنواره شامل آگاه سازی جامعه جهانی در حمایت از کودکان آسیب دیده از جنگ و ترویج فرهنگ صلح جهانی، آگاه سازی جامعه جهانی در حمایت از کودکان کار، ایستادگی در برابر قلدران و زورگویان و مستکبران جهان، رونق تولید و حمایت از کالای داخلی، افزایش معنویت و اخلاق در فضای عمومی جامعه (سبک زندگی اسلامی - ایرانی) و روایتگری داستان های حماسی معاصر ( دفاع مقدس، روایت مستند از فرهنگ ایثار و از خودگذشتگی)، می شود. برای شرکت در جشنواره هر چند محدودیتی در تعداد و فرم آثار ارسالی وجود ندارد اما آثار نباید قبلا در جشنواره دیگری شرکت کرده باشد و یا منتشر شده باشد؛ همچنین درج محور اعلامی در ابتدای داستان ارسالی نیز ضروری است.  <br/>علاقمندان برای شرکت دراین جشنوراه می توانند آثار و سوابق  خود را در بخش تولید محتوا و اجرا در وب سایت جشنواره به آدرس: https://form.farhangsara.ir/۱dastan بارگزاری کنند یا از طریق پست الکترونیکی به آدرس: f_ebnesina@yahoo.com ارسال کنند؛ در غیر این صورت می توانند فایل WORD آثار و سوابق  خود را در بخش تولید محتوا و اجرا به همراه مشخصات به آدرس پستی به نشانی تهران، شهرک قدس خیابان ایران زمین شمالی، فرهنگ سرای ابن سینا، کدپستی ۱۴۶۵۹۴۳۵۳۱پست کنند.</p>
    </article>
  </body>
</html>