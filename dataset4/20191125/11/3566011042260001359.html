<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549887.html/%DA%A9%D8%B1%D8%AF%D8%B3%D8%AA%D8%A7%D9%86-%D8%AF%D8%B1-%D9%88%D8%B9%D8%AF%D9%87-%D8%A7%D8%AA%D8%B5%D8%A7%D9%84-%D8%A8%D9%87-%D8%B1%D8%A7%D9%87-%D8%A2%D9%87%D9%86-%D8%B3%D8%B1%D8%A7%D8%B3%D8%B1%DB%8C--%D8%A2%D8%AE%D8%B1%DB%8C%D9%86-%D9%88%D8%B9%D8%AF%D9%87--1400-%D9%88-%D9%86%D9%87%D8%A7%DB%8C%D8%AA%D8%A7-1402-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:32:00+00:00"/>
    <meta property="og:title" content="کردستان در وعده اتصال به راه آهن سراسری/ آخرین وعده؛ 1400 و نهایتا 1402!"/>
    <meta property="og:description" content="به گفته معاون وزیر راه و شهرسازی، استان کردستان جزو پنج استانی است که تا سال 1400 در نوبت ریل‌گذاری قرار می‌گیرند و قرار است وعده 24 ساله آن به سرانجام برسد."/>
  </head>
  <body>
    <article>
      <h1>کردستان در وعده اتصال به راه آهن سراسری/ آخرین وعده؛ 1400 و نهایتا 1402!</h1>
      <h2>از هاشمی 74 تا روحانی 98 دست به دست می شود؛</h2>
      <address>
        <time datetime="2019-11-25T11:32:00+00:00">25 Nov 2019, 11:32</time>
      </address>
      <p>به گفته معاون وزیر راه و شهرسازی، استان کردستان جزو پنج استانی است که تا سال 1400 در نوبت ریل‌گذاری قرار می‌گیرند و قرار است وعده 24 ساله آن به سرانجام برسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://kurdtoday.ir/"><b>کُردتودی،</b></a> به گفته خیرالله خادمی تا سال 1400 سوت قطار در 5 استان کردستان، چهارمحال و بختیاری، بوشهر، خراسان جنوبی و خراسان شمالی در اولویت اتصال به شبکه سراسری قرار گرفته بودند، شنیده می‌شود.</p>
      <p>معاون وزیر راه و شهرسازی، اتصال 5 استان دیگر از 9 استان باقیمانده و اتصال ایران به ریل افغانستان، عراق و کشور آذربایجان را اولویت برنامه‌های حمل و نقل ریلی تا سال 1400 عنوان کرده است.</p>
      <p>به‌ گفته خادمی استان‌های کردستان، چهارمحال و بختیاری، بوشهر، خراسان جنوبی و خراسان شمالی در مرحله بعدی اتصال به شبکه ریلی قرار دارند که ریل‌گذاری برخی از استان‌ها شروع شده و بر اساس زمانبندی این استان‌ها تا سال 1400 یا 1402 به شبکه راه‌آهن کشور می‌پیوندند.</p>
      <p>وعده اتصال کردستان به راه آۀهن در سال 137 و در طی سفر آیت الله هاشمی رفسنجانی رئیس جمهور وقت به این استان داده شد و از آن زمان تاکنون دولت ها و رئیس جمهورهای مختلف هر بار قول اتصال استان کردستان به شبکه ریلی کشور در کمترین زمان ممکن را داده اند اما تابحال محقق نشده و در تازه ترین وعده ها، دولت کنونی از اتصال این شبکه تا سال 1400 و نهایتا 1402 خبر می دهند!</p>
      <p>وزیر راه و شهرسازی هم اتصال سنندج به خط راه‌آهن کشور را یکی از پروژه‌های اولویت‌دار دولت عنوان کرده و اظهار امیدواری کرده است این پروژه هرچه سریع‌تر به اتمام برسد.</p>
      <p>کردستان به لحاظ برخورداری از آزادراه و بزرگراه و همچنین راه‌های اصلی و روستایی جز استان‌های آخر کشور است ضمن اینکه در زمینه حمل ونقل هوایی هم نیاز استان را پاسخگو نیست و همین موارد دلیل خوبی برای نیاز اساسی استان به وجود شبکه حمل و نقل ریلی است و اگرچه مسوولان در ادوار مختلف بر این موضوع صحه می‌گذارند اما در عمل آنچه که مشاهده می‌شود با واقعیت فرسنگ‌ها فاصله دارد. اتصال کردستان به شبکه ریلی یک ضروت است وباید دید وعده انجام آن که از سال 74 شروع شده نهایتا کجا ختم به عمل می شود؟!</p>
      <p>انتهای پیام/</p>
    </article>
  </body>
</html>