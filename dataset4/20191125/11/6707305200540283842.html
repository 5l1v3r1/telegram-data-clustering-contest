<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/vanessa-incontrada-il-trionfo-di-una-donna-normale-pronta-per-sanremo/659241/"/>
    <meta property="og:site_name" content="DiLei"/>
    <meta property="article:published_time" content="2019-11-25T11:19:11+00:00"/>
    <meta property="og:title" content="Vanessa Incontrada, il trionfo di una donna normale. Pronta per Sanremo"/>
    <meta property="og:description" content="Vanessa Incontrada conquista tutti a Domenica In, si prepara al successo con Gigi D’Alessio e tutti su Twitter la vogliono al Festival di Sanremo."/>
  </head>
  <body>
    <article>
      <h1>Vanessa Incontrada, il trionfo di una donna normale. Pronta per Sanremo</h1>
      <h2>Vanessa Incontrada conquista tutti a Domenica In, si prepara al successo con Gigi D'Alessio e tutti su Twitter la vogliono al Festival di Sanremo</h2>
      <address>
        <time datetime="2019-11-25T11:19:11+00:00">25 Nov 2019, 11:19</time>
      </address>
      <figure>
        <a href="https://dilei.it/vip/fotonotizia/vanessa-incontrada-38-anni-dal-compagno-rossano-laurini-alle-fiction/473538/">
          <img src="https://dileidemosite.files.wordpress.com/2016/11/vanessa-incontrada-ieri-oggi-strilli-1217.jpg?w=2560&amp;strip=all&amp;quality=100"/>
        </a>
        <figcaption>Vanessa Incontrada: dal compagno Rossano Laurini alle fiction</figcaption>
      </figure>
      <p><b>Vanessa Incontrada</b> sta vivendo un momento d’oro, ogni cosa che fa è un successo. E ora a gran voce i fan la vogliono a <b>Sanremo 2020.</b></p>
      <p>L’attrice, che il 24 novembre <a href="https://dilei.it/vip/video/vanessa-incontrada-instagram-dedica-rossano-laurini-lettera-commovente-figlio/658926/">ha compiuto 41 anni</a>, ha emozionato a<i> Domenica In</i> con la <b>lettera-dichiarazione</b> di sua madre <a href="https://dilei.it/vip/alicia-soler-noguera-mamma-vanessa-incontrada/653511/">Alicia Soler Noguera</a>, con cui ha scritto il suo ultimo libro, <i>Le bugie uccidono. </i>Mentre si appresta a ottenere un altro successo con la nuova trasmissione su Rai 1, <i>20 anni che siamo italiani</i>, al fianco di <b>Gigi D’Alessio</b>.</p>
      <p>La Incontrada e il cantante napoletano, che faranno coppia per <b>tre serat</b>e, hanno raccontato la loro avventura in un’intervista a <i>TV Sorrisi e Canzoni</i>. I due hanno trovato subito <b>sintonia tra loro,</b> complice un piatto di pasta. E D’Alessio ha scoperto la reale chiave del successo di Vanessa, lei è <b>una donna normale</b>, che ama la vita e ama mangiare. E certo non si ferma, nemmeno ad ascoltarle, <b>le critiche</b> di chi ha qualcosa da ridire della sua <a href="https://dilei.it/vip/vanessa-incontrada-su-instagram-lascia-senza-fiato-con-la-camicia-di-lui/657523/">forma fisica</a>.</p>
      <p><b>Racconta Gigi:</b> “Io in televisione l’ho vista sempre sorridente. Così, quando mi hanno chiesto se volevo fare il programma con Vanessa, ho detto subito di sì. Anche se non la conoscevo, ho sempre pensato a lei come a una donna normale, e oggi <b>è un’eccezione essere normali</b>. È come me. E ci piace pure mangiare!”. Mentre l’Incontrada dichiara al settimanale: “La prima volta che ho incontrato Gigi sono andata a pranzo a casa sua e ho pensato: ‘Anche <b>lui mangia come me</b>: sono rovinata!’. Io dopo dovevo andare sul set, la mia assistente diceva: ‘Andiamo!’. E io: ‘Aspetta, arriva un altro piatto, non mi portare via…’ “.</p>
      <p>In attesa dunque di vedere <b>il duetto scoppiettante Incontrada-D’Alessio</b>, i fan dell’attrice sono in fermento. Toccati dal intervento da <a href="https://dilei.it/vip/domenica-in-vanessa-incontrada-lacrime-mara-venier/659038/">Mara Venier</a>, si precipitano a scrivere su <b>Twitter</b> e all’unanimità chiedono la presenza di<b> Vanessa a Sanremo</b>. Scrive qualcuno: “Sto leggendo tanti bei commenti su #Vanessaincontrada e posso essere solo che felice, traspaiono la sua semplicità e la sua anima. Cosa aspettiamo a chiamarla a #sanremo2020?”</p>
      <p>Altri si uniscono all’appello: “<b>Amadeus</b>, regalaci Vanessa Incontrada come presentatrice a Sanremo 2020, grazie”. Il presentatore è bersagliato di richieste, tutti a vogliono la Incontrada, perché Vanessa, come spiega qualcuno su Twitter: “<b>Mi è sempre stata simpatica</b>, l’ho sempre trovata vera, genuina, senza troppi fronzoli. <b>Non ha mai nascosto pregi e difetti</b> e non ha mai nascosto il suo essere. Poche come lei è meno male, perché capisci chi è vero e chi no”. E ancora: “#VanessaIncontrada <b>bellezza vera e speciale</b> in mezzo a tanta omologazione … #domenicain”.</p>
      <p>Vanessa Incontrada è il trionfo della donna vera, che piace così com’è, <b>senza aver bisogno di omologarsi</b> alle tendenza del momento, che non ha paura di sfidare canoni e categorie.</p>
      <related>
        <h4>Leggi anche</h4>
        <a href="https://dilei.it/vip/vanessa-incontrada-affascina-e-mette-a-tacere-chi-lha-criticata-per-il-suo-peso/610140/"/>
        <a href="https://dilei.it/vip/vanessa-incontrada-su-instagram-lascia-senza-fiato-con-la-camicia-di-lui/657523/"/>
        <a href="https://dilei.it/vip/gigi-dalessio-vanessa-incontrada-nuovo-show-rai/610178/"/>
        <a href="https://dilei.it/vip/alicia-soler-noguera-mamma-vanessa-incontrada/653511/"/>
        <a href="https://dilei.it/vip/domenica-in-vanessa-incontrada-lacrime-mara-venier/659038/"/>
      </related>
    </article>
  </body>
</html>