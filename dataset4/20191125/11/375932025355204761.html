<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/1889673-1889673/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Egymilliárd eurót érő kincseket loptak el egy múzeumból"/>
    <meta property="og:description" content="A Zöld boltozat nevet viselő múzeum világszerte híres a kincseiről."/>
  </head>
  <body>
    <article>
      <h1>Egymilliárd eurót érő kincseket loptak el egy múzeumból</h1>
      <address><time datetime="2019-11-25T11:00:00+00:00">25 Nov 2019, 11:00</time> by <a rel="author">VG</a></address>
      <p>Egy milliárd euró becsült értékű kincseket loptak el egy drezdai múzeumból – írja a <a href="https://www.bild.de/regional/dresden/dresden-aktuell/grossalarm-nach-angeblichem-ueberfall-milliarden-coup-im-gruenen-gewoelbe-66254972.bild.html">Bild</a>. A lap szerint tolvajok törtek be a Zöld boltozat nevet viselő drezdai múzeumba, kincstárba. Az áramot lekapcsolták a hajnali órákban, majd betörték az ablakot és ékszereket, antik tárgyakat, gyémántokat loptak el, amelyeknek a becsült értékük</p>
      <aside>az egy milliárd eurót (334 milliárd forintot) is eléri.</aside>
      <figure>
        <img src="https://www.vg.hu/wp-content/uploads/2019/11/0001MK0RU.jpg"/>
        <figcaption>Fotó: AFP</figcaption>
      </figure>
      <p>A <a href="https://www.blikk.hu/aktualis/kulfold/egy-milliard-euro-erteku-kincseket-loptak-el-egy-drezdai-muzeumbol/nqpfk5y">Blikk</a> szemléje szerint az éjszaka folyamán egyébként tűz ütött ki a környéken egy hídnál és a feltételezések szerint ennek köze lehet a múzeumban bekövetkezett áramszünetnek. Előfordulhatott, hogy a biztonsági kameráknak az áramszünet ellenére is sikerült rögzíteniük a tolvajokat, akiknek sikerült elmenekülniük és hollétükről egyelőre nem lehet tudni semmit.</p>
      <table bordered="">
        <tr>
          <td>A Zöld boltozat nevet viselő múzeum világszerte híres a kincseiről. A kiállított tárgyak között arany és drágakő, porcelán, borostyán műalkotások, elefántcsontból készült tárgyak és egy 185 fejjel díszített cseresznyemag is akad köztük, ami nagyító alatt vizsgálható. Minden egyes kiállított darab felbecsülhetetlen értéket képvisel.</td>
        </tr>
      </table>
    </article>
  </body>
</html>