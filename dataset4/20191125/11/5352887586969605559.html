<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/muzika/premjera-jonas-nainys-metus-uzbaigia-isleisdamas-nauja-daina-stop-the-show-1752606/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="Premjera: Jonas Nainys metus užbaigia išleisdamas naują dainą „Stop The Show“"/>
    <meta property="og:description" content="Reklama"/>
  </head>
  <body>
    <article>
      <h1>Premjera: Jonas Nainys metus užbaigia išleisdamas naują dainą „Stop The Show“</h1>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author">Aivaras Gelžinis | Live Nation Lithuania</a></address>
      <p>Reklama</p>
      <p>
        <b>Radistas Jonas Nainys 2019-uosius metus baigia išleisdamas dar vieną naktinių klubų šokių aikštelėse stogą kilnosiantį hitą. Jovani pseudonimu besivadinantis elektroninės muzikos prodiuseris ir atlikėjas, kurio dainos „Keep It To Myself“, „Figure It Out“ ir „I Should Have Known“ didelės sėkmės sulaukė ir mūsų šalyje ir užsienyje, pristatė naują kūrinį „Stop The Show“. Naujoji Jovani daina yra įrašyta kartu su amerikiečiu dainininku Johnu Duffu.</b>
      </p>
      <p>„Kai išgirdau Johno balsą negalėjau patikėti savo ausimis – šis vaikinas gali lengvai apdainuoti bet ką“, – sako Jonas Nainys. „Džiaugiuosi, kad per muziką susipažįstu su talentingais atlikėjais visame pasaulyje.  Dar smagiau, kai su jais pavyksta įrašyti bendras dainas. Johnas Duffas yra dainininkas iš Los Andželo ir siunčia visiems lietuviams gerų dienų bei nekantrauja mus aplankyti“.</p>
      <p>Johnas Duffas yra dainininkas, dainų autorius, režisierius, aktorius, šokėjas, choreografas ir socialinės medijos influenceris. Baigęs muzikinio teatro mokslų studijas, Johnas pradėjo sėkmingą karjerą kine ir teatre Niujorke. Šiuo metu Los Andžele reziduojantis atlikėjas vaidina miuzikluose ir nusifilmavo kino filme „Cubby“.</p>
      <figure>
        <iframe src="https://www.youtube.com/embed/Hfybrq-wYm0" width="646" height="340" data-service="Youtube" scrolling="no"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/kodel-zinomiems-zmonems-prireike-specialistu-pagalbos-1750651/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/klaipedos-elinge---rekordinis-sou-su-ryskiausiais-salies-atlikejais-1729512/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/ka-zada-zvagzdes-jaunavedziams-simonai-ir-jonui-nainiams/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/ismokti-jono-nainio-judesiu-scenoje-troksta-net-profesionalus-kulturistai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/jonas-nainys-su-suzadetine-galvoja-apie-isivaikinima/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/j-nainiui-nuo-museiku-pavyko-apsisaugoti-vedant-diskotekas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/tv-ir-radijas/jonas-nainys-sokiu-projekte-tikisi-padaryti-spagata/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/filmai/jonas-nainys-nebijo-sleptis-uz-stiprios-moters-peciu/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>