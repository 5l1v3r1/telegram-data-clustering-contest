<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/soner-yalcin-carpitiliyor-25111959.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T11:58:00+00:00"/>
    <meta property="og:title" content="Soner Yalçın çarpıtılıyor"/>
    <meta property="og:description" content="Serdar Turgut, gazeteci-yazar Soner Yalçın’ın “Kara Kutu-Yüzleşme Vakti” kitabını köşesine taşıdı."/>
  </head>
  <body>
    <article>
      <h1>Soner Yalçın çarpıtılıyor</h1>
      <h2>Serdar Turgut, gazeteci-yazar Soner Yalçın’ın “Kara Kutu-Yüzleşme Vakti” kitabını köşesine taşıdı.</h2>
      <address>
        <time datetime="2019-11-25T11:58:00+00:00">25 Nov 2019, 11:58</time>
      </address>
      <p>Habertürk yazarı Serdar Turgut, gazeteci-yazar Soner Yalçın’ın “Kara Kutu-Yüzleşme Vakti” kitabını köşesine taşıdı. Yalçın’ın kitabının tartışmalara neden olduğunu ifade eden Serdar Turgut, <b>“Tartışmaları açanların bazılarının kitabı hiç okumadan bu işe giriştikleri bariz. Çünkü Soner Yalçın’ın kitabında demediği şeyleri sanki demiş gibi tavırlar alabiliyorlar”</b> diye yazdı.</p>
      <p>Kitabın içerisinde tıp ve ilaç uygulamalarına ilişkin çok dikkat çekici bilgilerin olduğuna ve ABD’de de bu konunun tartışıldığına dikkat çeken Serdar Turgut, <b>“ABD’deki tıp eğitimi üzerine çalışmakta olduğumdan Soner Yalçın’ın kitabında dediği hemen her konunun doğru yönde atılmış bir büyük adım olduğunu biliyorum”</b> dedi.</p>
      <p>
        <b>Serdar Turgut’un konuyla ilgili yazısı şöyle:</b>
      </p>
      <p>“İsmail Küçükkaya’nın geçen hafta cuma günkü programına ‘Kara Kutu’ kitabıyla hayli tartışma yaratan Soner Yalçın katıldı.</p>
      <p>Tartışmaları açanların bazılarının kitabı hiç okumadan bu işe giriştikleri bariz. Çünkü Soner Yalçın’ın kitabında demediği şeyleri sanki demiş gibi tavırlar alabiliyorlar. İsmail Küçükkaya’nın usta sorunlarıyla Soner Yalçın bu konuyu da iyice net anlatma imkanına kavuştu.</p>
      <p>
        <b>Kitapta aslında söylenmeyenlere dayanıp hayali tartışmalara girenler belki kendilerini tatmin edebilirler ama kitabın içinde gerçekte var olan çok önemli bilgileri de görmemizi engellemeye neden olabiliyorlar.</b>
      </p>
      <p>*</p>
      <p>Ben de tamamen farklı nedenlerle özellikle ABD’deki tıp eğitimi üzerine çalışmakta olduğumdan Soner Yalçın’ın kitabında dediği hemen her konunun doğru yönde atılmış bir büyük adım olduğunu biliyorum.</p>
      <p>
        <b>Tam da o güne denk gelen ‘Kişiye özel tedavi’ başlıklı yazımda özelikle ABD’de tıp eğitiminde tam bir paradigma değişimine çalışıldığını ve bugüne kadar her durumda geçerli saylan bazı varsayımların, yerleşmiş protokollerin sorgulanmaya başlandığını yazmıştım.</b>
      </p>
      <p>*</p>
      <p>Özetle şu ana kadar hasta doktora geldiğinde hastanın insan olarak bütününe değil sadece hastalığına bakılıyordu. Sonra da hasta sadece hastalığına indirgendiğinden onu diğer insanlardan farklı kılan hiç bir özelliği dikkate alınmadan daha önce saptanmış standart protokollere uygun teşhis ve standart tedaviye gidiliyordu.</p>
      <p>Yine o yazımda artık ABD tıp fakültelerinde sıkça duyulmaya, tartışılmaya başlanan iki kavramdan söz etmiştim. </p>
      <p>*</p>
      <p>
        <b>Bir tanesi 'presicion medicine' diğeri de 'integrated medicine.'</b>
      </p>
      <p>Presicion medicine hastalığın her hastada farklı bir şekilde yaşanacağından yola çıkarak hastanın vücudunun tüm özelliklerine, gen yapısına bakılarak kişiye özel tedavilerin uygulanması demek. </p>
      <p>Integrated medicine ise var olan protokollerin dışına çıkılarak geleneksel tıbbın yanı sıra alternatif tıbbın da ilave olarak imkanlarını kullanmayı söylüyor.</p>
      <p>*</p>
      <p>
        <b>O yazının yayınlandığı gün Soner Yalçın’ın, İsmail Küçükkaya’nın programına çıkacağını bilseydim Soner’in kitabı açısından çok önemli olan bir başka kavramın tartışıldığını da anlatırdım ABD tıp aleminde. O da ‘Presicion medicine’ yani kişiye özel ilaç devri başlatılmaya çalışılıyor.</b>
      </p>
      <p>Yani hastaya doğru teşhis koyulduktan sonra doktor artık sadece bu hastalık için öngörülen ilacı yazmakla kalmayacak. O ilacın o hastanın vücudunda en yararlı etkisini gösterebilmesi için ilaçta yapılması gereken uygulamaları da işletecek yani o ilaç hastanın vücuduna daha uyumlu hale getirilerek uygulanacak.</p>
      <p>Presicion medicine yaygınlaşırsa eczacıların önemi daha da artacak önümüzdeki yıllarda bu kesin. Eczanelerin çalışma biçimleri de değişecek.”</p>
      <p>
        <b>Odatv.com</b>
      </p>
      <figure>
        <a href="https://odatv.com/abdde-kara-kutu-tartismasi-22111958.html">
          <img src="https://odatv.com/images2/2019_11/2019_11_25/abdde-kara-kutu-tartismasi-22111958_m2.jpg"/>
        </a>
      </figure>
      <figure>
        <a href="https://www.odakitap.com/kara-kutu-kitabi-soner-yalcin">
          <img src="https://odatv.com/images2/2019_11/2019_11_25/reklam-kara-kutu-21111904_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>18,092 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/en-karanlik-donemi-neden-yasadik-22111932.html"/>
        <a href="https://odatv.com/erdoganla-ataturk-kiyaslanamaz-ama...-21111935.html"/>
        <a href="https://odatv.com/hava-neden-dondu-20111931.html"/>
        <a href="https://odatv.com/bana-hala-siz-erdogani-mi-destekliyorsunuz-diye-soruyorlar-19111936.html"/>
        <a href="https://odatv.com/erdogan-kimi-kandiriyor-08111928.html"/>
        <a href="https://odatv.com/bu-bir-soykirim-07111930.html"/>
        <a href="https://odatv.com/erdogan-abdye-gitmeli-mi-06111934.html"/>
        <a href="https://odatv.com/bu-yaziyi-yazma-sebebim-akplilere-seslenmek-05111933.html"/>
        <a href="https://odatv.com/yazmaktan-vazgectim-01111935.html"/>
        <a href="https://odatv.com/artik-inandiriciliklari-zerre-kalmadi-31101936.html"/>
        <a href="https://odatv.com/ataturkun-cagrildigi-bag-evinde-neler-konusuldu-29101938.html"/>
        <a href="https://odatv.com/ikiyuzlulugunuzu-bana-yutturamazsiniz-25101901.html"/>
        <a href="https://odatv.com/ne-erdogani-yahu-bu-200-yillik-mesele-18101945.html"/>
        <a href="https://odatv.com/kilicdaroglu-bunu-bilmez-mi-17101950.html"/>
        <a href="https://odatv.com/amasyali-sosyalist-garbis-16101929.html"/>
        <a href="https://odatv.com/tween-tehlikesinin-farkinda-miyiz-04101945.html"/>
        <a href="https://odatv.com/hadi-fransayi-anladik-sana-ne-oluyor-02101932.html"/>
        <a href="https://odatv.com/o-haritanin-icyuzu-gercekle-yuzlesin-01101940.html"/>
        <a href="https://odatv.com/bu-soruyla-karsilastigimda-aklima-buyuk-edebiyatci-geliyor-27091949.html"/>
        <a href="https://odatv.com/greta-thunberg-26091935.html"/>
      </related>
    </article>
  </body>
</html>