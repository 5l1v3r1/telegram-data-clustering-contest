<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780614/%D8%A2%D8%AB%D8%A7%D8%B1-%DB%B3%DB%B9-%DA%A9%D8%B4%D9%88%D8%B1-%D8%AC%D9%87%D8%A7%D9%86-%D8%B1%D9%88%DB%8C-%D9%BE%D8%B1%D8%AF%D9%87-%D8%B3%DB%8C%D9%86%D9%85%D8%A7%D8%AD%D9%82%DB%8C%D9%82%D8%AA-%D9%85%DB%8C-%D8%B1%D9%88%D8%AF-%D8%A2%D9%84%D9%85%D8%A7%D9%86%DB%8C-%D9%87%D8%A7-%D8%AF%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:46:40+00:00"/>
    <meta property="og:title" content="آثار ۳۹ کشور جهان روی پرده‌ «سینماحقیقت» می رود/ آلمانی‌ها در صدر"/>
    <meta property="og:description" content="آثار ۳۹ کشور جهان روی پرده‌ سیزدهمین جشنواره بین المللی «سینماحقیقت» می رود."/>
  </head>
  <body>
    <article>
      <h1>آثار ۳۹ کشور جهان روی پرده‌ «سینماحقیقت» می رود/ آلمانی‌ها در صدر</h1>
      <address><time datetime="2019-11-25T11:46:40+00:00">25 Nov 2019, 11:46</time> by <a rel="author" href="https://www.mehrnews.com/archive?jr=463" target="_blank">زهرا منصوری</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی جشنواره بین‌المللی «سینماحقیقت»، از جمع ۵۵ فیلم مستند تولیدی ۳۹ کشور خارجی که در بخش‌های مختلف بین‌المللی سیزدهمین دوره جشنواره «سینماحقیقت» روی پرده می‌روند، آلمانی‌ها با ۸ فیلم در صدر جای گرفتند.</p>
      <p>پس از آلمانی‌ها، مستندسازان کشور فرانسه با ۷ فیلم در رتبه دوم این فهرست جای گرفتند. ایتالیا و آمریکا نیز ۶ فیلم در این دوره‌ جشنواره دارند.</p>
      <p>از کشورهای هلند، نروژ، لتونی، لیتوانی و قطر، ۳ فیلم در «سینماحقیقت» به نمایش گذاشته می‌شود همچنین مستندسازان روسیه، اسپانیا، لهستان، ترکیه، مصر، صربستان، بوسنی، استونی، افغانستان، اتریش، انگلستان، مجارستان هم با ۲ فیلم در جشنواره امسال حضور دارند.</p>
      <p>سایر کشورهایی که با یک فیلم به «سینماحقیقت» آمده‌اند، به این شرح هستند: بلژیک، استرالیا، ژاپن، اندونزی، سوئیس، مقدونیه، کامیوج، قبرس، جمهوری‌چک، سوئد، سودان، چاد، آرژانتین، ایرلند، غنا، رومانی، پرتغال، کرواسی، اوکراین.</p>
      <p>برخی فیلم‌ها، تولید مشترک کشورهای مختلف است.</p>
      <p>سیزدهمین دوره جشنواره بین‌المللی «سینماحقیقت» میزبان آثاری از تمامی قاره‌های جهان شامل آسیا، اروپا، آمریکا، آفریقا و اقیانوسیه است.</p>
      <p>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ۱۸ تا ۲۵ آذرماه ۱۳۹۸ به دبیری محمد حمیدی‌مقدم در پردیس سینمایی چارسو شهر تهران برگزار می شود.</p>
    </article>
  </body>
</html>