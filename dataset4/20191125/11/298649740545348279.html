<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/25/londra-contro-uber-non-sar%c3%a0-concessa-la-nuova-licenza-top10_20191125_123359/"/>
    <meta property="og:site_name" content="Askanews"/>
    <meta property="article:published_time" content="2019-11-25T11:33:59+00:00"/>
    <meta property="og:title" content="Londra contro Uber, non sarà concessa la nuova licenza"/>
    <meta property="og:description" content="Roma, 25 nov. (askanews) – A Uber non sarà concessa una nuova licenza per operare a Londra. Lo ha annunciato – come riferisce il sito internet della Bbc – Transport for London (TfL), la società che gestisce i servizi di trasporto pubblico nella capitale britannica. L’Authority ha spiegato che la app di noleggi con conducente […]"/>
  </head>
  <body>
    <article>
      <h1>Londra contro Uber, non sarà concessa la nuova licenza</h1>
      <h2>L'annuncio della Transport for London</h2>
      <address>
        <time datetime="2019-11-25T11:33:59+00:00">25 Nov 2019, 11:33</time>
      </address>
      <figure>
        <img src="http://www.askanews.it/wp-content/uploads/2019/11/20191125_123351_1AE0825C.jpg"/>
      </figure>
      <p>Roma, 25 nov. (askanews) – A Uber non sarà concessa una nuova licenza per operare a Londra. Lo ha annunciato – come riferisce il sito internet della Bbc – Transport for London (TfL), la società che gestisce i servizi di trasporto pubblico nella capitale britannica. L’Authority ha spiegato che la app di noleggi con conducente (ncc) non è “adatta e appropriata” come titolare di licenza, malgrado una serie di modifiche all’attività giudicate positivamente.</p>
      <p>Uber perse inizialmente la propria licenza nel 2017, per timori legati alla sicurezza, ma poi riuscì a ottenere una proroga di quindici mesi. L’azienda ha già annunciato ricorso contro la decisione e che potrà continuare a operare per tutto il periodo necessario a esaminarlo. Aveva già ricevuto un’estensione di due mesi a settembre, scaduta ieri. Uber ha incontrato resistenze dalle authority e i servizi di taxi tradizionali in numerosi Paesi dopo essere stata accompagnata da polemiche per anni.</p>
      <p>Helen Chapman, Direttore Licensing, Regulation and Charging presso la TfL, ha dichiarato: “In qualità di Authority per la regolamentazione dei servizi di noleggio privato a Londra, oggi siamo chiamati a decidere se Uber è idonea e appropriata al possesso di una licenza. La sicurezza è in assoluto la nostra massima priorità. Anche se riconosciamo che Uber ha apportato delle migliorie, è inaccettabile che Uber abbia consentito ai passeggeri di salire sui minicab con conducenti potenzialmente non autorizzati e sprovvisti di assicurazione”.</p>
      <p>Fco/int5</p>
    </article>
  </body>
</html>