<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23513122-iohannis-castigat-78-dintre-sectiile-votare-din-tara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T11:50:00+00:00"/>
    <meta property="og:title" content="Iohannis a câștigat în 78% dintre secțiile de votare din țară / Dăncilă a reușit să învingă în doar trei municipii reședință de județ"/>
    <meta property="og:description" content="Klaus Iohannis a câștigat în mult mai multe secții de votare decât Vasilica Dăncilă, diferența procentuală fiind mai categorică decât cea a voturilor obținute de cei doi"/>
  </head>
  <body>
    <article>
      <h1>Iohannis a câștigat în 78% dintre secțiile de votare din țară / Dăncilă a reușit să învingă în doar trei municipii reședință de județ</h1>
      <address><time datetime="2019-11-25T11:50:00+00:00">25 Nov 2019, 11:50</time> by <a rel="author">O.P., G.S.</a></address>
      <p><b>Klaus Iohannis a câștigat în mult mai multe secții de votare decât Vasilica Dăncilă, diferența procentuală fiind mai categorică decât cea a voturilor obținute de cei doi candidați din turul doi. <br/></b><br/>Astfel, din cele 18.748 de secții din țară, Iohannis a obținut mai multe voturi decât Dăncilă în 14.712, reprezentanta PSD fiind învingătoare doar în 4.036. <br/><br/>Procentual, președintele a câștigat în 78% din secțiile de votare, iar Dăncilă în 22%, în condițiile în care Iohannis a obținut 66,06% din voturile valabil exprimate, iar Dăncilă 33,94%.<br/><br/>În ce privește municipiile reședință de județ, Dăncilă a învins în doar trei dintre ele: Alexandria, Giurgiu și Drobeta Tr. Severin, ultimul fiind câștigat doar cu aproximativ 400 de voturi în plus.<br/><br/>În plus, din cele 103 municipii din România, Viorica Dăncilă a învins în doar 16. În unul dintre ele, Bradu (Hunedoara), candidatul PSD a primit doar cu 7 voturi mai mult decât Iohannis.</p>
    </article>
  </body>
</html>