<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474583"/>
    <meta property="og:site_name" content="طرفداری"/>
    <meta property="article:published_time" content="2019-11-25T11:19:01+00:00"/>
    <meta property="og:title" content="باشگاه استقلال هنوز نتوانسته مطالباتش از باشگاه عجمان بابت انتقال مامه بابا تیام به این باشگاه را به صورت کامل دریافت کند"/>
    <meta property="og:description" content="طرفداری- باشگاه استقلال هنوز نتوانسته به طور کامل پول انتقال مامه تیام مهاجم سنگالی پیشین خود را از باشگاه عجمان امارات دریافت کند. به گزارش تسنیم، مامه بابا تیام، مهاجم سنگالی و پیشین تیم فوتبال استقلال در حالی در پایان لیگ هفدهم از این تیم جدا شد که طبق قراردادش، در صورت داشتن پیشنهاد بالای 400 هزار دلار می‌توانست به صورت یکطرفه قراردادش را با استقلال فسخ کند."/>
  </head>
  <body>
    <article>
      <h1>باشگاه استقلال هنوز نتوانسته مطالباتش از باشگاه عجمان بابت انتقال مامه بابا تیام به این باشگاه را به صورت کامل دریافت کند</h1>
      <address><time datetime="2019-11-25T11:19:01+00:00">25 Nov 2019, 11:19</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>تیام هنوز طلبش را نگرفته است.</pre>
      <p><b><a href="https://www.tarafdari.com/">طرفداری</a></b>-باشگاه استقلال هنوز نتوانسته به طور کامل پول انتقال مامه تیام مهاجم سنگالی پیشین خود را از باشگاه عجمان امارات دریافت کند.</p>
      <p>به گزارش <b>تسنیم</b>، مامه بابا تیام، مهاجم سنگالی و پیشین تیم فوتبال استقلال در حالی در پایان لیگ هفدهم از این تیم جدا شد که طبق قراردادش، در صورت داشتن پیشنهاد بالای 400 هزار دلار می‌توانست به صورت یکطرفه قراردادش را با استقلال فسخ کند.</p>
      <p>این بازیکن وقتی با پیشنهاد باشگاه عجمان امارات روبه‌رو شد، از بند قراردادش استفاده کرد تا بتواند راهی این تیم اماراتی شود، اما مسئولان استقلال طی مکاتبه با مسئولان عجمان اعلام کردند که در صورتی رضایت‌نامه این بازیکن را می‌دهند که علاوه بر پرداخت پول رضایت‌نامه، مبلغی از انتقال تیام از عجمان به هر تیم دیگری، به استقلال پرداخت شود.</p>
      <p>با وجود اینکه یک فصل و نیم از جدایی تیام گذشته و این بازیکن در لیگ ترکیه حضور دارد، باشگاه استقلال هنوز پولش را به طور کامل از باشگاه عجمان دریافت نکرده است و طرف اماراتی علاوه بر این پول، باید حق انتقال تیام به تیم کاظم پاشاک ترکیه را نیز به باشگاه استقلال پرداخت کند. در روزهای اخیر صحبت‌هایی مبنی بر شکایت باشگاه استقلال از عجمان امارات مطرح شده است، اما مسئولان استقلال به دنبال راهی هستند که زودتر پول‌شان را گرفته و کار به شکایت کشیده نشود.</p>
    </article>
  </body>
</html>