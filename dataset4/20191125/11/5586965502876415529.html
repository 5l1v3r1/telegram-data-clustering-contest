<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/puterea-gandului/de-ce-n-a-sunat-psd-la-112-18614361"/>
    <meta property="og:site_name" content="Gândul"/>
    <meta property="article:published_time" content="2019-11-25T11:11:06+00:00"/>
    <meta property="og:title" content="De ce n-a sunat PSD la 112"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>De ce n-a sunat PSD la 112</h1>
      <h2>Proiectil sau pocnitoare</h2>
      <address><time datetime="2019-11-25T11:11:06+00:00">25 Nov 2019, 11:11</time> by <a rel="author" href="https://www.gandul.info/autor/lelia-munteanu" target="_blank">Lelia MUNTEANU</a></address>
      <p>Ştirea zilei de ieri nu e că Iohannis a cîştigat prezidenţialele. Nici o noutate, toată lumea ştia asta încă din 10 noiembrie.<br/><br/>Adevărata bombă a zilei de ieri e despre bunicuţa care ascundea în şifonier un proiectil cu focos.<br/><br/>Iată faptele: în jurul orei 16, din sectorul trei al Capitalei a sunat la 112 un nepot speriat de moarte, să raporteze că a găsit în apartamentul bunicii sale, ascuns în şifonier, un obuz. Echipele de intervenţie au evacuat blocul şi au detonat şifonierul în poligon. Întrebată ulterior de ce a păstrat focosul activ, numita a declarat că e un suvenir de pe front, din partea regretatului său soţ.<br/><br/>Aseară, în sectorul 1, la sediul PSD, povestea s-a repetat. Bunicuţei strângătoare Dăncilă, nepoţeii din presă i-au descoperit în birou obuzul Oprea. PSD n-a sunat imediat la 112, crezând că e o pocnitoare.<br/><br/>(Biroul va fi detonat, totuşi, mâine seară, în poligonul Comitetului Executiv).</p>
    </article>
  </body>
</html>