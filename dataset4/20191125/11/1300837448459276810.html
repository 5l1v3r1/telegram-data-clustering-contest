<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/25/turchia-primi-test-per-gli-s-400-russi_fe492623-933d-444a-9f3e-00c0731afa2d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T11:38:35+00:00"/>
    <meta property="og:title" content="Turchia: primi test per gli S-400 russi"/>
    <meta property="og:description" content="La Turchia effettuerà oggi e domani i primi test del sistema missilistico russo di difesa aerea S-400. (ANSA)"/>
  </head>
  <body>
    <article>
      <h1>Turchia: primi test per gli S-400 russi</h1>
      <h2>F-16 e altri jet voleranno vicino a base aerea di Ankara</h2>
      <address><time datetime="2019-11-25T11:38:35+00:00">25 Nov 2019, 11:38</time> by <a rel="author">Redazione ANSA</a></address>
      <p>La Turchia effettuerà oggi e domani i primi test del sistema missilistico russo di difesa aerea S-400. La prefettura di Ankara ha annunciato che "aerei F-16 e altri aerei compiranno test di volo a bassa e alta altitudine" oggi e domani nell'area della base aerea Murted della capitale turca. Secondo il quotidiano Milliyet, i jet serviranno a testare gli S-400, le cui prime batterie sono state consegnate da Mosca tra luglio e settembre e la cui installazione è prevista in primavera. Gli Usa hanno bloccato la vendita alla Turchia dei suoi cacciabombardieri F-35, ritenendoli incompatibili con i missili russi e giudicando questi ultimi una minaccia anche per i sistemi Nato. Washington minaccia anche di sanzionare Ankara.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>