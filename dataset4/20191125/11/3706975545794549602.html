<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983179_najvyssi-sud-potvrdil-vysetrovaciu-vazbu-pre-kudlicku"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T11:27:00+00:00"/>
    <meta property="og:title" content="Najvyšší súd potvrdil vyšetrovaciu väzbu pre Kudličku"/>
    <meta property="og:description" content="Na krku má obvinenie z objednávky vraždy jedného z mužov v kauze olejári."/>
  </head>
  <body>
    <article>
      <h1>Najvyšší súd potvrdil vyšetrovaciu väzbu pre Kudličku</h1>
      <h2>Na krku má obvinenie z objednávky vraždy jedného z mužov v kauze olejári.</h2>
      <address><time datetime="2019-11-25T11:27:00+00:00">25 Nov 2019, 11:27</time> by <a rel="author">BRATISLAVA/tvnoviny.sk</a></address>
      <p>Údajný bos takáčovcov Ľubomír Kudlička ostáva za mrežami. Senát najvyššieho súdu v pondelok (25. 11.) vyhovel sťažnosti prokurátora. Informovala tvnoviny.sk hovorkyňa súdu Alexandra Važanová.</p>
      <p>Vinia ho z toho, že si pred rokmi objednal vraždu iného muža zapleteného do kšeftov s pohonnými látkami. Ide o podnikateľ Romana Krajčiho, ktorý mal so zavraždeným Jánom Kubašiakom z Polomky figurovať v kauze olejári.</p>
      <p>Neznámy strelec si na svoju obeť počkal pri dome, paľbu spustil v čase, ked podnikateľ vystupoval z auta.</p>
      <p>Podľa neoficiálnych informácií si mal vraždu podnikateľa objednať u iného gangu šátorovcov. Strelec ho usmrtil, podľa našich informácií, pätnástimi ranami zo samopalu.</p>
      <p>Kudlička už vo väzbe sedel, začiatkom roka 2017. V lete toho istého roka ho ale Špecializovany trestný súd pustil na slobodu na kauciu vo výške 100-tisíc eur. Podľa vtedajšieho špeciálneho prokurátora Dušana Kováčika bol takýto postup správny a zákonný.</p>
    </article>
  </body>
</html>