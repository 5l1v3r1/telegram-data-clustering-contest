<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/emporeymata/125933/anodika-kineitai-petrelaio-kathos-beltionetai-klima-metaxy-ipa-kinas"/>
    <meta property="og:site_name" content="Insider"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Ανοδικά κινείται το πετρέλαιο καθώς βελτιώνεται το κλίμα μεταξύ ΗΠΑ-Κίνας"/>
    <meta property="og:description" content="Το αργό διαπραγματεύεται στα 57,94 δολάρια και το μπρεντ στα 63,61 δολάρια."/>
  </head>
  <body>
    <article>
      <h1>Ανοδικά κινείται το πετρέλαιο καθώς βελτιώνεται το κλίμα μεταξύ ΗΠΑ-Κίνας</h1>
      <h2>Το αργό διαπραγματεύεται στα 57,94 δολάρια και το μπρεντ στα 63,61 δολάρια.</h2>
      <address>
        <time datetime="2019-11-25T11:49:00+00:00">25 Nov 2019, 11:49</time>
      </address>
      <p>Ανοδικά κινούνται οι τιμές του πετρελαίου τη Δευτέρα, καθώς τα θετικά μηνύματα από την Ουάσιγκτον το Σαββατοκύριακο αναζωπύρωσαν τις ελπίδες στις παγκόσμιες αγορές ότι οι Ηνωμένες Πολιτείες και η Κίνα θα μπορούσαν σύντομα να υπογράψουν μια προσωρινή συμφωνία για να τερματίσουν τον εμπορικό τους πόλεμο.</p>
      <p>«Είναι πάντα θέμα εμπορικών συνομιλιών», δήλωσε ο <b>Michael McCarthy, επικεφαλής στην CMC Markets</b> στο Σίδνεϊ.</p>
      <p>Οι υψηλότερες τιμές ανοίγματος της Δευτέρας ήρθαν μετά από τις δηλώσεις του συμβούλου ασφαλείας των ΗΠΑ<b> Robert O'Brien</b> ότι μια αρχική εμπορική συμφωνία με την Κίνα είναι ακόμα δυνατή μέχρι το τέλος του έτους.</p>
      <p>Μια κίνηση της Κίνας για την προστασία της πνευματικής ιδιοκτησίας δημιούργησε επίσης μια ατμόσφαιρα υποστήριξης για τις εμπορικές συνομιλίες, πρόσθεσε ο McCarthy.</p>
      <p>«Αυτό είναι ένα μεγάλο βήμα προς τα εμπρός για πιθανές εμπορικές διαπραγματεύσεις εάν υιοθετηθούν ως επίσημη πολιτική», δήλωσε.</p>
      <p>Την Δευτέρα το πρωί (11.06 ώρα Ελλάδος), το αργό διαπραγματεύεται στα 57,94 δολάρια καταγράφοντας άνοδο κατά 0,29% και το μπρεντ στα 63,61 δολάρια καταγράφοντας άνοδο κατά 0,35%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/emporeymata/125488/petrelaio-opek-kai-emporikes-synomilies-ipa-kinas-odigoyn-tis-times"/>
        <a href="https://www.insider.gr/agores/emporeymata/125259/se-anodiki-trohia-petrelaio-kathos-enishyontai-oi-elpides-gia-ayxisi-tis"/>
        <a href="https://www.insider.gr/agores/emporeymata/125207/se-ptotiki-trohia-petrelaio-se-thola-nera-i-symfonia-ipa-kinas"/>
      </related>
    </article>
  </body>
</html>