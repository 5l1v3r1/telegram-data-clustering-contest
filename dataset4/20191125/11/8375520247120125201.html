<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rosiyska-aviaciya-rozbombila-vazhlivu-likarnyu-u-siriji--642254.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T11:37:33+00:00"/>
    <meta property="og:title" content="Російська авіація розбомбила важливу лікарню у Сирії"/>
    <meta property="og:description" content="Армія РФ знищила єдину на півдні Ідліба лікарню «Ківан» в місті Кенсафра"/>
  </head>
  <body>
    <article>
      <h1>Російська авіація розбомбила важливу лікарню у Сирії</h1>
      <address>
        <time datetime="2019-11-25T11:37:33+00:00">25 Nov 2019, 11:37</time>
      </address>
      <h4>Армія РФ знищила єдину на півдні Ідліба лікарню «Ківан» в місті Кенсафра</h4>
      <p>Армія президента Сирії Башара Асада за підтримки російських військових за останню добу захопила стратегічно важливе селище Розум Халахіль і висоту Мушейріф на південному сході Ідлібської зони деескалації.</p>
      <p>Про це повідомляє <a href="https://www.aa.com.tr/tr">Anadolu</a>.</p>
      <p>Селище Розум Халахіль вважалося першою лінією оборони на шляху до міста Маарет-ен-Нуман.</p>
      <p>Авіація армії Асада завдала ударів по місту Кафранбіль, селищу Кеферумма, а також низці сіл.</p>
      <p>Водночас авіація Росії завдала повітряних ударів по містам Маарет-ен-Нуман і Кенсафра, селищам Кафр Ваді, Мааретхирми, Ум Мушейріф, Брейс, Тавіль Халіб і Мааретеннісан.</p>
      <p>У селищі Мааретеннісан загинули троє мирних мешканців, а в Брейіс поранені п'ятеро сирійців.</p>
      <p>Російська армія, зокрема, розбомбила єдину на півдні Ідліба лікарню «Ківан» в місті Кенсафра. Крім того, зруйнована одна з міських мечетей.</p>
      <p>Населення в страху перед російськими бомбардуваннями здебільшого покинуло міські квартали, що дозволило зменшити число жертв.</p>
      <figure>
        <iframe data-src="https://twitter.com/JulianRoepcke/status/1198919609354768385?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Головний лікар лікарні Алі Хушшум повідомив, що повітряний удар по медустанові завдали в ніч на 25 листопада. «Будівля лікарні, де на безкоштовній основі діяли відділення педіатрії, урології, хірургії, пологове відділення повністю зруйновано. Щомісяця тут надавали допомогу 6500 хворим», - сказав він.</p>
      <p>Хушшум зазначив, що за сім хвилин до авіаудару надійшло повідомленні про повітряні удари по довколишньому селищу Кафр Ваді, що стало приводом для ухвалення рішення про евакуацію персоналу і хворих.</p>
      <p>«Десятки тисяч мешканців 35 населених пунктів району Джабель аль Завіе позбулися медичних послуг», - сказав Хушшум.</p>
      <related>
        <a href="https://glavcom.ua/world/observe/u-rezultati-aviaudaru-rosiji-po-idlibu-zaginuli-dev-jat-mirnih-zhiteliv-640513.html"/>
        <a href="https://glavcom.ua/news/rf-viprobovuje-nove-ozbrojennya-na-donbasi-rozvidka-642247.html"/>
        <a href="https://glavcom.ua/columns/pavlokazarin/rosiyska-mova-stala-privodom-dlya-vtorgnennya-bud-yakiy-jiji-nosiy-je-vlasnistyu-kremlya-642225.html"/>
      </related>
    </article>
  </body>
</html>