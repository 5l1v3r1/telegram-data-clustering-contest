<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743521"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T11:20:00+00:00"/>
    <meta property="og:title" content="&quot;เอ๋&quot;โนแคร์ยังยิ้มได้ แฟนคลับไม่ต้องห่วง&quot;ฟาร์มไก่&quot;"/>
    <meta property="og:description" content="'เอ๋ ปารีณา' ลั่นแฟนคลับไม่ต้องห่วง หลังถูกเข้าตรวจสอบฟาร์มไก่รุกพื้นที่ป่า เจ้าตัวเผยยังยิ้มได้ เตรียมปรึกษาทนายแล้ว"/>
  </head>
  <body>
    <article>
      <h1>"เอ๋"โนแคร์ยังยิ้มได้ แฟนคลับไม่ต้องห่วง"ฟาร์มไก่"</h1>
      <address>
        <time datetime="2019-11-25T11:20:00+00:00">25 Nov 2019, 11:20</time>
      </address>
      <p>
        <b>"เอ๋ ปารีณา" ลั่นแฟนคลับไม่ต้องห่วง หลังถูกเข้าตรวจสอบฟาร์มไก่รุกพื้นที่ป่า เจ้าตัวเผยยังยิ้มได้ เตรียมปรึกษาทนายแล้ว</b>
      </p>
      <p>จากกรณี คณะทำงานร่วมของส.ป.ก. และกรมป่าไม้ รายงานว่า ที่ดินที่น.ส.ปารีณา ไกรคุปต์ ส.ส. ราชบุรี พรรคพลังประชารัฐ ได้แสดงบัญชีแสดงทรัพย์สินต่อสำนักงานป้องกันและปราบปรามการทุจริตแห่งชาติ (ป.ป.ช.) และบัญชีแสดงการจดทะเบียนครอบครองฟาร์มไก่เนื้อจากกรมปศุสัตว์พบว่าฟาร์มไก่<b> "เขาสน 1และเขาสน 2"</b> นั้นตั้งอยู่เลขที่ 109 ม.6 ต.รางบัว อ.จอมบึง จ.ราชบุรี ซึ่งคณะเจ้าหน้าที่เข้าตรวจสอบพื้นที่โดยใช้หมายศาลจังหวัดราชบุรี  ซึ่งการอ่านแปลภาพทางอากาศประกอบการนำชี้ของผู้ใหญ่บ้านพบว่า <b>"เขาสน 1"</b> อยู่ในเขตพื้นที่ปฎิรูปที่ดินทั้งหมด เนื้อที่ประมาณ 691 ไร่ ส่วน <b>"เขาสน 2" </b>เป็นพื้นที่ในเขตป่าสงวนแห่งชาติและตามพ.ร.บ. ป่าไม้ พ.ศ. 2484 เนื้อที่ประมาณ 46 ไร่ จนทำให้เรื่องดังกล่าว กลายเป็นที่วิพากษ์วิจารณ์นั้น<br/><br/>ล่าสุดเมื่อวันที่ 25 พ.ย. "เอ๋ ปารีณา" ได้โพสต์ภาพของตนเองขณะอยู่ในฟาร์มไก่ พร้อมข้อความว่า<i><b> "เรื่องฟาร์มไก่ดิฉัน ไม่ต้องห่วงนะคะตอนนี้ดิฉันกำลังประชุมหารือกับนักกฏหมายและทนายส่วนตัวอยู่ค่ะ #ยังยิ้มได้" </b></i>อย่างไรก็ตาม ภายหลังจากที่โพสต์ดังกล่าวเผยแพร่ออกไป ต่างมีชาวเน็ตเข้ามาแสดงความเห็นเป็นจำนวนมาก...</p>
      <figure>
        <img src="https://www.dailynews.co.th/admin/upload/20191125/news_DhBAMrzjuv174205_533.jpg?v=20191125197?v=8451"/>
      </figure>
      <p>ขอบคุณภาพและข้อมูลจาก @ปารีณา ไกรคุปต์<br/><br/><br/><b>ข่าวที่เกี่ยวข้อง..<br/><a href="https://www.dailynews.co.th/politics/743511">-ลดราคาขี้ไก่ฮวบเหลือ 10 บาท "ฟาร์มเขาสน"เอ๋-ปารีณา</a><br/><a href="https://www.dailynews.co.th/politics/743468">-ปลดป้าย-ปักใหม่ที่ส.ป.ก. 'ธรรมนัส'สั่งยึดฟาร์ม'ปารีณา'</a></b></p>
      <figure>
        <img src="https://www.dailynews.co.th/admin/upload/20191125/news_pUWTMygCEj174206_533.jpg?v=20191125197?v=2734"/>
      </figure>
      <p> </p>
    </article>
  </body>
</html>