<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/intel_ulazi_na_trziste_cloud_gejminga-82171"/>
    <meta property="og:site_name" content="Benchmark"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Intel ulazi na tržište cloud gejminga?"/>
    <meta property="og:description" content="Intel je tokom 2018. godine podneo zahtev za patent koji opisuje kontroler za video igre, a pomenuti patent je sada objavljen"/>
  </head>
  <body>
    <article>
      <h1>Intel ulazi na tržište cloud gejminga?</h1>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <figure>
        <img src="https://www.benchmark.rs/assets/img/news/main/e4ce42e4615fb500434270b640f0b3d7.jpg"/>
      </figure>
      <p><a href="https://www.benchmark.rs/tag/intel-128"><b>Intel</b></a> je tokom 2018. godine podneo zahtev za patent koji opisuje kontroler za video igre, a pomenuti patent je sada objavljen što nam sugeriše da kompanija ima planove da uđe na tržište cloud gejminga.<br/><br/>Sam patent ne predstavlja ništa neobično i ne otkriva detalje o funkcijama kontrolera. Tu su samo skice referentnog dizajna, koje ukazuju na to da će fokus kontrolera biti na multimediji i gejmingu. Kontroler u vrhu ima touchpad nalik na DualShock 4, kao i media tastere u dnu, a ne izgleda preterano ergonomski.<br/><br/>Intel trenutno nema planove o tome da kreira sopstveni servis za streaming igara, već će umesto toga koristiti svoje Xeon i Iris Pro procesore za pokretanje Tencentovog novog servisa za streaming igara, pod nazivom Start, koji je namenjen tržištu Kine.</p>
      <figure>
        <img src="https://www.benchmark.rs/assets/img/news/intel2_104.jpg"/>
      </figure>
      <p>Tencent i Intel su svoje partnerstvo na polju cloud servisa objavili u novembru 2018. godine, osam meseci nakon što je prijava za patent podneta. Novi Intelov kontroler će verovatno biti korišćen za pomenuti streaming servis i neprekinuto iskustvo zabave koje će nuditi Tencentova platforma.</p>
      <p>
        <i>Izvor: <a href="https://nl.letsgodigital.org/spelcomputers-games/intel-game-controller-cloud-gaming/">LetsGoDigital</a></i>
      </p>
      <figure>
        <iframe src="https://www.youtube.com/embed/I_6UGE1rQl4" width="600" height="450" data-service="Youtube" scrolling="no"/>
      </figure>
    </article>
  </body>
</html>