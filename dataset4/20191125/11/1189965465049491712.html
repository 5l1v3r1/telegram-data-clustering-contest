<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260520/antinoos-almpanis-o-skylos-moy-itan-valsamo-sti-maxi-me-ton-karkino"/>
    <meta property="og:site_name" content="LiFO"/>
    <meta property="article:published_time" content="2019-11-25T11:13:00+00:00"/>
    <meta property="og:title" content="Αντίνοος Αλμπάνης: Ο σκύλος μου ήταν «βάλσαμο» στη μάχη με τον καρκίνο"/>
    <meta property="og:description" content="Ο Αντίνοος Αλμπάνης έδωσε μια συγκινητική συνέντευξη για την μάχη του με τον καρκίνο και τα πράγματα που τον βοήθησαν να ανταπεξέλθει τις δυσκολίες"/>
  </head>
  <body>
    <article>
      <h1>Αντίνοος Αλμπάνης: Ο σκύλος μου ήταν «βάλσαμο» στη μάχη με τον καρκίνο</h1>
      <h2>Ο Αντίνοος Αλμπάνης έδωσε μια συγκινητική συνέντευξη για την μάχη του με τον καρκίνο και τα πράγματα που τον βοήθησαν να ανταπεξέλθει τις δυσκολίες</h2>
      <address><time datetime="2019-11-25T11:13:00+00:00">25 Nov 2019, 11:13</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%91%CE%BD%CF%84%CE%AF%CE%BD%CE%BF%CE%BF%CF%82+%CE%91%CE%BB%CE%BC%CF%80%CE%AC%CE%BD%CE%B7%CF%82">Αντίνοος Αλμπάνης</a> έδωσε μια συγκινητική συνέντευξη για την <a href="https://www.lifo.gr/now/people/244466/o-antinoos-almpanis-apokalypse-pos-kanei-ximeiotherapeies-to-minyma-sto-instagram">μάχη του με τον καρκίνο</a> και τα πράγματα που τον βοήθησαν να αντέξει τις πρωτόγνωρες για τον ίδιο δυσκολίες.</b>
      </p>
      <p>Μιλώντας στη «Φωλιά των Κου κου» και στη Δήμητρα Καλφούντζου ο Αντίνοος Αλμπάνης αποκάλυψε πως η φετινή απουσία του από την τηλεόραση οφείλεται σε μεγάλο βαθμό στο λέμφωμα. «Την περίοδο που γινόταν η στελέχωση των σειρών και έκανα ραντεβού με παραγωγούς, ήταν η περίοδος εκείνη που ήμουν σε θεραπείες. Ήταν ήδη πολύ ταλαιπωρημένος ο οργανισμός μου και ήξερα ότι θα ήταν ένας δύσκολος χειμώνας, οπότε έπρεπε κάπως να προφυλάξω τον εαυτό μου, να κρατήσω δυνάμεις και να μπορέσω να δυναμώσω κι εγώ. Δεν σου κρύβω ότι πριν τελειώσει το "Φινιστρίνι" χρειάστηκε δύο φορές να διακόψω στα μισά την παράσταση για λίγο».</p>
      <p>«Η παρουσία του σκυλιού στο σπίτι ήταν πολύ σημαντική. Ήταν μια συντροφιά, ήταν βάλσαμο η παρουσία της. Το ότι ερχόταν στην αγκαλιά μου και κούρνιαζε σε στιγμές που εγώ δεν ήμουν καλά, ήταν ωραίο».</p>
      <figure>
        <img src="https://www.lifo.gr/uploads/image/1571463/antinoos-almpanis-skilos-1.png.jpg"/>
      </figure>
      <p>«Πήγα έκανα κάποιες εξετάσεις, οι οποίες οδήγησαν σε κάποιες άλλες εξετάσεις και εκείνες σε κάποιες τρίτες εξετάσεις από τις οποίες διαγνώστικα με λέμφωμα» ανέφερε σε παλιότερη συνέντευξη του ο Αντίνοος Αλμπάνης. «Πάντα με το μυαλό μου βάζω το κακό, οπότε το ένιωθα. Κάτι θα ακούσω πoυ δεν θα 'ναι πολύ βολικό. Όταν πήρα τα αποτελέσματα ήμουν μόνος. Το πρώτο πράγμα που είχα στο μυαλό μου ήταν πως πρέπει να δω τι θα κάνω, πώς θα πάει αυτό το πράγμα».</p>
      <p>Παρά την αγωνία και τον φόβο όμως, ο Αντίνοος Αλμπάνης δεν απομονώθηκε, ούτε επέτρεψε στον εαυτό του να χάσει τις ελπίδες του: «Είχα πολύ πίστη στον εαυτό μου και είπα ότι "πρέπει να το παλέψεις και πρέπει να είσαι δυνατός". Αν έμενα στο σπίτι μου θα ήμουν μίζερος πολύ και δυστυχισμένος».</p>
      <figure>
        <iframe src="https://www.youtube.com/embed/rhrFC_Tu7R4" width="1280" height="720" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/256546/antinoos-almpanis-i-sygkinitiki-eksomologisi-gia-ton-karkino"/>
      </related>
    </article>
  </body>
</html>