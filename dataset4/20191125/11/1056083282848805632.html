<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402519/%D8%A8%D8%B2%D8%B1%DA%AF-%D8%AA%D8%B1%DB%8C%D9%86-%D8%B2%D8%A8%D8%A7%D9%84%D9%87-%D8%AF%D8%A7%D9%86%DB%8C-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9%DB%8C-%D8%AF%D9%86%DB%8C%D8%A7-%DA%A9%D8%AC%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T11:26:57+00:00"/>
    <meta property="og:title" content="بزرگ‌ترین زباله‌دانی الکترونیکی دنیا کجاست؟"/>
    <meta property="og:description" content="مستند «به سودوم خوش آمدید» به کارگردانی کریستین کرونس، فلوریان وایگن‌زامرکه تولید سال ۲۰۱۹ کشورهای اتریش و غنا است، در بخش غیر رقابتی «آیینه‌ی یک جشنواره» سیزدهمین جشنواره بین‌المللی سینماحقیقت روی پرده می‌رود."/>
  </head>
  <body>
    <article>
      <h1>بزرگ‌ترین زباله‌دانی الکترونیکی دنیا کجاست؟</h1>
      <address>
        <time datetime="2019-11-25T11:26:57+00:00">25 Nov 2019, 11:26</time>
      </address>
      <p>مستند «به سودوم خوش آمدید» به کارگردانی کریستین کرونس، فلوریان وایگن‌زامرکه تولید سال ۲۰۱۹ کشورهای اتریش و غنا است، در بخش غیر رقابتی «آیینه‌ی یک جشنواره» سیزدهمین جشنواره بین‌المللی سینماحقیقت روی پرده می‌رود.</p>
      <p>به گزارش ایسنا به نقل از روابط عمومی جشنواره بین‌المللی سینماحقیقت، در خلاصه موضوع این فیلم مستند ۹۲ دقیقه‌ای آمده است:«اگبُگ‌لوشی در آکرا، بزرگ‌ترین زباله‌دانی الکترونیکی دنیاست. چیزی حدود ۶۰۰۰ زن، مرد و کودک در این مکان مشغول به کار هستند. آنها اینجا را سودوم می‌نامند. سالانه ۲۵۰ هزار تن کامپیوترهای از رده ‌خارج‌ شده، گوشی‌های هوشمند، محفظه‌های تهویه‌ هوا و دستگاه‌های دیگر از دنیای دوری که الکترونیکی و دیجیتالی شده، به طور غیرقانونی به اینجا آورده می‌شوند...»</p>
      <p>«به سودوم خوش آمدید» تاکنون جایزه بهترین مستند جشنواره میلینیوم بلژیک، جایزه بزرگ و بهترین فیلمبرداری جشنواره محیط‌زیستی اینسبروک اتریش، لوح تقدیر جشنواره زوریخ سوئیس و مونیخ آلمان و... را بدست آورده است.</p>
      <p>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ۱۸ تا ۲۵ آذرماه ۱۳۹۸ به دبیری «محمد حمیدی‌مقدم» در پردیس سینمایی چارسو شهر تهران برگزار خواهد شد.</p>
      <p>انتهای پیام </p>
    </article>
  </body>
</html>