<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/firenze-calci-donna-chiesa-messa-3121224/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T11:03:16+00:00"/>
    <meta property="og:title" content="Firenze: calci a una donna sul sagrato della chiesa. La figlia disturbava la messa"/>
    <meta property="og:description" content="ROMA – Parapiglia nella chiesa di San Jacopino a Firenze durante una delle messe domenicali. Ieri mattina, riferisce ‘La Nazione’, un uomo ha preso a calci una donna, la cui bambina avrebbe disturbato la funzione religiosa. L’episodio è accaduto sul sagrato della chiesa. Ci sono stati momenti di grande tensione, anche perché in quel momento erano tanti i bambini del catechismo presenti. La donna, una filippina, ha chiamato la polizia, che ha identificato l’aggressore, un fiorentino. La notizia giunge nello stesso giorno di eventi e manifestazioni in occasione della giornata mondiale contro la violenza sulle donne.ArcelorMittal, Michele Emiliano: “Raggiunto accordo pagamento indotto”Firenze, cosparge la moglie di alcol e tenta di darle fuoco: “Moriremo insieme” “Non una di meno”, il corteo a Roma Per dare visibilità all’indignazione le donne, ma anche tanti uomini e ragazzi, ieri sono scese in piazza a Roma per dire basta alla violenza maschile, ai femminicidi, ma anche alla disparità salariale. Promosso per il…"/>
  </head>
  <body>
    <article>
      <h1>Firenze: calci a una donna sul sagrato della chiesa. La figlia disturbava la messa</h1>
      <address><time datetime="2019-11-25T11:03:16+00:00">25 Nov 2019, 11:03</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/non-una-di-meno_ansa-1.jpg"/>
        <figcaption>Violenza donne: in migliaia a Roma per ‘Non una di meno’ (Ansa)</figcaption>
      </figure>
      <p>ROMA – Parapiglia nella chiesa di San Jacopino a Firenze durante una delle messe domenicali. Ieri mattina, riferisce ‘La Nazione’, un uomo ha preso a calci una donna, la cui bambina avrebbe disturbato la funzione religiosa. L’episodio è accaduto sul sagrato della chiesa.</p>
      <p>Ci sono stati momenti di grande tensione, anche perché in quel momento erano tanti i bambini del catechismo presenti. La donna, una filippina, ha chiamato la polizia, che ha identificato l’aggressore, un fiorentino. La notizia giunge nello stesso giorno di eventi e manifestazioni in occasione della giornata mondiale contro la <a href="https://www.blitzquotidiano.it/cronaca-italia/violenza-donne-manifestazione-roma-3120812/">violenza sulle donne</a>.</p>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/wp/wp-content/uploads/2019/11/polizia-ansa-6-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">Firenze, cosparge la moglie di alcol e tenta di darle fuoco: “Moriremo insieme”</a>
      </h3>
      <h3>“Non una di meno”, il corteo a Roma</h3>
      <p>Per dare visibilità all’indignazione le donne, ma anche tanti uomini e ragazzi, ieri sono scese in piazza a Roma per dire basta alla violenza maschile, ai femminicidi, ma anche alla disparità salariale. Promosso per il quarto anno dal movimento femminista “Non una di Meno” il corteo è partito da piazza della Repubblica dietro lo striscione “Contro la vostra violenza, siamo rivolta”. </p>
      <p>E si è concluso in piazza San Giovanni al grido “We are the Power” con l’accensione di molti fumogeni rosa e viola. Gli stessi colori del corteo, ma anche dei molti volti che mostravano una lacrima disegnata e lo slogan: “Non una di meno, non un grado in più, in questa rivolta la goccia sei tu”.</p>
      <h3>Il fondo per gli orfani di femminicidio</h3>
      <p>“Siamo in centomila” hanno sostenuto le organizzatrici, ma come di consueto sono stati diversi i dati forniti dalla polizia: oltre 10 mila i manifestanti. E proprio oggi, a due giorni dalla celebrazione della Giornata internazionale per l’eliminazione della violenza contro le donne del prossimo 25 novembre, dal ministro dell’Economia Roberto Gualtieri è arrivato l’annuncio che è pronto il decreto per attivare il fondo per gli orfani di femminicidio. (fonti La Nazione, AdnKronos, Ansa)</p>
    </article>
  </body>
</html>