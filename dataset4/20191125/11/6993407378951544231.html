<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-minoborony-maryinka-zsu/30290872.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T11:35:57+00:00"/>
    <meta property="og:title" content="Бойовики обстріляли Мар’їнку, втрат у ЗСУ немає – Міноборони"/>
    <meta property="og:description" content="У Міністерстві оборони України повідомили, що підтримувані Росією бойовики на Донбасі 25 листопада обстріляли позиції українських військових на донецькому напрямку. «Об 11:30 з напрямку від мікрорай"/>
  </head>
  <body>
    <article>
      <h1>Бойовики обстріляли Мар’їнку, втрат у ЗСУ немає – Міноборони</h1>
      <address>
        <time datetime="2019-11-25T11:35:57+00:00">25 Nov 2019, 11:35</time>
      </address>
      <p>У Міністерстві оборони України повідомили, що підтримувані Росією бойовики на Донбасі 25 листопада обстріляли позиції українських військових на донецькому напрямку.</p>
      <p>«Об 11:30 з напрямку від мікрорайону Трудівські окупованого Донецька російсько-окупаційні війська розпочали обстріл по нашим захисникам Мар’їнки зі стрілецької зброї», – йдеться в повідомленні.</p>
      <p>За даними відомства, втрат серед українських військових немає.</p>
      <p>На ресурсах угруповань бойовиків «ДНР» та «ЛНР» інформація про обстріли упродовж поточної доби відсутня.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За <a href="https://www.radiosvoboda.org/a/oon-zvit-ghertvy-donbas/30272212.html?fbclid=IwAR0-f1z54GjA7TMevrl3TO7hbAheEqEIaAH-wZ84DJurOIqUNTefmAa-vUM">даними</a> ООН, від березня 2014-го до 31 жовтня 2019 року унаслідок збройного конфлікту на Донбасі загинули 13 000 – 13 200 людей.</p>
    </article>
  </body>
</html>