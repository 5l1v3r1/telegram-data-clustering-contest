<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/vivo-x30-5g-zoom-periscopio-video-teaser/"/>
    <meta property="og:site_name" content="GizChina.it"/>
    <meta property="article:published_time" content="2019-11-25T11:00:02+00:00"/>
    <meta property="og:title" content="Vivo X30 5G con zoom a periscopio: la conferma arriva da un teaser ufficiale"/>
    <meta property="og:description" content="Vivo X30 5G avrà a bordo un sistema con zoom a periscopio: la conferma arriva dal nuovo video teaser ufficiale, insieme ad un primo sguardo al device."/>
  </head>
  <body>
    <article>
      <h1>Vivo X30 5G con zoom a periscopio: la conferma arriva da un teaser ufficiale</h1>
      <address><time datetime="2019-11-25T11:00:02+00:00">25 Nov 2019, 11:00</time> by <a rel="author">Gabriele Cascone</a></address>
      <figure>
        <img src="https://gizchina.it/wp-content/uploads/2019/11/Vivo-X30-5G-zoom-periscopio-01-696x392.jpg.pagespeed.ce.cP99ai3NeC.jpg"/>
      </figure>
      <p>Di recente un video pubblicato dall'azienda cinese ha lasciato intendere la presenza <a href="https://gizchina.it/2019/11/vivo-x30-immagini-foto-reale/">di un potente zoom 60X</a> a bordo del nuovo <b>Vivo X30 5G</b>, ma ora un nuovo teaser sembra confermare definitivamente questa funzionalità e la presenza di uno zoom con sistema a periscopio. Inoltre il dispositivo si mostra dal vivo, svelandoci parte del suo design.</p>
      <h3>Vivo X30 in arrivo con una fotocamera con zoom a periscopio</h3>
      <figure>
        <video src="https://www.gizmochina.com/wp-content/uploads/2019/11/Vivo-X30-Video-Teaser.mp4?_=1"/>
      </figure>
      <p>La breve clip che vedete in alto, pubblicata di recente da Vivo, pone l'accento sul comparto fotografico del prossimo smartphone del brand cinese. Il video conferma che <b>Vivo X30 5G</b> avrà dalla sua uno<b> zoom a periscopio</b>, similmente a modelli del calibro di <a href="https://gizchina.it/2019/06/recensione-oppo-reno-10x-zoom/">OPPO Reno 10X Zoom</a> e <a href="https://gizchina.it/2019/04/recensione-huawei-p30-pro-una-reflex-nella-vostra-tasca/">Huawei P30 Pro</a>. Alla fine della clip è possibile dare un primo sguardo al retro del device: si intravede una tripla fotocamera verticale nell'angolo a sinistra, in aggiunta a quello che dovrebbe essere un quarto modulo accompagnato dal Flash LED.</p>
      <p>Per il momento le specifiche del dispositivo sono ancora avvolte nel mistero, fatta eccezione per la presenza del SoC <a href="https://gizchina.it/2019/11/vivo-x30-samsung-exynos-980-uscita/"><b>Exynos 980 5G</b></a>, prima soluzione targata Samsung dedicata alla fascia media (con processo a 8 nm e una frequenza massima di 2.2 GHz).</p>
      <p>Il resto della scheda tecnica di Vivo X30 5G – ad oggi da prendere solo <a href="https://gizchina.it/2019/11/vivo-x30-pro-specifiche-prezzo-uscita-leak/">come un leak, così come i dettagli in merito al prezzo</a> – vede la presenza di un pannello <b>AMOLED </b>da <b>6.5″ Full HD+</b> con refresh rate a<b> 90 Hz</b>, memorie fino a 8 GB di RAM e 128/256 GB di storage UFS 2.1, una Quad Camera da <b>64 + 8 + 13 + 2 MP</b> ed un modulo selfie da 32 MP. Si conclude con la batteria, presumibilmente un'unità da 4500 mAh.</p>
    </article>
  </body>
</html>