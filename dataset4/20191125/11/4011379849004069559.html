<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/amstelveense-kira-toussaint-verbreekt-eigen-record-op-100-meter-rugslag/"/>
    <meta property="og:site_name" content="RTVA"/>
    <meta property="article:published_time" content="2019-11-25T11:34:00+00:00"/>
    <meta property="og:title" content="Amstelveense Kira Toussaint verbreekt eigen record op 100 meter rugslag"/>
    <meta property="og:description" content="AMSTELVEEN – De Amstelveense zwemster Kira Toussaint heeft haar eigen nationale record verbroken op de 100 meter rugslag. Ze zette een tijd neer van 55,58 op de kortebaan tijdens de International Swimming League in Londen. Haar oude tijd stond op 55,74, die ze behaalde tijdens de Martinez Cup in Amsterdam afgelopen oktober. In Londen kwam …"/>
  </head>
  <body>
    <article>
      <h1>Amstelveense Kira Toussaint verbreekt eigen record op 100 meter rugslag</h1>
      <address><time datetime="2019-11-25T11:34:00+00:00">25 Nov 2019, 11:34</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De Amstelveense zwemster Kira Toussaint heeft haar eigen nationale record verbroken op de 100 meter rugslag. Ze zette een tijd neer van 55,58 op de kortebaan tijdens de International Swimming League in Londen.</b>
      </p>
      <p>Haar oude tijd stond op 55,74, die ze behaalde tijdens de Martinez Cup in Amsterdam afgelopen oktober. In Londen kwam Toussaint op de tweede plaats, vlak na de Australische Minna Atherton. Zij won de wedstrijd met een tijd van 55,29.</p>
      <p>Toussaint zal ook meedoen aan het Europees kampioenschap kortebaan, dat van 4 tot en met 8 december plaatsvindt in Glasgow (Schotland).</p>
    </article>
  </body>
</html>