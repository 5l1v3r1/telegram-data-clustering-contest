<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/13-latek-odpowie-za-kradziez-kart-kolekcjonerskich-z-bohaterem-japonskiej-kreskowki/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T11:58:00+00:00"/>
    <meta property="og:title" content="13-latek odpowie za kradzież kart kolekcjonerskich z bohaterem japońskiej kreskówki"/>
    <meta property="og:description" content="Kryminalni z puławskiej komendy ustalili sprawcę kradzieży kart kolekcjonerskich z jednego ze sklepów na terenie Puław. Okazał się nim 13-letni mieszkaniec miasta."/>
  </head>
  <body>
    <article>
      <h1>13-latek odpowie za kradzież kart kolekcjonerskich z bohaterem japońskiej kreskówki</h1>
      <address>
        <time datetime="2019-11-25T11:58:00+00:00">25 Nov 2019, 11:58</time>
      </address>
      <p>
        <b>Kryminalni z puławskiej komendy ustalili sprawcę kradzieży kart kolekcjonerskich z jednego ze sklepów na terenie Puław. Okazał się nim 13-letni mieszkaniec miasta.</b>
      </p>
      <p>W miniony weekend policjanci z Puław otrzymali zgłoszenie o kradzieży kart kolekcjonerskich z jednego ze sklepów na terenie miasta. Pracownik sklepu powiadomił mundurowych, że nieznany sprawca ukradł kilkadziesiąt kart kolekcjonerskich oraz kilka ich zestawów, a także płytę DVD z filmem o bohaterze słynnej japońskiej bajki. Straty wyniosły prawie 2 tys. zł.</p>
      <p>Funkcjonariusze wydziału kryminalnego ustalili, że sprawcą kradzieży jest 13-latek z Puław. Mundurowi złożyli wizytę chłopcu w domu. Tam potwierdziły się ich przypuszczenia.</p>
      <p>Policjanci odzyskali skradzione przedmioty, a 13-latek przesłuchany. Jego sprawą zajmie się teraz Sąd Rodzinny.</p>
      <p>(fot. Policja Puławy)</p>
    </article>
  </body>
</html>