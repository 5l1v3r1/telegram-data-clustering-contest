<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552386/"/>
    <meta property="og:site_name" content="חרדים10"/>
    <meta property="article:published_time" content="2019-11-25T11:12:00+00:00"/>
    <meta property="og:title" content="חבר מועצה חרדי התלונן על ‘הדרת גברים’ • מה ענו במשרד המשפטים?"/>
    <meta property="og:description" content="חבר מועצה חרדי מעיריית חיפה הגיש שאילתה למשרד המשפטים, בעקבות אירוע עירוני המיועד לנשים בלבד • מטעם הייעוץ המשפטי לממשלה - השיבו לו: &quot;בישראל לא קיימת תופעה של הדרת גברים&quot;"/>
  </head>
  <body>
    <article>
      <h1>חבר מועצה חרדי התלונן על ‘הדרת גברים’ • מה ענו במשרד המשפטים?</h1>
      <address><time datetime="2019-11-25T11:12:00+00:00">25 Nov 2019, 11:12</time> by <a rel="author">חרדים 10</a></address>
      <p>
        <b>חבר מועצה חרדי מעיריית חיפה הגיש שאילתה למשרד המשפטים, בעקבות אירוע עירוני המיועד לנשים בלבד • מטעם הייעוץ המשפטי לממשלה - השיבו לו: "בישראל לא קיימת תופעה של הדרת גברים"</b>
      </p>
      <p>עיריית חיפה צפויה לקיים בקרוב אירוע לנבחרות הציבור בשלטון המקומי – המיועד לנשים בלבד.</p>
      <p>כדי לאתגר את הפרקליטות, הגיש מנחם קפלן, חבר המועצה מטעם סיעת ‘חן’, שאילתא למשנה ליועץ המשפטי דינה זילבר – בה ביקש להבין האם מדובר באירוע שניתן לקיימו על פי החוק או שמא מדובר ב’הדרת גברים’.</p>
      <p>ב’בין הזמנים’ אסר בית המשפט המחוזי לקיים הופעה של הזמר מוטי שטיינמץ ומרדכי בן דוד לציבור החרדי בחיפה, בטענה ל’הדרת נשים’.</p>
      <p>“אבקש את הנחייתך המשפטית האם כנס זה עומד בערך השוויון בין המינים, והאם איננו נכנס לקטגוריה של הפרדה מגדרית”, שאל קפלן.</p>
      <p>במענה לפנייתו, נכתב  מטעם הייעוץ המשפטי לממשלה כי תופעת ‘הדרת גברים’ אינה קיימת במרחב הציבורי בישראל.</p>
      <p>“בישראל לא קיימת תופעה של הדרת גברים מהמרחב הציבורי או הפלייה של גברים במשאבים ציבוריים או בקבלת שירותים. זאת, בעוד שהדרת נשים מהמרחב הציבורי היא תופעה רווחת בה יש להיאבק, כפי שאף נקבע על ידי הממשלה במספר החלטות”.</p>
      <p>בתשובה נכתב עוד: “השימוש ההפוך והמטעה בשיח הזכויות ובפרט הטענה להדרת גברים לכאורה, אינם משקפים בעיה קיימת או כנה”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552252/"/>
        <a href="http://www.ch10.co.il/news/552193/"/>
        <a href="http://www.ch10.co.il/news/551749/"/>
        <a href="http://www.ch10.co.il/news/551322/"/>
        <a href="http://www.ch10.co.il/news/550998/"/>
        <a href="http://www.ch10.co.il/news/548531/"/>
      </related>
    </article>
  </body>
</html>