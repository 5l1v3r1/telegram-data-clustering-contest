<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/25/femen-activist-hit-the-franco-celebration-protest-in-madrid"/>
    <meta property="og:site_name" content="euronews"/>
    <meta property="article:published_time" content="2019-11-25T11:14:59+00:00"/>
    <meta property="og:title" content="زنان نیمه‌برهنه تظاهرات بزرگداشت دیکتاتور پیشین اسپانیا را مختل کردند"/>
    <meta property="og:description" content="کنشگران زن که عضو گروه فمن بودند ناگهان با نیمتنهٔ برهنه برابر جمعیت ظاهر شدند در حالیکه فریاد می‌زدند: «برای فاشیسم نه احترام، نه افتخار»."/>
  </head>
  <body>
    <article>
      <h1>زنان نیمه‌برهنه تظاهرات بزرگداشت دیکتاتور پیشین اسپانیا را مختل کردند</h1>
      <address><time datetime="2019-11-25T11:14:59+00:00">25 Nov 2019, 11:14</time> by <a rel="author">یورونیوز </a></address>
      <p>چند کنشگر حقوق زنان روز یکشنبه تظاهراتی را مختل کردند که برای بزرگداشت فرانسیسکو فرانکو، دیکتاتور اسپانیا در مادرید برگزار شده بود.</p>
      <p>وقتی جمعیت تظاهرکننده به میدان اصلی شهر رسیدند، این ۶ تن کنشگر زن که عضو گروه فمن بودند ناگهان با نیم‌تنهٔ برهنه برابر جمعیت ظاهر شدند در حالیکه فریاد می‌زدند: «برای فاشیسم نه احترام، نه افتخار». این زنان که همین شعار را روی سینه‌هایشان نیز نوشته بودند فورا از سوی پلیس متفرق شدند.</p>
      <p>
        <a href="https://t.me/euronewspe">
          <b>به تلگرام یورونیوز فارسی بپیوندید</b>
        </a>
      </p>
      <p>صدها تن از هواداران ژنرال فرانکو، امسال نیز حوالی ۲۰ نوامبر برای بزرگداشت سالروز تولد وی راهی خیابان‌ها شدند. برخی از آنان پرچم‌هایی با شمایلهای دوران فرانکو داشتند و یک دست را به نشانهٔ سلام فاشیست‌ها بالا می‌بردند.</p>
      <figure>
        <img src="https://static.euronews.com/articles/stories/04/31/90/90/808x528_cmsv2_3f7faedd-de24-55a8-80d8-dbbdcf4c49b3-4319090.jpg"/>
      </figure>
      <p>مقامات اسپانیا سال گذشته با نبش قبر فرانکو، بقای جسد وی را که در مقبره‌ای در حاشیهٔ مادرید دفن شده بود به گورستانی خصوصی در نقطه‌ای دورتر انتقال دادند امری که واکنش‌های بسیاری را در این کشور در پی داشت. پدرو سانچز، نخست‌ وزیر اسپانیا استدلال کرد که این کار موجب تحکیم اعتبار دموکراسی اسپانیا خواهد شد.</p>
      <p>فرانسیسکو فرانکو از ۱۹۳۹ تا ۱۹۷۵ بر اسپانیا حکومت کرد و میراث سیاسی و تاریخی او هنوز مخالفان‌ و موافقان بسیاری در این کشور دارد.</p>
    </article>
  </body>
</html>