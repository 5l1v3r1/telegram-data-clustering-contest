<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/pobeda-za-kraj-rukometasice-spremne-za-svetsko-prvenstvo-393694.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T11:28:00+00:00"/>
    <meta property="og:title" content="Pobeda za kraj, rukometašice spremne za Svetsko prvenstvo!"/>
    <meta property="og:description" content="Ženska rukometna reprezentacija Srbije pobedila je danas selekciju Madjarske sa 25:23 (13:10) u poslednjem kolu &quot;Seul kupa&quot; u Južnoj Koreji."/>
  </head>
  <body>
    <article>
      <h1>Pobeda za kraj, rukometašice spremne za Svetsko prvenstvo!</h1>
      <h2>Ženska rukometna reprezentacija Srbije pobedila je danas selekciju Madjarske sa 25:23 (13:10) u poslednjem kolu "Seul kupa" u Južnoj Koreji.</h2>
      <address><time datetime="2019-11-25T11:28:00+00:00">25 Nov 2019, 11:28</time> by <a rel="author">Beta</a></address>
      <p>Odlična partija izabranica selektora Ljubomira Obradovića najbolje se odslikavala u prednosti od osam golova (23:15) sredinom drugog poluvremena, koju su Madjarice uspele da svedu na prihvatljivu meru do kraja poslednjeg pripremnog meča pred start Svetskog prvenstva u Japanu.<br/><br/>Mađarice su bolje otvorile meč, povele 4:3, ali su rukometašice Srbije reagovale serijom 5:0 (od 5:5 došle do 10:5) i do kraja utakmice imale potpunu kontrolu nad rezultatom.<br/><br/>Reprezentacija Srbije, sa dve pobede i porazom, zauzela je drugo mesto na turniru iza Rusije, a ispred Mađarske i Južne Koreje.<br/><br/>Rukometašice Srbije ostaju u Seulu do petka, kada se sele u Japan.<br/><br/>Prvi meč na Svetskom prvenstvu igraće u subotu od 7 sati protiv Angole.</p>
      <p>Izvor: Beta</p>
    </article>
  </body>
</html>