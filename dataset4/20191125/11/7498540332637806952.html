<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/violenza-sulle-donne-reggio-emilia-almeno-al-giorno-video/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-25T11:55:37+00:00"/>
    <meta property="og:title" content="Violenza sulle donne: a Reggio Emilia, almeno una al giorno. VIDEO"/>
    <meta property="og:description" content="REGGIO EMILIA – Oggi ricorre la giornata internazionale per l’eliminazione della violenza sulle donne e anche nella nostra città è stato fatto il punto sulla situazione. Secondo i dati regionali, nel 2018 sono stati 359 gli accessi al pronto soccorso reggiano di vittime di violenza domestica, in aumento del 2% rispetto all’anno precedente. A questi numeri […]"/>
  </head>
  <body>
    <article>
      <h1>Violenza sulle donne: a Reggio Emilia, almeno una al giorno. VIDEO</h1>
      <address><time datetime="2019-11-25T11:55:37+00:00">25 Nov 2019, 11:55</time> by <a rel="author">Cristiana Boni</a></address>
      <p>
        <b>Sono stati 359 gli accessi al pronto soccorso nel 2018. È uno dei dati illustrati in occasione della giornata mondiale contro il femminicidio. Tante le iniziative in programma nella nostra città. <b>INTERVISTE</b></b>
      </p>
      <ul>
        <li/>
      </ul>
      <ul>
        <li/>
      </ul>
      <p><b>REGGIO EMILIA</b> – Oggi ricorre la giornata internazionale per l’eliminazione della violenza sulle donne e anche nella nostra città è stato fatto il punto sulla situazione.</p>
      <p>Secondo i dati regionali, nel 2018 sono stati 359 gli accessi al pronto soccorso reggiano di vittime di violenza domestica, in aumento del 2% rispetto all’anno precedente. A questi numeri si devono poi aggiungere i casi di violenze che non finiscono in ospedale, ma che vengono taciute da chi le subisce per paura di ritorsioni.</p>
      <p>In tutta l’Emilia Romagna ci sono 21 centri anti-violenza e uno di questi è a Reggio Emilia, dove operano anche 4 case rifugio con 34 posti letto. Secondo i dati, le vittime hanno per la maggior parte un’età compresa tra i 30 e i 49 anni, un grado di scolarità medio alto e sono per la maggior parte italiane. Calano le donne provenienti da altri Paesi: il 75% di loro ha un regolare permesso di soggiorno.</p>
      <p>Affinché aumenti la sensibilità a questo riguardo, nel comune di Camposanto (Mo) un piazzale è stato intitolato alla memoria della 17enne <b>Jessica Filianti</b>, una delle prime vittime reggiane di femminicidio. Tante anche le iniziative nella nostra città per sensibilizzare le persone su questo importantissimo tema.</p>
    </article>
  </body>
</html>