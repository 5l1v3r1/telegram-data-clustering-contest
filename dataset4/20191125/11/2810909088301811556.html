<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359574"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-25T11:56:00+00:00"/>
    <meta property="og:title" content="У програму бесплатне обуке непливача 500 ученика"/>
    <meta property="og:description" content="Од почетка године, укупно 388 ученика основних школа успјешно је прошло бесплатну обуку непливача, коју организује Градска управа у сарадњи са Јавним предузећем Аквана."/>
  </head>
  <body>
    <article>
      <h1>У програму бесплатне обуке непливача 500 ученика</h1>
      <address>
        <time datetime="2019-11-25T11:56:00+00:00">25 Nov 2019, 11:56</time>
      </address>
      <p>
        <i>Од почетка године, укупно 388 ученика основних школа успјешно је прошло бесплатну обуку непливача, коју организује Градска управа у сарадњи са Јавним предузећем Аквана.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1520/152019.jpg"/>
        <figcaption>Школа пливања на Градском базену (фото: banjaluka.rs.ba/)</figcaption>
      </figure>
      <p>- Кроз овогодишњи пројекат "Обука непливача" проћи ће 500 ученика, што је на нивоу прошле године. Обука је бесплатна и обухвата дјецу другог разреда основне школе, са којима на Градском олимпијском базену раде провјерени стручњаци – казали су из Одјељења за образовање, здравство, омладину и спорт.</p>
      <p>Град планира и за наредну годину овај пројекат, за шта ће бити издвојено 40.000 КМ.</p>
      <p>Како су навели, оволики број учесника, потврђује да је подршка овом пројекту оправдана и значајна, а све у циљу да се у наредним годинама искоријени тзв. пливачка неписменост.</p>
      <p>- Немјерљиво је за друштвену заједницу када дјеца науче пливати, а задовољство родитеља је велико, што доказују анкетом – закључили су из одјељења.</p>
    </article>
  </body>
</html>