<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/uber-londra-revoca-licenza-3121247/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T11:22:53+00:00"/>
    <meta property="og:title" content="Uber. Il Comune di Londra revoca la licenza. In bilico il destino di 45mila conducenti"/>
    <meta property="og:description" content="ROMA – Uber non potrà più operare a Londra. Le autorità municipali della capitale britannica hanno infatti annunciato oggi di aver negato il rinnovo della licenza al colosso americano dei taxi online evocando “violazioni” delle regole che mettono a rischio i passeggeri e la loro sicurezza. L’azienda farà appello e potrà restare attiva finché questo non verrà esaminato. Transport for London (Tfl), l’agenzia comunale dei trasporti, aveva già sospeso Uber nel 2017, salvo concedere poi due proroghe. L’ultima scaduta ieri.Mentone, polizia francese usa spray urticante per stanare i migranti sul trenoMar Nero, si rovescia nave cargo che trasportava 14mila pecore Tfl ha ricordato di aver contestato violazioni e negligenze a Uber nell’ambito del conflitto legale innescatosi già due anni fa. Sottolineando come l’azienda vi abbia posto rimedio solo in parte. Mentre ha liquidato il modus operandi dell’app come tuttora “non adeguato né corretto” rispetto alla normativa locale. 45mila conducenti senza lavoro Uber, che ha ora…"/>
  </head>
  <body>
    <article>
      <h1>Uber. Il Comune di Londra revoca la licenza. In bilico il destino di 45mila conducenti</h1>
      <address><time datetime="2019-11-25T11:22:53+00:00">25 Nov 2019, 11:22</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/uber-londra_ansa-1.jpg"/>
        <figcaption>Londra revoca la licenza a Uber (Ansa)</figcaption>
      </figure>
      <p>ROMA – Uber non potrà più operare a <a href="https://www.blitzquotidiano.it/cronaca-europa/uber-la-citta-di-londra-gli-ritira-la-licenza-troppe-le-molestie-non-segnalate-2757997/">Londra</a>. Le autorità municipali della capitale britannica hanno infatti annunciato oggi di aver negato il rinnovo della licenza al colosso americano dei taxi online evocando “violazioni” delle regole che mettono a rischio i passeggeri e la loro sicurezza.</p>
      <p>L’azienda farà appello e potrà restare attiva finché questo non verrà esaminato. Transport for London (Tfl), l’agenzia comunale dei trasporti, aveva già sospeso Uber nel 2017, salvo concedere poi due proroghe. L’ultima scaduta ieri.</p>
      <figure>
        <a href="https://www.blitzquotidiano.it/cronaca-europa/mentone-polizia-francese-spray-urticante-3121321/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/mentone-polizia-francese-spray-urticante-3121321/">
          <img src="https://static.blitzquotidiano.it/wp/wp-content/uploads/2019/11/polizia-spray-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/mentone-polizia-francese-spray-urticante-3121321/">Mentone, polizia francese usa spray urticante per stanare i migranti sul treno</a>
      </h3>
      <figure>
        <a href="https://www.blitzquotidiano.it/cronaca-europa/mar-nero-nave-cargo-pecore-3121292/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/mar-nero-nave-cargo-pecore-3121292/">
          <img src="https://static.blitzquotidiano.it/wp/wp-content/uploads/2019/11/nave_cargo_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/mar-nero-nave-cargo-pecore-3121292/">Mar Nero, si rovescia nave cargo che trasportava 14mila pecore</a>
      </h3>
      <p>Tfl ha ricordato di aver contestato violazioni e negligenze a Uber nell’ambito del conflitto legale innescatosi già due anni fa. Sottolineando come l’azienda vi abbia posto rimedio solo in parte. Mentre ha liquidato il modus operandi dell’app come tuttora “non adeguato né corretto” rispetto alla normativa locale.</p>
      <h3>45mila conducenti senza lavoro</h3>
      <p>Uber, che ha ora 21 giorni per formalizzare l’appello di fronte alla giustizia britannica, ha replicato bollando la decisione dell’autorità municipale – con cui è entrata in conflitto fin dall’elezione a sindaco del laburista Sadiq Khan al posto del conservatore (e attuale primo ministro) Boris Johnson – “incredibile e sbagliata”.</p>
      <p>Lo stop imposto dal Comune nel 2017 era stato seguito da una prima estensione temporanea della licenza di 15 mesi e da una seconda di due. Cioè dopo una serie di impegni assunti dall’azienda in materia di sicurezza dei passeggeri e della tutela del lavoro. Nonché dopo la sostituzione dei vertici manageriali nel Regno. Circa 45.000 autisti lavorano a Londra per Uber, con un’utenza di oltre 3,5 milioni di persone. (fonte Ansa)</p>
    </article>
  </body>
</html>