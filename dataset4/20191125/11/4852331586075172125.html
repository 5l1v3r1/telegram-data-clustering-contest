<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/apple-watch-donna-infarto/"/>
    <meta property="og:site_name" content="Webnews"/>
    <meta property="article:published_time" content="2019-11-25T11:27:00+00:00"/>
    <meta property="og:title" content="Apple Watch salva una donna da un infarto"/>
    <meta property="og:description" content="Apple Watch salva una donna dall'infarto, svegliandola durante la notte per la presenza di una frequenza cardiaca del tutto irregolare."/>
  </head>
  <body>
    <article>
      <h1>Apple Watch salva una donna da un infarto</h1>
      <h2>Apple Watch salva una donna dall'infarto, svegliandola durante la notte per la presenza di una frequenza cardiaca del tutto irregolare.</h2>
      <address><time datetime="2019-11-25T11:27:00+00:00">25 Nov 2019, 11:27</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p><a href="https://www.webnews.it/speciale/apple-watch/">Apple Watch</a> ha permesso a una donna di identificare una <b>condizione cardiaca</b> che, se non trattata in breve tempo, avrebbe potuto portare all’<b>infarto</b> oppure all’ictus. È quanto rende noto il New York Post, nel raccontare la storia di Marie Bourque: la settantaquattrenne proprietaria dello smartwatch <a href="https://www.webnews.it/recensioni/produttore/apple/">Apple</a>, infatti, è stata svegliata di notte dal suo device per un’alterazione della frequenza cardiaca. La corsa in ospedale ha permesso di evitare conseguenze molto più gravi per la sua salute.</p>
      <p>Il tutto è accaduto qualche settimana fa, quando la donna – residente nel Queens, nella città di New York, è stata improvvisamente svegliata da un allarme di <b>Apple Watch</b>. La sua <b>frequenza cardiaca</b> risultava completamente alterata e, per questa ragione, ha deciso di raggiungere il più vicino pronto soccorso. Immediatamente sottoposta ad appositi trattamenti, i medici hanno confermato che, in assenza dello smartwatch, probabilmente sarebbe stata colta da ictus o da infarto:</p>
      <blockquote>Senza la notifica, mi sarei svegliata la mattina successiva in una condizione davvero grave.</blockquote>
      <p>Dalle analisi, è emerso come la donna abbia sofferto di una grave <b>fibrillazione atriale</b>, una di quelle condizioni che proprio Apple Watch è in grado di identificare, con una percentuale di successo dell’84%. Questa condizione colpisce 750.000 statunitensi ogni anno, 130.000 dei quali purtroppo perdono la vita a causa di infarti improvvisi.</p>
      <p>Così come spiega Suzanne Steinbaum, una cardiologa dell’ospedale Mount Sinai, i sintomi di questa problematica non sono spesso riconoscibili, quindi molti pazienti non sanno di esserne affetti. Proprio per questa ragione, dispositivi come Apple Watch diventano degli alleati fondamentali per la <a href="https://www.webnews.it/2017/12/18/apple-watch-salva-vita-anticipando-infarto/">diagnosi precoce</a>:</p>
      <blockquote>Il fatto pauroso è che le persone non sanno cosa stia succedendo e procedono normalmente con la loro vita. E all’improvviso hanno un ictus. Per questa ragione, per molte persone lo smartwatch è un meraviglioso strumento di screening.</blockquote>
      <p>Se vuoi aggiornamenti su <i>Apple Watch</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>