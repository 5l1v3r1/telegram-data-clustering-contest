<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%ae%ce%bc%ce%b1%cf%81%cf%87%ce%bf%cf%82-%cf%87%ce%af%ce%bf%cf%85-%ce%b3%ce%b9%ce%b1-%ce%bc%ce%b5%cf%84%ce%b1%ce%bd%ce%b1%cf%83%cf%84%ce%b5%cf%85%cf%84%ce%b9%ce%ba%cf%8c-%ce%b4.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T11:02:18+00:00"/>
    <meta property="og:title" content="Δήμαρχος Χίου για μεταναστευτικό: «Δεν μας είχαν πει προεκλογικά για τόσο μεγάλο αριθμό ατόμων σε κλειστό κέντρο» (βίντεο)"/>
    <meta property="og:description" content="«Θα ανοίξουμε το κτίριο ανακύκλωσης να μπει ο κόσμος μέσα»"/>
  </head>
  <body>
    <article>
      <h1>Δήμαρχος Χίου για μεταναστευτικό: «Δεν μας είχαν πει προεκλογικά για τόσο μεγάλο αριθμό ατόμων σε κλειστό κέντρο» (βίντεο)</h1>
      <address>
        <time datetime="2019-11-25T11:02:18+00:00">25 Nov 2019, 11:02</time>
      </address>
      <p>
        <b>«Θα ανοίξουμε το κτίριο ανακύκλωσης να μπει ο κόσμος μέσα»</b>
      </p>
      <p>Εν μέσω κακοκαιρίας και έλλειψης χώρου στο ΚΥΤ της <b>Χίου</b>, ο δήμαρχος <b>Σταμάτης</b> <b>Κάρμαντζης</b> δήλωσε ότι η τοπική κοινωνία κάτι το καλύτερο δυνατό για να βοηθήσει τους πρόσφυγες/μετανάστες, τη στιγμή που δεν συμφωνεί με το σχέδιο της κυβέρνησης για κλειστό κέντρα, ως προς τον αριθμό των ανθρώπων που θα φιλοξενεί.</p>
      <blockquote>«Τα καιρικά φαινόμενα είναι σε εξέλιξη, αλλά αυτά δεν μας πτοούν. Ο μόνος τυφώνας που μας ανησυχεί και είναι κορυφαίο ζήτημα είναι το <b>μεταναστευτικό</b>, όλα τα υπόλοιπα είμαστε εδώ να τα αντιμετωπίσουμε.</blockquote>
      <p>Η ΒΙΑΛ είναι για 1.100 ανθρώπους και αυτήν την ώρα έχει περίπου 6.000. Είναι μια δομή που έχει το αυτοδιοίκητο. Η αγκαλιά της Χίου και των νησιών είναι μεγάλη, παρά τη δοκιμασία που περνάμε και την ταλαιπωρία. Τώρα αυτό που μπορούμε να κάνουμε το κάνουμε. Σήμερα και μέχρι να περάσουν τα καιρικά φαινόμενα προσπαθούμε να διασφαλίσουμε κάποιους στεγασμένους χώρους για να μπουν μέσα οι άνθρωποι.<b> Θα ανοίξουμε το κτίριο ανακύκλωσης για να μπει ο κόσμος μέσα</b>», δήλωσε στον Alpha και το «<b>Εκτός Γραμμής</b>» με τους <b>Τάκη</b> <b>Χατζή</b> και <b>Λίδα Μπόλα</b> ο δήμαρχος Χίου και αναφέρθηκε στις αποφάσεις τις κυβέρνησης για το μεταναστευτικό/προσφυγικό:</p>
      <p>«Αυτό που λέει η τοπική κοινωνία είναι ότι ο<b> κόσμος έχει χάσει την εμπιστοσύνη του</b>. Τα προηγούμενα 4-5 χρόνια υπήρξαν υποσχέσεις. Αυτές ξεχάστηκαν και λύσεις δεν βρέθηκαν. Η τοπική κοινωνία δεν πιστεύει ότι θα λυθεί το πρόβλημα. Η ένστασή μας στο σχέδιο της κυβέρνησης είναι ως προς τον αριθμό.<b> Συζητιέται ένας τεράστιος αριθμός κάτι που δεν  μας είχαν πει προεκλογικά</b>. Ήταν να δημιουργηθεί μια δομή ταυτοποίησης και καταγραφής των 500 ανθρώπων. Υπήρχε μια συζήτηση για 1270. Εδώ το πάνε για 7-8.000 άτομα και δεν ξέρουμε πού θα φτάσει».</p>
      <figure>
        <iframe src="https://www.youtube.com/embed/NAV1YYt-9wE" width="900" height="506" data-service="Youtube" scrolling="no"/>
      </figure>
    </article>
  </body>
</html>