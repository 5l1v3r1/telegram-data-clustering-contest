<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322274/roger-federer-chiude-con-un-successo-la-tournee-in-america-latina/"/>
    <meta property="og:site_name" content="Live Tennis"/>
    <meta property="article:published_time" content="2019-11-25T11:10:00+00:00"/>
    <meta property="og:title" content="Roger Federer chiude con un successo la tournèe in America Latina"/>
    <meta property="og:description" content="Davanti agli entusiasti 12’000 spettatori del Coliseum Ruminahui di Quito, Roger Federer ha concluso nel migliore dei modi la propria tournée in America Latina. L’epilogo ecuadoregno ha infatti visto lo svizzero superare nuovamente il tedesco Alexander Zverev, nell’occasione sconfitto per 6-3 6-4. In un match andato in scena in prossimità dell’equatore, e reso difficile dalle […]"/>
  </head>
  <body>
    <article>
      <h6 class="kicker">Notizie dal mondo </h6>
      <h1>Roger Federer chiude con un successo la tournèe in America Latina</h1>
      <address>
        <time datetime="2019-11-25T11:10:00+00:00">25 Nov 2019, 11:10</time>
      </address>
      <p>Davanti agli entusiasti 12’000 spettatori del Coliseum Ruminahui di Quito, <b>Roger Federer</b> ha concluso nel migliore dei modi la propria tournée in America Latina. L’epilogo ecuadoregno ha infatti visto lo svizzero superare nuovamente il tedesco <b>Alexander Zverev,</b> nell’occasione sconfitto per 6-3 6-4.</p>
      <p>In un match andato in scena in prossimità dell’equatore, e reso difficile dalle particolari condizioni degli oltre 2’800 metri d’altitudine, Roger ha così festeggiato il terzo successo sui quattro incontri d’esibizione disputati col 22enne. La tappa prevista per venerdì scorso a Bogotà era invece stata annullata per via del coprifuoco vigente nella capitale colombiana.</p>
    </article>
  </body>
</html>