<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/bayern-munchen-mist-david-alaba-belgrado-verdediger-papa-wordt/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T11:31:40+00:00"/>
    <meta property="og:title" content="Bayern München mist David Alaba in Belgrado omdat de verdediger papa wordt"/>
    <meta property="og:description" content="Bayern München gaat zonder vleugelverdediger David Alaba naar Belgrado voor de confrontatie met Rode Ster in de Champions League. De Oostenrijker blijft in München achter, omdat zijn vriendin op het punt van bevallen staat. De Duitse kampioen is met de volle score van 12 punten uit 4 wedstrijden al zeker van een plek in de…"/>
  </head>
  <body>
    <article>
      <h1>Bayern München mist David Alaba in Belgrado omdat de verdediger papa wordt</h1>
      <address>
        <time datetime="2019-11-25T11:31:40+00:00">25 Nov 2019, 11:31</time>
      </address>
      <p>
        <b>Bayern München gaat zonder vleugelverdediger David Alaba naar Belgrado voor de confrontatie met Rode Ster in de Champions League. De Oostenrijker blijft in München achter, omdat zijn vriendin op het punt van bevallen staat.</b>
      </p>
      <p>De Duitse kampioen is met de volle score van 12 punten uit 4 wedstrijden al zeker van een plek in de 8ste finales van de Champions League. Bayern München won in september voor eigen publiek met 3-0 van Rode Ster Belgrado, toen nog met Niko Kovac op de bank. <br/><br/><b>Aardige periode</b><br/>De Kroaat is inmiddels ontslagen na een paar tegenvallende resultaten. Met Hansi Flick als interim-trainer op de bank won de 'Rekordmeister' van Olympiakos Piraeus (2-0, Champions League), Borussia Dortmund (4-0) en bij Fortuna Düsseldorf (0-4). Alaba deed zaterdag in Düsseldorf nog 90 minuten mee. De Franse middenvelder Mickaël Cuisance reist vanwege ziekte ook niet mee naar Belgrado.</p>
    </article>
  </body>
</html>