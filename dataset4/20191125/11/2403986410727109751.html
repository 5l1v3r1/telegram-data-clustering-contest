<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/znayesh_hto_v_mene_tam_sidit__u_kiyevi_vodiy_toyota_vlashtuvav_rozbirki_na_dorozi_video_n1238901"/>
    <meta property="og:site_name" content="24 Канал"/>
    <meta property="article:published_time" content="2019-11-25T11:14:00+00:00"/>
    <meta property="og:title" content="Знаєш, хто в мене там сидить, – у Києві водій Toyota влаштував розбірки на дорозі: відео"/>
    <meta property="og:description" content="У Києві водій автомобіля Toyota на елітних номерах порушив правила дорожнього руху. На зауваження відреагував агресивно і просто посеред дороги – із погрозами та лайливими словами."/>
  </head>
  <body>
    <article>
      <h1>Знаєш, хто в мене там сидить, – у Києві водій Toyota влаштував розбірки на дорозі: відео</h1>
      <address><time datetime="2019-11-25T11:14:00+00:00">25 Nov 2019, 11:14</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>У Києві водій автомобіля Toyota на елітних номерах порушив правила дорожнього руху. На зауваження відреагував агресивно і просто посеред дороги – із погрозами та лайливими словами.</b>
      </p>
      <p>Водій-порушник здійснив обгін зустрічною смугою, перетнувши подвійну суцільну лінію. Відео з місця інциденту з’явилось на фейсбук-сторінці "Киев Оперативный"</p>
      <blockquote>Дивіться також: <a href="https://24tv.ua/cherez_ozheleditsyu_u_lvovi_stalosya_bezlich_avariyi_travmuvalisya_desyatki_lyudey_foto_ta_video_negodi_n1238420">Через ожеледицю у Львові сталося безліч аварій, травмувалися десятки людей: фото та відео негоди</a></blockquote>
      <p>На це водій іншого авто посигналив йому. Він і зняв порушення на відеореєстратор.</p>
      <p>Очевидно, це обурило кермувальника Toyota. Він зупинив авто і почав погрожувати автомобілісту, натякаючи, що він перевозить когось дуже важливого.</p>
      <aside>У тебе проблеми якісь є? Питання якісь є? Ти знаєш, хто в мене в машині зараз сидить? Велика буде зараз різниця, бл**ь. Ти зараз без машини, с**а, залишишся,<cite>– заявив він.</cite></aside>
      <p>Після цього повернувся в авто і поїхав далі.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKyivOperativ%2Fvideos%2F2283771105062485%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
      <p>  До слова, з'явилися нові подробиці ДТП у Києві, коли дівчина на Porsche <b>на скаженій швидкості влетіла на тротуар</b> і розбила власне авто вщент. Винуватицею інциденту, ймовірно, є Владислава Євтягіна. Журналісти з'ясували, що вона – донька ексдепутата Єнакіївської міськради від "Партії регіонів". Більше – <b><a href="https://24tv.ua/divchina_na_porsche_vlashtuvala_guchnu_dtp_u_kiyevi_mazhorka__donka_skandalnogo_regionala_n1238525">тут.</a></b></p>
    </article>
  </body>
</html>