<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780633/%D9%87%D9%81%D8%AF%D9%87%D9%85%DB%8C%D9%86-%D8%AF%D9%88%D8%B1%D9%87-%D9%85%D8%B3%D8%A7%D8%A8%D9%82%D8%A7%D8%AA-%D8%B9%D9%84%D9%85%DB%8C-%DA%A9%D8%A7%D8%B1%D8%A8%D8%B1%D8%AF%DB%8C-%D9%87%D9%86%D8%B1%D8%B3%D8%AA%D8%A7%D9%86-%D9%87%D8%A7%DB%8C-%DA%A9%D8%A7%D8%B1%D8%AF%D8%A7%D9%86%D8%B4-%DA%A9%D8%B4%D9%88%D8%B1-%D8%A2%D8%BA%D8%A7%D8%B2%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:08:53+00:00"/>
    <meta property="og:title" content="همزمان با سراسر کشور؛ هفدهمین دوره مسابقات علمی کاربردی هنرستان های کاردانش کشور آغازشد"/>
    <meta property="og:description" content="بندرعباس - همزمان با سراسر کشور، مسابقات علمی کاربردی هنرستان های کاردانش در بخش تئوری با مشارکت ۸۲ هنرجو استان هرمزگان راه یافته به مرحله کشوری در سالن گرمساری بندرعباس برگزار شد."/>
  </head>
  <body>
    <article>
      <h1>همزمان با سراسر کشور؛ هفدهمین دوره مسابقات علمی کاربردی هنرستان های کاردانش کشور آغازشد</h1>
      <address>
        <time datetime="2019-11-25T11:08:53+00:00">25 Nov 2019, 11:08</time>
      </address>
      <p>به گزارش <a href="https://www.mehrnews.com/">خبرگزاری مهر</a>، موسی دادی زاده در حاشیه مسابقات علمی کاربردی هنرستان های کاردانش گفت: هفدهمین مسابقات علمی کاربردی هنرستان های کاردانش سراسر کشور با برگزاری آزمون تئوری آغاز شد.</p>
      <p>وی افزود: در این مرحله ۸۲ دانش آموز در آزمون تئوری حضور داشتند که تعداد ۴۷ هنرجو پسر و ۳۵ هنرجو دختر از ۱۳ منطقه استان هرمزگان در این مرحله بودند.</p>
      <p>دادی زاده ادامه داد: در هفدهمین مسابقات علمی کاربردی هنرستان های کاردانش کشور، هنرجویان سراسر کشور در ۳۴ عنوان رشته باهم به رقابت می پردازند که شش نفر برتر در این رشته ها به مرحله پایانی راه پیدا می کنند.</p>
      <p>مدیرکل آموزش و پرورش استان هرمزگان با بیان اینکه ۲۳ آزمون از ۳۶ رشته اعلام شده در هرمزگان برگزار می گردد، اضافه کرد: مرحله عملی این دوره از مسابقات پس از اعلام نفرات برتر بخش تئوری، در تاریخ های ۱۳ الی ۱۵ بهمن ماه ۹۸ به میزبانی هرمزگان برگزار خواهد شد.</p>
      <p>دادی زاده ادامه داد: در مجموع ۳۶ رشته این دوره از مسابقات که شامل شاخه های صنعت، خدمات، هنر وکشاورزی است، تعداد ۲۰۴ هنرجو از سراسر کشور حضور دارند.</p>
      <p>وی بیان داشت: سه رشته صنعت، خدات و هنر در آموزش و پرورش ها ناحیه یک و نیزناحیه دو شهر بندرعباس برگزار می شود و همچنین مسابقات عملی شاخه کشاورزی در شهرستان رودان برگزار خواهد شد.</p>
    </article>
  </body>
</html>