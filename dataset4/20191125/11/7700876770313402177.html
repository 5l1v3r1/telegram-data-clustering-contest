<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/25/25-anni-un-regalo-firmato-damien-glez/153380/"/>
    <meta property="og:site_name" content="VITA"/>
    <meta property="article:published_time" content="2019-11-25T11:36:00+00:00"/>
    <meta property="og:title" content="25 anni, un regalo firmato Damien Glez"/>
    <meta property="og:description" content="Dal Burkina Faso il grande vignettista che per tanti anni ha collaborato con Vita, ha voluto mandare un suo messaggio per la festa di oggi"/>
  </head>
  <body>
    <article>
      <h1>25 anni, un regalo firmato Damien Glez</h1>
      <address><time datetime="2019-11-25T11:36:00+00:00">25 Nov 2019, 11:36</time> by <a rel="author">Redazione</a></address>
      <p>
        <b>Dal Burkina Faso il grande vignettista che per tanti anni ha collaborato con Vita, ha voluto mandare un suo messaggio per la festa di oggi</b>
      </p>
      <p><b>Un regalo dal cuore dell’Africa per i 25 anni di Vita. Lo ha inviato Damien Glez, il vignettista franco-burkinabé che per anni ha tenuto una rubrica sul nostro giornale, diventando presenza familiare tra i nostri lettori</b>. Glez è una figura di punta nel mondo dell’informazione africana, ha avuto numerosi riconoscimenti e pubblica le sue vignette su numerose testate. Il feeling con Vita è maturato grazie ad una concezione molto simile dell’informazione: concepita come servizio, come ascolto, più che come spettacolarizzazione.</p>
      <figure>
        <img src="http://i.cdn-vita.it/blobs/variants/c/c/2/c/cc2c5231-a58e-4dc7-b90d-19c0e202569b_large.jpg?_637102775135565635"/>
      </figure>
      <p><b>Per un vignettista “mettersi al servizio” può sembrare una contraddizione in termini, in quando ironia e irrisione sono componenti irrinunciabili</b>. Ma Glez sa sempre dominarle grazie alla simpatia del suo sguardo. Una simpatia che traspare anche in questa vignetta, con Riccardo Bonacina soddisfatto davanti al traguardo “gigantesco” dei 25 anni. È un disegno che racconta come nulla sia scontato: resistere e trovarsi ora con tanto slancio per vivere altri 25 anni in un mondo che perde giornali a rotta di collo è davvero un bellissimo risultato. Grazie Glez!</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/24/gli-auguri-del-comitato-editoriale-per-i-25-anni-di-vita/153369/"/>
        <a href="http://www.vita.it/it/article/2019/11/20/i-tre-segreti-dei-25-anni-di-vita/153342/"/>
        <a href="http://www.vita.it/it/article/2019/11/13/a-cosa-serve-oggi-vita/153273/"/>
        <a href="http://www.vita.it/it/article/2019/11/08/gli-auguri-di-mattarella-per-i-25-anni-di-vita/153235/"/>
        <a href="http://www.vita.it/it/article/2019/11/06/serve-ancora-il-terzo-settore/153207/"/>
      </related>
    </article>
  </body>
</html>