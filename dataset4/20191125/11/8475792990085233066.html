<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasterbotten/arbetsformedlare-vill-inte-flytta-tackar-nej-till-jobb-i-lycksele"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T11:25:04+00:00"/>
    <meta property="og:title" content="Arbetsförmedlare vill inte flytta – tackar nej till jobb i Lycksele"/>
    <meta property="og:description" content="Samtliga nio personer som jobbat på Arbetsförmedlingens kontor i Vilhelmina och Storuman har tackat nej till jobb på annan ort. Nu söks ny personal till kontoret i Lycksele."/>
  </head>
  <body>
    <article>
      <h1>Arbetsförmedlare vill inte flytta – tackar nej till jobb i Lycksele</h1>
      <address><time datetime="2019-11-25T11:25:04+00:00">25 Nov 2019, 11:25</time> by <a rel="author">Maria Brändström</a></address>
      <p>
        <b>Samtliga nio personer som jobbat på Arbetsförmedlingens kontor i Vilhelmina och Storuman har tackat nej till jobb på annan ort. Nu söks ny personal till kontoret i Lycksele.</b>
      </p>
      <p>Under hösten stänger Arbetsförmedlingen ett stort antal kontor i landet. I Västerbotten blir det tre bemannade kontor kvar: i Umeå, Skellefteå och Lycksele.</p>
      <p>I Storuman och Vilhelmina kommer kontoren att vara kvar obemannade. De nio personer som jobbade på de kontoren har erbjudits jobb på andra orter av Arbetsförmedlingen. Men nu står det klart att alla tackat nej.</p>
      <p>– Vi hade hoppats att någon skulle flytta med, men förstår också att det kan vara svårt, säger Anders Eriksson som är chef på Arbetsförmedlingen.</p>
      <p>Nu söker man 3-4 nya arbetsförmedlare till kontoret i Lycksele.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasterbotten/arbetsformedlingen-stanger-nu-ska-servicen-ga-pa-distans"/>
        <a href="https://www.svt.se/nyheter/lokalt/vasterbotten/fem-av-arbetsformedlingens-kontor-blir-kvar-i-vasterbotten"/>
        <a href="https://www.svt.se/nyheter/lokalt/vasterbotten/arbetsformedlingens-besked-har-ar-kontoren-som-stanger"/>
        <a href="https://www.svt.se/nyheter/lokalt/vasterbotten/arbetsformedlaren-hanna-i-vilhelmina-efter-beskedet-valdigt-trakigt"/>
      </related>
    </article>
  </body>
</html>