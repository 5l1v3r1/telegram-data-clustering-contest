<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843316"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T11:24:00+00:00"/>
    <meta property="og:title" content="চট্টগ্রামে গৃহবধূ হত্যা, স্বামী পলাতক"/>
    <meta property="og:description" content="চট্টগ্রামের ইপিজেড থানার বন্দরটিলায় ব্যাংক কলোনির একটি বাসা থেকে রোকসানা আক্তার (২৯) নামে এক গৃহবধূর মরদেহ উদ্ধার করেছে পুলিশ। পারিবারিক কলহের জেরে রোকসানাকে শ্বাসরোধে হত্যা করা হয়েছে বলে ধারণা পুলিশের। রবিবার রাতে মরদেহটি উদ্ধার করা হয়। এ ঘটনার পর রোকসানার স্বামী দেলোয়ার হোসেন পলাতক রয়েছেন। ইপিজেড থানার ভারপ্রাপ্ত কর্মকর্তা (ওসি) মীর মোহম্মদ নুরুল হুদা ঘটনার সত্যতা গণমাধ্যমকে নিশ্চিত করেছেন। রোকসানা আক্তার বরিশাল জেলার বাবুগঞ্জ এলাকার দেলোয়ার হোসেনের স্ত্রী। স্বামী-স্ত্রী দুজনেই নগরের সিইপিজেডে পৃথক দুটি পোশাক কারখানায় চাকরি করতেন ও ব্যাংক কলোনিতে ভাড়া বাসায় থাকতেন। তবে ওই দম্পতি দুই মাস আগে সিইপিজেডের চাকরি ছেড়ে বরিশাল চলে যান। শুক্রবার রাতে বকেয়া পাওনা নিতে আবার চট্টগ্রামে আসেন তারা। এরপর রবিবার রাতে ব্যাংক কলোনির একটি বাসা থেকে ওই নারীর মরদেহ উদ্ধার করা হয়। স্থানীয়রা জানান, রবিবার পোশাক কারখানা থেকে বকেয়া পাওনা নিয়ে বাসায় আসার পর এ হত্যাকাণ্ড হয়। ঘটনার পর থেকে রোকসানার স্বামী দেলোয়ার হোসেন পলাতক। এ ঘটনায় নিহত রোকসানার বোন লাকি আক্তার বাদী হয়ে একটি মামলা করেছেন বলে জানা গেছে।"/>
  </head>
  <body>
    <article>
      <h1>চট্টগ্রামে গৃহবধূ হত্যা, স্বামী পলাতক</h1>
      <address><time datetime="2019-11-25T11:24:00+00:00">25 Nov 2019, 11:24</time> by <a rel="author">কালের কণ্ঠ অনলাইন</a></address>
      <p>চট্টগ্রামের ইপিজেড থানার বন্দরটিলায় ব্যাংক কলোনির একটি বাসা থেকে রোকসানা আক্তার (২৯) নামে এক গৃহবধূর মরদেহ উদ্ধার করেছে পুলিশ। পারিবারিক কলহের জেরে রোকসানাকে শ্বাসরোধে হত্যা করা হয়েছে বলে ধারণা পুলিশের।</p>
      <p>রবিবার রাতে মরদেহটি উদ্ধার করা হয়।</p>
      <p>এ ঘটনার পর রোকসানার স্বামী দেলোয়ার হোসেন পলাতক রয়েছেন।</p>
      <p>ইপিজেড থানার ভারপ্রাপ্ত কর্মকর্তা (ওসি) মীর মোহম্মদ নুরুল হুদা ঘটনার সত্যতা গণমাধ্যমকে নিশ্চিত করেছেন।</p>
      <p>রোকসানা আক্তার বরিশাল জেলার বাবুগঞ্জ এলাকার দেলোয়ার হোসেনের স্ত্রী। স্বামী-স্ত্রী দুজনেই নগরের সিইপিজেডে পৃথক দুটি পোশাক কারখানায় চাকরি করতেন ও ব্যাংক কলোনিতে ভাড়া বাসায় থাকতেন। তবে ওই দম্পতি দুই মাস আগে সিইপিজেডের চাকরি ছেড়ে বরিশাল চলে যান। শুক্রবার রাতে বকেয়া পাওনা নিতে আবার চট্টগ্রামে আসেন তারা। এরপর রবিবার রাতে ব্যাংক কলোনির একটি বাসা থেকে ওই নারীর মরদেহ উদ্ধার করা হয়।</p>
      <p>স্থানীয়রা জানান, রবিবার পোশাক কারখানা থেকে বকেয়া পাওনা নিয়ে বাসায় আসার পর এ হত্যাকাণ্ড হয়। ঘটনার পর থেকে রোকসানার স্বামী দেলোয়ার হোসেন পলাতক।</p>
      <p>এ ঘটনায় নিহত রোকসানার বোন লাকি আক্তার বাদী হয়ে একটি মামলা করেছেন বলে জানা গেছে।</p>
    </article>
  </body>
</html>