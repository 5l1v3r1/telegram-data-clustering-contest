<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/594809/%E0%A6%9C%E0%A6%B0%E0%A7%81%E0%A6%B0%E0%A6%BF-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%85%E0%A6%97%E0%A7%8D%E0%A6%B0%E0%A6%BF%E0%A6%AE-%E0%A6%AA%E0%A6%B0%E0%A6%BF%E0%A6%B6%E0%A7%8B%E0%A6%A7%E0%A7%87%E0%A6%B0-%E0%A6%B8%E0%A7%80%E0%A6%AE%E0%A6%BE-%E0%A6%AC%E0%A6%BE%E0%A7%9C%E0%A6%B2%E0%A7%8B"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T11:03:00+00:00"/>
    <meta property="og:title" content="জরুরি আমদানিতে অগ্রিম পরিশোধের সীমা বাড়লো"/>
    <meta property="og:description" content="এখন থেকে কেন্দ্রীয় ব্যাংকের অনুমতি ছাড়াই জরুরি আমদানির ক্ষেত্রে ১০ হাজার মার্কিন ডলার পর্যন্ত অগ্রিম পরিশোধ করতে পারবে ব্যাংক। এতদিন পাঁচ হাজার মার্কিন ডলার পর্যন্ত পরিশোধের অনুমতি ছিল। এ ব্যাপারে সোমবার (২৫ নভেম্বর) একটি সার্কুলার জারি করেছে কেন্দ্রীয় ব্যাংক। আমদানি লেনদেন আরও সহজ করতে..."/>
  </head>
  <body>
    <article>
      <h1>জরুরি আমদানিতে অগ্রিম পরিশোধের সীমা বাড়লো</h1>
      <address><time datetime="2019-11-25T11:03:00+00:00">25 Nov 2019, 11:03</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2016/03/02/ec9fefb31243c808eabddf230188e607-56d5f6fddfac8.jpg"/>
      </figure>
      <p>এখন থেকে কেন্দ্রীয় ব্যাংকের অনুমতি ছাড়াই জরুরি আমদানির ক্ষেত্রে ১০ হাজার মার্কিন ডলার পর্যন্ত অগ্রিম পরিশোধ করতে পারবে ব্যাংক। এতদিন পাঁচ হাজার মার্কিন ডলার পর্যন্ত পরিশোধের অনুমতি ছিল। এ ব্যাপারে সোমবার (২৫ নভেম্বর) একটি সার্কুলার জারি করেছে কেন্দ্রীয় ব্যাংক। আমদানি লেনদেন আরও সহজ করতে কেন্দ্রীয় ব্যাংক এ সিদ্ধান্ত নিয়েছে বলে সার্কুলারে বলা হয়েছে।<br/>বাংলাদেশ ব্যাংকের ফরেন এক্সচেঞ্জ পলিসি ডিপার্টমেন্টের জারি করা সার্কুলারে বলা হয়, জরুরি প্রয়োজনীয় পণ্য আমদানির সুবিধায় অগ্রিম মূল্য পরিশোধের সীমা বাড়িয়ে পাঁচ হাজার থেকে ১০ হাজার মার্কিন ডলার করা হয়েছে।<br/>প্রসঙ্গত, অনুমোদিত বৈদেশিক মুদ্রা লেনদেনকারী ব্যাংক (অথরাইজ ডিলার) তাদের অর্জিত রেমিট্যান্স (প্রবাসী আয়) থেকে আমদানির অগ্রিম পরিশোধ করতে পারবে।</p>
      <footer>/জিএম/ওআর/এমএমজে/</footer>
    </article>
  </body>
</html>