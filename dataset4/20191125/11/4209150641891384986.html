<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Savjet-EU-odobrio-listu-novih-komesara/570379?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T11:15:42+00:00"/>
    <meta property="og:title" content="Savjet EU odobrio listu novih komesara"/>
    <meta property="og:description" content="BRISEL - Savjet EU odobrio je novi sastav Evropske komisije na čelu s predsjednicom Ursulom fon der Lejen."/>
  </head>
  <body>
    <article>
      <h1>Savjet EU odobrio listu novih komesara</h1>
      <address><time datetime="2019-11-25T11:15:42+00:00">25 Nov 2019, 11:15</time> by <a rel="author">Tanjug</a></address>
      <p>BRISEL - Savjet EU odobrio je novi sastav Evropske komisije na čelu s predsjednicom Ursulom fon der Lejen.</p>
      <p>Evropski parlament će 27. novembra dati i konačano "zeleno svjetlo" da nova komisija počne s radom od 1. decembra.</p>
      <p>U Savjetu EU navode da je usvojena lista osoba koje se predlažu za nove članove Evropske komsije sa mandatom do 31. oktobra 2024. godine.</p>
      <p>Lista, čiji je nacrt predložila imenovana predsjednica Ursula fon der Lajen, sastoji od 25 komesara uz Žosepa Borela, koji je imenovan za šefa diplomatije EU.</p>
      <p>Savjet EU konstatuje da Velika Britanija i pored zakonskih obaveza i dogovora nije imenovala svog kandidata za evropskog komesara.</p>
      <p>"To ne može da naruši redovno funkcionisanje Unije i njenih institucija i stoga ne može predstavljati prepreku imenovanju sljedeće Komisije kako bi ona što prije započela s izvršavanjem čitavog opsega svojih zakonskih ovlašćenja", stoji u saopštenju Savjeta EU.</p>
      <p>U srijedu, 27. novembra, imenovna predsjednica Evropske komisije Ursula fon der Lajen predstaviće Evropskom parlamentu svoj tim i program za narednih pet godina mandata.</p>
      <p>Evropski parlamentarci će istog dana na plenarnom zasjedanju glasati za davanje mandata cijeloj Evropskoj komisiji uključujući i predsjednicu, šefa diplomatije EU i 25 komesara.</p>
    </article>
  </body>
</html>