<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1418406/pos-tha-exelihthei-i-kakokairia-poy-paramenei-dynitika-epikindyni"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T11:45:00+00:00"/>
    <meta property="og:title" content="Πως θα εξελιχθεί η κακοκαιρία που παραμένει «δυνητικά επικίνδυνη»"/>
    <meta property="og:description" content="Πάνω από τα 200 χιλιοστά η βροχή του «Γηρυόνη» έως το πρωί στους Αγίους Θεοδώρους - Πώς θα εξελιχθεί η κακοκαιρία που παραμένει «δυνητικά επικίνδυνη», σύμφωνα με το meteo του Αστεροσκοπείου."/>
  </head>
  <body>
    <article>
      <h1>Πως θα εξελιχθεί η κακοκαιρία που παραμένει «δυνητικά επικίνδυνη»</h1>
      <h2>Πάνω από τα 200 χιλιοστά η βροχή του «Γηρυόνη» έως το πρωί στους Αγίους Θεοδώρους - Πώς θα εξελιχθεί η κακοκαιρία που παραμένει «δυνητικά επικίνδυνη», σύμφωνα με το meteo του Αστεροσκοπείου.</h2>
      <address><time datetime="2019-11-25T11:45:00+00:00">25 Nov 2019, 11:45</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η κακοκαιρία «Γηρυόνης» προκάλεσε ισχυρές βροχές σε πολύ μεγάλες περιοχές της χώρας, καθώς και καταιγίδες κυρίως στα νότια και δυτικά τμήματα.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Είναι ενδεικτικό ότι στους Αγίους Θεοδώρους Κορινθίας η συνολική βροχή του διημέρου ξεπέρασε τα 200 χιλιοστά, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.</p>
      <p>Μεγάλα ύψη βροχής έπεσαν και στην ευρύτερη περιοχή της Αττικής, κάτι που εξηγεί τα σοβαρά προβλήματα κυρίως στην ευρύτερη περιοχή της Κινέττας.</p>
      <p>Το ΕΑΑ-meteo επισημαίνει και πάλι ότι η μεγάλη ένταση των φαινομένων, ο κορεσμός του εδάφους σε νερό και οι σημαντικές ποσότητες βροχής που θα πέσουν κατά το υπόλοιπο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει νέα προβλήματα και να εντείνει τα ήδη υπάρχοντα.</p>
      <p>Στη διάρκεια της υπόλοιπης μέρας σήμερα, η ευρισκόμενη σε εξέλιξη δεύτερη φάση της κακοκαιρίας θα δώσει βροχές στο σύνολο σχεδόν της χώρας, με τις ισχυρότερες να αναμένονται στη Μακεδονία, στη Θεσσαλία, στο Αιγαίο, στη Δυτική Στερεά και Πελοπόννησο και στο Νότιο Ιόνιο. Πιθανότητα καταιγίδων υπάρχει κυρίως στο Αιγαίο, στο Νότιο Ιόνιο, στις παράκτιες περιοχές των νοτίων ηπειρωτικών και στη Χαλκιδική.</p>
      <p>Την Τρίτη τα φαινόμενα θα είναι σχετικά ασθενέστερα και θα εντοπίζονται κυρίως στο Αιγαίο, στην Κεντρική Μακεδονία, στη Νότια Πελοπόννησο και στην Κρήτη. Οι άνεμοι, οι οποίοι στο Αιγαίο πνέουν με ριπές που φτάνουν τα 100 χιλιόμετρα ανά ώρα, θα εξασθενήσουν σταδιακά από το μεσημέρι και από Νότο προς Βορρά.</p>
      <p>Gallery</p>
      <ul>
        <li>
          <figure>
            <a href="http://www.gazzetta.gr/sites/default/files/article/2019-11/4963688.jpg">
              <img src="http://www.gazzetta.gr/sites/default/files/styles/gallery_thumb/public/article/2019-11/4963688.jpg?itok=vMozonN_"/>
            </a>
          </figure>
        </li>
      </ul>
    </article>
  </body>
</html>