<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964122"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T11:40:38+00:00"/>
    <meta property="og:title" content="పదిహేనులో 12 మావే.. మధ్యంతరం తథ్యం: సిద్ధరామయ్య"/>
    <meta property="og:description" content="ADVT"/>
  </head>
  <body>
    <article>
      <h1>పదిహేనులో 12 మావే.. మధ్యంతరం తథ్యం: సిద్ధరామయ్య</h1>
      <address>
        <time datetime="2019-11-25T11:40:38+00:00">25 Nov 2019, 11:40</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బెంగళూరు:</b> కర్ణాటక రాజకీయాలపై కాంగ్రెస్ పార్టీ సీనియర్ నేత సిద్ధరామయ్య కీలక వ్యాఖ్యలు చేశారు. రానున్న ఉపఎన్నికల్లో కాంగ్రెస్ పార్టీ మెజార్టీ సీట్లు సాధిస్తుందని.. 15 స్థానాల్లో 12 తమవేనని ధీమా వ్యక్తం చేశారు. తాము 12 సీట్లలో విజయం సాధిస్తే.. బీజేపీ ప్రభుత్వం రాజీనామా చేయాల్సి వస్తుందని జోస్యం చెప్పారు. వారు అధికారంలో కొనసాగలేరన్నారు. దీంతో మధ్యంతర ఎన్నికలకు వెళ్లక తప్పదన్నారు.</p>
      <p> </p>
      <p>సంకీర్ణ ప్రభుత్వంపై అసంతృప్తితో కాంగ్రెస్‌కు చెందిన 14 మంది, ముగ్గురు జేడీఎస్ ఎమ్మెల్యేలు గత జూన్‌లో రాజీనామా చేసిన విషయం తెలిసిందే. మాజీ స్పీకర్‌ రమేశ్‌ కుమార్‌ వీరిపై నాలుగేళ్లపాటు ఎన్నికల్లో పాల్గొనకుండా అనర్హత వేటు వేశారు. ఈ 17 మంది ఎమ్మెల్యేలు సుప్రీంకోర్టును ఆశ్రయించగా.. అనర్హత వేటు నిర్ణయం సబబేనని, అయితే వారు ఎన్నికల్లో పోటీ చేయకుండా నిరోధించే అధికారం స్పీకర్‌కు లేదని ఈ నెల 13న తీర్పు వెలువరించింది. పదిహేడులో 15 స్థానాల్లో ఉపఎన్నికలు జరిగే అవకాశం ఉంది. మరో రెండు చోట్ల ఎన్నికలకు సంబంధించి అందిన ఫిర్యాదులపై హైకోర్టులో విచారణ జరుగుతుండటంతో.. ఈసీ ఎలాంటి నిర్ణయం తీసుకోలేదు.</p>
    </article>
  </body>
</html>