<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232951/"/>
    <meta property="og:site_name" content="Українська правда"/>
    <meta property="article:published_time" content="2019-11-25T11:29:46+00:00"/>
    <meta property="og:title" content="&quot;Нормандський формат&quot;: в Кремлі ще не знають, чи зустрінеться Путін із Зеленським"/>
    <meta property="og:description" content="Програма участі президента Росії Володимира Путіна в саміті в “нормандському форматі” поки знаходиться в стадії опрацювання, чи відбудеться двостороння зустріч українського та російського президентів невідомо."/>
  </head>
  <body>
    <article>
      <h1>"Нормандський формат": в Кремлі ще не знають, чи зустрінеться Путін із Зеленським</h1>
      <address>
        <time datetime="2019-11-25T11:29:46+00:00">25 Nov 2019, 11:29</time>
      </address>
      <p>Програма участі президента Росії Володимира Путіна в саміті в "нормандському форматі" поки знаходиться в стадії опрацювання, чи відбудеться двостороння зустріч українського та російського президентів невідомо.</p>
      <p><b>Джерело:</b> російський <a href="https://www.interfax.ru/">Інтерфакс</a> з посиланням на Дмитра Пєскова - прес-секретаря російського президента.</p>
      <p><b>Пряма мова:</b> "Поки немає ніяких наміток за програмою. Це все в стадії підготовки.</p>
      <p>Природно - це підготовка між чотирма столицями. Відповідні помічники президентів знаходяться в контакті, ведеться опрацювання".</p>
      <p><b>Деталі:</b> Пєсков підтвердив тільки те, що в "нормандському форматі" зустрінуться всі чотири президенти. Що буде відбуватися "на полях" ще узгоджується.</p>
      <p>
        <b>Передісторія:</b>
      </p>
      <ul>
        <li>Зустріч "нормандської четвірки" багато разів відкладалася, хоча президент Володимир <a href="https://www.pravda.com.ua/news/2019/08/7/7223010/">Зеленський квапив </a>її з початку серпня. Передбачалося, що зустріч лідерів України, Росії Франції та Німеччини може відбутися <a href="https://www.pravda.com.ua/news/2019/11/10/7231557/">24 або 26 листопада</a>, але призначили на <a href="https://www.pravda.com.ua/news/2019/11/15/7232102/">9 грудня</a> у Парижі.</li>
        <li>Влітку-восени 2019 року відбулося розведення на трьох тестових ділянках: у червні – поблизу <a href="https://www.pravda.com.ua/news/2019/06/30/7219635/">Станиці Луганської</a>, у жовтні – біля <a href="https://www.pravda.com.ua/news/2019/11/1/7230762/">Золотого</a>, в листопаді – в районі <a href="https://www.pravda.com.ua/news/2019/11/11/7231633/">Петрівського</a> й Богданівки. Рамкове рішення ТКГ про розведення сил і засобів <a href="https://www.pravda.com.ua/news/2016/09/21/7121338/">на трьох ділянка</a> було підписано ще 21 вересня 2016 року.</li>
        <li>Президент Росії Володимир Путін 14 листопада  2019 року зажадав, щоб розведення провели якомога швидше <a href="https://www.pravda.com.ua/news/2019/11/14/7231998/">по всій лінії розмежування</a>.</li>
        <li>1 жовтня 2019 року президент Володимир Зеленський повідомив, що Україна погодила так звану "<a href="https://www.pravda.com.ua/news/2019/10/1/7227833/">формулу Штайнмаєра</a>": після виборів на окупованих територіях набуде чинності новий закон про статус Донбасу.</li>
        <li>Але вибори можуть відбутися лише за законодавством України, тобто після повернення Києвом контролю там, та після виведення збройних формувань з Донбасу.</li>
        <li>3 жовтня Володимир Зеленський заявив, що буде розроблено <a href="https://www.pravda.com.ua/news/2019/10/3/7228064/">новий закон про особливий статус </a>Донбасу. За його словами, цей документ <a href="https://www.pravda.com.ua/news/2019/10/10/7228733/">не може передбачати автономію</a> окупованих зараз територій. </li>
        <li>Президент РФ Володимир Путін заявив, що якщо буде прийнято щось, <a href="https://www.pravda.com.ua/news/2019/11/14/7232000/">що не узгодять із "ЛНР" і "ДНР"</a>, тоді мирні переговори зайдуть у глухий кут.</li>
        <li>Російська делегація у ТКГ закликала українську сторону <a href="https://www.pravda.com.ua/news/2019/11/12/7231767/">пролонгувати на 2020 рік</a> дію закону про особливий статус Донбасу.</li>
      </ul>
      <related>
        <a href="https://www.eurointegration.com.ua/news/2019/11/22/7103350/"/>
        <a href="https://www.pravda.com.ua/news/2019/11/20/7232540/"/>
        <a href="https://www.pravda.com.ua/news/2019/11/19/7232416/"/>
      </related>
    </article>
  </body>
</html>