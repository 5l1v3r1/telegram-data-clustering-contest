<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/ncp-inc-shiv-sena-petition-solicitor-general-to-supreme-court-1-1-10610552.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T11:44:00+00:00"/>
    <meta property="og:title" content="24 గంటల్లో బలనిరూపణ కోరడం సరికాదు..: సొలిసిటర్ జనరల్"/>
    <meta property="og:description" content="న్యూఢిల్లీ: మహారాష్ట్రలో ప్రభుత్వ ఏర్పాటును సవాల్ చేస్తూ దాఖలైన పిటిషన్లపై సుప్రీంలో విచారణ జరుగుతోంది. ఎన్నికల అనంతరం మహారాష్ట్రలో చోటుచేసుకున్న రాజకీయ పరిణామా"/>
  </head>
  <body>
    <article>
      <h1>24 గంటల్లో బలనిరూపణ కోరడం సరికాదు..: సొలిసిటర్ జనరల్</h1>
      <address>
        <time datetime="2019-11-25T11:44:00+00:00">25 Nov 2019, 11:44</time>
      </address>
      <p>న్యూఢిల్లీ: మహారాష్ట్రలో ప్రభుత్వ ఏర్పాటును సవాల్ చేస్తూ దాఖలైన పిటిషన్లపై సుప్రీంలో విచారణ జరుగుతోంది. ఎన్నికల అనంతరం మహారాష్ట్రలో చోటుచేసుకున్న రాజకీయ పరిణామాలను తుషార్ మెహతా కోర్టుకు వివరించారు. సీఎల్పీ నేత హోదాలో అజిత్ పవార్ లేఖ ఇచ్చారని సొలిసిటర్ జనరల్ తుషార్ మెహతా కోర్టుకు తెలిపారు. '170 మంది ఎమ్మెల్యే జాబితా గవర్నర్ దగ్గరుంది. అందుకే గవర్నర్ బీజేపీని ప్రభుత్వ ఏర్పాటుకు ఆహ్వానించారు. సుస్థిర ప్రభుత్వం కోసం మద్దతిచ్చామని అజిత్ పవార్ చెప్పారు. కూటమి పొత్తుల గురించి గవర్నర్‌కు అవగాహన ఉంది. ప్రభుత్వ ఏర్పాటుకు పిలిచే హక్కు గవర్నర్‌కు ఉంది. 170 మంది ఎమ్మెల్యేల మద్దతు లేఖ ఇచ్చాక ప్రభుత్వ ఏర్పాటుకు ఆహ్వానించలేక మరే ఏం చేస్తారు? గవర్నర్ ఎమ్మెల్యేలను విడివిడిగా పిలిచి మాట్లాడలేరు కదా? పార్టీలు సమర్పించిన జాబితాను గవర్నర్ విశ్వసిస్తారు. బలనిరూపణ అన్నది సభలో తేలుతుంది. ఈ వ్యవహారంలో మధ్యంతర ఉత్తర్వులు వద్దు. 24 గంటల్లో బలనిరూపణ కోరడం సరికాదు మెజార్టీ సభ్యుల జాబితా ఉన్న తర్వాత ఫడ్నవిస్‌ను ఆహ్వానించడంలో తప్పేముంది? 361 అధికరణ ప్రకారం గవర్నర్ ఎవరికి జవాబుదారీ కాదు. ఫిరాయింపులపై ఆలోచించాకే గవర్నర్ నిర్ణయం తీసుకున్నారని, కోర్టులో గవర్నర్ నిర్ణయాన్ని' తుషార్ మెహతా చదివి వినిపించారు. <br/><br/>కోర్టుకు ఇచ్చిన మద్దతు లేఖలు మరాఠీ భాషలో ఉన్నాయని సుప్రీం ధర్మాసనం పేర్కొంది. అనువాదం చేయాలని సొలిసిటర్ జనరల్‌ను సుప్రీం కోరింది.</p>
    </article>
  </body>
</html>