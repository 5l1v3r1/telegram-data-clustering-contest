<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivyan_zaproshuyut_na_dobrochynnyy_vechir_na_andriya_331586.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T11:18:00+00:00"/>
    <meta property="og:title" content="Львів’ян запрошують на Доброчинний вечір на Андрія"/>
    <meta property="og:description" content="13 грудня в приміщенні Наукової бібліотеки ЛНУ ім. Івана Франка, що на вул. Драгоманова, 5, буде проводитись масштабне стилізоване дійство — Доброчинний вечір на Андрія. Захід проводять заради створення цифрової бібліотеки Львівського університету. Про це повідомили у прес-службі ЛМСР."/>
  </head>
  <body>
    <article>
      <h1>Львів’ян запрошують на Доброчинний вечір на Андрія</h1>
      <h2>13 грудня в приміщенні Наукової бібліотеки ЛНУ ім. Івана Франка, що на вул. Драгоманова, 5, буде проводитись масштабне стилізоване дійство — Доброчинний вечір на Андрія. Захід проводять заради створення цифрової бібліотеки Львівського університету. Про це повідомили у прес-службі ЛМСР.</h2>
      <address>
        <time datetime="2019-11-25T11:18:00+00:00">25 Nov 2019, 11:18</time>
      </address>
      <p>«А чи знали ви, що саме у Науковій бібліотеці зберігаються художня спадщина світового рівня? До прикладу, унікальні стародруки п’яти видань творів Франческа Петрарки XVI століття. Але це далеко не єдині старовинні збірки, які знаходяться у книгозбірні. Фонди бібліотеки налічують ще близько 120 тисяч рідкісних рукописів та видань. Така кількість історично цінних матеріалів зібрана в межах стін однієї будівлі вражає. Тож самобутності Науковій бібліотеці не позичати, адже через заслуги благородних покровителів мистецтва фонди безперервно поповнювались новими зразками літератури, що дбайливо зберігались.</p>
      <p>Пам'ятки Наукової бібліотеки — те, чим треба пишатися і шанувати. Але прийшов час дати продовження історії, адже в перерізі кожного періоду вона завжди йшла в ногу з часом. Підтримати створення потужної цифрової бібліотеки — означає добавити ще одну сторінку до життєпису книгозбірні", — кажуть організатори. </p>
    </article>
  </body>
</html>