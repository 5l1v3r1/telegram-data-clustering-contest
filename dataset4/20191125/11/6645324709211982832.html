<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/asenovgrad/s-600-t-pjasyk-i-165-t-sol-asenovgrad-ochakva-zimata-news_1409355.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T11:05:00+00:00"/>
    <meta property="og:title" content="С 600 т. пясък и 165 т. сол Асеновград очаква зимата"/>
    <meta property="og:description" content="Зимата няма да изненада Асеновград."/>
  </head>
  <body>
    <article>
      <h1>С 600 т. пясък и 165 т. сол Асеновград очаква зимата</h1>
      <address><time datetime="2019-11-25T11:05:00+00:00">25 Nov 2019, 11:05</time> by <a rel="author" href="https://www.actualno.com/editors/uid/165" target="_blank">Атанаска Маркова</a></address>
      <p><b>Асеновград е подготвен за зимата</b>, съобщи <a href="https://www.actualno.com/society/kmetyt-na-pernik-bez-dyjdove-naprolet-pak-sme-bez-voda-news_1408685.html">кметът</a> на града доктор Христо Грудев. През миналата седмица е извършена проверка на техниката, която ще се справя с евентуално падналия сняг. Установено е, че тя е достатъчна, в изправност и е в готовност. <br/><br/><br/>По отношение на снегопочистването, община Асеновград е разделена на три зони. В града чистенето на снега ще се осъществява от сметосъбиращата фирма "КМД". В останалите две части - планинска и полска - снегопочистването ще се извършва от други двама изпълнители.</p>
      <related>
        <a href="https://www.actualno.com/society/pavlova-kmetovete-da-kontrolirat-snegopochistvaneto-mnogo-firmi-mamjat-news_588864.html"/>
      </related>
      <p><b>Няма дежурни машини, както е било преди години.</b> Сега са определени други параметри, по които се активира техниката. "<b>Към момента пясък на депо има 600 тона и сол 165 тона</b>, като при необходимост винаги могат да се доставят още количества. Надяваме се тази зима да е красива, но да не се случат за кратко време обилни снеговалежи. Молим се също и дъждове да има регулярно, но да не падат над 50 литра на квадратен метър изведнъж, защото тогава се случват бедствията.</p>
    </article>
  </body>
</html>