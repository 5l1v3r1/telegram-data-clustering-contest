<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/call-of-duty-mobile-dostal-aktualizaciu-pribudla-podpora-pre-bluetooth-ovladace/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T11:02:51+00:00"/>
    <meta property="og:title" content="Call of Duty Mobile dostal aktualizáciu: Pribudla podpora pre Bluetooth ovládače"/>
    <meta property="og:description" content="Call of Duty Mobile je jednou z najúspešnejších mobilných hier, čo sa úvodného spustenia týka. Za prvý týždeň od uvedenia zaznamenala 100 miliónov stiahnutí"/>
  </head>
  <body>
    <article>
      <h1>Call of Duty Mobile dostal aktualizáciu: Pribudla podpora pre Bluetooth ovládače</h1>
      <h2>A Zombie režim k tomu.</h2>
      <address><time datetime="2019-11-25T11:02:51+00:00">25 Nov 2019, 11:02</time> by <a rel="author" href="https://www.techbyte.sk/author/marek/" target="_blank">Marek Urban</a></address>
      <p>
        <b><a href="https://www.techbyte.sk/tag/call-of-duty/">Call of Duty Mobile</a> je jednou z najúspešnejších mobilných hier vôbec, čo sa úvodného spustenia hry týka. Analytici zo Sensor Tower <a href="https://sensortower.com/blog/call-of-duty-mobile-first-week">uviedli</a>, že hra zaznamenala za prvý týždeň od uvedenia 100 miliónov stiahnutí.</b>
      </p>
      <p>Titul <b>Call of Duty Mobile</b> začal v priebehu víkendu dostávať prvú veľkú aktualizáciu, ktorá by mala potešiť všetkých aktívnych hráčov. V prvom rade pribudla podpora pre vybrané externé Bluetooth ovládače, ktorými môžu hráči nahradiť ovládanie pomocou dotykovej obrazovky.</p>
      <p>Vývojári tak pružne zareagovali na <a href="https://www.reddit.com/r/CallOfDutyMobile/comments/dgj03r/call_of_duty_mobile_october_11th_community_update/">požiadavky</a> komunity. Ešte pre aktualizáciou uviedli, že ich počujú „nahlas a zreteľne“.</p>
      <p>Čo sa týka obsahu, v akčnej online hre po novom hráči natrafia na Zombie režim, nové mapy, zbrane a Battle Pass, ktorý je dostupný od dnešného dňa, teda od <b>25. novembra</b>.</p>
      <figure>
        <img src="https://www.techbyte.sk/wp-content/uploads/2019/11/call-of-duty-zombie-1.jpg"/>
      </figure>
      <p>Battle Pass funguje podobne ako pri hre PUBG Mobile. Hráči, ktorí si ho zaplatia, budú za úspechy v hre získavať viac predmetov a rôznych zvýhodnení. Neovplyvnia však priebeh hry, ktorý bude aj naďalej spravodlivý. Pokiaľ teda hráči nenatrafia na ambicióznych cheaterov, ktorých by mali ihneď nahlásiť.</p>
      <p>Ak ste si hru ešte nevyskúšali, pre svoje mobilné zariadenia si ju môžete stiahnuť <a href="https://www.callofduty.com/mobile">z tohto odkazu.</a></p>
    </article>
  </body>
</html>