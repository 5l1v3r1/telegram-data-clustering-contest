<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/frontale-tra-due-tir-muoiono-entrambi-i-camionisti/1329099/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T11:32:20+00:00"/>
    <meta property="og:title" content="Frontale tra due tir, muoiono entrambi i camionisti"/>
    <meta property="og:description" content="TRAGEDIA - Lo schianto è avvenuto questa mattina tra gli svincoli di Spinetoli e Monsampolo del Tronto, nel tratto in cui si viaggia a una sola corsia. A perdere la vita un 48enne, di origine albanese e residente a San Benedetto e un 39enne di Castignano"/>
  </head>
  <body>
    <article>
      <h1>Frontale tra due tir, muoiono entrambi i camionisti</h1>
      <h2>TRAGEDIA - Lo schianto è avvenuto questa mattina tra gli svincoli di Spinetoli e Monsampolo del Tronto, nel tratto in cui si viaggia a una sola corsia. A perdere la vita un 48enne, di origine albanese e residente a San Benedetto e un 39enne di Castignano</h2>
      <address><time datetime="2019-11-25T11:32:20+00:00">25 Nov 2019, 11:32</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Ffrontale-tra-due-tir-muoiono-entrambi-i-camionisti%2F1329099%2F">Condividi292</a><a href="https://twitter.com/intent/tweet?text=Frontale+tra+due+tir%2C++muoiono+entrambi+i+camionisti&amp;url=https%3A%2F%2Fwww.cronachemaceratesi.it%2F2019%2F11%2F25%2Ffrontale-tra-due-tir-muoiono-entrambi-i-camionisti%2F1329099%2F">Tweet</a>Email292 Condivisioni</p>
      <p><b>Tragico incidente stradale sull’Ascoli-mare tra gli svincoli di Spinetoli e Monsampolo del Tronto nel tratto dove si viaggia su una sola corsia verso Ascoli a causa dei lavori sulla carreggiata in direzione San Benedetto. Questa mattina si sono scontrati frontalmente due autoarticolati e l’impatto è stato tremendo. Entrambi i conducenti sono morti. Uno sul colpo, un albanese di 48 anni residente a San Benedetto. L’altro, un 39enne di Castignano</b>, <b>mentre veniva trasportato in eliambulanza all’ospedale regionale Torrette di Ancona.</b> E’ avvenuto mentre nella zona imperversava un nubifragio, come del resto in tutto l’Ascolano, e lì si sono portate ambulanze del 118, pattuglie della Polizia Stradale – con il comandante Luca Iobbi – due squadre dei Vigili del fuoco che sono arrivate dalle caserme di Ascoli e San Benedetto. Non sono rimasti coinvolti altri veicoli. Nel frattempo si sono create due code, ovviamente su entrambi i sensi di marcia, per diversu chilometri, con forti disagi dovuto anche al temporale.</p>
      <p>Le forze dell’Ordine (in appoggio anche Volanti della Polizia, Polizie Municipali della zona e Carabinieri) stanno provvedendo a disciplinare la circolazione, visto che sono diventate obbligatorie, proprio per isolare il luogo dell’incidente, le uscite di Spinetoli per cbhi viaggia verso San Benedetto e di Monsampolo per chi viaggia verso Ascoli. Con il conseguente intasamento della Statale Salaria e e della Provinciale Bonifica che scorrono parallele alla superstrada. Sul luogo dell’incidente è giunto anche personale dell’Anas e del soccorso stradale. I Vigili del fuoco di Ascoli hanno chiesto in appoggio l’autogru che è arrivata dalla caserma dei pompieri di Teramo, per la rimozione dei due mezzi pesanti</p>
      <p>
        <i>
          <b> </b>
        </i>
      </p>
      <figure>
        <img src="https://www.cronachepicene.it/wp-content/uploads/2019/11/incidente-superstrada1.jpg"/>
        <figcaption>L’autogru dei Vigili del fuoco sta provvedendo alla rimozione dei due autoarticolati</figcaption>
      </figure>
    </article>
  </body>
</html>