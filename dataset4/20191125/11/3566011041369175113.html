<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549894.html/%D8%AA%D8%AE%D8%B5%DB%8C%D8%B5-23-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A7%D8%B9%D8%AA%D8%A8%D8%A7%D8%B1-%D8%A7%D8%B2-%D8%B5%D9%86%D8%AF%D9%88%D9%82-%D8%AA%D9%88%D8%B3%D8%B9%D9%87-%D9%85%D9%84%DB%8C-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C-8-%D9%BE%D8%B1%D9%88%DA%98%D9%87-%D8%AF%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:39:00+00:00"/>
    <meta property="og:title" content="تخصیص 23 میلیارد تومان اعتبار از صندوق توسعه ملی برای اجرای 8 پروژه در زنجان"/>
    <meta property="og:description" content="معاون آبخیزداری منابع طبیعی استان زنجان از تخصیص 23میلیارد تومان اعتبار از صندوق توسعه ملی برای اجرای 8 پروژه آبخیزداری در استان زنجان خبر داد."/>
  </head>
  <body>
    <article>
      <h1>تخصیص 23 میلیارد تومان اعتبار از صندوق توسعه ملی برای اجرای 8 پروژه در زنجان</h1>
      <h2>معاون آبخیزداری منابع طبیعی استان زنجان خبر داد؛</h2>
      <address>
        <time datetime="2019-11-25T11:39:00+00:00">25 Nov 2019, 11:39</time>
      </address>
      <p>معاون آبخیزداری منابع طبیعی استان زنجان از تخصیص 23میلیارد تومان اعتبار از صندوق توسعه ملی برای اجرای 8 پروژه آبخیزداری در استان زنجان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جعفر بیات در گفت‌وگو با خبرنگار <a href="http://www.mojerasa.ir/">موج رسا;</a> با اشاره به طرح‌های آبخیزداری منابع طبیعی استان زنجان، اظهار کرد: در استان زنجان 8 طرح آبخیزداری با منابع صندوق توسعه در حال انجام است.</p>
      <p>وی ابراز کرد: دو سد خاکی چیزبر زنجان و کرسف خدابنده، دو طرح کنترل سیل آبخیز شهری آببر و ماهنشان، دو پخش سیلاب قره چریان و خراسانلو، دو بند رسوب‌گیر طارم و ایجرود از برنامه های درحال اجرای منابع طبیعی استان زنجان است.</p>
      <p>معاون آبخیزداری منابع طبیعی استان زنجان با اشاره به طرح‌های تعادل بخشی آب‌های زیرزمینی در زنجان، تصریح کرد: طرح‌های بسیار زیادی در استان زنجان برای تعادل بخشی آب‌های زیرزمینی انجام‌شده است.</p>
      <p>وی بابیان اینکه در سال گذشته 10 میلیارد تومان اعتبار از صندوق توسعه ملی برای اجرای طرح‌های تعادل بخشی آب‌های زیرزمینی در زنجان میلیارد هزینه شد، عنوان کرد: 5 میلیارد از این اعتبار برای اجرای طرح‌های تعادل بخشی آب‌های زیرزمینی در دشت ممنوعه ابهر، خراسانلو، هیدج و والایش هزینه شد.</p>
      <p>بیات بیان کرد: 5 میلیارد باقی اعتبار در سطح شهرستان‌های دیگر استان توزیع و طرح‌های شهرستان‌های دیگر اجرا شد.</p>
      <p>وی با اشاره به اینکه امسال برای اجرای طرح‌های منابع طبیعی استان زنجان 23 میلیارد اعتبار از صندوق توسعه ملی در نظر گرفته‌شده است، افزود: این اعتبار در 8 طرح در حال اجرای معاونت آبخیزداری استان زنجان هزینه خواهد شد.</p>
      <p>انتهای پیام/</p>
    </article>
  </body>
</html>