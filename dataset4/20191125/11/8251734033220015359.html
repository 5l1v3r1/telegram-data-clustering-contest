<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/linee-atap-variazioni-a-causa-del-maltempo/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-25T11:18:24+00:00"/>
    <meta property="og:title" content="Linee Atap: variazioni a causa del maltempo"/>
    <meta property="og:description" content="Linee Atap modificate per via del maltempo: le variazioni fra Vercelli e Biella."/>
  </head>
  <body>
    <article>
      <h1>Linee Atap: variazioni a causa del maltempo</h1>
      <h2>Tutte le modifiche dei percorsi dei bus in provincia di Vercelli e di Biella.</h2>
      <address>
        <time datetime="2019-11-25T11:18:24+00:00">25 Nov 2019, 11:18</time>
      </address>
      <figure>
        <img src="https://notiziaoggivercelli.it/media/2017/10/ATAP-Da-novembre-solo-biglietti-elettronici-59e9c3e86df571-650x323.jpg"/>
      </figure>
      <p>Linee Atap modificate per via del maltempo: le variazioni fra Vercelli e Biella.</p>
      <h3>Linee Atap variate</h3>
      <p>Per quanto riguarda la provincia di Vercelli, la SP24 è chiusa fra Costanzana e Saletta. Linea 60 (102): Le corse con transito da Trino Robella e Costanzana Saletta, partendo da Trino giungono fino al bivio di Torrione, invertono la marcia, percorrendo poi la SP455 fin dopo Tricerro, SP19 per Costanzana, percorso normale e viceversa. Chiusa anche la SP120 per Ailoche. Linea 87 (131): Le corse interessate non effettueranno la diramazione per il centro di Ailoche, utilizzando la fermata del bivio Vacchera e percorrendo unicamente la SP119 fra Crevacuore e Caprile.</p>
      <h3>Nel Biellese</h3>
      <p>In provincia di Biella, la SP230/A è chiusa tra Casapinta e Masserano. Linea 430: le corse interessate sono la n° 902 delle ore 6.21 da Valdilana Ponzone e il ritorno da Cossato alle ore 14.43 (corsa n° 905). Provenendo da Mezzana, giunta a Casapinta piazzale di via Medea inverte la marcia fino a tornare al bivio per Mezzana/Strona e, di qui, prosegue per Crosa, Lessona, percorso normale e viceversa. Linea 556: giunta a Masserano Mombello, torna a Lessona con il percorso della Linea 400 (SP228/A e SP227), prosegue fino a Crosa, bivio Casapinta, percorso normale fino a Mezzana. Chiusa anche la SP208 fra Valdengo bivio Castello e Piatto. Linea 310: le corse provenienti da Biella/Valdengo, effettuato il capolinea di Valdengo Municipio, tornano verso Biella su via Roma, SP300 fino a Quaregna, ingresso in Quaregna lungo via Marconi, proseguendo sulla SP213 da Quaregna fino a Valle San Nicolao frazione Polto e quindi, sempre sulla SP213, raggiungendo Piatto Masere con riallaccio al percorso normale verso Bioglio; viceversa in senso opposto. La corsa n° 310.951 in partenza da Valdengo alle ore 7.00, una volta compiuta la sopradetta deviazione, giunta alla fermata di Piatto bivio Masere inverte la marcia e prosegue lungo il suo normale itinerario.</p>
    </article>
  </body>
</html>