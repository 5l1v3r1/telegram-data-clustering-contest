<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90486"/>
    <meta property="og:site_name" content="Denník politika"/>
    <meta property="article:published_time" content="2019-11-25T11:35:04+00:00"/>
    <meta property="og:title" content="Ženy okradli muža na priechode pre chodcov, v rukách polície skončili vďaka pohotovému svedkovi"/>
    <meta property="og:description" content="25.11.2019 (Webnoviny.sk) – Obvineniam z krádeže čelia dve Chorvátky, ktoré cez víkend „úradovali“ v centre Bratislavy. V rukách polície skončili vďaka pohotovej reakcii náhodného svedka. Ako informovala bratislavská krajská polícia, zlodejky na Rázusovom nábreží ukradli peňaženku mužovi, ktorý stál na priechode pre chodcov."/>
  </head>
  <body>
    <article>
      <h1>Ženy okradli muža na priechode pre chodcov, v rukách polície skončili vďaka pohotovému svedkovi</h1>
      <address><time datetime="2019-11-25T11:35:04+00:00">25 Nov 2019, 11:35</time> by <a rel="author">Webnoviny</a></address>
      <p>25.11.2019 (Webnoviny.sk) – Obvineniam z krádeže čelia dve Chorvátky, ktoré cez víkend „<i>úradovali</i>“ v centre Bratislavy. V rukách polície skončili vďaka pohotovej reakcii náhodného svedka. Ako informovala bratislavská krajská polícia, zlodejky na Rázusovom nábreží ukradli peňaženku mužovi, ktorý stál na priechode pre chodcov.</p>
      <p>Všetko videl vodič auta stojaceho pred priechodom. Z vozidla vystúpil a 54-ročnú Severinu a 17-ročnú Jennifer zadržal. Privolaní policajti cudzinky predviedli na policajné oddelenie. Ukradnutú peňaženku vrátili späť majiteľovi.</p>
      <p>Viac k témam: <a href="https://www.webnoviny.sk/tag/kradez/"><u>krádež</u></a><br/>Zdroj: Webnoviny.sk – <a href="https://www.webnoviny.sk/zeny-okradli-muza-na-priechode-pre-chodcov-v-rukach-policie-skoncili-vdaka-pohotovemu-svedkovi/"><u>Ženy okradli muža na priechode pre chodcov, v rukách polície skončili vďaka pohotovému svedkovi</u></a> © SITA Všetky práva vyhradené.</p>
    </article>
  </body>
</html>