<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-advokat-i-zyat-eks-zastupnyka-prokurora-shho-vidomo-pro-andriya-gaguna/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T11:46:41+00:00"/>
    <meta property="og:title" content="Адвокат і зять екс-заступника прокурора: що відомо про Андрія Гагуна"/>
    <meta property="og:description" content="25 листопада у центрі Харкова підірвали автомобіль адвоката Андрія Гагуна. Факти ICTV зібрали всю необхідну інформацію про власника авто."/>
  </head>
  <body>
    <article>
      <h1>Адвокат і зять екс-заступника прокурора: що відомо про Андрія Гагуна</h1>
      <address>
        <time datetime="2019-11-25T11:46:41+00:00">25 Nov 2019, 11:46</time>
      </address>
      <p>25 листопада у центрі Харкова підірвали автомобіль адвоката Андрія Гагуна. Факти ICTV зібрали всю необхідну інформацію про власника авто.</p>
      <p>Андрій Гагун займається адвокатською діяльністю, раніше працював у прокуратурі. Він також є зятем екс-заступника прокурора Харківської області Дмитра Суходубова, який потрапив під люстрацію.</p>
      <p>За інформацією блогера Івана Слобожана, після звільнення з прокуратури Гагун вирішив стати громадським активістом і створив організацію Опора, яка згодом стала називатися Опора Слобожанщини.</p>
      <p>Проте ці організації нібито займаються тим, що знаходять порушення у місцях дрібної торгівлі, але потім пропонують закрити на них очі за певну суму.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191125-u-harkovi-pidirvaly-avto-z-cholovikom-useredyni/">У Харкові підірвали авто з чоловіком усередині</a>
      </p>
      <p>Журналіст Сергій Іванов також пише, що Гагун причетний до корупційних схем у Харкові.</p>
      <p>Адвокат є частиною системи поборів з бізнесу, яку побудував глава департаменту Державної будівельної інспекції Харківської області Дмитро Пальчонков.</p>
      <blockquote>– Пальчонков використовує штатну схему зі скаргою від небайдужих громадян. До процесу підключається ГО Опора, відома участю в рейдерстві під прикриттям місцевої прокуратури. Очолюють цю організацію два цікавих персонажа – Андрій Гагун і Артем Кухтин, – пише Іванов.</blockquote>
      <p>До слова, адвокат Андрій Гагун вважає, що <a href="https://fakty.com.ua/ua/proisshestvija/20191125-siv-za-kermo-i-vybuhnulo-advokat-gagun-nazvav-versiyi-vybuhu-v-harkovi/">підрив його автомобіля</a> був спробою залякування для того, аби він припинив адвокатську діяльність.</p>
      <p><b>Джерело:</b> <a href="https://enigma.ua/articles/patrioticheskie_opg_kharkova">Enigma</a></p>
      <p><b>Фото:</b> <a href="https://www.facebook.com/pg/7777gaa/photos/?ref=page_internal">Андрій Гагун</a></p>
    </article>
  </body>
</html>