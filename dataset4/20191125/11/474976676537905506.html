<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121485/potrafimy-przyznac-sie-do-bledu-fogiel-o-sprawie-biejat.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T11:25:00+00:00"/>
    <meta property="og:title" content="&quot;Potrafimy przyznać się do błędu&quot;. Fogiel o sprawie Biejat"/>
    <meta property="og:description" content="– Pani Biejat ma poglądy, z którymi nikt w Prawie i Sprawiedliwości się nie zgadza, to jest sprawa oczywista – stwierdził wicerzecznik PiS Radosław Fogiel w TVP Info. – Będziemy rozważać różne scenariusze, bo też nie chcemy wywoływać wojny. Ważny jest efekt – podkreślił polityk."/>
  </head>
  <body>
    <article>
      <h1>"Potrafimy przyznać się do błędu". Fogiel o sprawie Biejat</h1>
      <address>
        <time datetime="2019-11-25T11:25:00+00:00">25 Nov 2019, 11:25</time>
      </address>
      <h4>– Pani Biejat ma poglądy, z którymi nikt w Prawie i Sprawiedliwości się nie zgadza, to jest sprawa oczywista – stwierdził wicerzecznik PiS Radosław Fogiel w TVP Info. – Będziemy rozważać różne scenariusze, bo też nie chcemy wywoływać wojny. Ważny jest efekt – podkreślił polityk.</h4>
      <p>Przypomnijmy, że wybór Małgorzaty Biejat na przewodniczącą sejmowej Komisji Polityki Społecznej i Rodziny wywołał sporo kontrowersji, także wewnątrz PiS. Posłanka Razem jest m.in. zwolenniczką przerywania ciąży do 12 tygodnia. Opowiada się też za możliwością adopcji dzieci przez pary homoseksualne.</p>
      <p>Fogiel w programie TVP Info przyznał, że sprawa jest kłopotliwa. Polityk podkreślił, że podział komisji w Sejmie wypada z parytetu, a PiS nie miał wpływu na to, kogo Lewica wybierze na szefa tej komisji.</p>
      <p>– Ale tak jak pan prezes zapowiada, mówiliśmy z resztą od jakiegoś czasu: nic nie jest dane raz na zawsze. Potrafimy przyznać się do błędu i będziemy tę sytuację starali się rozwiązać tak, żeby z jednej strony nie odbiło się to awanturą w parlamencie, a z drugiej strony, żeby jednak pewne rzeczy uszanować. Żeby wrażliwość tych osób, którym leżą na sercu tradycyjne wartości, leży rodzina, również była brana pod uwagę – mówił polityk w rozmowie z Michałem Rachoniem</p>
      <p>Fogiel zaznaczył, że jego partia rozważa różne scenariusze i nie chce "wywoływać wojny". – W wewnętrznych dyskusjach mówiliśmy, że będziemy się tej sprawie przyglądać – przyznał wicerzecznik PiS w programie "Jedziemy".</p>
      <p>Polityk podkreślił, że przewodniczący komisji i tak nie ma dużej władzy i sprawa dotyczy przede wszystkim sfery symbolicznej.</p>
      <footer>/ Źródło: <a href="http://www.tvp.pl/">TVP<br/></a>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121461/kaczynski-sprawa-poslanki-razem-wkrotce-zostanie-rozwiazana.html"/>
        <a href="https://www.dorzeczy.pl/kraj/121432/magdalena-biejat-zaglosowala-z-pis-tlumaczy-dlaczego.html"/>
      </related>
    </article>
  </body>
</html>