<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/echase-tin-adeia-leitoyrgias-sto-londino-i-uber/"/>
    <meta property="og:site_name" content="economico.gr"/>
    <meta property="article:published_time" content="2019-11-25T11:03:58+00:00"/>
    <meta property="og:title" content="Έχασε την άδεια λειτουργίας στο Λονδίνο η Uber"/>
    <meta property="og:description" content="Έχασε την άδεια λειτουργίας της στο Λονδίνο η Uber, μετά από καταγγελία ότι πάνω από 14 χιλιάδες δρομολόγια έγιναν από ανασφάλιστους οδηγούς."/>
  </head>
  <body>
    <article>
      <h1>Έχασε την άδεια λειτουργίας στο Λονδίνο η Uber</h1>
      <address><time datetime="2019-11-25T11:03:58+00:00">25 Nov 2019, 11:03</time> by <a rel="author">Μαίρη Φωτάκη</a></address>
      <p><b>Έχασε την άδεια λειτουργίας της στο Λονδίνο η Uber</b>, μετά από καταγγελία ότι πάνω από 14 χιλιάδες δρομολόγια έγιναν από ανασφάλιστους οδηγούς.</p>
      <p>Όπως μεταδίδουν τα διεθνή ΜΜΕ, η Uber δεν προέβη σε σχολιασμό των εξελίξεων.</p>
      <p>Η απόφαση να της αφαιρεθεί η άδεια, ελήφθη μετά την αποκάλυψη ότι πάνω από 14.000 δρομολόγια έγιναν από ανασφάλιστους οδηγούς.</p>
      <p>Όπως γράφει ο βρετανικός Guardian, οι Αρχές ζήτησαν από την Uber να διευθετήσει αυτό το ζήτημα με τη διενέργεια ελέγχων στους οδηγούς, ωστόσο, προφανώς δεν το έπραξε.</p>
      <p>Πάντως, σύμφωνα με τον  Guardian, τα αυτοκίνητα της Uber μάλλον δεν θα εξαφανιστούν εντελώς από τους δρόμους του Λονδίνου καθώς η εταιρεία αναμένεται να ασκήσει έφεση κατά της απόφασης ώστε να μπορεί να συνεχίσει να λειτουργεί εν αναμονή της έκβασης της έφεσης, με την προϋπόθεση ότι θα ξεκινήσει τις επίσημες διαδικασίες εντός 21 ημερών.</p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>