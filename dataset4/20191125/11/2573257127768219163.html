<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/amazon-black-friday-se-lo-sconto-conviene-realmente-629937"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T11:45:26+00:00"/>
    <meta property="og:title" content="Amazon: scoperto il modo per risparmiare sugli acquisti del Black Friday"/>
    <meta property="og:description" content="Gli sconti pubblicizzati nel Black Friday potrebbero essere solo una ripetizione di offerte già attive, e per tutelarsi su Amazon i consumatori dispongono di alcuni servizi utili sul web."/>
  </head>
  <body>
    <article>
      <h1>Amazon: scoperto il modo per risparmiare sugli acquisti del Black Friday</h1>
      <h2>Gli sconti pubblicizzati nel Black Friday potrebbero essere solo una ripetizione di offerte già attive, e per tutelarsi su Amazon i consumatori dispongono di alcuni servizi utili sul web.</h2>
      <address><time datetime="2019-11-25T11:45:26+00:00">25 Nov 2019, 11:45</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/amazon-black-friday-camel.jpg"/>
      </figure>
      <p><b>L’Amazon il Black Friday sta segnando nuovi record</b> per numeri di articoli venduti e volume di transazioni in tutto il mondo, <b>ma a volte ci lasciamo prendere dalla frenesia</b> dello sconto irripetibile senza controllare se effettivamente stiamo risparmiando.</p>
      <p><a href="https://www.tecnoandroid.it/2019/11/24/amazon-black-friday-2019-le-migliori-offerte-di-oggi-e-come-trovarle-628008">Gli sconti pubblicizzati potrebbero al contrario essere solo una ripetizione</a> di offerte già attive da settimane, ma per tutelarsi dall’acquisto d’impulso i consumatori hanno alcune armi sul web che li aiutano a combattere questi fake. <b>Tra i tanti servizi online segnaliamo il famoso Camel Camel Camel, Keepa e Watch4price.</b></p>
      <p>Il sito dei tre cammelli <b>ricostruisce la cronologia dei prezzi di un determinato prodotto</b> mostrando il trend nel corso dei mesi su un grafico. Nella pagina si può anche valutare la scontistica del prodotto comparando i prezzi praticati dalla piattaforma che usate con altri siti, <b>scoprendo se un’offerta irripetibile va davvero accolta come tale</b> o se è destinata a diminuire ulteriormente nel tempo.</p>
      <h3>Amazon: scoperto il modo per risparmiare nel Black Friday</h3>
      <p><b>Tra i tanti servizi collaterali di Camel Camel Camel c’è Concierge</b>, un profilo Twitter che ha il compito di segnalare quando il prezzo del prodotto desiderato scende sotto una soglia di costo impostata. <b>Oppure segnaliamo Camelizer,</b> ovvero un’estensione per tutti i migliori browser che visualizza in sovrimpressione un grafico dei prezzi relativi all’articolo che si sta visionando in tutta comodità. <b>Il sito interagisce perfettamente con Amazon</b>, tanto che all’atto della registrazione gratuita potete importare l’intera lista desideri per monitorare l’andamento di un particolare prodotto nella classifica delle vendite della piattaforma.</p>
      <p>Oltre a Camel Camel Camel potete anche rivolgervi a uno strumento di ricerca più preciso come Keepa, piattaforma localizzata in italiano che dispone di più criteri per trovare i prodotti. Oppure, per chi invece non ha problemi a monitorare i prezzi sui mercati esteri può rivolgersi a Watch4price, sito che compara gli oggetti in vendita nella vetrina italiana con le versioni di Amazon di tutto il mondo.</p>
    </article>
  </body>
</html>