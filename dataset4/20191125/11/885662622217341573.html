<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125936/60-giatroi-zitoyn-ti-metafora-toy-tzoylian-asanz-se-nosokomeio"/>
    <meta property="og:site_name" content="Insider"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Κινδυνεύει η ζωή του Τζούλιαν Ασάνζ στη φυλακή"/>
    <meta property="og:description" content="Την άμεση μεταφορά του Τζούλιαν Ασάνζ στο νοσοκομείο ζητούν 60 γιατροί από όλο τον κόσμο."/>
  </head>
  <body>
    <article>
      <h1>Κινδυνεύει η ζωή του Τζούλιαν Ασάνζ στη φυλακή</h1>
      <h2>Την άμεση μεταφορά του Τζούλιαν Ασάνζ στο νοσοκομείο ζητούν 60 γιατροί από όλο τον κόσμο.</h2>
      <address>
        <time datetime="2019-11-25T11:00:00+00:00">25 Nov 2019, 11:00</time>
      </address>
      <p>Περισσότεροι από 60 γιατροί υπογράφουν την ανοιχτή επιστολή με την οποία ζητούν τη μεταφορά του <b>Τζούλιαν Ασάνζ</b> στο νοσοκομείο, από τη βρετανική φυλακή υψηλής ασφαλείας, στην οποία κρατείται.</p>
      <p>Σύμφωνα με<a href="https://www.theguardian.com/media/2019/nov/25/julian-assanges-health-is-so-bad-he-could-die-in-prison-say-60-doctors"> σχετικό δημοσίευμα του Guardian,</a> οι γιατροί υποστηρίζουν πως η κατάσταση της υγείας του είναι τόσο άσχημη που θα μπορούσε να πεθάνει κατά τη κράτηση του στη φυλακή.</p>
      <p>Ο 48χρονος ιδρυτής των<b> WikiLeaks, </b>κρατείται στις βρετανικές φυλακές και βρίσκεται σε δικαστική διαμάχη με τις ΗΠΑ, που ζητούν την έκδοση του, ώστε να δικαστεί για την κατηγορία της «πράξης κατασκοπίας», με ποινή 175 χρόνια.</p>
      <p>«Ο Τζούλιαν Ασάνζ χρειάζεται άμεση ιατρική υποστήριξη, τόσο για την φυσική, όσο και για την ψυχολογική του κατάσταση», αναφέρεται στην επιστολή.</p>
      <h3>Δεν θα εκδοθεί σε χώρα όπου κινδυνεύει με θανατική ποινή</h3>
      <p>Δεν θα εκδοθεί σε χώρα όπου θα μπορούσε να του επιβληθεί η ποινή του θανάτου ο Αυστραλός ιδρυτής του ιστοτόπου WikiLeaks, Τζούλιαν Ασάνζ, διαβεβαίωσε ο Βρετανός υφυπουργός Εξωτερικών, Άλαν Ντάνκαν.</p>
      <p>Αυτός είναι «ένας θεμελιώδης όρος της συμφωνίας την οποία είχαμε συνάψει, ότι δεν θα επιτρέψουμε να εκδοθεί σε κάποια χώρα όπου θα μπορούσε να κινδυνεύσει να του επιβληθεί η θανατική ποινή. Αυτή η εγγύηση παραμένει σταθερή».</p>
      <p><a href="https://www.insider.gr/eidiseis/kosmos/117627/den-tha-ekdothei-se-hora-opoy-kindyneyei-me-thanatiki-poini-o-tzoylian-asanz">Πρόσφυγας για σχεδόν επτά χρόνια στην πρεσβεία του Ισημερινού στο Λονδίνο</a>, όπου του είχε χορηγηθεί πολιτικό άσυλο, ο Ασάνζ συνελήφθη την 11η Απριλίου από τη βρετανική αστυνομία μέσα στην πρεσβεία, με τη σύμφωνη γνώμη της κυβέρνησης της λατινοαμερικάνικης χώρας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125937/dokimazei-toys-rosikoys-pyrayloys-s-400-i-toyrkia"/>
        <a href="https://www.insider.gr/eidiseis/kosmos/125930/christies-58-ekat-dolaria-gia-pinaka-tis-frinta-kalo"/>
        <a href="https://www.insider.gr/eidiseis/kosmos/125201/aytoi-oi-5-amerikanoi-edosan-ta-perissotera-hrimata-stoys-politikoys-gia-tis"/>
      </related>
    </article>
  </body>
</html>