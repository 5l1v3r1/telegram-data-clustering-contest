<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780631/%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%D8%A7%DB%8C%D9%86%D8%AA%D8%B1%D9%86%D8%AA%DB%8C-%D8%AF%D8%B1-%D8%B2%D9%86%D8%AC%D8%A7%D9%86-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:01:09+00:00"/>
    <meta property="og:title" content="رئیس پلیس فتا فرماندهی انتظامی استان زنجان: کلاهبردار اینترنتی در زنجان دستگیر شد"/>
    <meta property="og:description" content="زنجان-رئیس پلیس فتا فرماندهی انتظامی استان زنجان گفت: فردی که با ترفند استخدام در شرکت‌ها و مراکز دولتی از کاربران و شهروندان کلاهبرداری می‌کرد از سوی پلیس فتای این استان شناسایی ودستگیر شد."/>
  </head>
  <body>
    <article>
      <h1>رئیس پلیس فتا فرماندهی انتظامی استان زنجان: کلاهبردار اینترنتی در زنجان دستگیر شد</h1>
      <address>
        <time datetime="2019-11-25T11:01:09+00:00">25 Nov 2019, 11:01</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از نیروی انتظامی استان زنجان، سرهنگ محمدعلی آدینه‌لو افزود: متهم با درج و انتشار آگهی‌های تبلیغاتی در شبکه‌های اجتماعی، سایت دیوار و شیپور تحت عنوان استخدام متقاضیان در شرکت‌ها و مراکز دولتی و جلب نظر قربانیان مبالغی به‌عنوان هزینه ثبت‌نام از آنان اخذ کرده و دیگر پاسخگوی تلفن همراه نمی‌شد.</p>
      <p>وی اظهار داشت: شاکی، مدعی شد از طریق آگهی مندرج در یکی از سایت های تبلیغاتی مبنی بر استخدام در یکی از شرکت‌ها، اقدام به واریز وجه به حساب شخصی به هویت معلوم کرده و پس از واریز مبلغ، آگهی دهنده گوشی خود را خاموش کرده است و دیگر پاسخگو نیست.</p>
      <p>آدینه لو  با بیان اینکه این قبیل افراد با روش‌های مذکور و ترفندهای مختلف پس از جلب اعتماد قربانیان مبالغی را هر چند جزئی کلاهبرداری می کنند، افزود: همشهریان و کاربران در صورت مواجهه با چنین تبلیغاتی قبل از واریز هرگونه وجه ضمن بررسی آدرس و مجوز شرکت استخدام کننده به حتم از صحت و سقم این قبیل آگهی‌ها اطمینان حاصل کنند.</p>
      <p>رئیس پلیس فتای زنجان از شهروندان خواست در صورت مواجهه با هرگونه موارد مشکوک، موضوع را از طریق مرکز فوریت‌های پلیس ۱۱۰ یا وب سایت پلیس فتا به آدرس www.cyberpolice.ir بخش ارتباطات مردمی‌ گزارش کنند.</p>
    </article>
  </body>
</html>