<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/tony-blair-marea-britanie-harababura-periculoasa-fostul-premier-britanic-sustine-laburistii-sai-controlati-aripa-marxist-leninista-307319.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T11:32:57+00:00"/>
    <meta property="og:title" content="Tony Blair: Marea Britanie este într-o „harababură” periculoasă / Fostul premier britanic susține că laburiștii săi sunt controlați astăzi de „aripa marxist-leninistă”"/>
    <meta property="og:description" content="Fostul premier Tony Blair a afirmat, luni, că Marea Britanie se află într-o încurcătură periculoasă și că nici colegii lui laburiști, dar nici conservatorii actualului prim-ministru nu merită să câștige..."/>
  </head>
  <body>
    <article>
      <h1>Tony Blair: Marea Britanie este într-o „harababură” periculoasă / Fostul premier britanic susține că laburiștii săi sunt controlați astăzi de „aripa marxist-leninistă”</h1>
      <address><time datetime="2019-11-25T11:32:57+00:00">25 Nov 2019, 11:32</time> by <a rel="author">Vladimir Ionescu</a></address>
      <p>Fostul premier <a href="https://www.b1.ro/tag/tony-blair-293522.html">Tony Blair</a> a afirmat, luni, că <a href="https://www.b1.ro/tag/marea-britanie-51154.html">Marea Britanie</a> se află într-o încurcătură periculoasă și că nici colegii lui laburiști, dar nici conservatorii actualului prim-ministru nu merită să câștige alegerile din 12 decembrie, relatează Reuters.<br/><br/><a href="https://www.b1.ro/tag/marea-britanie-51154.html">Marea Britanie</a> organizează o rundă de alegeri generale cu trei luni înainte de termen, pentru că parlamentul s-a blocat în ceea ce privește soarta Brexitului, fiind incapabil să cadă de acord asupra cum sau dacă ar trebui să părăsească UE.<br/><br/>„Suntem într-o harababură. Elanul economiei mondiale ne-a ținut pe linia de plutire, dar dacă aceasta se va clătina, vom avea probleme serioase”, a spus <a href="https://www.b1.ro/tag/tony-blair-293522.html">Tony Blair</a>.<br/><br/>Laburistul <a href="https://www.b1.ro/tag/tony-blair-293522.html">Tony Blair</a>, premier al Regatului Unit între 1997 și 2007, a afirmat că ambele partide mari vând iluzii, adăugând că dacă sondajele de opinie sunt precise, conservatorii lui Boris Johnson au șanse mari să câștige majoritatea în parlament.<br/><br/>Blair, singurul lider laburist care a câștigat trei runde de alegeri, a mai subliniat că partidul său este controlat, în prezent, de „aripa marxist-leninistă” și că actualul lider, Jeremy Corbyn, promite o adevărată revoluție.<br/><br/>„Problema revoluțiilor nu constă niciodată în cum începe, ci în cum se termină. Problema revoluțiilor este că se termină întotdeauna rău. Adevărul este: publicul nu este convins că vreunul dintre principalele partide merită în mod clar victoria în alegeri”, a mai declarat Blair.</p>
    </article>
  </body>
</html>