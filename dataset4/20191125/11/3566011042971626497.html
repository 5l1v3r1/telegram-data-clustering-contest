<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549880.html/%D8%AF%D9%88%D9%84%D8%AA-%D8%A8%D9%87-%D9%88%D8%B9%D8%AF%D9%87-%D9%87%D8%A7%DB%8C%DB%8C-%DA%A9%D9%87-%D9%85%DB%8C-%D8%AF%D9%87%D8%AF--%D8%B9%D9%85%D9%84-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:39:00+00:00"/>
    <meta property="og:title" content="دولت به وعده‌هایی که می‌دهد، عمل کند"/>
    <meta property="og:description" content="تحلیلگر مسائل سیاسی گفت:این روزها دولت تدبیر و امید با اجرای طرح سهمیه بندی بنزین وعده های به مردم داد که انتظاراست دولت به آنها عمل کند نه اینکه فقط در حد شعار باشند."/>
  </head>
  <body>
    <article>
      <h1>دولت به وعده‌هایی که می‌دهد، عمل کند</h1>
      <h2>تحلیلگر مسائل سیاسی:</h2>
      <address>
        <time datetime="2019-11-25T11:39:00+00:00">25 Nov 2019, 11:39</time>
      </address>
      <p>تحلیلگر مسائل سیاسی گفت:این روزها دولت تدبیر و امید با اجرای طرح سهمیه بندی بنزین وعده های به مردم داد که انتظاراست دولت به آنها عمل کند نه اینکه فقط در حد شعار باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دکتر خداداد خدادادی تحلیلگر مسائل سیاسی و استاد دانشگاه در گفت و گو با خبرنگار <a href="http://www.jahanbinnews.ir/">جهانبین نیوز</a> با اشاره به رویدادهای خیابانی پیرامون موضوع گران شدن بنزین در کشور اظهار داشت: برخی از کسانی که به بهانه گرانی بنزین به خیابان‌ها آمده بودند، اهداف دشمنان را دنبال می‌کردند.<br/><br/>خدادادی افزود: معترض به گرانی بنزین، پمپ بنزین را آتش نمی‌زند و به اموال عمومی و مغازه همشهری خود آسیب وارد نمی‌کند.<br/><br/>وی با تاکید بر اینکه ایجاد آشوب و تعرض به امنیت عمومی راه اعتراض نیست، گفت: شرارت‌های صورت گرفته در چند روز اخیر را مردم به هیچ‌وجه قبول نمی‌کنند و مرز ملت قهرمان با آشوبگران جداست و این موضوع را مردم در راهپیمایی خود علیه فتنه‌گران نشان خواهند داد.<br/><br/>خدادادی با یادآوری اینکه امر رهبر معظم انقلاب اسلامی فصل‌الخطاب است، تاکید کرد: مدیریت هوشمندانه و دوراندیشانه حضرت آیت‌الله العظمی امام‌خامنه‌ای عزیز حواشی موضوع بنزین را از بین برد و ملت همیشه با پشتیبانی از تدابیر رهبری به خیابان‌ها خواهند آمد تا پوزه دشمنان را در اطاعت از رهبری به خاک بمالند.<br/><br/>این تحلیلگر مسائل سیاسی با بیان اینکه حرکت‌های ناشایست عده‌ای آشوبگر در خیابان‌ها فتنه دشمن است، تصریح کرد: دولت باید به موازات افزایش قیمت بنزین برنامه‌های مربوط به حمایت‌های معیشتی را نیز اجرایی کند.<br/><br/>این نخبه علمی افزود: این روزها دولت تدبیر و امید با اجرای طرح سهمیه بندی بنزین وعده های به مردم داد که انتظاراست دولت به آنها عمل کند نه اینکه فقط  در حد شعار باشند.<br/><br/>خدادادی  با بیان اینکه در این زمینه باید در اسرع وقت موضوع افزایش یارانه‌ها و توزیع سبد کالایی برای مردم اعلام و البته اجرایی شود، تاکید کرد: دولت باید مشکلات معیشتی و خدمات درمانی اقشار مختلف را جبران کند و با مدیریت جهادی، درآمدهای حاصل از افزایش قیمت بنزین را به بخش تولید، صنعت و رونق اقتصادی اختصاص داده و از ریخت و پاش‌های بی‌مورد در دستگاه‌های اجرایی جلوگیری کند.<br/><br/>انتهای پیام/<br/> </p>
      <p> </p>
    </article>
  </body>
</html>