<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/peak-design-everyday-line-v2.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T11:18:20+00:00"/>
    <meta property="og:title" content="Peak Design Everyday Line V2. Zmodernizowane klasyki oraz nowe plecaki i torby"/>
    <meta property="og:description" content="W nowej kolekcji Peak Design Everyday Line V2 znajdziemy nie tylko zupełnie odświeżone produkty, ale także kilka nowych modeli."/>
  </head>
  <body>
    <article>
      <h1>Peak Design Everyday Line V2. Zmodernizowane klasyki oraz nowe plecaki i torby</h1>
      <address><time datetime="2019-11-25T11:18:20+00:00">25 Nov 2019, 11:18</time> by <a rel="author" href="https://www.spidersweb.pl/author/kbasel" target="_blank">Krzysztof Basel</a></address>
      <p>
        <b>W nowej kolekcji Peak Design Everyday Line V2 znajdziemy nie tylko zupełnie odświeżone produkty, ale także kilka nowych modeli. Całość wygląda niezwykle stylowo, nowocześnie i kusząco. </b>
      </p>
      <p>Sam <a href="https://www.spidersweb.pl/2019/01/peak-design-travel-backpack-45l-recenzja-plecaka.html">jestem posiadaczem zarówno plecaka Peak Design Everyday Backpack</a>, jak i torby Everyday Messenger. Oba bardzo lubię, korzystam z nich od ok. dwóch lat i nie żałuję wyboru. Z perspektywy czasu widzę jednak, że oba mają swoje wady. Oba produkty oraz kilka innych, ma zupełnie nowe wersje, które według producenta, zostały pozbawione wielu problemów poprzedników. Oto nowa seria Everyday Line V2.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDTP-20-BK-2_07.jpg"/>
      </figure>
      <h3>Peak Design Everyday Line V2, czyli nowe klasyki</h3>
      <p>Druga generacja linii Everyday Line to coś więcej niż tylko odświeżenie takich modeli, jak Everyday Backpack, Everyday Messenger, Everyday Sling, Everyday Tote. Producent podaje, że to całkowicie nowe produkty.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDS-family_01.jpg"/>
      </figure>
      <p>Plecaki i torby wyróżniają się nowymi wzorami, nową kolorystyką oraz szeregiem funkcjonalnych i estetycznych ulepszeń. Modyfikacje mają bazować na opiniach tysięcy klientów.</p>
      <p>Różnice widać już na pierwszy rzut oka. Cała seria nawiązuje wprawdzie do pierwszej wersji produktów, ale ma wyraźne zmiany wyglądu. Produkty mają nieco inny profil, czystszą linię, bardziej minimalistyczne wzornictwo. Dostępne są także nowe wersje kolorystyczne: Midnight Navy (ciemnogranatowy) i Bone (ciepły odcień bieli).</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDBZ-20-MN-2_11.jpg"/>
      </figure>
      <p>Zastosowano nową tkaninę zewnętrzną, która pochodzi w 100 proc. z recyklingu i posiada certyfikat Bluesign (wszystkie kolory z wyjątkiem czarnego). Większość materiałów wewnętrznych i zewnętrznych jest barwiona w sposób oszczędzający wodę i energię.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDB-30-CH-2_05.jpg"/>
      </figure>
      <p>Jednym z elementów, na które sam narzekam, jest magnetyczny system zapinania MagLatch. Nie raz, nie dwa, zdarzyło mi się, że torba się otworzyła przez zbyt słabe zamknięcie. Teraz takie sytuacje mają się nie zdarzać, ponieważ producent zastosował zmodernizowany system. Nowe punkty zaczepienia mają być smuklejsze i bardziej ergonomiczne.</p>
      <p>W każdym z nowych produktów otrzymał ulepszone zamki, czyli tzw. Ultrazipy. Mają one być bardziej wytrzymałe niż dotychczasowe konstrukcje, a także 20 razy odporniejsze na rozchodzenie się niż zwykłe zamki. Jak podaje producent, ogromna odporność na ścieranie (w porównaniu z konwencjonalnymi zamkami) została osiągnięta dzięki ultrawysokiej wadze molekularnej nici termoplastycznej, która łączy zamek z powierzchnią materiału. Sam nie miałem nigdy problemów z zamkami w produktach Peak Design, ale jak widać, można je było zrobić lepiej.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDM-13-AS-2_06.jpg"/>
      </figure>
      <p>Mniejszych zmian w każdym z modeli jest nawet więcej. Przykładowo, Everyday Messenger V2 jest lżejszy o 24 proc., ale ma zwiększoną pojemność kieszeni na laptopa i dokumenty i dodatkowy pas zewnętrzny z systemem zapięć Cord Hook. Zewnętrzny dostęp przez zamek oraz panel przedni został zastąpiony przez system MagLatch.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDB-30-MN-2_17.jpg"/>
      </figure>
      <p>Bardzo ucieszyłem się z informacji, że Everyday Backpack V2 ma zwiększoną objętość przestrzeni na laptopa, tablet i dokumenty. Wersja 20-litrowa pomieści 15-calowego laptopa. Wcześniej mieściła tylko wersję 13-calową. Wprowadzono także możliwość modyfikowania wysokości przegrody na laptop. Dodano więcej kieszeni zewnętrznych i bocznych, umożliwiających lepszą organizację. Plecak wygląda też dużo atrakcyjniej. Widać zmiany w postaci wyraźniejszych szwów i bardziej zaokrąglonych kształtów.</p>
      <h3>Everyday Line V2 to także nowe modele</h3>
      <p>Seria Peak Design Everyday Line V2 to jednak nie tylko zmodernizowane produkty. To także nowe modele: Everyday Totepack, starannie wystylizowany plecak Everyday Backpack Zip oraz 3-litrowa torba przez ramię Everyday Sling.</p>
      <p>Everyday Totepack to elegancki plecak lub torba na ramię — hybrydowe połączenie do aktywnego noszenia codziennych przedmiotów i sprzętu fotograficznego. Wystarczy schować usztywniane szelki plecaka i korzystać tylko z rączki do noszenia torby w ręku. U góry zastosowano wodoodporny zamek błyskawiczny. Szybki dostęp do sprzętu czy innych przedmiotów z plecaka, mają gwarantować dwa zamki boczne.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDTP-20-BO-2_10.jpg"/>
      </figure>
      <p>Everyday Backpack Zip to z kolei wizualnie i funkcjonalnie uproszczona wersja popularnego plecaka Everyday Backpack. Został stworzony z myślą o codziennym transporcie lekkiego sprzętu fotograficznego. Plecak jest dostępny w rozmiarach 15 l i 20 l.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/BEDBZ-family_01.jpg"/>
      </figure>
      <p>Everyday Backpack Zip oferuje łatwy dostęp od góry oraz po bokach poprzez pojedynczy, wodoodporny, 270-stopniowy zamek błyskawiczny. Wewnątrz znajdziemy dwie modyfikowalne przegrody utrzymujące sprzęt w zorganizowanej, bezpiecznej pozycji. Nie zabrakło także przegrody na laptopa o przekątnej do 15”, dodatkowej przegrody na tablet, dokumenty i różnych kieszeni na drobne przedmioty. Z kolei po bokach ulokowano 2 rozciągliwe kieszenie zewnętrzne, uchwyt umożliwiający mocowanie torby na rączce walizki z kółkami oraz dwa pasy do przytroczenia dodatkowego bagażu. Z zewnątrz wykorzystano wodoodporny materiał w 100 proc. pochodzącego z recyklingu typu Kodra 400D. Całość prezentuje się stylowo i nowocześnie.</p>
      <p>Seria toreb Everyday Sling miała jak do tej pory tylko dwie wersje o pojemności 5 l oraz 10 l. Teraz podział wygląda nieco inaczej. W ofercie serii Everyday Line V2 są modele o pojemności 3 l, 6 l oraz 10 l.</p>
      <h3>Peak Design Everyday Line V2 – polskie ceny</h3>
      <p>Produkty z serii Peak Design Everyday Line V2 są już dostępne w Polsce. Oto szczegółowy cennik:</p>
      <ul>
        <li>Everyday Sling 3L, 6L, 10L v2: 319 zł, 399 zł, 599 zł</li>
        <li>Everyday Tote 15L v2: 529 zł</li>
        <li>Everyday Totepack 20L v2: 679 zł</li>
        <li>Everyday Messenger 13L v2: 899 zł</li>
        <li>Everyday Backpack Zip 15L, 20L: 759 zł, 879 zł</li>
        <li>Everyday Backpack v2 20L, 30L: 1049 zł, 1149 zł</li>
      </ul>
      <p>Na pierwszy rzut oka nowe produkty Peak Design prezentują się bardzo kusząco, a zastosowane zmiany mają sens. Cała linia wygląda o wiele lepiej wizualnie – jest bardziej stylowo, nowocześniej, minimalistycznie. Niebawem zobaczymy, jak to wygląda w praktyce.</p>
    </article>
  </body>
</html>