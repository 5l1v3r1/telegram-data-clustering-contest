<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/tayvan-daki-iktidar-partisinden-cin-e-demokrai-dusman-suclamasi"/>
    <meta property="og:site_name" content="euronews"/>
    <meta property="article:published_time" content="2019-11-25T11:00:09+00:00"/>
    <meta property="og:title" content="Tayvan'daki iktidar partisinden Çin'e 'demokrai düşmanı' suçlaması"/>
    <meta property="og:description" content="Tayvan'daki iktidar partisinden Çin'e 'demokrai düşmanı' suçlaması"/>
  </head>
  <body>
    <article>
      <h1>Tayvan'daki iktidar partisinden Çin'e 'demokrai düşmanı' suçlaması</h1>
      <address><time datetime="2019-11-25T11:00:09+00:00">25 Nov 2019, 11:00</time> by <a rel="author">Faruk Can</a></address>
      <p>Tayvan'da iktidardaki Demokratik İlerleme Partisi, Çin'in Tayvan'daki seçimlere müdahale ettiği iddialarının ardından Pekin'i "demokrasinin düşmanı" olarak niteledi.</p>
      <p>Avustralya medyasında kendisinin bir Çin ajanı olduğunu belirten ve iltica başvurusunda bulunan birine dayandırılan <a href="https://tr.euronews.com/2019/11/25/avustralya-parlamentosunda-cinli-casus-vekil-tartismasi">haberlerde</a> Çin'in 11 Ocak'ta yapılacak başkanlık ve parlamento seçimlerine müdahale etmeye çalıştığı ileri sürüldü.</p>
      <p>Wang Liqiang isimli Çinki ayrıca Çin'in Hong Kong'daki üniversite ve medya kuruluşlarına sızma girişimleri hakkında da detaylı bilgi vermişti.</p>
      <p>Devlet Başkanı Tsai Ing-wen'i destekleyen parti başkanı Cho Jung-tai Çin kaynaklı yalan haberlerin yoğun olduğunu ve konunun derinlemesine araştırılması gerektiğini belirtti.</p>
      <p>Başkanlık ofisinden yapılan açıklamada iddiaların incelendiğini ve soruşturma tamamlanmadan kesin hükme varılmaması gerektiği vurgulandı.</p>
      <p>Liqiang Tayvan'da başta Başkan Tsai'nin en büyük rakibi Çin yanlısı Han Kuo-yu olmak üzere belirli politikacılara yönelik olumlu medya paylaşımları olmasına destek olmak gibi bir dizi faaliyette bulunduklarını ileri sürdü.</p>
      <p>Han, Çin Komünist Partisi'nden para aldığı ispatlanırsa başkanlık yarışından çekileceğini açıkladı.</p>
      <p>Ek kaynaklar<b> • Reuters</b></p>
    </article>
  </body>
</html>