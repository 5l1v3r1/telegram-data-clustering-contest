<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/notizie/napoli-genk-biglietti-in-vendita-da-domani-prezzi-ed-info-per-l-acquisto-415698"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T11:21:00+00:00"/>
    <meta property="og:title" content="Napoli-Genk, biglietti in vendita da domani: prezzi ed info per l'acquisto"/>
    <meta property="og:description" content="A partire dalle ore 12.00 di Martedì 26 Novembre 2019 saranno posti in vendita i biglietti per l’evento del Group Stage di Champions League"/>
  </head>
  <body>
    <article>
      <h1>Napoli-Genk, biglietti in vendita da domani: prezzi ed info per l'acquisto</h1>
      <h2>A partire dalle ore 12.00 di Martedì 26 Novembre 2019 saranno posti in vendita i biglietti per l’evento del Group Stage di Champions League</h2>
      <address><time datetime="2019-11-25T11:21:00+00:00">25 Nov 2019, 11:21</time> by <a rel="author">Redazione Tutto Napoli.net</a></address>
      <p>A partire dalle ore 12.00 di Martedì 26 Novembre 2019 saranno posti in vendita i biglietti per l’evento del Group Stage di Champions League 2019.20 Napoli vs Genk che si disputerà allo Stadio San Paolo il 10 Dicembre 2019 alle ore 18.55. Coloro che hanno sottoscritto l’abbonamento per la stagione 2019.20 potranno godere della precedenza sul posto e della tariffa agevolata “ridotto abbonato”, solo ed esclusivamente, se acquisteranno il biglietto entro le ore 23.59 di Lunedì 2 Dicembre 2019.   La vendita libera con tariffa intera, per i non abbonati e per gli abbonati che non avranno usufruito della precedenza e della tariffa agevolata, avrà inizio Martedì 3 Dicembre 2019 ore 10.00. Questi i prezzi:</p>
      <p>TARIFFA AGEVOLATA RISERVATA AGLI ABBONATI con 25% di sconto</p>
      <p>Tribuna d’Onore € 150,00 </p>
      <p>Tribuna Posillipo € 60,00 </p>
      <p>Tribuna Nisida € 45,00</p>
      <p>Distinti € 30,00</p>
      <p>Curve € 14,00</p>
      <p>TARIFFA INTERA</p>
      <p>Tribuna d’Onore € 200,00</p>
      <p>Tribuna Posillipo € 80,00</p>
      <p>Tribuna Nisida € 60,00</p>
      <p>Tribuna Family € 20,00/€ 5,00 (ridotto under 12)</p>
      <p>Distinti € 45,00</p>
      <p>Curve € 25,00</p>
      <p>ACQUISTO DEI BIGLIETTI</p>
      <p>I biglietti potranno essere acquistati presso i Punti Plus, le Ricevitorie Abilitate ed attraverso il Web. Sono attive circa 1.100 ricevitorie in tutta Italia; la lista dei punti vendita abilitati è facilmente consultabile sul sito TicketOne.</p>
      <p>ACQUISTO ON LINE</p>
      <p>La SSC Napoli ricorda che per i possessori di tessera del tifoso Club Azzurro Card, Fan Away e Fan Stadium Card è possibile acquistare anche on line.  Per effettuare l’acquisto è sufficiente collegarsi al sito web ufficiale della SSC Napoli, www.sscnapoli.it e cliccare nella sezione "insieme allo stadio" oppure accedere direttamente dal banner “ticket on line” presente nella home page del sito ufficiale SSC Napoli. Gli utenti saranno indirizzati al sito TicketOne, nel quale, dopo essersi registrati, potranno acquistare il biglietto caricandolo elettronicamente sulla Club Azzurro Card (Tessera del Tifoso) o Fan- Away (Fidelity Card) o Fan Stadium Card (Fidelity Card). Alla transazione potranno essere aggiunte, da Ticketone, commissioni di pagamento. Questa modalità di vendita prevede che il titolo di accesso venga associato alla Club Azzurro Card, Fan-Away o Fan Stadium Card che, quindi, dovrà essere utilizzata sia per inserire il numero identificativo al momento dell’acquisto, sia per l’accesso ai tornelli dello stadio tramite la lettura del codice a barre.  Il posto assegnato allo stadio sarà indicato sul documento segnaposto la cui stampa, è disponibile a questo indirizzo. Per i biglietti caricati su tessera inserendo le informazioni richieste sulla pagina e procedendo, nella pagina successiva, attraverso il link Stampa Segnaposto. Il documento segnaposto deve essere obbligatoriamente stampato e presentato ad ogni richiesta del personale di controllo presente allo stadio, ma il documento segnaposto, da solo, non rappresenta titolo d’accesso valido per l’ingresso. Infatti per accedere allo stadio, è indispensabile portare con sé la propria Club Azzurro Card, Fan Away o Fan Stadium Card, il documento segnaposto ed un documento di riconoscimento. Da questa stagione sportiva i possessori di tessera del tifoso Club Azzurro Card e di Fidelity Card (Fan Away e Fan Stadium Card)  avranno l’opportunità di acquistare i tagliandi attraverso il Call Center</p>
      <p>INFORMATIVA PER RILASCIO TITOLI</p>
      <p>Prima dell’emissione dei titoli, il sistema di biglietteria automatizzata della TicketOne invierà al centro elettronico nazionale della polizia di stato (CEN), per via telematica, la richiesta di autorizzazione contenente i dati anagrafici del soggetto acquirente/utilizzatore del suddetto titolo; al termine della verifica, il CEN comunicherà alla Società, per via telematica, la risposta all’autorizzazione richiesta. in virtù di tale risposta (positiva o negativa), TicketOne potrà procedere o meno al rilascio (vendita) del titolo di accesso.   Non potranno essere rilasciati titoli a soggetti:   - destinatari di provvedimenti di cui all’art.6 della legge n.401 del 13 dicembre 1989 (divieto di accesso ai luoghi ove si disputano manifestazioni sportive - daspo) e successive modifiche;   - sottoposti alle misure di prevenzione di cui alla legge n.1423 del 27 dicembre 1956 (misure di prevenzione nei confronti delle persone pericolose per la sicurezza e la pubblica moralità) e successive modifiche;   - che sono stati comunque condannati, anche con sentenza non definitiva, per reati commessi anche se non in occasione o a causa di manifestazioni sportive;   Successivamente alla vendita del titolo, in caso di sopravvenuti motivi ostativi, sopra descritti, leAutorità di P.S. comunicheranno per via telematica a TicketOne la rettifica dell’autorizzazione ed il titolo verrà disattivato per l’accesso allo stadio.</p>
      <p>CODICE DI CONDOTTA DELLA SSC NAPOLI</p>
      <p>Il protocollo d’intesa del 4 agosto 2017, con l’intento di “realizzare un rinnovato modello di gestione degli eventi calcistici”, al fine di tutelare e promuovere la “dimensione sociale del calcio”, ha introdotto il cd. “sistema del gradimento”.<br/>Il “sistema di gradimento” rappresenta uno strumento messo a disposizione delle società sportive per impedire l’accesso agli stadi, per un periodo adeguato, ai soggetti che non sanno mantenere un comportamento conforme al “codice di condotta” adottato dalle società stesse.<br/>Attraverso il “sistema di gradimento”, le società sportive si rendono parte attiva per garantire a tutti coloro che desiderano recarsi allo stadio un ambiente accogliente, sicuro e adatto ad ogni tipo di spettatore, ivi incluse le famiglie con bambini.<br/>In ossequio alle disposizioni del protocollo d’intesa del 4 agosto 2017 e dell’art. 12 del codice di giustizia sportiva, la SSC Napoli ha adottato il ‘codice di regolamentazione della cessione dei titoli di accesso alle manifestazioni calcistiche’ (codice di condotta).<br/>Il codice di condotta contempla tutte le condotte ritenute rilevanti ai fini dell’applicazione di eventuali sanzioni da parte della SSC Napoli, le varie tipologie di sanzioni nonché le relative procedure di applicazione delle stesse.<br/>Il codice di condotta è consultabile sul sito ufficiale www.sscnapoli.it e presso i punti plus. l’acquisto o la cessione omaggio di un titolo di accesso allo stadio San Paolo, comporta automaticamente l’accettazione del regolamento di utilizzo dello stadio e del codice di condotta<br/>Lo stadio San Paolo è dotato di un sistema di videosorveglianza all’avanguardia in grado di indentificare gli autori delle violazioni del regolamento d’uso e del codice di condotta.<br/>La SSCN condanna qualunque comportamento violento, anche verbale, e ogni condotta che direttamente o indirettamente comporti offesa, denigrazione o insulto per motivi di razza, colore, religione, lingua, sesso, nazionalità, origine etnica ovvero configuri propaganda ideologica vietata dalla legge o comunque inneggiante a comportamenti discriminatori o, più in generale, che la SSCN ritenga non rappresentativi della propria tradizione e della propria identità sportiva.</p>
      <footer><b>Fonte:</b> <u>Ssc Napoli</u></footer>
    </article>
  </body>
</html>