<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/171088/lekara-zabrinuto-asanz-mogao-umre-zatvoru"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T11:44:00+00:00"/>
    <meta property="og:title" content="60 lekara zabrinuto: Asanž bi mogao da umre u zatvoru!"/>
    <meta property="og:description" content="Više od 60 lekara napisalo je otvoreno pismo u kome su upozorili da je zdravstveno stanje osnivača Vikiliks Džulijana Asanža veoma loše i da bi mogao da umre u zatvoru."/>
  </head>
  <body>
    <article>
      <h1>60 lekara zabrinuto: Asanž bi mogao da umre u zatvoru!</h1>
      <h2>Više od 60 lekara napisalo je otvoreno pismo u kome su upozorili da je zdravstveno stanje osnivača Vikiliks Džulijana Asanža veoma loše i da bi mogao da umre u zatvoru.</h2>
      <address><time datetime="2019-11-25T11:44:00+00:00">25 Nov 2019, 11:44</time> by <a rel="author">Tanjug</a></address>
      <p>U pismu upućenom britanskom Ministarstvu unutrašnjih poslova lekari traže da se Asanž hitno prebaci u bolnicu iz zatvora na jugoistoku Londona, a svoje tvrdnje zasnivaju na izjavama svedoka koji su prisustvovali njegovom pojavljivanju pred sudom 21. oktobra, kao i svedočenju izveštača UN o torturi Nilsa Melcera koji ga je video 1. novembra, prenosi Gardijan.</p>
      <p>On je rekao da će "kontinuirano izlaganje zlostavljanju uskoro da ga košta i života".<br/><br/>"Pišemo ovo otvoreno pismo kao lekari, kako bi smo izrazili ozbiljnu zabrinutost o fizičkom i psihičkom zdravlju Džulijana Asanža", navodi se u pismu lekara napisanom na 16 strana.<br/><br/>Kažu da su zabrinuti kako će Asanž završiti saslušanje koje počinje u februaru i navode da mu je potrebna hitna medicinska pomoć.<br/><br/>"Nema vremena za gubljenje", navodi se u pismu koje su potpisali lekari iz SAD, Australije, Velike Britanije, Švedske, Italije, Nemačke, Šri Lanke i Poljske.<br/><br/>Asanž se i ranije žalio na zatvorske uslove.</p>
      <related>
        <h4>Pročitajte još:</h4>
        <a href="http://republika.rs/svet/svet/169954/Svedsko-tuzilastvo-odustalo-istrage-protiv-Asanza"/>
        <a href="http://republika.rs/svet/svet/160030/Asanzov-otac-tvrdi-trpi-torturu-zatvoru"/>
        <a href="http://republika.rs/svet/svet/157482/Asanz-ostaje-zatvoru-opet-pobegao"/>
        <a href="http://republika.rs/svet/svet/138501/VIDEO-Objavljen-prvi-snimak-Asanza-zatvoru"/>
      </related>
    </article>
  </body>
</html>