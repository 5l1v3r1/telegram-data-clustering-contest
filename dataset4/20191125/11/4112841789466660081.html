<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77707-Policia-postupuje-vo-vysetrovani-vrazdy-Violy-Macakovej-Vratili-sa-do-pristavu-komunikuju-s-ludmi-s-ktorymi-bola-v-kontakte"/>
    <meta property="og:site_name" content="REFRESHER"/>
    <meta property="article:published_time" content="2019-11-25T11:33:00+00:00"/>
    <meta property="og:title" content="Polícia postupuje vo vyšetrovaní vraždy Violy Macákovej. Vrátili sa do prístavu, komunikujú s ľuďmi, s ktorými bola v kontakte"/>
    <meta property="og:description" content="Polícia sa k vražde stále nemôže plnohodnotne vyjadriť."/>
  </head>
  <body>
    <article>
      <h1>Polícia postupuje vo vyšetrovaní vraždy Violy Macákovej. Vrátili sa do prístavu, komunikujú s ľuďmi, s ktorými bola v kontakte</h1>
      <address><time datetime="2019-11-25T11:33:00+00:00">25 Nov 2019, 11:33</time> by <a rel="author">Alexandra Murajdová</a></address>
      <p>
        <b>Polícia sa k vražde stále nemôže plnohodnotne vyjadriť.</b>
      </p>
      <p>O prípade Violy Macákovej sme ťa informovali hneď, ako správy o jej hroznej smrti potvrdila polícia. Od nájdenia jej tela prešli presne dva týždne a<b> policajti sa opäť vrátili na miesto, kde našli jej telo, do bratislavského prístavu</b>, informuje <a href="https://www.cas.sk/clanok/913710/dva-tyzdne-po-vrazde-violy-34-velka-akcia-policie-vysetruju-clenov-cirkvi/">Nový čas</a>.</p>
      <related>
        <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"/>
      </related>
      <p>Ohľadom smrti, ktorá otriasla celým Slovenskom je <b>stále veľa nejasností.</b> Polícia verejnosti nemôže poskytnúť všetky informácie, kým nebudú mať páchateľa. Ten by tak vedel, aký postup polícia robí a mohol by sa aj naďalej kryť.<a href="https://refresher.sk/77647-Slovenskom-sa-siri-zavazny-hoax-o-vrazdach-v-Bratislave-Policia-upozornuje-ze-za-sirenie-poplasnej-spravy-mozes-dostat-2-roky"> Písali sme ti aj o hoaxe</a>, ktorý ovládol slovenský internet. Okolo smrti sa tak vytvorilo omnoho viac ruchu a celý incident je zahmlený ešte o kúsok viac.</p>
      <figure>
        <img src="https://i.refresher.sk/public/alexandra-murajdova/kjnkj.jpg"/>
        <figcaption>
          <cite>facebook.com/viola.macakova</cite>
        </figcaption>
      </figure>
      <p><a href="https://www.cas.sk/clanok/913710/dva-tyzdne-po-vrazde-violy-34-velka-akcia-policie-vysetruju-clenov-cirkvi/">Nový čas</a> informuje, že polícia stále nevie, kde má Viola osobné veci, ako sa do prístavu dostala a ani motív vraha. Policajti preto preverujú skutočne všetko, čo majú k dispozícii. Jedna z množstva verzií je, že učiteľku páchateľ napadol práve v areáli. Dá sa teda povedať, že je len otázkou času, kedy polícia požiada súd o povolenie na prehliadku prístavu.</p>
      <p>To, že sa policajti snažia zistiť naozaj všetko, čo sa dá, pre <a href="https://www.cas.sk/clanok/913710/dva-tyzdne-po-vrazde-violy-34-velka-akcia-policie-vysetruju-clenov-cirkvi/">Nový čas</a> potvrdil aj Pastor Vladimír Žák, člen Apoštolskej cirkvi - Otcov dom. Ten povedal, že s ním polícia komunikovala, ale k situácii sa vyjadriť nemôže. Pastor ďalej tvrdí, že polícia sa<b> postupne stretáva s každým, kto sa s Violu za posledné týždne stretol</b> a hľadá tak odpovede.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76171-V-centre-Banskej-Bystrice-utocil-muz-s-nozom-Zenu-museli-okamzite-operovat-pripad-uz-vysetruje-policia"/>
        <a href="https://refresher.sk/70671-V-Dunajskej-Strede-nasli-11-deti-z-Afganistanu-a-Pakistanu-Pricestovali-v-neludskych-podmienkach-nateraz-su-umiestnene-v-domove"/>
        <a href="https://refresher.sk/70637-Lietadlo-Ryanairu-smerujuce-do-Bratislavy-malo-technicke-problemy-Vzlietnut-museli-aj-rakuske-stihacky"/>
        <a href="https://refresher.sk/76263-22rocneho-utocnika-s-nozom-obvineneho-z-pokusu-o-vrazdu-zadrzala-policia"/>
        <a href="https://refresher.sk/76775-V-Smizanoch-14rocny-chlapec-udajne-podpalil-12rocneho-chlapca-Ten-teraz-bojuje-o-zivot"/>
        <a href="https://refresher.sk/70645-Unesene-deti-moderatorky-Very-Wisterovej-uz-mozu-byt-az-v-Chicagu"/>
        <a href="https://refresher.sk/76735-Stotisicova-vlamacka-v-Limbachu-Policia-hlasi-obrovsku-kradez-v-rodinnom-dome"/>
        <a href="https://refresher.sk/70333-Na-tychto-43-poziciach-zarobia-na-Slovensku-lepsie-zeny-ako-muzi-Najdes-medzi-nimi-maserku-recepcnu-alebo-pokladnicku"/>
      </related>
    </article>
  </body>
</html>