<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/moda/prada-for-adidas-1.4904969"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-25T11:02:59+00:00"/>
    <meta property="og:title" content="Via a Prada for Adidas: ecco sneakers e borsa"/>
    <meta property="og:description" content="Il pacchetto in edizione limitata in vendita dal 4 dicembre"/>
  </head>
  <body>
    <article>
      <h1>Via a Prada for Adidas: ecco sneakers e borsa</h1>
      <h2>Il pacchetto in edizione limitata in vendita dal 4 dicembre</h2>
      <address><time datetime="2019-11-25T11:02:59+00:00">25 Nov 2019, 11:02</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4904988.1574679780!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>La borsa e le sneakers Prada for Adidas (Instagram)</figcaption>
      </figure>
      <p>Milano, 25 novembre 2019 - Nasce una <b>collaborazione tra Prada e Adidas</b> e inizia con un <b>paio di sneakers e una borsa</b>, che rientrano nel pacchetto<b> Prada for Adidas Limited Edition. </b> La prima fase di questo sodalizio - annunciato poco più di due settimane fa - è un <b>tributo alle sneaker Superstar</b> lanciate originariamente nel 1969 e tutt'oggi un emblema dello stile adidas Originals. L'edizione limitata include in abbinamento una nuova silhouette di borsa - <b>Prada Bowling for adidas</b> - che si ispira, con riferimenti al mondo dello sport, alla Bowling Bag di Prada e alla borsa da palestra adidas.</p>
      <p>Per l'uomo e la donna, il pacchetto - descritto come "un omaggio ai classici senza tempo che trascendono le generazioni" - è proposto in edizione limitata esclusiva di <b>700 pezzi </b>identificati da un numero di serie unico. A partire dal 4 dicembre 2019 il <b>duo sarà in vendita </b>online sui siti adidas.com e prada.com e nei negozi Prada selezionati in tutto il mondo.</p>
      <figure>
        <embed-post data-src="https://www.instagram.com/p/B5SIzKdDfKt" data-service="Instagram"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>