<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90488"/>
    <meta property="og:site_name" content="Denník politika"/>
    <meta property="article:published_time" content="2019-11-25T11:35:05+00:00"/>
    <meta property="og:title" content="Osemdesiatdvaročná kulturistka zbila vlamača, bránila sa stolom aj detským šampónom"/>
    <meta property="og:description" content="25.11.2019 (Webnoviny.sk) – Osemdesiatdvaročná žena zbila vo svojom dome vlamača. Prípad sa stal v newyorskom meste Rochester. Willie Murphy uviedla, že sa chystala spať, keď na dvere jej domu začal búchať neznámy muž a žiadal, aby mu privolala sanitku. Seniorka zatelefonovala na políciu, no muža nevpustila dovnútra. On sa následne nahneval a prerazil dvere. „Vybral si však nesprávny dom,“ uviedla žena, ktorá sa venuje kulturistike a každý deň cvičí."/>
  </head>
  <body>
    <article>
      <h1>Osemdesiatdvaročná kulturistka zbila vlamača, bránila sa stolom aj detským šampónom</h1>
      <address><time datetime="2019-11-25T11:35:05+00:00">25 Nov 2019, 11:35</time> by <a rel="author">Webnoviny</a></address>
      <p>25.11.2019 (Webnoviny.sk) – Osemdesiatdvaročná žena zbila vo svojom dome vlamača. Prípad sa stal v newyorskom meste Rochester. Willie Murphy uviedla, že sa chystala spať, keď na dvere jej domu začal búchať neznámy muž a žiadal, aby mu privolala sanitku. Seniorka zatelefonovala na políciu, no muža nevpustila dovnútra. On sa následne nahneval a prerazil dvere. „<i>Vybral si však nesprávny dom</i>,“ uviedla žena, ktorá sa venuje kulturistike a každý deň cvičí.</p>
      <p>Na muža zaútočila najprv stolom, ktorý sa zlomil, a tak použila kovové nohy, ktorými ho začala udierať. Následne na neho niekoľkokrát vyskočila, potom sa rozbehla do kuchyne, odkiaľ priniesla detský šampón a naliala ho mužovi do tváre, keď sa snažil postaviť na nohy. Napokon chytila metlu a začala ho opäť biť.</p>
      <p>Murphy sa vlamača snažila odtiahnuť z domu, no podľa jej slov bol príliš ťažký. Víťazka niekoľkých cien pritom podľa vlastných slov zdvihne sto kilogramov. Vtom na miesto dorazila polícia. Muža z domu odviezla sanitka. „<i>Myslím si, že bol šťastný, keď ho zobrala sanitka, do ktorej som mu ja dopomohla. Áno, zvládla som to,</i>“ vyhlásila seniorka.</p>
      <p>Viac k témam: <a href="https://www.webnoviny.sk/tag/vlamanie/"><u>vlámanie</u></a><br/>Zdroj: Webnoviny.sk – <a href="https://www.webnoviny.sk/osemdesiatdvarocna-kulturistka-zbila-vlamaca-branila-sa-stolom-aj-detskym-samponom/"><u>Osemdesiatdvaročná kulturistka zbila vlamača, bránila sa stolom aj detským šampónom</u></a> © SITA Všetky práva vyhradené.</p>
    </article>
  </body>
</html>