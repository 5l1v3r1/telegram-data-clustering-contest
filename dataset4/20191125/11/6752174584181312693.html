<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-szalai-adamot-eltettek-a-hoffenheim-szurkoloi/"/>
    <meta property="og:site_name" content="lokál"/>
    <meta property="article:published_time" content="2019-11-25T11:07:11+00:00"/>
    <meta property="og:title" content="Szalai Ádámot éltették a Hoffenheim szurkolói"/>
    <meta property="og:description" content="Szalai Ádám volt csapata, a Hoffenheim szurkolói transzparenseken éltették a magyar válogatott labdarúgót a Mainz elleni német bajnoki mérkőzésen."/>
  </head>
  <body>
    <article>
      <h1>Szalai Ádámot éltették a Hoffenheim szurkolói</h1>
      <address><time datetime="2019-11-25T11:07:11+00:00">25 Nov 2019, 11:07</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/08/K_EPA20180901159-1280x880.jpg"/>
      </figure>
      <p>
        <b>Szalai Ádám volt csapata, a Hoffenheim szurkolói transzparenseken éltették a magyar válogatott labdarúgót a Mainz elleni német bajnoki mérkőzésen.</b>
      </p>
      <p>A csatár közösségi oldalán közzétett fotó szerint a hazai együttes ultrái a következő verssel kedveskedtek Szalainak: “Egyengetted utunkat a BL felé. Az ember, akivel szívesen találkozunk, a tetteidhez mérten soha nem felejtünk el. Szalai Ádám futballisten”.</p>
      <p>A 31 éves játékos bejegyzésében megköszönte a hoffenheimi drukkerek szavait. Szalai öt szezont töltött az együttesnél, mielőtt idén nyáron visszaigazolt korábbi klubjához, a Mainzhoz.</p>
      <p>A vasárnapi Bundesliga-mérkőzést 5-1-re nyerte idegenben a Mainz, a magyar csatár a kispadról nézte végig az összecsapást.</p>
    </article>
  </body>
</html>