<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191125-meghalt-a-28-eves-enekesno-goo-hara.html"/>
    <meta property="og:site_name" content="Origo"/>
    <meta property="article:published_time" content="2019-11-25T11:51:00+00:00"/>
    <meta property="og:title" content="Meghalt a 28 éves dél-koreai énekesnő"/>
    <meta property="og:description" content="Súlyos depresszióval küzdött."/>
  </head>
  <body>
    <article>
      <h1>Meghalt a 28 éves dél-koreai énekesnő</h1>
      <address><time datetime="2019-11-25T11:51:00+00:00">25 Nov 2019, 11:51</time> by <a rel="author">Origo</a></address>
      <p><b>Holtan találták szöüli otthonában a 28 éves énekesnőt, akinek csak az Instagramon volt másfél millió követője. <br/></b>Holtan találták szöüli otthonában a fiatal dél-koreai énekes- és színésznőt, Goo Harát. A rendőrség egyelőre nem közölte, hogy mi okozta a halálát, de valószínűsíthetően öngyilkosságot követett el. Többek közt azért, mert Hara </p>
      <aside>májusban került kórházba egy öngyilkossági kísérlet miatt. </aside>
      <p>Miután kikerült a kórházból, elárulta, hogy mély depresszióban szenved. Ezzel kapcsolatban nem mellékes információ, hogy korábbi élettársa bántalmazta. A férfi állítólag zsarolta is, hogy szexvideót szivárogtat ki a nőről. A férfit idén, év elején felfüggesztett börtönre ítélték. A depresszió okaként a rengeteg negatív kommentet említette – írja a <a href="https://www.bbc.com/news/world-asia-50535937">BBC</a>.</p>
      <figure>
        <img src="https://cdn.nwmgroups.hu/s/img/i/1911/20191125music-square-vertical-closeup1.jpg?w=644&amp;h=429"/>
        <figcaption>Goo Hara 2018-ban<cite>Forrás: AFP/Str</cite></figcaption>
      </figure>
      <p>Goo Harának az Instagramon több mint másfél millió követője van, és a májusi öngyilkossági kísérletnél egy „viszlát"-ot írt az utolsónak szánt képe mellé. </p>
      <figure>
        <embed-post data-src="https://www.instagram.com/p/B5LVadAFvWC" data-service="Instagram"/>
      </figure>
      <p>Ez az utolsó kép, amit két nappal ezelőtt töltött fel az Instagramra.  Ehhez annyit írt: „jó éjt”. Goo Hara 2008-ban csatlakozott a rendkívül sikeres K-popformációhoz, a Karához, majd 2015-ben indította be szólókarrierjét. Hara a 2010-es évek elején kezdett színészkedni is. </p>
      <p>Október közepén hasonló hír rázta meg a K-pop világát: holtan találták a 25 éves Sullit. Szintén sikeres énekesnő, szintén próbálkozott színészettel, de <a href="https://www.origo.hu/kultura/20191014-a-menedzsere-talalt-ra-a-25-eves-k-pop-enekesnore.html">végül öngyilkos lett</a>. </p>
      <p>
        <i>Ha ön vagy valaki a környezetében krízishelyzetben van, hívja mobilról is a 116-123-as ingyenes lelki elsősegély-számot!</i>
      </p>
      <related>
        <h4>további tartalmak a rovatból</h4>
        <a href="https://www.origo.hu/kultura/20191125-taylor-swift-megdontotte-michael-jackson-rekordjat-az-amerikai-zenei-dijak-atadasan-1.html"/>
        <a href="https://www.origo.hu/kultura/20191123-igy-unnepelte-a-nemzeti-szinhaz-torocsik-marit-a-84-szuletesnapjan-video.html"/>
        <a href="https://www.origo.hu/kultura/20191122-nyolcvan-eve-nem-kerult-arveresre-petofi-dedikaciojaval-ellatott-kotet.html"/>
        <a href="https://www.origo.hu/kultura/20191122-lajko-felix-es-a-volosi-lemeze-a-songlines-2019-es-albumlistajan.html"/>
      </related>
    </article>
  </body>
</html>