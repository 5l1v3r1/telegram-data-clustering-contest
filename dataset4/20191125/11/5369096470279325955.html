<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/779137/aris-ta-epitevgmata-tou-bochoridi/"/>
    <meta property="og:site_name" content="to10.gr"/>
    <meta property="article:published_time" content="2019-11-25T11:47:01+00:00"/>
    <meta property="og:title" content="Άρης: Τα επιτεύγματα του Μποχωρίδη"/>
    <meta property="og:description" content="Ο Λευτέρης Μποχωρίδης επέστρεψε από τον τραυματισμό του και κατέγραψε μια σειρά από ρεκόρ."/>
  </head>
  <body>
    <article>
      <h1>Άρης: Τα επιτεύγματα του Μποχωρίδη</h1>
      <h2>Ο Λευτέρης Μποχωρίδης επέστρεψε από τον τραυματισμό του και κατέγραψε μια σειρά από ρεκόρ.</h2>
      <address><time datetime="2019-11-25T11:47:01+00:00">25 Nov 2019, 11:47</time> by <a rel="author">to10.gr</a></address>
      <p>Η ηγετική εμφάνιση του Λευτέρη Μποχωρίδη στη νίκη του Άρη κόντρα στον Περιστέρι σήμανε μια σειρά από σπουδαία επιτεύγματα για τον Έλληνα γκαρντ.</p>
      <p>
        <b>Η ενημέρωση του ΕΣΑΚΕ:</b>
      </p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>«Η απουσία του από τα έξι προηγούμενα παιχνίδια του Άρη επηρέασαν τη συνολική εικόνα της ομάδας του, όμως ο Λευτέρης Μποχωρίδης επέστρεψε, οδήγησε τους “κιτρινόμαυρους” στη νίκη επί του Περιστερίου Winmasters και έφτασε σε μία σειρά από ατομικά επιτεύγματα.</p>
      <p>*Ο διεθνής γκαρντ ισοφάρισε το ρεκόρ καριέρας του στην ΕΚΟ Basket League με τους 27 πόντους που σημείωσε. Τόσους είχε στο περσινό, εκτός έδρας ματς της 11ης αγωνιστικής με τον Πανιώνιο Su Casa.</p>
      <p>*Με αυτούς τους 27 πόντους έγινε ο 12ος σκόρερ στην ιστορία του Άρη στο επαγγελματικό Πρωτάθλημα. Έφτασε τους 829 και ξεπέρασε τον Μιχάλη Πελεκάνο που είχε 806 παίζοντας με τα “κιτρινόμαυρα” στη διετία 2012-14 και στη σεζόν 2015-16.</p>
      <p>*Με τις 9/9 βολές που είχε ισοφάρισε την κορυφαία φετινή επίδοση της ΕΚΟ Basket League. Την ίδια είχε ο Μοχάμεντ Πάσαλιτς στο ματς του Πανιωνίου Su Casa με τον Ηρακλή στην 5η αγωνιστική.</p>
      <p>*Παράλληλα με αυτές τις εννιά βολές, έφτασε τις 172 με τον Άρη, ξεπέρασε τον Μάικ Ουίλκινσον που είχε 163 στη διετία 2005-07 και έγινε ο 11ος της σχετικής λίστας.</p>
      <p>*Ο διεθνής γκαρντ ξεπέρασε συνολικά τις 200 εύστοχες βολές καριέρας. Έχει πλέον 208/317 (65,61%).</p>
      <p>*Με τα 9/11 δίποντα του, ο Μποχωρίδης έγινε ο 17ος παίκτης στην ιστορία του Άρη στο επαγγελματικό Πρωτάθλημα που ξεπέρασε τα 200. “Έπιασε” μάλιστα στη 16η θέση της σχετικής λίστας τον Τζέιμς Φόρεστ που έπαιξε στην ομάδα της Θεσσαλονίκης στη σεζόν 2000-01.</p>
      <p>*Τα εννιά εύστοχα δίποντα αποτελούν ισοφάριση της κορυφαίας επίδοσης της φετινής ΕΚΟ Basket League. Τόσα είχαν ο Σαμάρντο Σάμιουελς με τον Πανιώνιο Su Casa κόντρα στο Ρέθυμνο Cretan Kings στην 4η αγωνιστική και ο Κιθ Λάνγκφορντ χθες στο ματς της ΑΕΚ με το Λαύριο Megabolt.</p>
      <p>Πέραν των όσων έκανε ο αρχηγός του Άρη…</p>
      <p>*Με τα 11 ριμπάουντ που μάζεψε -ρεκόρ περιόδου αφού είχε 10 κόντρα στη Λάρισα- στο σημερινό παιχνίδι που ήταν το 141ο του στην ΕΚΟ Basket League, ξεπέρασε τα 800.</p>
      <p>*Ο Δημήτρης Φλιώνης είχε είχε σήμερα δύο τάπες ενώ στις προηγούμενες 97 εμφανίσεις του στην κατηγορία είχε συνολικά τρεις.</p>
      <p>*Στο ντεμπούτο του με τον Άρη, ο Τόρλιν Φιτζπάτρικ πρόλαβε να κάνει τέσσερα κλεψίματα σε 17 λεπτά συμμετοχής και να ισοφαρίσει την κορυφαία φετινή επίδοση της ΕΚΟ Basket League που σημειώθηκε για 14η φορά.</p>
      <p>Σε ομαδικό επίπεδο…</p>
      <p>*Οι δύο ομάδες συναγωνίστηκαν σε αστοχία από το τρίποντο έχοντας 12% οι γηπεδούχοι και 19% οι φιλοξενούμενοι. Μένοντας στα δύο εύστοχα τρίποντα, ο Άρης σημείωσε νέο αρνητικό ρεκόρ περιόδου καθώς το προηγούμενο ήταν εκείνο των τριών που είχε στο Ιβανώφειο κόντρα στον Ηρακλή όπως ακόμη ο Ιωνικός Affidea απέναντι στη Λάρισα και ο ΠΑΟΚ κόντρα στον Κολοσσό H Hotels.</p>
      <p>Από την πλευρά του Περιστερίου Winmasters…</p>
      <p>*Ο Παναγιώτης Βασιλόπουλος έγινε ο 50ός παίκτης στην ιστορία της ΕΚΟ Basket League που ξεπέρασε τους 2.400 πόντους. Το κατάφερε με τους έξι πόντους που είχε σήμερα, στο 384ο παιχνίδι του.</p>
      <p>*Ο αρχηγός των “κυανοκίτρινων” ακόμη, με τα τέσσερα ριμπάουντ που μάζεψε, έφτασε στην 21η θέση της σχετικής λίστας της ομάδας στα 204 τον Αλεξέι Ζεβροσένκο που αγωνίστηκε στο Περιστέρι Winmasters στη σεζόν 2000-01.</p>
      <p>*Με το μοναδικό του κλέψιμο εξάλλου, ο Βασιλόπουλος έφτασε τα 49 με το Περιστέρι Winmasters, ξεπέρασε τον Νώντα Παπαντωνίου που είχε 48 στη διετία 2011-13 και έγινε ο 16ος της σχετικής λίστας.</p>
      <p>*Ο Μπι Τζέι Μπλέικ ήταν ο μόνος παίκτης των φιλοξενούμενων που έφτασε σε διψήφιο αριθμό πόντων (10). Αυτό έγινε για έκτη φορά στο φετινό Πρωτάθλημα και πρώτη από το Περιστέρι Winmasters».</p>
      <p>
        <b>
          <a href="https://www.to10.gr/basket/basket-league/779137/aris-ta-epitevgmata-tou-bochoridi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>