<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/ali-palabiyik-lazio-cluj-halis-ozkahya-ise-f91-dudelange-apoel-macini-yonetecek-235765-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-25T11:49:41+00:00"/>
    <meta property="og:title" content="Ali Palabıyık, Lazio-Cluj, Halis Özkahya ise F91 Dudelange-APOEL maçını yönetecek"/>
    <meta property="og:description" content="FIFA kokartlı hakemlerimizden Ali Palabıyık, UEFA Avrupa Ligi E Grubu’nda oynanacak Lazio-Cluj maçını, Halis Özkahya ise A Grubu’ndaki F91 Dudelange-APOEL mücadelesini yönetecek."/>
  </head>
  <body>
    <article>
      <h1>Ali Palabıyık, Lazio-Cluj, Halis Özkahya ise F91 Dudelange-APOEL maçını yönetecek</h1>
      <h2>FIFA kokartlı hakemlerimizden Ali Palabıyık, UEFA Avrupa Ligi E Grubu’nda oynanacak Lazio-Cluj maçını, Halis Özkahya ise A Grubu’ndaki F91 Dudelange-APOEL mücadelesini yönetecek.</h2>
      <address><time datetime="2019-11-25T11:49:41+00:00">25 Nov 2019, 11:49</time> by <a rel="author">Mynet</a></address>
      <p>FIFA kokartlı hakem Ali Palabıyık, İtalya’nın Lazio ile Romanya’nın Cluj takımları arasında 28 Kasım Perşembe günü oynanacak UEFA Avrupa Ligi E Grubu müsabakasını yönetecek.</p>
      <p>İtalya’nın Roma şehrindeki Olimpico Stadyumu’nda TSİ 23.00’te başlayacak müsabakada, Ali Palabıyık’ın yardımcılıklarını Serkan Olguncan ve Cem Satman yapacak. Müsabakanın dördüncü hakemi ise Mete Kalkavan olacak.</p>
      <h3>F91 DUDELANGE-APOEL MAÇI HALİS ÖZKAHYA'NIN</h3>
      <p>UEFA Avrupa Ligi A Grubu’nda oynanacak F91 Dudelange-APOEL mücadelesinde Halis Özkahya düdük çalacak.</p>
      <p>FIFA kokartlı hakem Halis Özkahya, Lüksemburg’un F91 Dudelange ile Güney Kıbrıs Rus Kesimi’nin APOEL takımları arasında 28 Kasım Perşembe günü oynanacak UEFA Avrupa Ligi A grubu müsabakasını yönetecek.</p>
      <p>Lüksemburg’un Josy Barthel Stadyumu’nda TSİ 23.00’te başlayacak müsabakada, Halis Özkahya’nın yardımcılıklarını Ceyhun Sesigüzel ve Ekrem Kan yapacak. Müsabakanın dördüncü hakemi ise Alper Ulusoy olacak.</p>
    </article>
  </body>
</html>