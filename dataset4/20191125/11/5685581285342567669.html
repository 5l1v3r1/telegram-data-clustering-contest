<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/istanbul-da-dikkat-ceken-anlar-vatandaslar-domuzlari-besledi-1286932-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="İstanbul'da dikkat çeken anlar! Vatandaşlar domuzları besledi"/>
    <meta property="og:description" content="İstanbul'da aç kalıp şehre inen yaban domuzlarını vatandaşlar evlerinden getirdikleri yiyeceklerle besledi."/>
  </head>
  <body>
    <article>
      <h1>İstanbul'da dikkat çeken anlar! Vatandaşlar domuzları besledi</h1>
      <h2>İstanbul'da aç kalıp şehre inen yaban domuzlarını vatandaşlar evlerinden getirdikleri yiyeceklerle besledi.</h2>
      <address>
        <time datetime="2019-11-25T11:00:00+00:00">25 Nov 2019, 11:00</time>
      </address>
      <p>İstanbul <a href="http://www.gazetevatan.com/arama/?Keyword=Sar%C4%B1yer">Sarıyer</a>'de vatandaşlar, aç kalarak yol kenarına gelen yaban domuzlarını evlerinden getirdikleri yiyeceklerle besliyor.</p>
      <p>
        <b>AÇ DOMUZLARI BESLEDİLER</b>
      </p>
      <p>Mareşal Fevzi Çakmak Caddesi'ndeki bir bölgeye her gün akşam saatlerinde gelen bir yaban domuzu sürüsü, burada yiyecek bulmaya çalışıyor. Yoldan geçen sürücülerle bu bölgede oturan mahalle sakinleri, getirdikleri yiyecekleri aç kalan domuzlara vererek onları besliyor. Buradan geçen sürücüler de araçlarından inerek cep telefonlarıyla yaban domuzlarının fotoğrafını çekiyor.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/25/--4303977.Jpeg"/>
      </figure>
      <p>
        <b>"DOĞAYLA İÇ İÇE BİR YAŞAM SÜRÜYORUZ"</b>
      </p>
      <p>Mahalle sakinlerinden <a href="http://www.gazetevatan.com/arama/?Keyword=MUSTAFA%20AT%C4%B0K">Mustafa Atik</a>, vatandaşların her akşam bu bölgeye gelen yaban domuzlarına ekmek ve meyve verdiğini söyledi. Yaban domuzlarının seslerini akşam geç saatlere kadar duyduklarını dile getiren Atik, "Bunlar, vatandaşlar için küçük bir eğlence oldu. Doğayla iç içe bir yaşam sürüyoruz." diye konuştu.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/25/--4303978.Jpeg"/>
      </figure>
    </article>
  </body>
</html>