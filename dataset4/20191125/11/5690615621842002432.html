<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837643-v-odesi-vitchim-napoyiv-vinom-15-richnu-divchinku-ta-zgvaltuvav"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T11:45:00+00:00"/>
    <meta property="og:title" content="В Одесі вітчим напоїв вином 15-річну дівчинку та зґвалтував"/>
    <meta property="og:description" content="КИЇВ. 25 листопада. УНН. В Одесі відправили до СІЗО вітчима 15-річної дівчинки, який підозрюється у її зґвалтуванні. Про це повідомляє УНН з посиланням на …"/>
  </head>
  <body>
    <article>
      <h1>В Одесі вітчим напоїв вином 15-річну дівчинку та зґвалтував</h1>
      <address><time datetime="2019-11-25T11:45:00+00:00">25 Nov 2019, 11:45</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> В Одесі відправили до СІЗО вітчима 15-річної дівчинки, який підозрюється у її зґвалтуванні. Про це повідомляє <b>УНН</b> з посиланням на відділ комунікації ГУНП в Одеській області.</p>
      <p>“Про подію до поліції повідомила родичка 15-річної дівчинки, яка була першою, кому та довірилася. Зі слів дитини, коли мати була на роботі, 53-річний вітчим запропонував їй склянку вина, від якої вона заснула. Прокинулася дівчина, відчувши, що чоловік, скориставшись її безпорадним станом, вступив з нею у статеві зносини”, — сказано у повідомленні.</p>
      <p>За даним фактом відомості були внесені до Єдиного реєстру досудових розслідувань за ч. 3 ст. 152 (зґвалтування) Кримінального кодексу України. Дівчину оглянули лікарі, а із місця події, де мешкає родина, правоохоронці вилучили речові докази, які направили на експертне дослідження.</p>
      <p>Наразі слідчі вже оголосили чоловіку про підозру, а суд обрав фігурантові запобіжний захід у вигляді тримання під вартою.</p>
      <p>Проводяться необхідні слідчі дії для об’єктивного, всебічного та неупередженого розслідування події.</p>
      <p>Нагадаємо, на Харківщині <a href="https://www.unn.com.ua/uk/news/1837038-na-kharkivschini-vitchim-zgvaltuvav-nepovnolitnyu-dochku-ta-namagavsya-pokinchiti-zhittya-samogubstvom">затримали</a> 49-річного чоловіка, який зґвалтував 14-річну дівчинку та намагався покінчити життя самогубством.</p>
    </article>
  </body>
</html>