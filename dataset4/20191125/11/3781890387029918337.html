<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/743532"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T11:12:00+00:00"/>
    <meta property="og:title" content="อ้างลืม!หนุ่มโร่โพสต์ขอโทษ'เอ็ม'ปมสปอนเซอร์3แสน"/>
    <meta property="og:description" content="หนุ่มเจ้าของโพสต์แฉ ‘เอ็ม อรรถพล’ ขอโทษ ปมขอสปอนเซอร์ล็อแม็ก เคลียร์จบนานแล้วแต่ดันลืมเอง"/>
  </head>
  <body>
    <article>
      <h1>อ้างลืม!หนุ่มโร่โพสต์ขอโทษ'เอ็ม'ปมสปอนเซอร์3แสน</h1>
      <address>
        <time datetime="2019-11-25T11:12:00+00:00">25 Nov 2019, 11:12</time>
      </address>
      <p>
        <b>หนุ่มเจ้าของโพสต์แฉ ‘เอ็ม อรรถพล’ ขอโทษ ปมขอสปอนเซอร์ล็อแม็ก เคลียร์จบนานแล้วแต่ดันลืมเอง</b>
      </p>
      <p>เป็นดราม่าในโลกออนไลน์ เมื่อเพจ เจ๊มอย 108 โพสต์รูปข้อความของผู้ใช้เฟซบุ๊กรายหนึ่ง ที่โพสต์แฉ <b> “เอ็ม อรรถพล” </b>นักร้องดีกรีแชมป์ เดอะสตาร์ ค้นฟ้าคว้าดาว ปี 2 โดยกล่าวหาอ้างว่า เมื่อ 10 กว่าปีที่แล้ว มีดารา นักร้อง นักแข่ง มาขอสปอนเซอร์ เป็นล้อแมกซ์รถยนต์ที่ใช้สำหรับแข่งขันมูลค่ากว่า 3 แสนบาท แต่หลังจากนั้นไม่ช่วยโปรโมทใดๆ แถมยังกล่าวหานักร้องดังนำอะไหล่รถไปแยกชิ้นส่วนขายทั้งคัน</p>
      <figure>
        <img src="https://www.dailynews.co.th/admin/upload/20191125/news_YZRJZvJGDR180644_533.jpg?v=20191126134?v=9313"/>
      </figure>
      <p>แต่ล่าสุด ดูเหมือนคดีจะพลิก เพราะฝั่งผู้ใช้เฟซบุ๊คดังกล่าว ได้ออกมาโพสต์ข้อความถึง 2 สเตตัสผ่านเฟซบุ๊กส่วนตัว ระบุเป็นความผิดของตนเองที่หลงลืมไปว่า ประเด็นดังกล่าวได้มีการเคลียร์กับเอ็มไปแล้ว พร้อมกล่าวขอโทษเอ็มที่ทำให้เสียหาย โดยข้อความดังกล่าวระบุว่า “พี่ต้อง ขอโทษ M the Star กับเรื่องราวที่เกิดขึ้นในอดีต ซึ่งจริง ๆ มันจบเรื่องไปแล้ว แต่พี่เอง กลับหลงลืมไปเอง แล้วงัดมันขึ้นมาใหม่ ขอโทษจริง ๆ ครับ ขออภัยจริง ๆ ครับ” และอีกข้อความ “งานเข้า ตัวพี่เองต่างหาก ที่ลืมไปว่า เรื่อง M มันเคลียร์กับพี่ไปแล้ว นานจนจำไม่ได้ พี่_ขอโทษ และขอน้อมรับความผิด แต่เพียงผู้เดียวครับ”</p>
      <figure>
        <img src="https://www.dailynews.co.th/admin/upload/20191125/news_pWcYnZPoWN180645_533.jpg?v=20191126134?v=7109"/>
      </figure>
      <figure>
        <img src="https://www.dailynews.co.th/admin/upload/20191125/news_xCRMIfSObw180645_533.jpg?v=20191126134?v=9564"/>
      </figure>
      <figure>
        <img src="https://www.dailynews.co.th/admin/upload/20191125/news_LEjrOVoolz180645_533.jpg?v=20191126134?v=3339"/>
      </figure>
      <p>ส่วนทางด้าน<b> เอ็ม อรรถพล</b> หลังจากโพสต์เฟซบุ๊ก ลั่นจะแถลงชี้แจง จนถึงขณะนี้ยังไม่มีการเคลื่อนไหวใด ๆ<br/><br/>ขอบคุณรูปภาพจากIG: @mauttapon, เฟซบุ๊ค: Auttapon Prakopkong</p>
    </article>
  </body>
</html>