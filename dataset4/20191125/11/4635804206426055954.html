<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/the-mandalorian-oyuncusunun-yayinlanmasini-istedigi-sahneler/"/>
    <meta property="og:site_name" content="LOG"/>
    <meta property="article:published_time" content="2019-11-25T11:00:18+00:00"/>
    <meta property="og:title" content="The Mandalorian oyuncusunun yayınlanmasını istediği sahneler"/>
    <meta property="og:description" content="Disney+'ın övgülere boğulan Star Wars dizisi The Mandalorian, hız kesmeden maceraya devam ediyor. Dizinin oyuncularından birinin ise bir isteği var."/>
  </head>
  <body>
    <article>
      <h1>The Mandalorian oyuncusunun yayınlanmasını istediği sahneler</h1>
      <address><time datetime="2019-11-25T11:00:18+00:00">25 Nov 2019, 11:00</time> by <a rel="author">Ninsu KAHRAMAN</a></address>
      <p>Disney+’ın övgülere boğulan <b>Star Wars</b> dizisi <b>The Mandalorian</b>, hız kesmeden maceraya devam ediyor. Dizinin oyuncularından birinin ise bir isteği var.</p>
      <p><b>Star Wars</b> hayranlarının beğenisini daha ilk bölümden kazanmayı başaran <b>The Mandalorian</b>, üçüncü bölümü geride bırakırken macera da giderek derinleşiyor. “<b>Bebek Yoda</b>” interneti ele geçirirken, Yoda’nın türünden bir canlı olan bu gizemli bebeğin hikayesinin nereye <a href="https://www.log.com.tr/the-mandalorian-dizisinin-bebek-yoda-bilmecesi/">bağlanacağı</a> da hayli merak ediliyor. Dizi her bölüm sonunda ise bizlerle konsept çizimler paylaşarak adeta hayranları mest ediyor. Ancak dizinin yıldız oyuncusu Pedro Pascal’ın ziyaret ettiği gizemli demirciye hayat veren <b>Elizabeth Swallow</b>‘un başka bir isteği var.</p>
      <h3>The Mandalorian kamera arkası komik anları paylaşacak mı?</h3>
      <p><a href="https://www.vanityfair.com/hollywood/2019/11/the-armorer-the-mandalorian-emily-swallow">Vanity Fair</a>‘a konuşan Swallow, Mandalorian zırhı çok iyi görünse de onu giymenin hayli zorlayıcı olduğuna değiniyor. “<i>Odada yürümek gibi basit bir görev düşünün… Aşağı bakıp bir şeylere takılmayacağımdan emin olmak isterdim ancak çevresel görüşüm hiç yok. Aşağıyı göremiyorsunuz. Çekimler güvene dayalı yapılıyor. Gizliden gizliye bir noktada kamera arkasındaki komik anları paylaşmalarını istiyorum. Çünkü iki Mandalorian’ın yan yana olduğu sahneler hayli komik görünüyor. Birbirimize çarpıyor bir şeylere takılıyoruz. Tüm o harika görünen aksiyon sahneleri ya da benim zırh dövüp ateşe atmam… Bunları çekmek çok zaman alıyor.</i>”</p>
      <p>Disney’in dizi için şimdilik böyle bir planı var mı bilemiyoruz. İlk sezonu <b>sekiz bölüm</b> sürecek olan The Mandalorian, belki sezon finalinin ardından komik anları Disney+ üzerinden izleyicilerle buluşturabilir.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/rick-and-morty-4-sezon-4-bolum-icin-can-sikici-gelisme-video/"/>
      </related>
    </article>
  </body>
</html>