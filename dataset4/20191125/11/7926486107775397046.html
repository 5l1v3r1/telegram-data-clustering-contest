<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013427/%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%87%DB%8C%D8%A7%D8%AA-%D9%81%D9%88%D8%AA%D8%A8%D8%A7%D9%84-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D9%84%D8%BA%D9%88-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T11:20:05+00:00"/>
    <meta property="og:title" content="انتخابات هیات فوتبال استان تهران لغو شد"/>
    <meta property="og:description" content="مدیرکل ورزش و جوانان استان تهران می‌گوید انتخابات هیات فوتبال استان تهران در تاریخ ۶ آذر لغو و زمان جدید آن با نظر وزارت ورزش اعلام خواهد شد."/>
  </head>
  <body>
    <article>
      <h1>انتخابات هیات فوتبال استان تهران لغو شد</h1>
      <address>
        <time datetime="2019-11-25T11:20:05+00:00">25 Nov 2019, 11:20</time>
      </address>
      <p>
        <i>مدیرکل ورزش و جوانان استان تهران می‌گوید انتخابات هیات فوتبال استان تهران در تاریخ ۶ آذر لغو و زمان جدید آن با نظر وزارت ورزش اعلام خواهد شد.</i>
      </p>
      <p>به گزارش مشرق، <b>رضا گل‌محمدی </b>درباره لغو برگزاری<b> انتخابات هیات فوتبال تهران</b> گفت: دلایلی وجود داشت که نمی‌شد با توجه به آن دلایل انتخابات را برگزار کرد. اصلی‌ترین دلیل هم این بود که گفته بودیم اگر رییس فعلی هیات فوتبال بخواهد کاندیدا شود، باید از سمتش استعفا دهد زیرا نمی‌تواند هم کار اجرایی انجام دهد و هم نامزد انتخابات شود.</p>
      <blockquote>بیشتر بخوانید:<br/><a href="https://www.mashreghnews.ir/news/1013379/%DA%A9%D9%85%D8%A7%D9%84%D9%88%D9%86%D8%AF-%D8%A8%D8%A7-%D8%A7%DB%8C%D9%86-%D9%85%D8%B4%DA%A9%D9%84%D8%A7%D8%AA-%DA%A9%D8%A7%D8%B1-%DA%A9%D8%B1%D8%AF%D9%86-%D9%81%D8%A7%DB%8C%D8%AF%D9%87-%D8%A7%DB%8C-%D9%86%D8%AF%D8%A7%D8%B1%D8%AF">کمالوند: با این مشکلات کار کردن فایده‌ای ندارد</a></blockquote>
      <p>وی ادامه داد: بر این اساس، سازمان بازرسی کل کشور نامه‌ای به وزارت ورزش زد و از آن‌ها خواست که تا این اقدامات انجام نشده، انتخابات را غیرقانونی بداند. بر این اساس ما موضوع را با رییس فدراسیون فوتبال در میان گذاشتیم و تاج هم به ما این قول را داد که پیشنهادهای ما را در هیات رییسه بررسی کند و به ما خبر دهد. طول کشیدن این فرایند عملا باعث می‌شد نتوان در تاریخ ۶ آذر انتخابات را برگزار کرد پس تصمیم به لغو آن را گرفتیم.</p>
      <p>گل‌محمدی در پایان گفت: تاریخ جدید انتخابات پس از جمع‌بندی وزارت ورزش اعلام خواهد شد.</p>
      <p>منبع: ایسنا</p>
    </article>
  </body>
</html>