<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pripinennya-vognyu-ta-rist-zarplat-chogo-ukrayinci-chekayut-vid-zelenskogo/939732"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T11:54:00+00:00"/>
    <meta property="og:title" content="Припинення вогню та ріст зарплат — чого українці чекають від Зеленського"/>
    <meta property="og:description" content="Найпершим кроком президента Володимира Зеленського має стати припинення вогню на Донбасі. Так вважає 74% опитаних українців, ідеться у дослідженні Центру &quot;Фонд демократичних ініціатив ім.І.Кучеріва&quot; та Київського міжнародного інституту соціології. Другим кроком &amp;mdash; зростання ..."/>
  </head>
  <body>
    <article>
      <h1>Припинення вогню та ріст зарплат — чого українці чекають від Зеленського</h1>
      <address><time datetime="2019-11-25T11:54:00+00:00">25 Nov 2019, 11:54</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939732_w_300.jpg?v=0"/>
        <figcaption>Влітку від Зеленського найбільше чекали зниження тарифів. ФОТО: "РБК-Україна"</figcaption>
      </figure>
      <p>Найпершим кроком президента <b>Володимира Зеленського</b> має стати припинення вогню на Донбасі.</p>
      <p>Так вважає 74% опитаних українців, ідеться у <a href="https://dif.org.ua/article/gromadska-dumka-listopad-2019">дослідженні</a> Центру "Фонд демократичних ініціатив ім.І.Кучеріва" та Київського міжнародного інституту соціології.</p>
      <p>Другим кроком — зростання зарплат, пенсій тощо (підтримав 51% опитаних), третім — зниження тарифів (27%).</p>
      <p>Четвертим — покарання винних у корупції посадовців (35%), п'ятим — зменшення впливу олігархів на політику (28%).</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_do-roboti-zelenskogo-pozitivno-stavlyatsya-62-ukrayinciv-opituvannya/939736"/>
      </related>
      <p>Соціологи проводили дослідження впродовж 4-19 листопада. Опитали 2041 людину з 110 населених пунктів в усіх областях України (окрім анексованого Росією Криму та тимчасово окупованих районів Донецької та Луганської областей). Похибка не перевищує 2,3%.</p>
      <blockquote>Результати різняться з очікуванням українців напередодні виборів, які <a href="http://kiis.com.ua/?lang=ukr&amp;cat=reports&amp;id=871&amp;page=1&amp;fbclid=IwAR3SvlX7thIKz4to0Zxj5pkxrjDsC7sCip8eARJxyAoHGoJZS2u0j_F07fM">досліджував </a>(упродовж 25 червня-7 липня) Київський міжнародний інститут соціології.<br/>Тоді 42,8% українців чекали від Зеленського зниження тарифів, 36,6% — подання до парламенту законопроектів про зняття недоторканності з депутатів, суддів, президента, 33% — початку прямих переговорів з Донецьком, Луганськом і Москвою про мирне врегулювання на Донбасі.<br/>Утім зазначимо, що варіанту про припинення вогню в літньому дослідженні не було.</blockquote>
    </article>
  </body>
</html>