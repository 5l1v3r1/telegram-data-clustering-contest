<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/news/metro/obstruction-illegal-parking-balik-sa-qc"/>
    <meta property="og:site_name" content="Journal Online"/>
    <meta property="article:published_time" content="2019-11-25T11:07:59+00:00"/>
    <meta property="og:title" content="Obstruction, illegal parking balik sa QC?"/>
    <meta property="og:description" content="ILLEGAL parking, at mga obstruction sa kalsada at bangketa nagbabalikan na naman, ayon sa commuter at transport groups."/>
  </head>
  <body>
    <article>
      <h1>Obstruction, illegal parking balik sa QC?</h1>
      <address><time datetime="2019-11-25T11:07:59+00:00">25 Nov 2019, 11:07</time> by <a rel="author" href="https://journal.com.ph/authors/jun-i-legaspi" target="_blank">Jun I. Legaspi</a></address>
      <h3>ILLEGAL parking, at mga obstruction sa kalsada at bangketa nagbabalikan na naman, ayon sa  commuter at transport groups.</h3>
      <p>Sa interview sinabi ni Jun Magno, national president ng transport group Stop and Go Coalitions (SGC) kapansin pansin ang mga nagbalikan na mga obstructions sa ibat bang lugar lalo na sa Quezon City.</p>
      <p>Pagbubulgar pa ni Magno, wala na silang nakikitang mga traffic personnel ng Quezon City Local Government na umiikot gaya ng dati at hinuhuli ang mga illegal parking at iba’t ibang mga obstructions sa kalsada.</p>
      <p>Ano na ba ang nangyari sa Quezon City Task Force Traffic and Management (QCTFTM) na pinangungunahan ni Atty. Ariel Inton Jr., na siyang naglinis ng mga kalsada sa lungsod ayon na rin sa utos ni President Rodrigo Duterte na ibalik ang mga kalsada at sidewalks sa taong bayan.</p>
      <p>Nasaan na nga ba si Atty. Inton, at ang TF? tanong ni Magno.</p>
      <p>Ayon kay Magno, ramdam nila na nagbabalikan ang mga illegal parking, terminal at mga obstructions dahil kung dati ay mabilis ang biyahe ng kanilang mga kasama ngayon ay naaatraso hanggang 30 minutes dahil sa mga iba’t ibang mga obstructions sa kalsada at mga secondary road tulad ng Mabuhay Lanes.</p>
      <p>Kung wala si Atty. Inton sana yung pumalit sa kanya ay tugunan ang paglilinis ng mga kalsada sa mga obstructions at kasama yung mga Barangay Chairmen linisin ang kanilang mga lugar sa mga illegal parking at iba pang illegal  obstruction, hamon ni Magno.</p>
      <p>Sa hiwalay na interview kinumpirma ni Inton na siya ay naka “official on leave” hanggang sa November 30,2019. Hindi  na nagbigay ng ibang dahilan si Inton kung bakit siya nakabasyon at kung babalik pa siya bilang head ng QCTFFM.</p>
      <p>Ayon sa report si Inton ay pinalitan ng kanyang deputy na si Dexter Cardenas bilang Officer-in-Charge.</p>
      <p>Ayon naman sa Department of Interior and Local Government (DILG) muling magsasagawa ng assessment sa susunod na buwan (December) kung patuloy na sumusunod ang mga Local Government Units at mga Barangay chairmen.</p>
    </article>
  </body>
</html>