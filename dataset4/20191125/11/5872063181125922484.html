<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/psuhologia/1561192/genniomaste-me-autoektimisi-ti-mas-tin-sterei/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T11:33:58+00:00"/>
    <meta property="og:title" content="Γεννιόμαστε με αυτοεκτίμηση - Τι μας την στερεί;"/>
    <meta property="og:description" content="Κρίσιμοι οι πρώτοι 18 μήνες ζωής ενός παιδιού"/>
  </head>
  <body>
    <article>
      <h1>Γεννιόμαστε με αυτοεκτίμηση - Τι μας την στερεί;</h1>
      <address><time datetime="2019-11-25T11:33:58+00:00">25 Nov 2019, 11:33</time> by <a rel="author">Παπαδογιαννάκη Βίκυ</a></address>
      <p>
        <b>Κρίσιμοι οι πρώτοι 18 μήνες ζωής ενός παιδιού</b>
      </p>
      <p>Γεννιόμαστε με αυτοεκτίμηση αλλά διάφοροι παράγοντες μας τη στερούν και χρειάζεται να τη χτίσουμε από την αρχή υποστηρίζει η γνωστή καθηγήτρια ψυχολογίας, ειδικής αγωγής και συμβουλευτικής Βίκυ Σίμου. Μιλώντας για τη σχέση της αυτοεκτίμησης με το σχολείο και την οικογένεια, η διευθύντρια του Κέντρου Συναισθηματικής Έρευνας και Αυτοεκτίμησης εξήγησε ότι το παιδί ενσωματώνει και κουβαλάει την ψυχική κατάσταση της μητέρας του από τους πρώτους 18 μήνες της ζωής του.</p>
      <p>Σύμφωνα με την οικογενειακή θεραπεύτρια - καθηγήτρια ψυχολογίας Βίκυ Σίμου:<b> «</b><i>Το παιδί είναι μια γέφυρα με τη μαμά μέχρι τους 18 μήνες . Ό,τι νοιώθει η μαμά το εγγράφει σα δικό του αλλά άνθρωπος είναι , δεν θα είναι και θυμωμένη και λυπημένη ;Το θέμα είναι ότι δεν γνωρίζει ότι είναι μια συνεχόμενη γραμμή, ότι είναι ενωμένο το παιδί εκεί».</i></p>
      <p>
        <b>Πότε αρχίζει η εξερεύνηση</b>
      </p>
      <p>Μέχρι τα δύο χρόνια πρέπει σύμφωνα με την διακεκριμένη καθηγήτρια ψυχολογίας να έχει αρχίσει ο διαχωρισμός και το παιδί να έχει περάσει στο στάδιο εξερεύνησης χάρη στο οποίο καλλιεργεί τη δύναμη της θέλησης.Παιδιά που παίζουν με περισσότερη ελευθερία αποκτώντας μυϊκή δύναμη, αποκτούν ταυτόχρονα και ψυχική.</p>
      <p>Σύμφωνα με την κα Σίμου:<b> «</b><i>Ούτε η πολλή αυστηρότητα κάνει ,θα βγεις νευρωτικός. Αλλά η υπερπροστατευτικότητα είναι πιο δύσκολο θέμα, δεν το αφήνει να αναπτυχθεί».</i></p>
      <p>Σημαντικός στην καλλιέργεια της αυτοεκτίμησης ενός παιδιού, είναι και ο ρόλος του σχολείου που λειτουργεί συνδυαστικά με αυτόν της οικογένειας.</p>
      <figure>
        <iframe src="https://www.youtube.com/embed/BiMZYdSSSYw" width="640" height="360" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/psuhologia/1561186/afou-magapas-giati-mou-kaneis-sunehos-paratiriseis-to-mustiko-tou-exousiasti/"/>
        <a href="https://www.neakriti.gr/article/psuhologia/1559900/hristougenna-i-apli-kinisi-pou-meionei-to-stres/"/>
      </related>
    </article>
  </body>
</html>