<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vlada-iranu-zayavila-pro-aresht-180-lideriv-antiuryadovih-demonstraciy-330792_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T11:55:00+00:00"/>
    <meta property="og:title" content="Влада Ірану заявила про арешт 180 лідерів антиурядових демонстрацій"/>
    <meta property="og:description" content="Їх звинуватили в нападі на правоохоронців."/>
  </head>
  <body>
    <article>
      <h1>Влада Ірану заявила про арешт 180 лідерів антиурядових демонстрацій</h1>
      <h2>Їх звинуватили в нападі на правоохоронців.</h2>
      <address>
        <time datetime="2019-11-25T11:55:00+00:00">25 Nov 2019, 11:55</time>
      </address>
      <p>В Ірані <a href="https://dt.ua/WORLD/protesti-v-iraku-za-ves-zhovten-zaginulo-schonaymenshe-250-osib-327721_.html"><b>заарештовано близько 180 учасників</b></a> масових антиурядових демонстрацій,повідомляє державне агентство <a href="https://en.irna.ir/news/83566126/180-ringleaders-of-Iran-s-recent-unrests-arrested">ІРНА</a>.</p>
      <p>В повідомленні агентства місцева поліція називає заарештованих "лідерами демонстрацій" і звинувачує в нападах на правоохоронців, підпалах і незаконних закликах в інтернеті.</p>
      <p>Масові демонстрації відбулися в Ірані в середині листопада. Вони були спровоковані зростанням цін на бензин, але швидко переросли в антиурядові виступи. Деякі учасники виступали також проти ісламу як державної релігії Ірану. Демонстрації були розігнані за допомогою поліцейських спецпризначенців, які застосовували силу і сльозогінний газ проти протестувальників.</p>
      <p>Влада Ірану заявляє, що багато протестувальники були підготовлені країнами Заходу і отримували гроші за участь у демонстраціях. За даними правозахисної організації Amnesty International, при розгоні демонстрацій було вбито щонайменше 106 людей по всій країні.</p>
      <p>Представники ООН заявляють про десятки вбитих. Влада Ірану оскаржує ці цифри, однак не наводить власну статистику.</p>
      <p>17 листопада <a href="https://dt.ua/WORLD/v-irani-v-hodi-protestiv-zaginuli-12-osib-zmi-329946_.html"><b>у ході протестів</b><b> щодо дворазового підвищення цін на бензин загинули 12 протестувальників</b></a>.</p>
      <p>Один протестуючий загинув в Сірджане в п'ятницю ввечері, а четверо померли від ран у місті Махмара, на південь від провінції Ахваз. Щонайменше одна людина загинула в іранській столиці Тегерані в районі Шахріарі.</p>
      <p>Станом на суботу, 17 листопада, 13 людей отримали поранення і були ушпиталені.</p>
      <p>Нагадаємо, в жовтні в ході <a href="https://dt.ua/WORLD/protesti-v-iraku-za-ves-zhovten-zaginulo-schonaymenshe-250-osib-327721_.html"><b>антиурядових протестів в Іраку</b></a> загинуло 250 осіб.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>