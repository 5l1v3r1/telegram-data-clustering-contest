<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905148/ajax-komt-bekende-tegen-arbiter-van-spektakel-in-madrid-en-dieptepunt-tegen-spurs.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T11:34:00+00:00"/>
    <meta property="og:title" content="Ajax krijgt arbiter van hoogte- en dieptepunt vorig jaar, drie man op scherp"/>
    <meta property="og:description" content="De wedstrijd tussen Lille en Ajax in de Champions League komende woensdag wordt geleid door een voor de Amsterdammers bekend gezicht. Felix Brych krijgt als scheidsrechter de touwtjes in handen in het noorden van Frankrijk. Brych was ook de arbiter tijdens de memorabele 1-4 overwinning op Real Madrid tijdens het afgelopen Champions League-seizoen, en was eveneens de leidsman bij de traumatische 2-3 thuisnederlaag tegen Tottenham Hotspur in de halve finale van datzelfde toernooi. De Duitser wordt in Lille geassisteerd door Mark Borsch en Stefan Lupp. 'Op 80 procent speel ik elke wedstrijd uit, maar dat zou niet goed zijn voor Ajax'"/>
  </head>
  <body>
    <article>
      <h1>Ajax krijgt arbiter van hoogte- en dieptepunt vorig jaar, drie man op scherp</h1>
      <address>
        <time datetime="2019-11-25T11:34:00+00:00">25 Nov 2019, 11:34</time>
      </address>
      <p>
        <b>De wedstrijd tussen Lille en Ajax in de Champions League komende woensdag wordt geleid door een voor de Amsterdammers bekend gezicht. Felix Brych krijgt als scheidsrechter de touwtjes in handen in het noorden van Frankrijk.</b>
      </p>
      <p>Brych was ook de arbiter tijdens de memorabele 1-4 overwinning op Real Madrid tijdens het afgelopen Champions League-seizoen, en was eveneens de leidsman bij de traumatische 2-3 thuisnederlaag tegen Tottenham Hotspur in de halve finale van datzelfde toernooi. De Duitser wordt in Lille geassisteerd door Mark Borsch en Stefan Lupp.</p>
      <p>Ajax mist tegen Lille twee spelers door een schorsing: Daley Blind en Joël Veltman. Zij kregen beiden een rode kaart tijdens het bezoek aan Chelsea in de vorige speelronde. Quincy Promes, André Onana en Lisandro Martinéz moeten in Frankrijk op hun tellen passen: zij staan op scherp en missen bij een volgende gele kaart de laatste groepswedstrijd op 10 december tegen Valencia.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905143/-op-80-procent-speel-ik-elke-wedstrijd-uit-maar-dat-zou-niet-goed-zijn-voor-ajax-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>