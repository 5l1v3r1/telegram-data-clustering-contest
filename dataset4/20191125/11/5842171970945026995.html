<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359918-saeima-nodibinata-deputatu-grupa-krievijas-pilsoniskas-sabiedribas-atbalstam"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Saeimā nodibināta deputātu grupa Krievijas pilsoniskās sabiedrības atbalstam"/>
    <meta property="og:description" content="Saeimā nodibināta deputātu grupa Krievijas pilsoniskās sabiedrības atbalstam, liecina parlamenta Prezidijam iesniegtie dokumenti."/>
  </head>
  <body>
    <article>
      <h1>Saeimā nodibināta deputātu grupa Krievijas pilsoniskās sabiedrības atbalstam</h1>
      <address><time datetime="2019-11-25T11:49:00+00:00">25 Nov 2019, 11:49</time> by <a rel="author">Jauns.lv / LETA</a></address>
      <p>
        <b>Saeimā nodibināta deputātu grupa Krievijas pilsoniskās sabiedrības atbalstam, liecina parlamenta Prezidijam iesniegtie dokumenti.</b>
      </p>
      <p>Par deputātu grupas vadītāju ievēlēta Linda Ozola (JKP), bet par vadītājas vietnieci - Inese Voika (AP). Interešu grupā darbosies arī deputāti Marija Golubeva (AP), Uldis Budriķis (JKP), Normunds Žunna (JKP), Mārtiņš Staķis (AP), Gatis Eglītis (JKP), Jānis Cielēns (JKP), Juta Strīķe (JKP) un Inese Lībiņa-Egnere (JV).</p>
      <p>Krievu Pilsoniskās sabiedrības veicināšanas un krievu emigrantu atbalsta asociācija jeb "Arem" vasarā Saeimas deputātus informēja par savā monitoringā secināto, ka Krievijas prezidenta Vladimira Putina laikā politiskās represijas ir kļuvušas par valsts politikas obligātu sastāvdaļu un kļūst aizvien plašākas un bargākas.</p>
      <p>Deputātu grupa Krievijas pilsoniskās sabiedrības atbalstam strādāja arī 12.Saeimā. </p>
    </article>
  </body>
</html>