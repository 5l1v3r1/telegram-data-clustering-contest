<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780732/%D8%A8%DB%8C%D8%B4-%D8%A7%D8%B2-%DB%B1%DB%B8%DB%B8-%D9%87%D8%B2%D8%A7%D8%B1-%D9%84%DB%8C%D8%AA%D8%B1-%D8%B3%D9%88%D8%AE%D8%AA-%D9%82%D8%A7%DA%86%D8%A7%D9%82-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-%DA%A9%D8%B4%D9%81-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:46:53+00:00"/>
    <meta property="og:title" content="فرمانده انتظامی سیستان و بلوچستان: بیش‌ از ۱۸۸ هزار لیتر سوخت قاچاق در سیستان و بلوچستان کشف شد"/>
    <meta property="og:description" content="زاهدان- فرمانده انتظامی سیستان و بلوچستان از کشف بیش‌از ۱۸۸ هزار لیتر سوخت قاچاق طی یک هفته گذشته در این استان خبر داد."/>
  </head>
  <body>
    <article>
      <h1>فرمانده انتظامی سیستان و بلوچستان: بیش‌ از ۱۸۸ هزار لیتر سوخت قاچاق در سیستان و بلوچستان کشف شد</h1>
      <address>
        <time datetime="2019-11-25T11:46:53+00:00">25 Nov 2019, 11:46</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از پایگاه خبری پلیس، سردار محمد قنبری اظهار داشت: ماموران انتظامی سیستان و بلوچستان در راستای مبارزه باقاچاق سوخت و جلوگیری از هدر رفت سرمایه‌های ملی طرح کنترل محورهای مواصلاتی را در یک هفته گذشته با محوریت کنترل خودروهای ناوگان حمل و نقل عمومی تشدید کردند.</p>
      <p>وی ادامه داد: پلیس آگاهی و دیگر رده‌های عملیاتی ضمن انهدام یک باند حرفه‌ای قاچاق، در بازرسی از هفت دستگاه تریلی سوخت کش، ۱۷ عدد باک اضافی اتوبوس و سه دپوی سوخت در شهرهای سراوان، نیمروز، چابهار و زاهدان، ۱۸۸هزار و ۷۴۷ لیتر سوخت قاچاق شامل ۱۶۳ هزار و ۹۷لیتر گازوئیل، ۲۲ هزار لیتر قیر، ۲ هزار و ۸۵۰ لیتر بنزین و ۸۰۰ لیتر نفت کوره قاچاق کشف کردند.</p>
      <p>فرمانده انتظامی سیستان و بلوچستان با اشاره به دستگیری ۶۵ قاچاقچی سوخت گفت: یکی از وظایف ذاتی پلیس مبارزه با پدیده شوم قاچاق است و با توجه به تاثیر منفی آن بر اقتصاد کشور، مجموعه انتظامی استان با تلاش شبانه‌روزی تمامی یگان‌های تابعه خود و با قدرت تمام با هرگونه قاچاق، مقابله و مبارزه خواهد کرد.</p>
    </article>
  </body>
</html>