<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904059.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T11:02:00+00:00"/>
    <meta property="og:title" content="دسترسی مشترکان همراه اول و ایرانسل به اینترنت در ۹ استان"/>
    <meta property="og:description" content="به گزارش باشگاه خبرنگاران جوان به نقل از سیتنا، با برقراری اتصال اینترنت ثابت در استان‌های مختلف کشور، برقراری اتصال خطوط تلفن همراه در برخی استان‌های کشور نیز آغاز شده است."/>
  </head>
  <body>
    <article>
      <h1>دسترسی مشترکان همراه اول و ایرانسل به اینترنت در ۹ استان</h1>
      <address>
        <time datetime="2019-11-25T11:02:00+00:00">25 Nov 2019, 11:02</time>
      </address>
      <p>به دنبال برقراری اتصال کاربران اینترنت ثابت در استان‌های مختلف کشور، خبر‌های دریافتی از ظهر یکشنبه حاکی از برقراری اتصال اینترنت همراه در برخی استان‌های کشور است.</p>
      <p>به گزارش باشگاه خبرنگاران جوان به نقل از سیتنا، با برقراری اتصال اینترنت ثابت در استان‌های مختلف کشور، برقراری اتصال خطوط تلفن همراه در برخی استان‌های کشور نیز آغاز شده است.</p>
      <p>در حال حاضر اتصال خطوط تلفن همراه اپراتور‌های اول و دوم در استان‌های خراسان رضوی، گلستان، سمنان، یزد، چهارمحال و بختیاری، همدان، اردبیل، زنجان و ایلام به اینترنت انجام شده است و اتصال به اینترنت مشترکان اپراتور‌ها در سایر استان‌ها نیز پس از مجوز شورای امنیت کشور انجام خواهد شد.</p>
      <p>علی رغم بازگشایی اینترنت همراه در ۹ استان توسط دو اپراتور همراه اول و ایرانسل، از حوالی ظهر یکشنبه تاکنون، سایت نت‌بلاکز که وضعیت اتصال اینترنت همراه در ایران را رصد می‌کند، سطح دسترسی مشترکان ایرانسل را ۹۵ درصد و همراه اول را یک درصد نشان می‌دهد که حاکی از اشتباه این سایت در رصد آی. پی آدرس‌های متصل به اینترنت است و پیگیری‌های سیتنا نشان می‌دهد که دسترسی مشترکان این دو اپراتور به اینترنت در استان‌های اعلام شده به میزان یکسان است.</p>
    </article>
  </body>
</html>