<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/25/maharashtra-government-formation-stop-murder-of-democracy-say-rahul-gandhi-congress.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="'ജനാധിപത്യത്തെ കൊന്നു' ; മഹാരാഷ്ട്ര വിഷയത്തിൽ സഭ സ്തംഭിപ്പിച്ച് കോണ്‍ഗ്രസ്"/>
    <meta property="og:description" content="ന്യൂഡൽഹി∙ ജനാധിപത്യം കൊല്ലപ്പെടുന്നതാണ് മഹാരാഷ്ട്രയിൽ കണ്ടെതെന്ന് കോൺഗ്രസ് നേതാവ് രാഹുൽ ഗാന്ധി ലോക്‌സഭയിൽ. ചോദ്യോത്തരവേളിയൽ ചോദ്യങ്ങൾ ഉന്നയിക്കാൻ.Maharashtra election. Maharashtra news. maharashtra election 2019. maharashtra assembly elections 2019. maharashtra government. maharashtra cm update. maharashtra politics. maharashtra assembly. India. India news. India news today. Today news. Google news. Breaking new. Maharashtra govt formation. Maharashtra Government Formation .Maharashtra Election Results. Maharashtra. മഹാരാഷ്ട്ര. congress. bjp. shiv sena. ncp. supreme court. devendra fadnavis. sharad pawar. Rahul gandhi. Lok Sabha. Congress protest.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>'ജനാധിപത്യത്തെ കൊന്നു' ; മഹാരാഷ്ട്ര വിഷയത്തിൽ സഭ സ്തംഭിപ്പിച്ച് കോണ്‍ഗ്രസ്</h1>
      <address><time datetime="2019-11-25T11:15:00+00:00">25 Nov 2019, 11:15</time> by <a rel="author">മനോരമ ലേഖകൻ</a></address>
      <p>ന്യൂഡൽഹി∙  ജനാധിപത്യം കൊല്ലപ്പെടുന്നതാണ് മഹാരാഷ്ട്രയിൽ കണ്ടെതെന്ന് കോൺഗ്രസ് നേതാവ് രാഹുൽ ഗാന്ധി ലോക്‌സഭയിൽ. ചോദ്യോത്തരവേളിയൽ ചോദ്യങ്ങൾ ഉന്നയിക്കാൻ സ്പീക്കര്‍ ആവശ്യപ്പെട്ടപ്പോഴായിരുന്നു രാഹുലിന്റെ പ്രസ്താവന. 'ഇപ്പോൾ ചോദ്യങ്ങൾ ഉന്നയിക്കുന്നതിൽ യാതൊരു യുക്തിയുമില്ല. മഹാരാഷ്ട്രയിൽ ജനാധിപത്യം കൊല്ലപ്പെട്ടിരിക്കുന്നു'–രാഹുൽ പറഞ്ഞു. </p>
      <p>രാഹുലിന്റെ പ്രസ്താവന ഏറ്റെടുത്ത പ്രതിപക്ഷ എംപിമാർ മുദ്രാവാക്യങ്ങളുമായി സഭ സ്തംഭിപ്പിച്ചു. മഹാരാഷ്ട്ര വിഷയം ചര്‍ച്ച ചെയ്യണമെന്നാവശ്യപ്പെട്ട് കോണ്‍ഗ്രസ് ലോക്സഭയിലും ഇടതുപാര്‍ട്ടികള്‍ രാജ്യസഭയിലും അടിയന്തരപ്രമേയ നോട്ടിസ് നല്‍കിയിരുന്നു. ഇരുസഭകളും ചേര്‍ന്നയുടന്‍ തന്നെ കോണ്‍ഗ്രസ് എംപിമാര്‍ നടുത്തളത്തിലിറങ്ങി മുദ്രാവാക്യം വിളിച്ചു. </p>
      <p>പ്ലക്കാര്‍ഡുയര്‍ത്തി നടുത്തളത്തിലിറങ്ങി പ്രതിഷേധിച്ച കേരളത്തിൽ നിന്നുള്ള കോൺഗ്രസ് എംപിമാരായ ടി. എന്‍. പ്രതാപനെയും ഹൈബി ഈഡനെയും ലോക്സഭയില്‍ നിന്ന് നീക്കാന്‍ സ്പീക്കര്‍ ഒാം ബിര്‍ല മാര്‍ഷല്‍മാര്‍ക്ക് നിര്‍ദേശം നല്‍കി. വനിത എംപിമാരെ മാര്‍ഷല്‍മാര്‍ കൈയ്യേറ്റം ചെയ്തുവെന്ന് ഹൈബി ഈഡനും മനീഷ് തിവാരിയും ആരോപിച്ചു. പ്രതിഷേധം ശക്തമായതോടെ ഇരുസഭകളും 2മണിവരെ നിര്‍ത്തിവച്ചു.</p>
      <figure>
        <iframe data-src="https://twitter.com/ANI/status/1198835158897459200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>കോൺഗ്രസ് അധ്യക്ഷ സോണിയ ഗാന്ധിയുടെ നേതൃത്വത്തിൽ പാർലമെന്റ് പരിസരത്തും പ്രതിഷേധം അരങ്ങേറി. 'ജനാധിപത്യത്തെ കൊല്ലുന്നത് അവസാനിപ്പിക്കുക' എന്ന ബാനറുമായി സോണിയയുടെ നേതൃത്വത്തിൽ നിരത്തിലിറങ്ങിയ കോൺഗ്രസ് എംപിമാർ പ്രതിഷേധം കടുപ്പിച്ചു. </p>
      <p><b>English Summary</b> : "Murder Of Democracy": Rahul Gandhi, Congress Protest Maharashtra Coup</p>
    </article>
  </body>
</html>