<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/ballando-con-le-stelle-milly-carlucci-gabriel-garko/659194/"/>
    <meta property="og:site_name" content="DiLei"/>
    <meta property="article:published_time" content="2019-11-25T11:00:03+00:00"/>
    <meta property="og:title" content="Ballando con le Stelle, Milly Carlucci pronta a portare Gabriel Garko"/>
    <meta property="og:description" content="Milly Carlucci prepara Ballando con le Stelle e si prepara a portare in prima serata, nelle vesti di ballerino, Gabriel Garko."/>
  </head>
  <body>
    <article>
      <h1>Ballando con le Stelle, Milly Carlucci pronta a portare Gabriel Garko</h1>
      <h2>Milly Carlucci prepara Ballando con le Stelle e punta tutto su Gabriel Garko</h2>
      <address>
        <time datetime="2019-11-25T11:00:03+00:00">25 Nov 2019, 11:00</time>
      </address>
      <p>Continuano i lavori per creare la nuova edizione di <i><b>Ballando con le Stelle</b></i> e <b>Milly Carlucci</b> punta a <b>Gabriel Garko</b>. Secondo alcune indiscrezioni la conduttrice vorrebbe portare nello show di Rai Uno l’attore, dopo averlo ospitato qualche tempo fa come ballerino per una notte.</p>
      <p>Gabriel nell’ultimo periodo è stato <b>protagonista dei gossip</b> a causa della comparsa di una <a href="https://dilei.it/vip/gabriel-garko-gabriele-rossi-indossa-stessa-fede/651342/">fede</a> sulla sua mano e del legame con <a href="https://dilei.it/vip/gabriel-garko-replica-gossip-gabriele-rossi/657724/">Gabriele Rossi</a>. Il re delle fiction è stato spesso ospite di <b>programmi televisivi</b> per parlare della sua vita privata, ma presto potrebbe tornare nella <b>trasmissione della Carlucci.</b></p>
      <p>Secondo il settimanale <i>Spy</i>,<b> Milly</b> starebbe corteggiando da tempo l’attore. “Milly vuole davvero Gabriel Garko – <b>si legge</b> -. Di lui dicono che è bello, ma che non balla. Questo è il piccolo particolare che fa gola a Milly Carlucci, che ha fatto di tutto per avere Gabriel nel suo show. Ancora con scarsi risultati però. L’attore è ora in libreria con la sua prima autobiografia. La signora di Rai Uno lo vuole nella prossima edizione di Ballando con le Stelle. Ritenta Milly, magari sarai più fortunata”.</p>
      <p>Garko, almeno per ora, avrebbe <b>detto di “no” a Ballando,</b> ma la Carlucci non sarebbe disposta a mollare. Milly, che presto tornerà in tv con <a href="https://dilei.it/vip/cantante-mascherato-nuovo-show-milly-carlucci/653358/"><i>Il Cantante Mascherato</i></a>, quest’anno sta trovando non poche difficoltà a costruire il cast dello show di Rai Uno. Dopo il rifiuto di <b>Nancy Brilli</b> e l’esclusione di una <a href="https://dilei.it/vip/ballando-con-le-stelle-milly-carlucci-rifiuta-vip-raccomandata/654517/">famosa showgirl</a> – di cui non è stato svelato il nome – che era stata raccomandata, la conduttrice avrebbe <b>ripreso la sua ricerca.</b></p>
      <p>I casting sono ancora aperti e i concorrenti di <b><i>Ballando</i></b> restano un mistero. A rendere ancora più difficile la missione della Carlucci <a href="https://dilei.it/vip/ballando-carolyn-smith-disaccordo-scelta-milly-carlucci/647316/">una regola</a> che ha fissato da tempo: non possono partecipare i vip che hanno già preso parte ad <b>altri reality</b>. Per questo motivo in passato hanno dovuto rinunciare tantissimi personaggi, da <b>Giulia Salemi</b> a <b>Jonathan Kashanian.</b></p>
      <related>
        <h4>Leggi anche</h4>
        <a href="https://dilei.it/vip/ballando-con-le-stelle-milly-carlucci-rifiuta-vip-raccomandata/654517/"/>
        <a href="https://dilei.it/vip/garko-dopo-figuraccia-ballando-instagram/540252/"/>
        <a href="https://dilei.it/vip/milly-carlucci-svolta-ballando-con-le-stelle-2019/578976/"/>
        <a href="https://dilei.it/vip/ballando-carolyn-smith-disaccordo-scelta-milly-carlucci/647316/"/>
        <a href="https://dilei.it/vip/milly-carlucci-jonathan-kashanian-arrabbiato-per-scelta-ballando-con-le-stelle/648324/"/>
      </related>
    </article>
  </body>
</html>