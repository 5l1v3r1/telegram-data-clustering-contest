<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/genop-dei-anastoli-ton-apergion-logo-kairou-apo-tetarti-oi-48ores-epanalamvanomenes/2922889/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T11:29:36+00:00"/>
    <meta property="og:title" content="ΓΕΝΟΠ – ΔΕΗ: Αναστολή των απεργιών λόγω… καιρού – Από Τετάρτη οι 48ωρες επαναλαμβανόμενες"/>
    <meta property="og:description" content="Την απόφασή της να αναστείλει, προσωρινά, τις 48ωρες επαναλαμβανόμενες απεργίες που επρόκειτο να ξεκινήσουν από τα μεσάνυχτα ανακοίνωσε η ΓΕΝΟΠ – ΔΕΗ. Επί της ουσίας, η απεργία μεταφέρεται κατά ένα 24ωρο."/>
  </head>
  <body>
    <article>
      <h1>ΓΕΝΟΠ – ΔΕΗ: Αναστολή των απεργιών λόγω… καιρού – Από Τετάρτη οι 48ωρες επαναλαμβανόμενες</h1>
      <h2>Την απόφασή της να αναστείλει, προσωρινά, τις 48ωρες επαναλαμβανόμενες απεργίες που επρόκειτο να ξεκινήσουν από τα μεσάνυχτα ανακοίνωσε η ΓΕΝΟΠ – ΔΕΗ. Επί της ουσίας, η απεργία μεταφέρεται κατά ένα 24ωρο.</h2>
      <address><time datetime="2019-11-25T11:29:36+00:00">25 Nov 2019, 11:29</time> by <a rel="author">Newsit Newsroom</a></address>
      <p>Οι 48ωρες επαναλαμβανόμενες απεργίες της ΓΕΝΟΠ – ΔΕΗ επρόκειτο να ξεκινήσουν τα μεσάνυχτα, στις 00:01 της Τρίτης, όπως <a href="https://www.newsit.gr/ellada/genop-dei-48ores-epanalamvanomenes-apergies-apo-ta-mesanyxta/2922655/">είχε ανακοινώσει νωρίς το πρωί της Δευτέρας</a> (25.11.2019) η ΓΕΝΟΠ.</p>
      <p>Λόγω των καταστροφών από την κακοκαιρία Γηρυόνης και «των αναγκών που υπάρχουν για την ομαλή ηλεκτροδότηση», η ΓΕΝΟΠ ανακοίνωσε ότι «αναστέλλει τις απεργιακές κινητοποιήσεις κατά μια ημέρα με έναρξη πλέον την Τετάρτη 27/11/2019 και ώρα 00:01».</p>
      <p>«Οι εργαζόμενοι στον Όμιλο ΔΕΗ θα στείλουν το μήνυμα ενάντια στη διάλυση της ΔΕΗ και στην ανατροπή των εργασιακών σχέσεων με τη συμμετοχή τους στο συλλαλητήριο της Αθήνας, Τετάρτη 27 Νοεμβρίου 5μμ στην πλατεία Συντάγματος. Προσυγκέντρωση 3μμ – Χαλκοκονδύλη 30», καταλήξει η ανακοίνωση της ΓΕΝΟΠ – ΔΕΗ.</p>
    </article>
  </body>
</html>