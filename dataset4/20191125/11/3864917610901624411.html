<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2824864-na-ukrainskoslovackomu-kordoni-u-cerzi-zastragli-300-vantazivok.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T11:51:00+00:00"/>
    <meta property="og:title" content="На українсько-словацькому кордоні у черзі застрягли 300 вантажівок"/>
    <meta property="og:description" content="На пункті пропуску &quot;Ужгород&quot; оформлення для виїзду з України в Словаччину очікують понад 300 вантажних автомобілів."/>
  </head>
  <body>
    <article>
      <h1>На українсько-словацькому кордоні у черзі застрягли 300 вантажівок</h1>
      <h2>На пункті пропуску "Ужгород" оформлення для виїзду з України в Словаччину очікують понад 300 вантажних автомобілів.</h2>
      <address>
        <time datetime="2019-11-25T11:51:00+00:00">25 Nov 2019, 11:51</time>
      </address>
      <p>Про накопичення транспортних засобів попереджає у <a href="https://www.facebook.com/zahidnuy.kordon/photos/a.395856297212282/1748636051934293/?type=3&amp;theater">Facebook</a> Західне регіональне управління Держприкордонслужби України.</p>
      <p>"Інформуємо, що перед пунктом пропуску "Ужгород" на кордоні зі Словаччиною спостерігається накопичення вантажних автомобілів, які прямують на виїзд з Україні. Наразі на оформлення очікують понад 300 транспортних засобів", - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2823959-strilanina-na-kordoni-sered-porusnikiv-spijmali-vidomogo-kontrabandista.html">Стрілянина на кордоні: серед порушників спіймали відомого контрабандиста</a>
      </blockquote>
      <p>Прикордонники просять водіїв, що здійснюють міжнародні вантажні перевезення, врахувати цю ситуацію при плануванні поїздки. А також наголошують, що усі транспортні засоби проходять прикордонний, митний та інші види контролю у порядку черги та відповідно до вимог чинного законодавства. За порушення режиму у пункті пропуску та громадського порядку загрожує адміністративна відповідальність, нагадують в ДПСУ.</p>
      <p>
        <i>Обережно, відео містить ненормативну лексику</i>
      </p>
      <figure>
        <iframe src="https://www.youtube.com/embed/wkk1O5z3YBc" width="560" height="315" data-service="Youtube" scrolling="no"/>
      </figure>
      <p>Водночас місцеве видання "<a href="http://prozak.info/Suspil-stvo/Ponad-300-vantazhivok-nakopichilosya-v-cherzi-pered-KPP-Uzhgorod-.-Dalekobijniki-perekrili-trasu-VIIDEO">ProZak</a>" інформує, що автомобілі накопичилися через начебто існуючу в Євросоюзі заборону руху вантажівок протягом вихідних. Через затримки руху на кордоні виникають конфліктні ситуації: водії з інших регіонів скаржаться, що закарпатські вантажівки пропускають через <a href="https://www.ukrinform.ua/tag-kpvv">КПВВ</a> поза чергою. Тож вантажівки з інших міст перекрили проїзд. На місце виїхали три бригади патрульних.</p>
    </article>
  </body>
</html>