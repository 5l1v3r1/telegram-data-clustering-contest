<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837636-nabu-zavershilo-slidstvo-u-spravi-eksnardepu-bilotserkovtsya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T11:25:00+00:00"/>
    <meta property="og:title" content="НАБУ завершило слідство у справі екснардепа Білоцерковця"/>
    <meta property="og:description" content="КИЇВ. 25 листопада. УНН. Детективи Національного бюро та прокурори САП повідомили народному депутату України Верховної Ради України VIIІ скликання Дмитру …"/>
  </head>
  <body>
    <article>
      <h1>НАБУ завершило слідство у справі екснардепа Білоцерковця</h1>
      <address><time datetime="2019-11-25T11:25:00+00:00">25 Nov 2019, 11:25</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Детективи Національного бюро та прокурори САП повідомили народному депутату України Верховної Ради України VIIІ скликання Дмитру Білоцерковцю про завершення досудового розслідування за підозрою у внесенні недостовірних відомостей до декларації. Про це <b>УНН</b> повідомляє з посиланням на пресслужбу НАБУ.</p>
      <p>"Так, 22 листопада 2019 року підозрюваному та його захисникам відкрили матеріали кримінального провадження для ознайомлення перед складанням обвинувального акту і скерування його до Вищого антикорупційного суду", - йдеться в повідомленні.</p>
      <p>Як зазначається, слідство встановило, що колишній народний депутат вніс недостовірні відомості в електронні декларації за 2016 та 2017 роки, не задекларувавши користування нерухомим майном в місті Києві вартістю 3,8 млн грн, яке належить на праві власності близькому родичу народного депутата.</p>
      <p>Нагадаємо, в жовтні 2019 року екснардепу Білоцерковцю повідомили про <a href="https://www.unn.com.ua/uk/news/1830046-eksnardepu-bilotserkovtsyu-povidomili-pro-pidozru">підозру</a>.</p>
    </article>
  </body>
</html>