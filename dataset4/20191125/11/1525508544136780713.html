<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780227/%D9%86%D8%A7%D9%86%D9%88-%DA%A9%D8%A7%D9%85%D9%BE%D9%88%D8%B2%DB%8C%D8%AA%DB%8C-%D8%A8%D8%B1%D8%A7%DB%8C-%DA%A9%D8%A7%D9%87%D8%B4-%D8%AA%D8%B9%D8%B1%D9%82-%D9%88-%D8%AA%D8%A8%D8%AE%DB%8C%D8%B1-%D8%A2%D8%A8-%DA%AF%DB%8C%D8%A7%D9%87%D8%A7%D9%86-%D8%B3%D8%A7%D8%AE%D8%AA%D9%87-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:08:32+00:00"/>
    <meta property="og:title" content="در دانشگاه صنعتی امیرکبیر ؛ نانو کامپوزیتی برای کاهش تعرق و تبخیر آب گیاهان ساخته شد"/>
    <meta property="og:description" content="محققان کشور با سنتز نانو کامپوزیت های پلیمری زیست تخریب پذیر روشی را برای کاهش تبخیر در گیاهان زراعی و زینتی ابداع کردند."/>
  </head>
  <body>
    <article>
      <h1>در دانشگاه صنعتی امیرکبیر ؛ نانو کامپوزیتی برای کاهش تعرق و تبخیر آب گیاهان ساخته شد</h1>
      <address><time datetime="2019-11-25T11:08:32+00:00">25 Nov 2019, 11:08</time> by <a rel="author" href="https://www.mehrnews.com/archive?jr=137" target="_blank">میترا سعیدی کیا</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از دانشگاه صنعتی امیرکبیر ، رضا خسروی زنجانی دانشجوی دکتری نانو تکنولوژی عنوان مجری طرح «تولید نانو کامپوزیتی برای کاهش تعرق و تبخیر آب گیاهان» گفت: با توجه به افزایش آلودگی و آلاینده‌های تهران و افزایش مرگ و میر ناشی از آن به دنبال راهکارهایی برای رفع این معضل بودیم.</p>
      <p>وی افزایش سطوح فضای سبز را از جمله راهکارهای حل این چالش نام برد و یادآور شد: از موانع گسترش فضای سبز نیاز آبی گیاهان است و در این طرح تلاش شد تا با سنتز نانو کامپوزیت و نانو ذرات گامی در جهت مدیریت تبخیر و تعرق گیاهان ارائه دهیم.</p>
      <p>خسروی  تاکید کرد: با استفاده از نانو کامپوزیت‌های تولید شده، توانستیم در بخش کنترل و کاهش مصرف آب در برنج بیش از ۸۰ درصد صرفه جویی داشته باشیم  و هم اکنون در تلاش هستیم تا در اراضی غیر قابل نفوذ مانند جاده‌های آسفالتی بلا استفاده و رها شده در شمال کشور، با استفاده از این روش اقدام به کاشت  برنج کنیم.</p>
      <p>این طرح با همکاری مشترک پژوهشکده نانوفناوری و دانشکده شیمی و راهنمایی مرحوم دکتر احمد موسوی شوشتری عضوهیئت علمی پژوهشکده نانو فناوری ودکتر مجید عبدوس   عضوهیئت علمی و رئیس  دانشکده شیمی  دانشگاه صنعتی امیر کبیر اجرایی و به نتیجه رسیده  است.</p>
    </article>
  </body>
</html>