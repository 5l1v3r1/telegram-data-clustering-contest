<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/actie-orange-the-world-aandacht-voor-geweld-tegen-vrouwen-en-meisjes/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-25T11:32:56+00:00"/>
    <meta property="og:title" content="Actie ‘Orange the World’: aandacht voor geweld tegen vrouwen en meisjes"/>
    <meta property="og:description" content="Met de actie ‘Orange the World’ wordt 16 dagen lang wereldwijd aandacht gevraagd voor het geweld tegen vrouwen en meisjes zoals huiselijk geweld, genitale verminking, seksuele intimidatie, huwelijkse dwang en kindhuwelijken. De actie start op maandag 25 november (de Internationale Dag tegen Geweld tegen Vrouwen) en eindigt op 10 december (de Dag van de Rechten van de Mens). Ministeries, [&amp;hellip"/>
  </head>
  <body>
    <article>
      <h1>Actie ‘Orange the World’: aandacht voor geweld tegen vrouwen en meisjes</h1>
      <address>
        <time datetime="2019-11-25T11:32:56+00:00">25 Nov 2019, 11:32</time>
      </address>
      <p>Met de actie ‘Orange the World’ wordt 16 dagen lang wereldwijd aandacht gevraagd voor het geweld tegen vrouwen en meisjes zoals huiselijk geweld, genitale verminking, seksuele intimidatie, huwelijkse dwang en kindhuwelijken.<br/>De actie start op maandag 25 november (de Internationale Dag tegen Geweld tegen Vrouwen) en eindigt op 10 december (de Dag van de Rechten van de Mens).<br/>Ministeries, provincies, gemeenten en maatschappelijke organisaties zullen in deze periode campagne voeren om aandacht te vragen voor dit onderwerp waarbij onder andere gebouwen in de hele wereld oranje zullen worden uitgelicht. De kleur oranje staat hierbij namelijk symbool voor een stralende toekomst vrij van geweld tegen vrouwen en meisjes.</p>
      <figure>
        <img src="http://www.wijchensnieuws.nl/wp-content/uploads/2016/12/Soroptimistclub-Batenburg-%E2%80%9CMaas-en-Waal%E2%80%9D-2.jpg"/>
      </figure>
      <p>  Ook in onze regio zal de campagne u niet kunnen ontgaan. In samenwerking met de gemeenten heeft Soroptimistclub Batenburg Maas &amp; Waal er voor gezorgd dat het kasteel in Wijchen, de RK-Kerk in Beuningen en de molen ‘De Haag’ in Beuningen gedurende deze dagen oranje zullen worden verlicht.<br/>Omdat de gemeenten zich ook graag zelf uit willen spreken tegen deze vormen van geweld, zijn de burgemeesters van de drie gemeenten Wijchen, Beuningen en Druten gezamenlijk op de foto gegaan om ook op deze manier aandacht te vragen voor deze wereldwijde campagne.</p>
      <figure>
        <img src="http://www.wijchensnieuws.nl/wp-content/uploads/2019/11/orange-soroptimisten.jpg"/>
      </figure>
      <p>
        <i>  Foto: Burgemeester Bergman (gemeente Beuningen), burgemeester Verheijen (gemeente Wijchen) en burgemeester van Rhee-Oud Ammerveld (gemeente Druten). Foto: Soroptimistclub Batenburg Maas &amp; Waal.</i>
      </p>
      <related>
        <h4>Relevante berichten</h4>
        <a href="http://www.wijchensnieuws.nl/burgemeester-en-collegeleden-bezoeken-woonwijk-valendries/"/>
        <a href="http://www.wijchensnieuws.nl/demonstratie-bloemschikken-voor-de-kerst/"/>
        <a href="http://www.wijchensnieuws.nl/landelijke-week-van-de-pleegzorg-informatieavond-18-november-in-kasteel-wijchen/"/>
        <a href="http://www.wijchensnieuws.nl/burgemeester-wijchen-bezoekt-briljanten-huwelijkspaar/"/>
      </related>
    </article>
  </body>
</html>