<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179854/junior-eurovision-song-contest-2019-vince-per-il-secondo-anno-consecutivo-la-polonia-con-viki-gabor-settima-litaliana-marta-viola"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T11:55:00+00:00"/>
    <meta property="og:title" content="Junior Eurovision Song Contest 2019: vince per il secondo anno consecutivo la Polonia con Viki Gabor. Settima l’Italia"/>
    <meta property="og:description" content="E’ la giovane polacca Viki Gabor la vincitrice della diciassettesima edizione dell0 Junior Eurovision Song Contest; grazie al brano Superhero, la ragazzina è infatti riuscita a battere tutti i suoi avversari, imponendosi anche sull’italiana Marta Viola, che invece si è dovuta accontentare del settimo posto con La Voce della Terra"/>
  </head>
  <body>
    <article>
      <h1>Junior Eurovision Song Contest 2019: vince per il secondo anno consecutivo la Polonia con Viki Gabor. Settima l’Italia</h1>
      <address><time datetime="2019-11-25T11:55:00+00:00">25 Nov 2019, 11:55</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Marta-Viola-.jpeg"/>
        <figcaption>Marta Viola</figcaption>
      </figure>
      <p>E’ la giovane polacca <b>Viki Gabor</b> la vincitrice della diciassettesima edizione dell0 <b><a href="https://www.davidemaggio.it/tag/junior-eurovision-song-contest">Junior Eurovision Song Contest</a></b>; grazie al brano<i> Superhero</i>, la ragazzina è infatti riuscita a battere tutti i suoi avversari, imponendosi anche sull’italiana <b><a href="https://www.davidemaggio.it/tag/marta-viola">Marta Viola</a></b>, che invece si è dovuta accontentare del settimo posto con <i>La Voce della Terra</i></p>
      <p>La manifestazione, che si è svolta in diretta dalla Polonia, è stata trasmessa ieri pomeriggio da <b>Rai Gulp</b>, che da sei anni cura il progetto editoriale e canoro organizzato dall’Unione Europea di Radiodiffusione. Commentato in diretta da <b>Mario Acampa,</b> l’evento ha potuto contare anche sul supporto di <b>Alexia Rizzardi</b>, che ha interagito con il pubblico attraverso i migliaia di messaggi ricevuti sui social network con gli hashtag #JESC2019 e #sharethejoy.</p>
      <p>La Polonia, paese organizzatore, ha bissato a sorpresa la vittoria ottenuta lo scorso anno. Viki Gabor ha ottenuto 278 voti, mentre al Kazakistan (227 voti) e alla Spagna (212 voti) sono andati rispettivamente il secondo e il terzo posto. L’Italia, con Marta Viola, ha riconfermato il settimo posto dello scorso anno con 129 voti (di cui 65 ottenuti dalle giurie tecniche e 64 dal voto popolare). Il brano <i>La voce della terra – The voice of the Earth</i> è stato scritto da Emilio Di Stefano e Fabrizio Palaferri.  Edito da<i> Rai Com Edizioni Musicali</i>, rappresenta uno dei temi molti sentiti dai ragazzi: l’ecologia.</p>
      <figure>
        <iframe src="https://www.youtube.com/embed/TvmqnNxnuJM" width="640" height="360" data-service="Youtube" scrolling="no"/>
      </figure>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179761/junior-eurovision-song-contest-2019-marta-viola-in-cerca-della-vittoria-italiana-raggiunta-soltanto-nel-2014"/>
        <a href="https://www.davidemaggio.it/archives/178574/junior-eurovision-song-contest-2019-marta-viola-la-voce-della-terra-video"/>
      </related>
    </article>
  </body>
</html>