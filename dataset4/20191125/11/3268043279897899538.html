<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/debito-societario-economia-usa-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T11:24:00+00:00"/>
    <meta property="og:title" content="Il debito societario rischia di affossare l'economia americana?"/>
    <meta property="og:description" content="Secondo i dati della Federal Reserve, le emissioni societarie non finanziarie sono cresciute in maniera esponenziale."/>
  </head>
  <body>
    <article>
      <h1>Il debito societario rischia di affossare l'economia americana?</h1>
      <h2>Secondo i dati della Federal Reserve, le emissioni societarie non finanziarie sono cresciute in maniera esponenziale.</h2>
      <address><time datetime="2019-11-25T11:24:00+00:00">25 Nov 2019, 11:24</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Joyce Gordon, Gestore di portafoglio azionario, e David Lee, Gestore di portafoglio a reddito fisso di <a href="https://www.capitalgroup.com/">Capital Group</a>, spiega che <b>secondo i dati della Federal Reserve, le emissioni societarie non finanziarie sono cresciute in maniera esponenziale fino a toccare il massimo storico di 9.950 miliardi di dollari il 30 giugno 2019</b>. Anni di bassi tassi d'interesse e i due tagli operati dalla Federal Reserve nel 2019 hanno tenuto in vita la fase di espansione americana ultradecennale, consentendo ai mercati finanziari di mettere a segno risultati discretamente solidi. Le decisioni non convenzionali di politica monetaria – rese possibili dall'inflazione ostinatamente bassa – incentivano le aziende statunitensi, già pesantemente indebitate, a continuare a farlo.</p>
      <p><b>Gran parte di questo debito è stata utilizzata per finanziare dividendi, riacquisti azionari e acquisizioni.</b> Spesso, si tratta di operazioni che contribuiscono a gonfiare gli utili dichiarati e i corsi azionari. Una delle lezioni più importanti che si è imparato durante la crisi finanziaria globale del 2008 e 2009 è che bisogna evitare le società molto indebitate nelle fasi finali del ciclo. Le imprese oberate dal ripianamento dei debiti vanno incontro a numerosi ostacoli. Ad esempio, alcune società stanno emettendo debito per riacquistare azioni proprie e pagare i dividendi, piuttosto che utilizzare i flussi di cassa liberi. Per le aziende si tratta di un'opzione molto appetibile, perché i tassi d'interesse sono bassissimi, ma ciò può rappresentare un campanello d'allarme. Se i tassi salissero, un'azienda in difficoltà con il ripagamento del suo debito potrebbe decidere di tagliare il dividendo o di ridurre i riacquisti azionari.</p>
      <footer>
        <a href="https://www.trend-online.com/prp/debito-societario-economia-usa-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>