<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/eventi/articolo/vicoforte-rinviata-linaugurazione-della-panchina-rossa.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T11:35:00+00:00"/>
    <meta property="og:title" content="Vicoforte: rinviata l'inaugurazione della panchina rossa"/>
    <meta property="og:description" content="L'emblema della lotta contro la violenza sulle donne sarà presentato alla popolazione in una data non ancora individuata"/>
  </head>
  <body>
    <article>
      <h1>Vicoforte: rinviata l'inaugurazione della panchina rossa</h1>
      <h2>L'emblema della lotta contro la violenza sulle donne sarà presentato alla popolazione in una data non ancora individuata</h2>
      <address><time datetime="2019-11-25T11:35:00+00:00">25 Nov 2019, 11:35</time> by <a rel="author">Alessandro Nidi</a></address>
      <p>Il maltempo, negli ultimi tre giorni, ha costretto numerosi Comuni a rinviare gli eventi previsti sui rispettivi territori.</p>
      <p>L'ultimo ad aggiungersi in ordine cronologico è Vicoforte, che ha procrastinato a data da destinarsi l'inaugurazione della panchina rossa, originariamente in programma quest'oggi, lunedì 25 novembre.</p>
      <p>L'appuntamento si sarebbe dovuto tenere alle 15 presso il parco giochi dell'area impianti sportivi, proprio in occasione della Giornata internazionale contro la violenza sulle donne.</p>
      <p>Un'iniziativa portata avanti dal Comune in collaborazione con l'istituto comprensivo, le scuole secondarie di primo grado, il Consiglio comunale dei ragazzi, l'associazione "MondodìDonna", la Pro Loco di Vicoforte, la biblioteca "Fulcheri" e il centro di psicologia, psicoterapia ed educazione "Legami".</p>
      <p>Oltre alla panchina, realizzata da <b>Fabrizio Massa</b> con l'ausilio della falegnameria Badino e decorata dall'artista <b>Carlà</b>, avrebbe dovuto avere luogo la presentazione del progetto "Libera la paura", curato dagli alunni di terza media.</p>
    </article>
  </body>
</html>