<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121489/wlamanie-do-skarbca-polskiego-krola-zniknely-klejnoty-za-miliard-euro.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T11:46:00+00:00"/>
    <meta property="og:title" content="Włamanie do skarbca polskiego króla. Zniknęły klejnoty za miliard euro"/>
    <meta property="og:description" content="W Dreźnie doszło do spektakularnej kradzieży cennych klejnotów. Straty mogą być liczone w setkach milionów euro."/>
  </head>
  <body>
    <article>
      <h1>Włamanie do skarbca polskiego króla. Zniknęły klejnoty za miliard euro</h1>
      <address>
        <time datetime="2019-11-25T11:46:00+00:00">25 Nov 2019, 11:46</time>
      </address>
      <h4>W Dreźnie doszło do spektakularnej kradzieży cennych klejnotów. Straty mogą być liczone w setkach milionów euro.</h4>
      <p>W poniedziałek rano złodzieje włamali się do słynnej drezdeńskiej galerii sztuki "Zielone Sklepienie", która dysponuje jedną z najbogatszych kolekcji klejnotów w Europie.</p>
      <p>Galeria jest częścią skarbca znajdującego się na zamku w Dreźnie. Elektor saski i król Polski August II Mocny kazał w latach 1723-1729 przebudować skarbiec i udostępnić jego zasoby publiczności. Zgromadzone są tam należące do króla dzieła sztuki jubilerskiej i złotniczej, obiekty z kości słoniowej, kamieni i drogocenne brązy.</p>
      <p>Niemiecki dziennik "Bild" donosi, że łupem złodziei miały paść klejnoty o wartości setek milionów, a nawet miliarda euro. Informacji gazety nie potwierdziła dotąd policja. Mundurowi przyznali jedynie, że doszło do włamania, a sprawcy są poszukiwani.</p>
      <p>Złodzieje mieli wejść do zamku przez okno. Podpalili skrzynkę transformatorową, odcinając dopływ prądu i wyłączając alarm.</p>
      <p>Nie razie nie wiadomo, ile eksponatów skradziono. Według "Bilda" może to być największą kradzież dzieł sztuki w powojennej historii Niemiec.</p>
      <footer>/ Źródło: Deutsche Welle <br/>/ dcy</footer>
    </article>
  </body>
</html>