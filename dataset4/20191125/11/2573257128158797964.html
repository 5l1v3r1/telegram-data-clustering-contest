<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/switch-off-3g-la-rete-potrebbe-presto-andare-in-pensione-629831"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T11:35:55+00:00"/>
    <meta property="og:title" content="Switch off 3G: la rete Tim e Vodafone potrebbe andare in pensione"/>
    <meta property="og:description" content="L'attivazione del 5G ha comportato ingenti spese per gli operatori, che secondo alcune indiscrezioni starebbero pensando di spegnere le antenne 3G"/>
  </head>
  <body>
    <article>
      <h1>Switch off 3G: la rete Tim e Vodafone potrebbe andare in pensione</h1>
      <h2>L'attivazione del 5G ha comportato ingenti spese per gli operatori, che secondo alcune indiscrezioni starebbero pensando di spegnere le antenne 3G</h2>
      <address><time datetime="2019-11-25T11:35:55+00:00">25 Nov 2019, 11:35</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/3g.jpg"/>
      </figure>
      <p>L’avvento del 5G porterà <b>notevoli rivoluzioni in moltissimi ambiti</b>. A cominciare dalla quotidianità di ognuno di noi, con l’<b>Internet of Things</b>, andrà poi ad includere (come già sta avvenendo) realtà sempre più ampie <a href="https://www.tecnoandroid.it/2019/05/08/rivoluzione-5g-in-arrivo-per-tim-vodafone-wind-3-iliad-e-fastweb-ecco-cose-520656">con applicazioni tra le più disparate.</a></p>
      <p>Potrebbe essere utilizzato, ad esempio, nell’industria cinematografica e nello spettacolo: grazie al 5G, <b>Vodafone</b> sta consentendo alla tredicesima edizione del <b>talent X-Factor</b> di produrre effetti visivi e sonori mai visti prima. Per non parlare dell’<b>ologramma di Gianna Nannini</b>, che si è <b>materializzato</b> sul palco di Monza mentre lei era in collegamento da <b>Berlino.</b></p>
      <p>L’attivazione della nuova rete ha comportato però<b> notevoli investimenti</b> da parte degli operatori aggiudicatari dell’asta per le frequenze. Complessivamente si parla di un esborso pari a <b>6,5 miliardi di euro</b>, di cui <b>2,4 sono stati spesi a testa da Tim e Vodafone.</b></p>
      <p>Questo comporterà nei prossimi mesi diversi cambiamenti, volti a<b> recuperare gli investimenti fatti.</b></p>
      <h3>Addio al 3G: la connessione potrebbe andare in pensione nel prossimo futuro</h3>
      <p>Una delle strategie che gli operatori potrebbero mettere in atto per arginare la spesa su alcuni fronti sarebbe lo <b>switch-off del 3G</b>. Si tratterebbe di una misura intesa a ridurre il gettito di denaro profuso per una connessione che ormai non ha futuro. Secondo alcune indiscrezioni, infatti, le società di telefonia starebbero già pensando ad<b> un</b><b> futuro spegnimento delle frequenze 3G.</b></p>
      <p>Benché l’annuncio possa<b> terrorizzare i molti utenti che ancora utilizzano questa rete</b>, vogliamo rassicurarvi sul fatto che questa eventualità sarà comunque vagliata nei prossimi mesi ma per la sua <b>effettiva realizzazione</b> potrebbero volerci ancora anni.</p>
    </article>
  </body>
</html>