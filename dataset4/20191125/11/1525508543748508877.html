<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780332/%D9%BE%D9%88%D8%B3%D8%AA%D8%B1-%D9%85%D8%B9%DA%A9%D9%88%D8%B3-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF-%D8%A7%DA%A9%D8%B1%D8%A7%D9%86-%D8%A7%D8%B2-%DB%B6-%D8%A2%D8%B0%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:50:24+00:00"/>
    <meta property="og:title" content="پوستر «معکوس» رونمایی شد/ اکران از ۶ آذر"/>
    <meta property="og:description" content="فیلم سینمایی «معکوس» به کارگردانی پولاد کیمیایی و تهیه‌کنندگی مسعود کیمیایی از چهارشنبه ۶ آذر در سینماهای کشور اکران می‌شود."/>
  </head>
  <body>
    <article>
      <h1>پوستر «معکوس» رونمایی شد/ اکران از ۶ آذر</h1>
      <address><time datetime="2019-11-25T11:50:24+00:00">25 Nov 2019, 11:50</time> by <a rel="author" href="https://www.mehrnews.com/archive?jr=463" target="_blank">زهرا منصوری</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی فیلم، پوستر اصلی فیلم سینمایی «معکوس» که نخستین تجربه کارگردانی پولاد کیمیایی است و در سی‌ و هفتمین جشنواره فیلم فجر حضور داشت، در فاصله ۲ روز مانده تا اکران این فیلم، رونمایی شد.</p>
      <p>این فیلم سینمایی از چهارشنبه ۶ آذر، در سینماهای کشور اکران می‌شود و کمپین تبلیغاتی آن به دلیل وضعیت اینترنت در کشور، از ۲ روز پیش از اکران، آغاز به کار کرده است.</p>
      <p>پوستر «معکوس» را محمد روح‌الامین طراحی کرده است.</p>
      <p>در این فیلم، بابک حمیدیان، شهرام حقیقت‌دوست، لیلا زارع، علیرضا کمالی، با حضور اکبر زنجان‌پور، پروانه معصومی و سیاوش طهمورث به ایفای نقش پرداخته‌اند.</p>
      <p>«معکوس» درباره یک مسابقه اتومبیل‌رانی غیرقانونی است.</p>
      <p>این فیلم به تهیه‌کنندگی مسعود کیمیایی و سرمایه‌گذاری محمد خوشنام ساخته شده است و  پخش آن را فیلم آفرین بر عهده دارد.</p>
    </article>
  </body>
</html>