<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583671/115-vihidnih-stalo-vidomo-skilki-ternopolani-vidpocivatimut-u-nastupnomu-roci"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T11:47:00+00:00"/>
    <meta property="og:title" content="115 вихідних: стало відомо, скільки тернополяни відпочиватимуть у наступному році"/>
    <meta property="og:description" content="Офіційних державних вихідних буде 11"/>
  </head>
  <body>
    <article>
      <h1>115 вихідних: стало відомо, скільки тернополяни відпочиватимуть у наступному році</h1>
      <address><time datetime="2019-11-25T11:47:00+00:00">25 Nov 2019, 11:47</time> by <a rel="author">Андрій Вацик</a></address>
      <p>
        <i>В 2020 році тернополяни матимуть 115 вихідних. Це вже разом із державними святами.</i>
      </p>
      <p>Затверджено виробничий календар підприємств, установ та організацій області в умовах восьмигодинного робочого дня на 2020 рік, повідомляють в управлінні Держпраці.</p>
      <p>Цим календарем передбачено у наступному році 251 робочий день (2002 робочі години) та 115 днів, робота в які не проводиться.</p>
      <p>Зокрема, у 2020 не робочими визначені такі дні:</p>
      <p>1 січня – Новий рік;</p>
      <p>7 січня, 25 грудня – Різдво Христове;</p>
      <p>8 березня – Міжнародний жіночий день;</p>
      <p>19 квітня – Пасха (Великдень);</p>
      <p>1 травня – День праці;</p>
      <p>9 травня – День перемоги над нацизмом у Другій світовій війні (День перемоги);</p>
      <p>7 червня – Трійця;</p>
      <p>28 червня – День Конституції України;</p>
      <p>24 серпня – День незалежності України;</p>
      <p>14 жовтня – День захисника України;</p>
      <p>Вихідний день у неділю 8 березня переноситься на понеділок 9 березня, вихідний день у неділю 19 квітня – на понеділок 20 квітня, вихідний день у суботу 9 травня – на понеділок 11 травня, вихідний день у неділю 7 червня – на понеділок 8 червня, вихідний день у неділю 28 червня – на понеділок 29 червня.</p>
      <p>Крім того, напередодні святкових і неробочих днів 11 січня, 30 квітня, 8 травня, 13 жовтня, 24 грудня та 31 грудня 2020 року тривалість роботи працівників, крім працівників, зазначених у статті 51 Кодексу законів про працю України (зі змінами), скорочується на одну годину.</p>
    </article>
  </body>
</html>