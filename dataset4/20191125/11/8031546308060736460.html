<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109524-Otkriha-galaktika-s-tri-ogromni-cherni-dupki"/>
    <meta property="og:site_name" content="Канал 3"/>
    <meta property="article:published_time" content="2019-11-25T11:28:00+00:00"/>
    <meta property="og:title" content="Откриха галактика с три огромни черни дупки"/>
    <meta property="og:description" content="Предположението е, че тя се е образувала след като две галактики са се сблъскали много отдавна"/>
  </head>
  <body>
    <article>
      <h1>Откриха галактика с три огромни черни дупки</h1>
      <h2>Предположението е, че тя се е образувала след като две галактики са се сблъскали много отдавна</h2>
      <address>
        <time datetime="2019-11-25T11:28:00+00:00">25 Nov 2019, 11:28</time>
      </address>
      <p><b>Почти всяка галактика във Вселената има в основата си свръхмасивна черна дупка, но международен екип от изследователи за първи път откри галактика, която има три.<br/></b> </p>
      <p>Galaxy NGC 6240 има неправилна форма поради това, че се е получила в резултат на галактическо сливане. Предположението е, че тя се е образувала след като две галактики са се сблъскали много отдавна поради наличието на две свръхмасивни черни дупки. Но, както се съобщава в списание Astronomy &amp; Astrophysics, новите наблюдения разкриха, че всъщност черните дупки са три, а не две.</p>
      <p> <br/><a href="http://kanal3.bg/news/lifestyle/lubopitno"><b><i>Още любопитни новини четете тук<br/></i></b></a> </p>
      <p>"Чрез нашите наблюдения с изключително висока пространствена разделителна способност успяхме да покажем, че взаимодействащата галактическа система NGC 6240 съдържа не две - както се предполагаше по-рано - а три свръхмасивни черни дупки в центъра си", казва водещият автор професор Волфрам Колатски от университета в Гьотинген.</p>
      <p> </p>
      <p>Всяка от трите свръхмасивни черни дупки има маса над 90 милиона пъти Слънцето. За сравнение, Стрелец А, свръхмасивната черна дупка в центъра на Млечния път е „само” малко над 4 милиона пъти повече от масата на нашето Слънце. Трите черни дупки са разположени на разстояние по-малко от 3000 светлинни години една от друга.</p>
      <p> </p>
      <p>"Такава концентрация от три свръхмасивни черни дупки досега никога не е откривана във вселената", добавя д-р Петер Вайлбахер от Института за астрофизика в Потсдам. "Настоящият случай предоставя доказателства за едновременен процес на сливане на три галактики заедно с техните централни черни дупки".</p>
      <p> </p>
      <p>Галактическите сливания не са чести, но решаващи събития в еволюцията на галактиките. Това е механизмът за образуване на най-масивните галактики в Космоса. Астрономите всъщност не знаят как са се образували за сравнително кратко космическо време. Наличието на многобройни сливания като NGC 6240 може да го обясни.</p>
      <p> </p>
      <p>Докато са все още разделени, засега свръхмасивните черни дупки ще продължат да се движат една към друга. През следващите милиони години те ще се слеят в едно цяло, освобождавайки невероятни гравитационни вълни. </p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/106918-NASA-pokaza-vpechatlyavashta-snimka-na-spiralna-galaktika-%2528SNIMKI%2529"/>
        <a href="http://kanal3.bg/news/lifestyle/lubopitno/101850-Zvezda%252C-izhvarlena-ot-centara-na-galaktikata%252C-se-dvidzi-s-1700-km-v-sekunda-%2528Video%2529"/>
        <a href="http://kanal3.bg/news/lifestyle/lubopitno/85762-Spaydarmen-plashi-kotkite-v-Plovdiv%253A-Tuk-e-skrito-spasenieto-na-galaktikata"/>
      </related>
    </article>
  </body>
</html>