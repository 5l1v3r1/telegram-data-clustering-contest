<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816052"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="Марко Силва: Трябва да реагираме бързо на тази загуба"/>
    <meta property="og:description" content="Евертън трябва да реагира бързо на поражението срещу Норич и да излезе по-силен от него, защото на &quot;карамелите&quot; им предстои много тежка ..."/>
  </head>
  <body>
    <article>
      <h1>Марко Силва: Трябва да реагираме бързо на тази загуба</h1>
      <address><time datetime="2019-11-25T11:15:00+00:00">25 Nov 2019, 11:15</time> by <a rel="author">SPORTAL.BG</a></address>
      <p><a href="https://www.sportal.bg/statistics_team_news.php?champ=5&amp;team=105">Евертън</a> трябва да реагира бързо на поражението срещу <a href="https://www.sportal.bg/statistics_team_news.php?champ=5&amp;team=386">Норич</a> и да излезе по-силен от него, защото на "карамелите" им предстои много тежка програма до края на календарната година, смята мениджърът <a href="https://www.sportal.bg/statistics_manager_details.php?champ=5&amp;team=105">Марко Силва</a>. Той обаче подчерта, че за тима от град <a href="https://www.sportal.bg/statistics_team_news.php?champ=5&amp;team=106">Ливърпул</a> най-важен е следващият мач. "Трябва да реагираме на този двубой. Трябва да го направим бързо и да излезем от него по-силни, защото ще бъде нужно да вдигнем значително нивото, ако изобщо искаме да печелим нужните ни точки", каза той след поражението с 0:2, при което феновете освиркаха мениджъра. В следващия кръг Евертън гостува на <a href="https://www.sportal.bg/statistics_team_news.php?champ=5&amp;team=451">Лестър</a> Сити, след което играе на "Анфилд" в градското дерби на Ливърпул. Лудият 6-дневен период пък завършва с домакинство на <a href="https://www.sportal.bg/statistics_team_news.php?champ=5&amp;team=121">Челси</a>, а преди Коледа "карамелите" ще срещнат още <a href="https://www.sportal.bg/statistics_team_news.php?champ=5&amp;team=108">Манчестър Юнайтед</a> и <a href="https://www.sportal.bg/statistics_team_news.php?champ=5&amp;team=99">Арсенал</a>. "Не можем да мислим за следващите пет мача. Нашият фокус трябва да попадне само върху предстоящия. В момента целта ни е да спечелим срещу Лестър и нищо друго. Предстоят ни три мача за шест дни и сме длъжни да подходим към всеки един от тях отговорно", добави той.</p>
    </article>
  </body>
</html>