<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936612-systembolagets-nya-plan-sankt-pris-pa-starkol"/>
    <meta property="og:site_name" content="Nyheter24"/>
    <meta property="article:published_time" content="2019-11-25T11:05:15+00:00"/>
    <meta property="og:title" content="Systembolagets nya plan: Sänkt pris på starköl"/>
    <meta property="og:description" content="Systembolaget vill sänka priset för den billigaste starkölen i sortimentet för att minska gränshandeln."/>
  </head>
  <body>
    <article>
      <h1>Systembolagets nya plan: Sänkt pris på starköl</h1>
      <address><time datetime="2019-11-25T11:05:15+00:00">25 Nov 2019, 11:05</time> by <a rel="author" href="https://nyheter24.se/profil/sebastian.lundgren" target="_blank">Sebastian Lundgren</a></address>
      <p>
        <b>Systembolaget vill sänka priset för den billigaste starkölen i sortimentet för att minska gränshandeln.</b>
      </p>
      <p>Under måndagen briserade nyheten att Systembolaget har en ny plan för att minska gränshandeln, det vill säga när folk handlar öl från till exempel länder som Danmark eller Tyskland.</p>
      <p>De vill nämligen sänka lägstapriset för starköl från 8,40 kronor till 6,90 kronor, rapporterar <a href="https://www.beernews.se/articles/systembolaget-vill-ha-lagre-lagstapris/?fbclid=IwAR06PrCfyI_gWdbyF9gwEKAwC1jpRbUeYFPChs7KWHA0evQjW6c_StvEZCM">Beernews</a>. Något som Systembolagets presschef kan bekräfta för <a href="https://www.expressen.se/dinapengar/konsument/systembolagets-plan-sankta-priser-pa-starkol/?fbclid=IwAR3zehJcAyLUm34qeWgVFe0N9BLd4D2r0lfzy7ALkXnVHOuxut4xt2YbsHk">Expressen</a>.</p>
      <h3>Ljus lager ingår i en lanseringsplan</h3>
      <p>Presschefen <b>Lennart</b> <b>Agén</b> berättar att man lagt en lanseringsplan och där man pratat med leverantörer om vad som inte finns idag på marknaden, men som behövs. Och det hela ska handla om en ljus lager. </p>
      <p>Agén bekräftar däremot inte vad det tilltänkta ölet kan komma att kosta.</p>
      <h3>Öltillverkare kritiska </h3>
      <p>Men alla är inte direkt överlyckliga med planen. Flera tillverkare av hantverksöl, det vill säga öl som tillverkas av till exempel mikrobryggerier, ställer sig kritiska till sänkt pris för öl.</p>
      <p>– Systembolaget säger sig värna folkhälsan genom dyra reklamkampanjer och subjektiva debattartiklar. Att sedan efterfråga öl för 6,90 är dubbelmoral. Det är den billigaste alkoholen som är allra skadligast för folkhälsan, <b>Johan</b> <b>Håkansson</b>, grundare av Ängöl i Kalmar och ordförande i Sveriges Oberoende Bryggerier för Beernews.</p>
      <p><a href="https://nyheter24.se/systembolaget">Systembolaget<br/></a>/<br/><a href="https://nyheter24.se/ol">Ol</a></p>
      <figure>
        <a href="https://nyheter24.se/profil/sebastian.lundgren">
          <img src="https://cdn01.nyheter24.se/5c570233024b004b00/profile/avatars/106940_1519919970.jpg"/>
        </a>
      </figure>
      <p><a href="https://nyheter24.se/profil/sebastian.lundgren">Sebastian Lundgren </a><br/>sebastian.lundgren@nyheter24.se</p>
    </article>
  </body>
</html>