<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/business-news-hindi/uidai-aadhaar-card-updates-aadhaar-card-address-mobile-no-change-services-available-from-home-uidai-launches-new-mobile-app-in-hindi"/>
    <meta property="og:site_name" content="inkhabar"/>
    <meta property="article:published_time" content="2019-11-25T11:09:00+00:00"/>
    <meta property="og:title" content="UIDAI Aadhaar Card Updates: UIDAI ने लॉन्च किया नया मोबाइल एप, घर बैठकर कर सकेंगे आधार से जुड़े सारे काम"/>
    <meta property="og:description" content="UIDAI Aadhaar Card Updates: आधार को लेकर नया अपडेट सामने आया है. दरअसल भारतीय विशिष्ट पहचान प्राधिकरण (UIDAI) ने मोबाइल आधार (mAadhaar) का नया एप लॉन्च कर दिया है. भारतीय विशिष्ट पहचान प्राधिकरण (UIDAI) ने आम जनता को ज्यादा से ज्यादा सेवाएं मुहैया कराने के लिए यह नया मोबाइल एप लॉन्च किया है. भारतीय विशिष्ट पहचान प्राधिकरण (UIDAI) ने ट्वीट में कहा है कि जिन लोगों ने आधार का पुराना एप डाउनलोड कर रखा है. वे उसे तत्काल अन इंस्टॉल कर दें और नया मोबाइल आधार एप डाउनलोड कर लें."/>
  </head>
  <body>
    <article>
      <h1>UIDAI Aadhaar Card Updates: UIDAI ने लॉन्च किया नया मोबाइल एप, घर बैठकर कर सकेंगे आधार से जुड़े सारे काम</h1>
      <h2>UIDAI Aadhaar Card Updates: आधार को लेकर नया अपडेट सामने आया है. दरअसल भारतीय विशिष्ट पहचान प्राधिकरण (UIDAI) ने मोबाइल आधार (mAadhaar) का नया एप लॉन्च कर दिया है. भारतीय विशिष्ट पहचान प्राधिकरण (UIDAI) ने आम जनता को ज्यादा से ज्यादा सेवाएं मुहैया कराने के लिए यह नया मोबाइल एप लॉन्च किया है. भारतीय विशिष्ट पहचान प्राधिकरण (UIDAI) ने ट्वीट में कहा है कि जिन लोगों ने आधार का पुराना एप डाउनलोड कर रखा है. वे उसे तत्काल अन इंस्टॉल कर दें और नया मोबाइल आधार एप डाउनलोड कर लें.</h2>
      <address><time datetime="2019-11-25T11:09:00+00:00">25 Nov 2019, 11:09</time> by <a rel="author">इनखबर टीम</a></address>
      <p><b>UIDAI Aadhaar Card Updates:</b> आधार को लेकर नया अपडेट सामने आया है. दरअसल भारतीय विशिष्ट पहचान प्राधिकरण (UIDAI) ने मोबाइल आधार (mAadhaar) का नया एप लॉन्च कर दिया है. भारतीय विशिष्ट पहचान प्राधिकरण (UIDAI) ने आम जनता को ज्यादा से ज्यादा सेवाएं मुहैया कराने के लिए यह नया मोबाइल एप लॉन्च किया है. इस एप की मदद से लोग घर बैठे ही आधार से जुड़े अपने सारे काम कर सकेंगे. मालूम हो कि किसी भी वित्तीय लेनदेन और सरकारी योजनाओं का लाभ उठाने के लिए आधार कार्ड बेहद जरूरी है.<br/><br/><b>नए मोबलाइल एप में मिलेंगी 35 आधार कार्ड सेवाएं</b><br/><br/>भारतीय विशिष्ट पहचान प्राधिकरण (UIDAI) ने ट्वीट में कहा है कि जिन लोगों ने आधार का पुराना एप डाउनलोड कर रखा है. वे उसे तत्काल अन इंस्टॉल कर दें और नया मोबाइल आधार एप डाउनलोड कर लें. यह एप एंड्रॉयड के गूगल प्ले के साथ ios के एपस्टोर पर उपलब्ध है. साथ ही यूआईडीएआई (UIDAI) ने कहा कि इससे जनता को काफी आसानी होगी क्योंकि इस एप में लोगों को आधार संबंधी 35 सेवाएं मिलेंगी.<br/><br/>मालूम हो कि यूआईडीएआई द्वारा लॉन्च इस नए मोबाइल आधार एप में आधार कार्ड को डाउनलोड करना, उसका स्टेट्स चेक करना, आधार रीप्रिंट के लिए ऑर्डर देना और आधार केंद्र मालूम करना आदि शामिल है. एप के जरिए आपको बयोमेट्रिक लॉक व अनलॉक करने का विकल्प भी मिलेगा.<br/><br/><b>नए मोबाल आधार एप में मिलेगी ये भी सुविधाएं</b><br/><br/>नए मोबाइल आधार एप में मेन सर्विस डैशबोर्ड सेक्शन में आधार रिप्रिंट के लिए ऑर्डर, पता बदलने, ऑफलाइन ई-केवाईसी डाउनलोड करना, क्यूआर कोड स्कैन करना, ई आधार में बदलना या वेरिफाई करना जैसे सुविधाएं मिलेंगी. वहीं माई आधार सेक्शन में आपको आधार प्रोफाइल के लिए पर्सनलाइज्ड सेक्शन में मिलेगा.</p>
      <figure>
        <iframe src="https://www.youtube.com/embed/tNzDg_BT4Y8" width="500" height="281" data-service="Youtube" scrolling="no"/>
      </figure>
      <p><b>आम लोगों के लिए UIDAI ने लॉन्च किया ये नया एप</b><br/><br/>आधार सेवाएं आसानी से अधिक से अधिक स्मार्टफोन यूजर्स तक पहुंचे. इसी मकसद से यूआईडीएआई ने इस ऐप को लॉन्च किया था. ऐप में न सिर्फ ढेर सारी आधार सेवाएं मिलती हैं. बल्कि आधार कार्ड धारक का पर्सनलाइज्ड सेक्शन भी रहता है. जिसमें वह सॉफ्ट कॉपी के रूप में अपनी अहम जानकारी संभालकर रख सकता है. यह चीज हर वक्त आधार की फिजिकल कॉपी लेकर घूमने से काफी बेहतर है.</p>
      <figure>
        <iframe src="https://www.youtube.com/embed/W3WVtHiOaFI" width="500" height="281" data-service="Youtube" scrolling="no"/>
      </figure>
      <p><a href="https://www.inkhabar.com/national/uidai-aadhaar-card-name-change-how-many-times-name-can-be-updated-in-aadhaar-card">UIDAI Aadhaar Card Name Change: आधार कार्ड में कितनी बार नाम, जन्मतिथि और लिंग कर सकते हैं अपडेट, जानें</a><br/><br/><a href="https://www.inkhabar.com/national/how-to-download-e-aadhaar-card-use-these-steps-to-open-or-download-e-aadhaar-card">How to Download E- Aadhaar Card: ई-आधार कार्ड ऑनलाइन देखने या डाउनलोड करने के लिए घर बैठे करें ये काम</a><br/><br/> </p>
    </article>
  </body>
</html>