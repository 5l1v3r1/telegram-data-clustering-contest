<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/oneplus-conferma-possibile-furto-dati/"/>
    <meta property="og:site_name" content="Webnews"/>
    <meta property="article:published_time" content="2019-11-25T11:16:00+00:00"/>
    <meta property="og:title" content="OnePlus conferma un possibile furto di dati"/>
    <meta property="og:description" content="OnePlus ha subito un'intrusione che ha permesso l'accesso ad alcuni dati degli utenti, tra cui email, numero di telefono e indirizzo di spedizione."/>
  </head>
  <body>
    <article>
      <h1>OnePlus conferma un possibile furto di dati</h1>
      <h2>OnePlus ha subito un'intrusione che ha permesso l'accesso ad alcuni dati degli utenti, tra cui email, numero di telefono e indirizzo di spedizione.</h2>
      <address><time datetime="2019-11-25T11:16:00+00:00">25 Nov 2019, 11:16</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il team di sicurezza di <a href="https://www.webnews.it/recensioni/produttore/oneplus/">OnePlus</a> ha scoperto un <b>accesso non autorizzato</b> nei suoi sistemi e probabilmente il furto di alcuni dati personali degli utenti. Il produttore cinese ha già messo in atto le dovute contromisure, segnalato il problema alle autorità competenti e avviato le indagini per scoprire gli autori.</p>
      <p>A metà <a href="https://www.webnews.it/2018/01/15/acquisti-oneplus-carte-credito-frode/">gennaio 2018</a> era accaduto un incidente simile. In quel caso erano stati rubati i dati delle carte di credito di circa 40.000 utenti, a causa di una vulnerabilità presente nella piattaforma di e-commerce. Il nuovo problema è meno grave, ma altrettanto imbarazzante. OnePlus ha garantito che le informazioni di pagamento, le password e gli account sono al sicuro. Gli autori del “data breach” hanno però avuto accesso ai nomi degli utenti, ai <b>numeri di telefono</b>, alle email e all’indirizzo di spedizione.</p>
      <p>Quindi, nel migliore dei casi, gli utenti interessati (che sono stati immediatamente contattati) potrebbero essere vittime di spam e <b>phishing</b>. Cambiare numero di telefono o email non è tuttavia così semplice come cambiare password. Gli utenti possono solo attivare i filtri antispam. OnePlus ha bloccato l’attacco dei malintenzionati, promettendo di rafforzare la <b>sicurezza</b> per evitare che simili episodi possano accadere in futuro. Sembra però che la lezione di un anno fa non sia servita a molto.</p>
      <p>Il produttore cinese utilizzerà una nota piattaforma di sicurezza nei prossimi mesi e lancerà un programma “bug bounty” dalla fine di dicembre. Gli esperti che scopriranno vulnerabilità sul sito riceveranno un premio in denaro. Visti i precedenti, quella di chiedere aiuto esterno è sicuramente una saggia decisione.</p>
      <p>Se vuoi aggiornamenti su <i>OnePlus conferma un possibile furto di dati</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>