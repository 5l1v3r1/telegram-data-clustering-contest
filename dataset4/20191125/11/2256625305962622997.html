<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159401_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T11:50:00+00:00"/>
    <meta property="og:title" content="Лече - Каляри под въпрос и днес"/>
    <meta property="og:description" content="Срещата отново може да не се състои"/>
  </head>
  <body>
    <article>
      <h1>Лече - Каляри под въпрос и днес</h1>
      <address><time datetime="2019-11-25T11:50:00+00:00">25 Nov 2019, 11:50</time> by <a rel="author">Христо Иванов</a></address>
      <p>Срещата от 13-ия кръг на серия А между съставите на Лече и Каляри може да не се състои и днес.<br/><br/>След като двубоят бе отложен късно снощи заради наводнен терен и проливен дъжд, днес ситуацията в Лече не изглежда по-добра.<br/><br/>Преди минути „Tutto Mercato web“ съобщи, че е много вероятно мач да няма и днес.  След снощното отлагане срещата бе пренасрочена за днес от 16.00 часа, но дъждът продължава да вали и условията за игра изобщо не са подходящи.<br/><br/>Според последни информации, ако днес срещата не се състои, тя ще бъде пренасрочена за по-късна дата.<br/><br/>Каляри има много повече какво да губи от двата отбора. Сардинци са на петата позиция с 24 точки и евентуална победа ще изравни тима на Роландо Маран с третия Лацио. Здравето на футболистите разбира се е най-важно и трябва да се мисли първо затова преди да се вземе окончателното решение.  Провеждането на срещата обаче остава под сериозен риск заради лошите метеорологични условия в града от южна Италия.</p>
    </article>
  </body>
</html>