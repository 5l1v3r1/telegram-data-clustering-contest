<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/le-10-frasi-e-citazioni-per-dire-basta-alla-violenza-sulle-donne/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T11:26:26+00:00"/>
    <meta property="og:title" content="Le 10 frasi e citazioni per dire basta alla violenza sulle donne"/>
    <meta property="og:description" content="Il 25 novembre ricorre la Giornata mondiale contro la violenza alle donne. Per omaggiare la donna in questo giorno sono stati adottati diversi slogan e aforismi, ecco alcune citazioni celebri tratte da poesie, opere teatrali, romanzi e articoli: da Shakespeare a Oriana Fallaci, parole contro le pietre."/>
  </head>
  <body>
    <article>
      <h1>Le 10 frasi e citazioni per dire basta alla violenza sulle donne</h1>
      <h2>Il 25 novembre ricorre la Giornata mondiale contro la violenza alle donne. Per omaggiare la donna in questo giorno sono stati adottati diversi slogan e aforismi, ecco alcune citazioni celebri tratte da poesie, opere teatrali, romanzi e articoli: da Shakespeare a Oriana Fallaci, parole contro le pietre.</h2>
      <address><time datetime="2019-11-25T11:26:26+00:00">25 Nov 2019, 11:26</time> by <a rel="author" href="https://www.fanpage.it/author/redazione-cultura/" target="_blank">Redazione Cultura</a></address>
      <p>Oggi ricorre la <b>Giornata mondiale contro la violenza sulle donne</b>. Come ogni <b>25 novembre</b> dal 1999, quando l'ONU istituì quest'importante giornata, si celebrano attività a sostegno delle <b>donne</b>, sempre più vittime di <b>violenze</b>, per dire basta alle <b>molestie</b>, allo <b>stalking</b> e alle aggressioni domestiche ed extradomestiche nei confronti del genere femminile. La data non è stata scelta a caso, perché il 25 novembre del 1960 furono uccise le tre <b>sorelle Mirabal</b>, attiviste politiche della Repubblica Dominicana in difesa dei diritti delle donne. Ecco dieci frasi e aforismi sulla donna per dire no alla violenza sulle donne.</p>
      <h3>Frasi e aforismi famosi per omaggiare la donna</h3>
      <blockquote>Le donne sono come i camaleonti. Dove si posano prendono colore. (Alberto Moravia)<br/>Essere donna è così affascinante. È un’avventura che richiede un tale coraggio, una sfida, che non finisce mai. (Oriana Fallaci)<br/>Le donne sono una vite su cui gira tutto. (Lev Tolstoj)<br/>Le donne sono servite, in tutti questi secoli, come specchi che possiedono il potere magico e delizioso di riflettere la figura di un uomo a due volte la sua grandezza naturale. (Virginia Woolf)<br/>Le donne sanno sui loro figli delle cose che un uomo non può mai sapere (Natalia Ginzburg)<br/>Dagli occhi delle donne derivo la mia dottrina: essi brillano ancora del vero fuoco di Prometeo, sono i libri, le arti, le accademie, che mostrano, contengono e nutrono il mondo. (William Shakespeare)<br/>Che cosa sarebbe l’umanità, signore, senza la donna?’ ‘Sarebbe scarsa, signore, terribilmente scarsa (Mark Twain)<br/>Date alle donne occasioni adeguate ed esse possono fare tutto. (Oscar Wilde)<br/>Fanno delle cose, le donne, alle volte, che c’è da rimanerci secchi. Potresti passare una vita a provarci: ma non saresti capace di avere quella leggerezza che hanno loro, alle volte. Sono leggere dentro. Dentro. (Alessandro Baricco)<br/>Ero matta in mezzo ai matti. I matti erano matti nel profondo, alcuni molto intelligenti. Sono nate lì le mie più belle amicizie. I matti son simpatici, non così i dementi, che sono tutti fuori, nel mondo. I dementi li ho incontrati dopo, quando sono uscita (Alda Merini)</blockquote>
      <h3>25 novembre: Giornata mondiale contro la violenza sulle donne</h3>
      <p>Fino ad oggi, nel nostro paese, solo quest'anno sono stati 94 gli <b>omicidi</b> con vittime femminili, uno ogni tre giorni, mentre l’Istat stima in circa due milioni le donne vittime di <b>violenza fisica</b> o sessuale. A crescere sono soprattutto i <a href="https://www.fanpage.it/attualita/i-femminicidi-aumentano-ma-litalia-chiude-i-centri-antiviolenza-sulle-donne/">femminicidi</a> commessi in ambito familiare.</p>
    </article>
  </body>
</html>