<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807396/%D8%B7%D9%84%D8%A7%DB%8C-%D8%AC%D9%87%D8%A7%D9%86%DB%8C-%D8%A7%D9%81%D8%AA-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:29:00+00:00"/>
    <meta property="og:title" content="طلای جهانی افت کرد"/>
    <meta property="og:description" content="قیمت طلا در بازار‌های جهانی ۳.۴۷ دلار ارزان شد و هر اونس ۱۴۵۹.۱۱ دلار فروخته شد."/>
  </head>
  <body>
    <article>
      <h1>طلای جهانی افت کرد</h1>
      <h2>قیمت طلا در بازار‌های جهانی ۳.۴۷ دلار ارزان شد و هر اونس ۱۴۵۹.۱۱ دلار فروخته شد.</h2>
      <address>
        <time datetime="2019-11-25T11:29:00+00:00">25 Nov 2019, 11:29</time>
      </address>
      <p>به گزارش گروه اقتصادی خبرگزاری دانشجو به نقل از رویترز، پس از اینکه آمریکا و چین نسبت به توافق تجاری اولیه تا پایان سال ابراز تمایل کردند، قیمت طلا در معاملات امروز به کمترین میزان یک هفته گذشته رسید و تقاضا برای دارایی‌های پرریسک و ارزش دلار افزایش یافت.<br/><br/>هر اونس طلا با ۳.۴۷ دلار کاهش ۱۴۵۸.۴۶ دلار فروخته شد. طلا در ساعات اولیه معاملات به کمترین میزان از ۱۸ نوامبر رسید.<br/><br/>مارگارت یانگ یان، تحلیلگر بازار‌های سی ام سی گفت: «خو‌ش‌بینی تجاری ایجاد شده، ارزش بازار‌های بورس در جهان را بالا برد و سرمایه‌ها در حال دور شدن از طلا و رفتن به سوی دارایی‌های پرریسک هستند.»<br/><br/>تیتر‌های خوش‌بینانه در مورد مذاکرات تجاری میان واشنگتن و چین، کمک کرد ارزش سهام‌های آسیایی بالا رود در عین حال ارزش دلار افزایش یافت و این افزایش، طلا را برای مالکان دیگر ارز‌ها گران ساخت.<br/><br/>پس از اینکه بررسی نشان داد تولید کارخانجات آمریکا در ماه نوامبر افزایش یافت و فعالیت‌های خدماتی بیش از انتظار رشد داشته است، ارزش دلار در روز جمعه به شدت بالا رفت.<br/><br/>یان گفت: «آمار‌های اقتصادی آمریکا اخیرا نشانه‌هایی از ثبات نشان داده است.»<br/><br/>طلا، در زمان بلاتکلیفی‌های سیاسی و اقتصادی به عنوان منبع امن سرمایه‌گذاری دیده می‌شود، امسال بیش از ۱۳ درصد افزایش ارزش داشته است که بیشتر به علت اختلاف تعرفه‌ای و نگرانی‌های اقتصادی در جهان بوده است.</p>
    </article>
  </body>
</html>