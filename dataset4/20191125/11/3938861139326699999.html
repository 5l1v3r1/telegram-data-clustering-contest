<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_kiyani-platitimut-za-vodu-ponovomu-podrobici/939729"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T11:05:00+00:00"/>
    <meta property="og:title" content="Кияни платитимуть за воду по-новому: подробиці"/>
    <meta property="og:description" content="У столиці зросли тарифи на водопостачання. Водночас подешевшала послуга водовідведення. Рішення ухвалили члени Нацкомісії, що регулює ринки електроенергії та комунальних послуг, пише &quot;Судово-юридична газета&quot;. За централізоване водопостачання споживачам, які не є суб'єктами ..."/>
  </head>
  <body>
    <article>
      <h1>Кияни платитимуть за воду по-новому: подробиці</h1>
      <address><time datetime="2019-11-25T11:05:00+00:00">25 Nov 2019, 11:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939729_w_300.jpg?v=0"/>
        <figcaption>Тарифи на водопостачання зросли на 85 коп. Фото: Depositphotos</figcaption>
      </figure>
      <p>У столиці зросли тарифи на водопостачання. Водночас подешевшала послуга водовідведення.</p>
      <p>Рішення ухвалили члени Нацкомісії, що регулює ринки електроенергії та комунальних послуг, пише "<a href="https://sud.ua/ru/">Судово-юридична газета</a>".</p>
      <p>За централізоване водопостачання споживачам, які не є суб'єктами господарювання у сфері централізованого водопостачання та водовідведення за кубометр доведеться платити 9,86 грн без ПДВ. Раніше платили 9,01 грн. Ціна зросла на 9,43%.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_opalennya-ta-garyacha-voda-podorozhchayut-ekspert-nazvav-prichini/938683"/>
      </related>
      <p>За централізоване водовідведення заплатять 7,49 грн за 1 куб. без ПДВ. Було - 7,97 грн. Ціна впала на 6,02%.</p>
      <p>Споживачам-суб'єктам господарювання у сфері централізованого водопостачання та водовідведення тарифи на централізоване водопостачання підняли на 1,93% - до 3,69 грн за 1 куб. без ПДВ. За централізоване водовідведення доведеться платити 2,41 грн за 1 куб. без ПДВ. Це на 8,71% менше, як було раніше.</p>
      <blockquote>Уряд зняв обмеження на встановлення <a href="https://gazeta.ua/articles/economics/_uryad-skasuvav-obmezhennya-tarifiv-na-opalennya-i-garyachu-vodu/938502">граничної ціни на опалення</a> і гаряче водопостачання. Зокрема скасував постанову від 26 червня 2019-го. За нею теплоенергія для населення не могла коштувати дорожче 1,4 тис. грн/Гкал за наявності приладів обліку. Без них - 35,21 грн за кв. м. За гаряче водопостачання люди не платили більше 83,66 грн за куб. з підключеними рушникосушарками та 75,74 грн за куб. без них.</blockquote>
    </article>
  </body>
</html>