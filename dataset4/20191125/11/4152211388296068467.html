<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/594841/%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%95-%E0%A6%AC%E0%A7%87%E0%A6%87%E0%A6%B2%E0%A6%BF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T11:56:00+00:00"/>
    <meta property="og:title" content="অস্ট্রেলিয়ার নির্বাচক বেইলি"/>
    <meta property="og:description" content="এখনও ব্যাট হাতে ২২ গজে লড়ে যাচ্ছেন জর্জ বেইলি। অস্ট্রেলিয়ার সীমিত ওভারের সাবেক অধিনায়ক খেলোয়াড়ি জীবন শেষ হওয়ার আগেই শুরু করতে যাচ্ছেন নতুন অধ্যায়। ক্রিকেট অস্ট্রেলিয়ার (সিএ) নির্বাচকের দায়িত্ব নিয়েছেন তিনি। অস্ট্রেলিয়ার নতুন নির্বাচক কমিটিতে বেইলি কাজ করবেন চেয়ারম্যান ট্রেভর হোন্স ও..."/>
  </head>
  <body>
    <article>
      <h1>অস্ট্রেলিয়ার নির্বাচক বেইলি</h1>
      <address><time datetime="2019-11-25T11:56:00+00:00">25 Nov 2019, 11:56</time> by <a rel="author">স্পোর্টস ডেস্ক</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/25/0c78610b9b9786f84c202dafd8e569d3-5ddbc1a957aa9.jpg"/>
        <figcaption>জর্জ বেইলি</figcaption>
      </figure>
      <p>
        <b>এখনও ব্যাট হাতে ২২ গজে লড়ে যাচ্ছেন জর্জ বেইলি। অস্ট্রেলিয়ার সীমিত ওভারের সাবেক অধিনায়ক খেলোয়াড়ি জীবন শেষ হওয়ার আগেই শুরু করতে যাচ্ছেন নতুন অধ্যায়। ক্রিকেট অস্ট্রেলিয়ার (সিএ) নির্বাচকের দায়িত্ব নিয়েছেন তিনি।</b>
      </p>
      <p>অস্ট্রেলিয়ার নতুন নির্বাচক কমিটিতে বেইলি কাজ করবেন চেয়ারম্যান ট্রেভর হোন্স ও কোচ জাস্টিন ল্যাঙ্গারের সঙ্গে। ৩৭ বছর বয়সী বেইলি এখনও খেলা চালিয়ে যাচ্ছেন। বিগ ব্যাশে তার দল হোবার্ট হারিকেনস, আর শেফিল্ড শিল্ডে লড়াই করেন ‍তাসমানিয়ার জার্সিতে।</p>
      <p>অস্ট্রেলিয়ার দুটি দৈনিক ‘দ্য সিডনি মর্নিং হেরাল্ড’ ও ‘দ্য এজ’-এর খবর, বেইলির আগেও খেলা চালিয়ে যাওয়া ক্রিকেটারের নির্বাচকের দায়িত্ব সামলানোর উদাহরণ আছে অস্ট্রেলিয়ার ক্রিকেটে। ডন ব্র্যাডম্যান ‍ও মাইকেল ক্লার্ক অস্ট্রেলিয়া দলের অধিনায়ক থাকা অবস্থাতেই সামলেছেন ‍নির্বাচকের দায়িত্ব।</p>
      <p>অস্ট্রেলিয়ার জার্সিতে ৫ টেস্ট, ৯০ ওয়ানডে ও ৩০ টি-টোয়েন্টি খেলা বেইলি এখনও আন্তর্জাতিক ক্রিকেট থেকে অবসরের ঘোষণা দেননি। এর মধ্যেই জাতীয় দল নির্বাচনের দায়িত্ব পালন করবেন এই ব্যাটসম্যান।</p>
      <p>এ বছরের অ্যাশেজ শেষে নির্বাচকের পদ থেকে অবসরে চলে গেছেন গ্রেগ চ্যাপেল। তারই জায়গা পূরণ করলেন বেইলি। ক্রিকইনফো</p>
      <footer>/কেআর/</footer>
    </article>
  </body>
</html>