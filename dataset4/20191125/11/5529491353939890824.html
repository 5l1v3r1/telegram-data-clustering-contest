<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/terremoto-benevento-scossa-ceppaloni-2-3121255/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T11:18:02+00:00"/>
    <meta property="og:title" content="Terremoto Benevento, scossa di magnitudo 3,2. Epicentro a Ceppaloni. Martedì scuole chiuse"/>
    <meta property="og:description" content="ROMA – Una scossa di terremoto di magnitudo 3.2 è stata avvertita  poco dopo mezzogiorno di oggi, lunedì 25 novembre, nella zona di Benevento, con epicentro a Ceppaloni. Secondo i rilevamenti della Sala sismica dell’Istituto Nazionale di Geofisica e Vulcanologia (ingv) il terremoto è avvenuto a 11 chilometri di profondità. La scossa ha scatenato il panico soprattutto nelle scuole, che sono state immediatamente evacuate. Alunni e personale si sono riversati in strada a Benevento e in diversi centri della provincia. Persone in fuga anche dalle abitazioni e da uffici pubblici.ArcelorMittal, Michele Emiliano: “Raggiunto accordo pagamento indotto”Firenze, cosparge la moglie di alcol e tenta di darle fuoco: “Moriremo insieme” Martedì scuole e uffici pubblici chiusi. Gli uffici pubblici e le scuole di ogni ordine e grado saranno chiusi martedì 26 novembre a Benevento e in altri comuni delle province di Benevento e di Avellino per consentire le verifiche di staticità degli edifici. Si è appena conclusa con questa decisione…"/>
  </head>
  <body>
    <article>
      <h1>Terremoto Benevento, scossa di magnitudo 3,2. Epicentro a Ceppaloni. Martedì scuole chiuse</h1>
      <address><time datetime="2019-11-25T11:18:02+00:00">25 Nov 2019, 11:18</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/sismografo_ansa-4.jpg"/>
        <figcaption>Un sismografo (foto d’archivio Ansa)</figcaption>
      </figure>
      <p>ROMA – Una scossa di terremoto di magnitudo 3.2 è stata avvertita  poco dopo mezzogiorno di oggi, lunedì 25 novembre, nella zona di <a href="https://www.blitzquotidiano.it/cronaca-italia/terremoto-benevento-scossa-ceppaloni-3121124/">Benevento</a>, con epicentro a Ceppaloni. Secondo i rilevamenti della Sala sismica dell’Istituto Nazionale di Geofisica e Vulcanologia (ingv) il terremoto è avvenuto a 11 chilometri di profondità.</p>
      <p>La scossa ha scatenato il panico soprattutto nelle scuole, che sono state immediatamente evacuate. Alunni e personale si sono riversati in strada a Benevento e in diversi centri della provincia. Persone in fuga anche dalle abitazioni e da uffici pubblici.</p>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/wp/wp-content/uploads/2019/11/polizia-ansa-6-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">Firenze, cosparge la moglie di alcol e tenta di darle fuoco: “Moriremo insieme”</a>
      </h3>
      <h3>Martedì scuole e uffici pubblici chiusi.</h3>
      <p>Gli uffici pubblici e le scuole di ogni ordine e grado saranno chiusi martedì 26 novembre a Benevento e in altri comuni delle province di Benevento e di Avellino per consentire le verifiche di staticità degli edifici. Si è appena conclusa con questa decisione una prima riunione del Centro operativo comunale di Benevento e lo stesso sindaco Clemente Mastella annuncia i provvedimenti urgenti adottati.</p>
      <p>“Ho parlato con il capo della protezione civile nazionale Borrelli – spiega al termine della riunione – e lo sciame sismico c’è per parte della provincia, avvertito in maniera sensibile anche a Benevento. Poiché tutti gli sciami possono preavvertire o rimanere inalterati nella loro entità, ci è sembrato opportuno, d’intesa con il prefetto, chiudere gli uffici pubblici e le scuole”.</p>
      <p>La stessa decisione è stata adottata dai sindaci di Ceppaloni, San Leucio Del Sannio, San Giorgio del Sannio, Apollosa, e per la provincia di Avellino dal sindaco di Altavilla Irpina.</p>
      <p>Sono i comuni più vicini all’epicentro delle cinque scosse avvertite tra questa notte e stamani e il comune irpino ha attivato una stazione sismica, che in tempo reale fornisce dati precisi sull’entità delle scosse registrate. La stazione è attiva dal 2016 e consultabile via internet. Sui social il tam tam ha suscitato allarmi ingiustificati e provocato la diffusione di notizie false. Dal sito del Comune di Altavilla Irpina è possibile seguire l’evolversi della situazione. La giornata di domani nei comuni vicini all’epicentro sarà quindi dedicata alle verifiche di tutti gli edifici pubblici con il supporto dei vigili del fuoco.</p>
      <h3>La cronologia delle scosse.</h3>
      <p>Già nella notte e nella prima mattinata di oggi  c’erano state altre scosse di terremoto.</p>
      <p>Con quest’ultima, in totale, sono quattro le scosse di terremoto avvenute tutte nella stessa zona.</p>
      <p>La prima, di magnitudo 2,2, è stata registrata intorno a mezzanotte e venti. La seconda, di magnitudo 2,9, poco prima dell’una. La terza, di magnitudo 2,7, alle 7,54 di questa mattina.</p>
      <p>Fonte: Ansa.</p>
    </article>
  </body>
</html>