<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/779133/megali-epichirisi-gia-ti-diasosi-chiliadon-provaton-stin-roumania/"/>
    <meta property="og:site_name" content="to10.gr"/>
    <meta property="article:published_time" content="2019-11-25T11:34:34+00:00"/>
    <meta property="og:title" content="Μεγάλη επιχείρηση για τη διάσωση χιλιάδων προβάτων στην Ρουμανία"/>
    <meta property="og:description" content="Συνεχίζεται σήμερα η επιχείρηση διάσωσης συνολικά 14.600 προβάτων, τα οποία βρίσκονται μέσα σε πλοίο, που πήρε κλίση στα ανοιχτά του λιμανιού Μιντία στη νοτιοανατολική Ρουμανία."/>
  </head>
  <body>
    <article>
      <h1>Μεγάλη επιχείρηση για τη διάσωση χιλιάδων προβάτων στην Ρουμανία</h1>
      <h2>Συνεχίζεται σήμερα η επιχείρηση διάσωσης συνολικά 14.600 προβάτων, τα οποία βρίσκονται μέσα σε πλοίο, που πήρε κλίση στα ανοιχτά του λιμανιού Μιντία στη νοτιοανατολική Ρουμανία.</h2>
      <address><time datetime="2019-11-25T11:34:34+00:00">25 Nov 2019, 11:34</time> by <a rel="author">to10.gr</a></address>
      <p>Συνεχίζεται σήμερα η επιχείρηση διάσωσης συνολικά 14.600 προβάτων, τα οποία βρίσκονται μέσα σε πλοίο, που πήρε κλίση στα ανοιχτά του λιμανιού Μιντία στη νοτιοανατολική Ρουμανία.</p>
      <p>Χθες βράδυ η κινητοποίηση των αρχών ήταν άμεση για τη διάσωση των προβάτων και, όπως ανακοίνωσε η υπηρεσία αντιμετώπισης επειγόντων περιστατικών (ISU), 32 ζώα έχουν ανασυρθεί ζωντανά από τα παγωμένα νερά της Μαύρης Θάλασσας.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Η εκπρόσωπος της ISU Άνα-Μαρία Στόικα δήλωσε ότι η επιχείρηση αφορά στον καθαρισμό των οδών πρόσβασης στα κατώτερα στρώματα του πλοίου, το οποίο προσπαθούν να επαναφέρουν ώστε να το ρυμουλκήσουν πίσω στο λιμάνι. Στην επιχείρηση διάσωσης των προβάτων λαμβάνουν μέρος τρία πλοία, 40 ναυτικοί και οκτώ δύτες, ενώ η δράση συντονίζεται από το λιμενικό σώμα με δέκα διασώστες, μεταδίδουν τα ρουμανικά μέσα ενημέρωσης.</p>
      <p>Το πλοίο με φορτίο 14.600 πρόβατα και πλήρωμα 22 ναυτικών εγκατέλειψε χθες βράδυ το λιμάνι Μιντία και στις 11.51 οι λιμενικές αρχές έλαβαν σήμα για ένα άτομο που είχε πέσει μέσα στο νερό. «Ο ναυτικός που είχε πέσει στη θάλασσα διασώθηκε από τις λιμενικές αρχές και οι συνάδελφοί του έφθασαν με ασφάλεια στην αποβάθρα. Ο ναύτης που διασώθηκε έλαβε ιατρική φροντίδα, αλλά αρνήθηκε να μεταφερθεί στο νοσοκομείο» ανακοίνωσαν οι αρχές.</p>
      <p>
        <b>
          <a href="https://www.to10.gr/ten-files/epikerotita/779133/megali-epichirisi-gia-ti-diasosi-chiliadon-provaton-stin-roumania/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>