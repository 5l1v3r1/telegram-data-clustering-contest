<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780667/%D9%85%D8%B3%D8%A7%D8%A8%D9%82%D8%A7%D8%AA-%D8%B9%D9%85%D9%84%DB%8C%D8%A7%D8%AA%DB%8C-%D9%88%D8%B1%D8%B2%D8%B4%DB%8C-%D8%A2%D8%AA%D8%B4-%D9%86%D8%B4%D8%A7%D9%86-%D9%87%D8%A7%DB%8C-%D9%81%D8%B1%D9%88%D8%AF%DA%AF%D8%A7%D9%87-%D9%87%D8%A7%DB%8C-%DA%A9%D8%B4%D9%88%D8%B1-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:10:18+00:00"/>
    <meta property="og:title" content="با حضور نمایندگان ۲۲ استان؛ مسابقات عملیاتی ورزشی آتش‌نشان‌های فرودگاه‌های کشور آغاز شد"/>
    <meta property="og:description" content="بوشهر - مسابقات عملیاتی ورزشی آتش‌نشان‌های فرودگاه های کشور با حضور ۲۲ تیم از ۲۲ استان کشور در بوشهر آغاز شد."/>
  </head>
  <body>
    <article>
      <h1>با حضور نمایندگان ۲۲ استان؛ مسابقات عملیاتی ورزشی آتش‌نشان‌های فرودگاه‌های کشور آغاز شد</h1>
      <address>
        <time datetime="2019-11-25T11:10:18+00:00">25 Nov 2019, 11:10</time>
      </address>
      <p>مدیرکل فرودگاه‌های استان بوشهر در گفت‌وگو با <a href="https://www.mehrnews.com/">خبرنگار مهر</a> اظهار داشت: مسابقه عملیاتی ورزشی آتش‌نشان‌های فرودگاه های کشور به مدت سه روز به میزبانی استان بوشهر در حال برگزاری است.</p>
      <p>کمال دهقان منشادی با اشاره به حضور نمایندگانی از ۲۲ استان کشور در این دوره از مسابقات بیان کرد: این مسابقات در رشته‌های امداد و نجات، آمادگی جسمانی و والیبال ساحلی برگزار می شود.</p>
      <p>وی هدف از برگزاری این مسابقات را کسب آمادگی جسمانی نیروهای آتش‌نشانی فرودگاه‌های کشور دانست و اضافه کرد: این برنامه‌ها زمینه‌ساز تقویت نشاط در بین کارکنان خواهد بود.</p>
      <p> مسابقات عملیاتی ورزشی آتش‌نشان‌های فرودگاه های کشور با حضور ۲۲ تیم از ۲۲ استان کشور در بوشهر آغاز شده است که به مدت سه روز ادامه دارد.</p>
      <p>همچنین دوره آموزشی TEMPLATE MANUAL به مدت ۳۰ ساعت با تدریس مدرس اداره آموزش و برنامه ریزی پرسنلی اداره کل کنترل ترافیک برای تعداد ۱۲ نفر از کارشناسان ادارات مراقبت پرواز  فرودگاه های بوشهر، اصفهان، همدان، بیرجند، زاهدان و شیراز در فرودگاه بوشهر برگزار شد.</p>
    </article>
  </body>
</html>