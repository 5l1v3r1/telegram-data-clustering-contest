<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607346"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="&quot;บิ๊กป้อม&quot;ลั่นที่ดิน &quot;ปารีณา&quot; ยึดตามกฎหมาย ไม่มีใครปกป้อง"/>
    <meta property="og:description" content="&quot;พล.อ.ประวิตร&quot; ชี้ กรณีที่ดินฟาร์มไก่ &quot;ปารีณา&quot; รุกที่ป่าสงวน ต้องยึดกฎหมาย ไม่มีการปกป้อง"/>
  </head>
  <body>
    <article>
      <h1>"บิ๊กป้อม"ลั่นที่ดิน "ปารีณา" ยึดตามกฎหมาย ไม่มีใครปกป้อง</h1>
      <address><time datetime="2019-11-25T11:30:00+00:00">25 Nov 2019, 11:30</time> by <a rel="author">PostToday</a></address>
      <p>"พล.อ.ประวิตร" ชี้ กรณีที่ดินฟาร์มไก่ "ปารีณา" รุกที่ป่าสงวน ต้องยึดกฎหมาย ไม่มีการปกป้อง</p>
      <p>เมื่อวันที่ 25 พ.ย. 62 พล.อ.ประวิตร วงษ์สุวรรณ รองนายกรัฐมนตรี กล่าวถึงกรณีเจ้าหน้าที่กรมป่าไม้ตรวจพบว่า ที่ดินฟาร์มไก่ของ น.ส.ปารีณา ไกรคุปต์ ส.ส.ราชบุรี พรรคพลังประชารัฐ รุกที่ป่าสงวนแห่งชาติ ว่า เป็นเรื่องที่กรมป่าไม้และสปก.ต้องคุยกันอีกที ขอให้เจ้าหน้าที่ทำงานไปก่อน</p>
      <p>"ถ้าผิด เราจะไปปกป้อง ได้ยังไง เพราะเป็นเรื่องของกฎหมาย" พล.อ.ประวิตร กล่าว เมื่อถูกผู้สื่อข่าวถามว่า จะมีการปกป้อง น.ส.ปารีณาหรือไม่</p>
      <p>ผู้สื่อข่าวถามว่า น.ศ.ปารีณา คือหัวใจของพรรคพลังประชารัฐ ในการตอบโต้ทางการเมือง พล.อ.ประวิตร กล่าวว่า "สื่อคิดเอง ทั้งนั้นแหละ คุณคิดเอง คุณก็ต้องตอบตัวเอง มันเป็นเรื่องของกฎหมายใครจะไปปกป้องได้ ใครจะปกป้องได้ เป็นเรื่องของกฎหมาย"</p>
    </article>
  </body>
</html>