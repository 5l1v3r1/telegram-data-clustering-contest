<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/roma-sciopero-29-novembre-a-rischio-servizi-pubblici-scuole-asili-treni.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-25T11:42:38+00:00"/>
    <meta property="og:title" content="Roma, sciopero 29 novembre: a rischio servizi pubblici, scuole, asili, treni"/>
    <meta property="og:description" content="Sciopero a Roma il 29 Novembre. I servizi nella Capitale sono a rischio: a incrociare le braccia i lavoratori dell’USB, Unione Sindacale di Base, che comprendono trasporti (treni, non autobus o metro, ndr), scuole, sanità e servizi negli uffici. GLI UFFICI COMUNALI L’informazione viene riportata anche sul sito del Comune di Roma: “Venerdì  29 novembre 2019 […]"/>
  </head>
  <body>
    <article>
      <h1>Roma, sciopero 29 novembre: a rischio servizi pubblici, scuole, asili, treni</h1>
      <address><time datetime="2019-11-25T11:42:38+00:00">25 Nov 2019, 11:42</time> by <a rel="author" href="https://www.ilcorrieredellacitta.com/author/antonio-guido" target="_blank">Antonio Guido</a></address>
      <figure>
        <img src="https://www.ilcorrieredellacitta.com/wp-content/uploads/2017/04/sciopero_generale2-1-454x290.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Sciopero a Roma il 29 Novembre. I servizi nella Capitale sono a rischio: a incrociare le braccia i lavoratori dell’USB, Unione Sindacale di Base, che comprendono trasporti (treni, non autobus o metro, ndr), scuole, sanità e servizi negli uffici.</p>
      <h3>GLI UFFICI COMUNALI</h3>
      <p>L’informazione viene riportata anche sul sito del <b>Comune di Roma</b>: “Venerdì  29 novembre 2019 il servizio al pubblico potrebbe non essere garantito nelle forme e nei tempi usuali, in considerazione dello svolgimento di uno sciopero del personale per l’intera giornata indetto dall’Associazione Sindacale USB – Unione Sindacale di Base. Si avvisa la cittadinanza che potrebbero verificarsi disagi nell’erogazione dei servizi all’utenza”.</p>
      <h3>LE SCUOLE</h3>
      <p>A rischio ogni ordine di studi, dagli asili fino alle università, in quanto allo sciopero aderisce il <b>personale docente e dirigente</b>, <b>di ruolo e precario </b><b>USB </b>e <b>SISA – Sindacato Indipendente Scuola e Ambiente</b>.</p>
      <h3>I TRASPORTI</h3>
      <p>Nessuno sciopero per quanto riguarda bus e metro. A rischio invece i treni per tutto il giorno, <b>fino alle ore 21</b>, dal momento che i lavoratori del <b>Gruppo FS Italiane </b>aderenti all’Associazione Sindacale USB aderiranno alla protesta.  </p>
      <p> </p>
    </article>
  </body>
</html>