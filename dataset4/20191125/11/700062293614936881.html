<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715110-kai-thn-argolida-chtyphse-o-ghryonhs-ekleisan-dromoi-plhmmyrisan-spitia.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="Και την Αργολίδα χτύπησε ο Γηρυόνης. Έκλεισαν δρόμοι, πλημμύρισαν σπίτια"/>
    <meta property="og:description" content="Δύσκολη ήταν η νύχτα της Κυριακής για αρκετές περιοχές της Αργολίδας καθώς το κύμα κακοκαιρίας"/>
  </head>
  <body>
    <article>
      <h1>Και την Αργολίδα χτύπησε ο Γηρυόνης. Έκλεισαν δρόμοι, πλημμύρισαν σπίτια</h1>
      <address>
        <time datetime="2019-11-25T11:52:00+00:00">25 Nov 2019, 11:52</time>
      </address>
      <p>Δύσκολη ήταν η νύχτα της Κυριακής για αρκετές περιοχές της Αργολίδας καθώς το κύμα κακοκαιρίας "Γηρυόνης" έπληξε τον νομό. Σύμφωνα με την ιστοσελίδα argolikeseidhseis.gr, ποτάμια και ρέματα φούσκωσαν.<br/><br/>Πολλοί δρόμοι έγιναν αδιάβατοι εξαιτίας των υδάτων, ενώ πλημμύρισαν αυλές σπιτιών και υπόγειοι χώροι.<br/><br/>Στα Ίρια Ναυπλίου ο χείμαρρος πέρασε μέσα από το χωριό, με αποτέλεσμα να πλημμυρίσουν αγροτικές εκτάσεις και σπίτια. Μεγάλες εκτάσεις μετατράπηκαν σε λίμνη, με τους αγρότες να κάνουν λόγο για μεγάλη καταστροφή.<br/><br/>Επίσης, ο δρόμος από τα Ίρια προς τα Καρναζέικα είναι κλειστός καθώς φερτά υλικά, πέτρες και λάσπη, έκοψαν τον δρόμο στην μέση. Στο σημείο βρίσκονται συνεργεία του Δήμου με χωματουργικά για την απομάκρυνση τους.</p>
    </article>
  </body>
</html>