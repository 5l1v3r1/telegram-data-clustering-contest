<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/izrayil_u_partiyi_vlady_zaproponuvaly_zmistyty_netanyagu"/>
    <meta property="og:site_name" content="espreso.tv"/>
    <meta property="article:published_time" content="2019-11-25T11:33:00+00:00"/>
    <meta property="og:title" content="Ізраїль: у партії влади запропонували змістити Нетаньягу"/>
    <meta property="og:description" content="Один з депутатів партії &quot;Лікуд&quot; прем'єр-міністра Ізраїля Біньяміна Нетаньягу Гідеон Саар запропонував провести внутрішньопартійні вибори, в результаті яких може бути обраний новий лідер партії"/>
  </head>
  <body>
    <article>
      <h1>Ізраїль: у партії влади запропонували змістити Нетаньягу</h1>
      <address>
        <time datetime="2019-11-25T11:33:00+00:00">25 Nov 2019, 11:33</time>
      </address>
      <p>Один з депутатів партії "Лікуд" прем'єр-міністра Ізраїля Біньяміна Нетаньягу Гідеон Саар запропонував провести внутрішньопартійні вибори, в результаті яких може бути обраний новий лідер партії</p>
      <p>Про це повідомляє <a href="https://www.dw.com/uk/%D0%B2-%D0%BF%D0%B0%D1%80%D1%82%D1%96%D1%97-%D0%BB%D1%96%D0%BA%D1%83%D0%B4-%D0%BF%D1%80%D0%BE%D0%BF%D0%BE%D0%BD%D1%83%D1%8E%D1%82%D1%8C-%D0%B7%D0%BC%D1%96%D1%81%D1%82%D0%B8%D1%82%D0%B8-%D0%B1%D1%96%D0%BD%D1%8C%D1%8F%D0%BC%D1%96%D0%BD%D0%B0-%D0%BD%D0%B5%D1%82%D0%B0%D0%BD%D1%8C%D1%8F%D1%85%D1%83/a-51391550">DW.</a></p>
      <p>"Депутат ізраїльської партії "Лікуд" Гідеон Саар у неділю, 24 листопада, запропонував провести до 11 грудня вибори голови партії. Вони можуть призвести до зміщення з посади лідера партії чинного прем'єр-міністра країни Біньяміна Нетаньягу", - йдеться у повідомленні.</p>
      <p>Зазначається, що це стало першою офіційною спробою змістити Нетаньягу з посади лідера партії після того, як цього тижня генпрокурор Ізраїлю <a href="https://espreso.tv/news/2019/11/21/premyer_ministra_izrayilyu_zvynuvatyly_v_korupciyi">висунув проти нього звинувачення в корупції.</a> Зокрема, проти прем'єра країни розслідують три окремі справи, в рамках яких йому закидають такі протиправні дії, як шахрайство, зловживання довірою і хабарництво.</p>
      <p>Водночас лояльні Нетаньягу члени партії, у тому числі міністр культури та спорту Мірі Регев, одразу відкинули можливість проведення внутрішньопартійних виборів. Поки не відомо, скільки з 32 депутатів фракції та трьох тисяч членів центрального комітету "Лікуда" можуть підтримати заклик до праймеріз.</p>
    </article>
  </body>
</html>