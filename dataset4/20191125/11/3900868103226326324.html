<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563177/alexis-tsipras-stin-boyli-oi-theseis-mas-einai-pentakathares-giati-emeis-eimaste-pentakatharoi-vid-"/>
    <meta property="og:site_name" content="NOOZ."/>
    <meta property="article:published_time" content="2019-11-25T11:04:00+00:00"/>
    <meta property="og:title" content="Αλέξης Τσίπρας στην Βουλή: Οι θέσεις μας ειναι πεντακάθαρες γιατί εμείς είμαστε πεντακάθαροι [vid]"/>
    <meta property="og:description" content="«Αναθεώρηση – παρωδία» καταλογισε στην Νέα Δημοκρατία ο Αλέξης Τσίπρας."/>
  </head>
  <body>
    <article>
      <h1>Αλέξης Τσίπρας στην Βουλή: Οι θέσεις μας ειναι πεντακάθαρες γιατί εμείς είμαστε πεντακάθαροι [vid]</h1>
      <address>
        <time datetime="2019-11-25T11:04:00+00:00">25 Nov 2019, 11:04</time>
      </address>
      <p>
        <b>«Αναθεώρηση – παρωδία» καταλογισε στην Νέα Δημοκρατία ο Αλέξης Τσίπρας.</b>
      </p>
      <p>Η Νέα Δημοκρατία έχει ευθύνη γιατί προωθείται μια «μια αναθεώρηση παρωδία» επισήμανε από το βήμα της Βουλής ο πρόεδρος του ΣΥΡΙΖΑ Αλέξης Τσίπρας εστιάζοντας την κριτική του στο άρθρο 86 για την ποινική ευθύνη των υπουργών αλλά και την εκλογή Προέδρου Δημοκρατίας χωρίς την πλειοψηφία της Βουλής. Επισήμανε ότι η επιλογή της Ν.Δ «διευρύνει τις σκιές και την κρίση ανάμεσα στους πολίτες και το πολιτικό σύστημα».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ftsiprasalexis%2Fvideos%2F992954511083852%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Ειδικά για το άρθρο 86 ο Αλέξης Τσίπρας παρατήρησε πως  <b>«</b>έπρεπε να έρθει η αριστερά για να ξεκινήσει η διαδικασία» της αναθεώρησης του. Σημείωσε πως το άρθρο αυτό αποτελεί  «πολύ βαριά σκιά στο πολιτικο σύστημα» γιατί  «αν ένας πολίτης διαπράξει ένα αδίκημα αυτό θα παραγραφεί σε 15-20 χρόνια ενώ για έναν υπουργό παραγράφεται ένα-δυο χρόνια μετά τις εκλογές». Τόνισεε πως η πρόταση του ΣΥΡΙΖΑ ειναι «τα αδικήματα των υπουργών πρέπει να παραγράφονται όπως των υπόλοιπων Ελλήνων».</p>
      <p>Στο σημείο αυτό κατηγόρησε την Νέα Δημοκρατία είπε πως  «έχετε ακόμη το θράσος να έρχεστε και να μας λέτε: Οκ από εδώ και στο εξής. Αλλά εάν ένας υπουργός πήρε μίζες το 2015 δεν θα διωχθεί. Ότι όσες πράξεις δωροδοκίας έγιναν πρίν το 2015 πρέπει να μπουν στο αρχείο». «Η  πρόταση μας είναι πεντακάθαροι γιατί και εμείς είμαστε πεντακάθαροι. Την διακυβέρνησή μας δεν την σκιάζει καμία υποψία σκανδάλου» ενώ «η δική σας διακυβέρνηση ήταν σκιώδης και θλιβερή γι αυτό και οδηγηθήκαμε στην χρεωκοπία». Επισήμανε μάλιστα αναφερόμενος σε Ν.Δ και ΚΙΝ.ΑΛ ότι «φοβάστε για προβεβλημένα στελέχη σας ή έχετε αμφιβολίες».</p>
      <p>Ο Αλέξης Τσίπρας αναφέρθηκε στις προτάσεις του ΣΥΡΙΖΑ για τα ζητήματα της εκκλησίας και ιδίως για την συνταγματική διάταξη που δεν επιτρέπει την μετάφραση της Αγίας Γραφής χωρίς άδεια που ο ΣΥΡΙΖΑ πρότεινε να αλλάξει. Μάλιστα απευθύνθηκε στον πρωθυπουργό στο σημείο αυτό λέγοντας «κ. Μητσοτάκη απευθύνομαι και σε εσάς για το θέμα αυτό. Δηλώνετε πως είστε φιλελεύθερος. Θέλετε το Σύνταγμα της χώρας να απαγορεύει την μετάφραση βιβλίων; Αν το πιστεύετε πείτε το. Αλλά κανείς δεν είναι ότι δηλώνει αλλά ότι πράττει».</p>
      <p>Εστιάζοντας στο θέμα της εκλογής Προέδρου της Δημοκρατίας ο πρόεδρος του ΣΥΡΙΖΑ σχολίασε την πρόταση της Ν.Δ για εκλογή χωρίς έστω 151 ψήφους από την Βουλή ρωτώντας αν «θα δεχόταν ποτέ ο Καραμανλής κι ο Τσάτσος αν ήξεραν πως για να εκλεγούν στη θέση αυτή απαιτείται η πλειοψηφία που χρειάζεται η Βουλή για να εγκρίνει ένα διοικητή ΔΕΚΟ;». Επισήμανε μάλιστα πως «αν αυτή η πρόταση περάσει θα μείνει ως μαύρο στίγμα στην ιστορία του πολιτεύματός μας αλλά και της δικής σας παράταξης».</p>
      <p>Ο Αλέξης Τσίπρας αναφέρθηκε στην πρόταση αναθεώρησης του ΣΥΡΙΖΑ τονίζοντας πως «βάλαμε τις βάσεις στην ελληνκή κοινωνία για την ανάγκη μιας ουσιαστικής αναθεώρησης»  και «καταθέσαμε ένα σχέδιο για το Σύνταγμα και τους θεσμούς για το οποίο είμαστε περήφανοι». Όμως είπε «η συντηρητική παράταξη της Ν.Δημοκρατίας τι αντιπρόταση είχε: Μια άτολμη συρραφή διατάξεων» ενώ «εμείς δείξαμε και αποδείξαμε ότι έχουμε σχέδιο». Σημείωσε ότι «μια απλή σύγκριση της πρόταση αναθεώρησης που κατέθεσε η ΝΔ το 2014 για την αναθεώρηση και τη σημερινή της πρόταση δείχνει  ότι  είναι δύο αντίθετα κείμενα, ένα ποτ-πουρί ασύνδετων ρυθμίσεων για να συγκαλύψουν τον ένα και μοναδικό σκοπό: Να συγκαλύψουν την συνταγματοποίηση του νεοφιλελευθερισμού στην παιδεία και στο περιβάλλον».</p>
      <p>Παράλληλα, αναφέρθηκε στην συνολική πρόταση του ΣΥΡΙΖΑ λέγοντας πως «έχει τρεις πυλώνες: Εκδημοκρατισμός του πολιτεύματος. Διεύρυνση της λαϊκής συμμετοχής και των κοινωνικών και ατομικών δικαιωμάτων. Αποκατάσταση της αξιοπιστίας της πολιτικής.».</p>
      <p>Επίσης ιδιαίτερη σημασία έδωσε στις προτάσεις του ΣΥΡΙΖΑ για την κατοχύρωση του κατώτατου μισθού με συλλογικές συμβάσεις, την κατοχύρωση βασικών αγαθών όπως το νερό ως «δημόσια», την κατάργηση της επίταξης ώς απεργοσπαστικού μηχανισμού σημειώνοντας πως «αυτά προτείνουμε και εσείς αρνείστε».</p>
      <related>
        <a href="https://www.nooz.gr/greece/1563106/boyli-simera-i-machi-toy-syntagmatos-to-mesimeri-i-psifoforia"/>
      </related>
    </article>
  </body>
</html>