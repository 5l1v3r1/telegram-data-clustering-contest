<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549733.html/%D9%86%D9%82%D8%B1%D9%87-%D8%AF%D8%A7%D8%BA-%D8%B4%D8%AF%D9%86-%DA%A9%D8%B3%D8%A8%D9%87-%D9%85%D8%AA%D8%AE%D9%84%D9%81-%D8%B4%D9%87%D8%B1%D8%B3%D8%AA%D8%A7%D9%86-%D9%84%D9%86%D8%AF%D9%87-%D8%A8%D8%A7-%D8%AC%D8%B1%DB%8C%D9%85%D9%87-%D9%85%DB%8C%D9%84%DB%8C%D9%88%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:24:00+00:00"/>
    <meta property="og:title" content="نقره‌داغ شدن کسبه متخلف شهرستان لنده با جریمه میلیونی"/>
    <meta property="og:description" content="حکیم گفت: در شش ماهه گذشته بیش از 400 مورد بازرسی از صنوف مختلف شهرستان لنده صورت گرفته است که بیش از 90 نفر از صنوف متخلف به مبلغ یکصدو12میلیون تومان جریمه و به تعزیرات حکومتی معرفی شدند."/>
  </head>
  <body>
    <article>
      <h1>نقره‌داغ شدن کسبه متخلف شهرستان لنده با جریمه میلیونی</h1>
      <h2>رئیس اداره صمت شهرستان‌های کهگیلویه و لنده خبرداد؛</h2>
      <address>
        <time datetime="2019-11-25T11:24:00+00:00">25 Nov 2019, 11:24</time>
      </address>
      <p>حکیم گفت: در شش ماهه گذشته بیش از 400 مورد بازرسی از صنوف مختلف شهرستان لنده صورت گرفته است که بیش از 90 نفر از صنوف متخلف به مبلغ یکصدو12میلیون تومان جریمه و به تعزیرات حکومتی معرفی شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a> احمد حکیم در گفت‌وگو با خبرنگار این پایگاه خبری از تشدید بازرسی با هدف کنترل قیمت‌ها پس از گرانی بنزین در شهرستان های کهگیلویه،چرام وب لنده خبر داد.</p>
      <p>رئیس اداره صنعت، معدن و تجارت کهگیلویه و لنده گفت: در شش ماهه گذشته بیش از 400مورد بازرسی از صنوف مختلف شهرستان لنده صورت گرفته است که بیش از 90نفر از صنوف متخلف به مبلغ یکصدو12میلیون تومان جریمه و به تعزیرات حکومتی معرفی شدند.</p>
      <p>حکیم در ادامه گفت: شهروندان می توانند شکایات و اخبار مربوط به تخلفات صنوف مختلف را از طریق سامانه 124 رسیدگی به شکایات اقتصادی در میان بگذارند تا در اسرع وقت بازرسان ضمن حضور و بررسی در صورت مشاهده تخلف صنفی واحد با وی برخورد قاطع صورت گردد.</p>
      <p>وی در ادامه از قاطبه  از مردم خواست هر گونه افزایش خودسرانه قیمت و تخلفات صنفی، اقتصادی و صنعتی را با این سامانه در مان بگذارند.</p>
      <p>رئیس اداره صمت شهرستان کهگیلویه و لنده گفت: بیش از 400تن برنج در انبار غله شهرستان کهگیلویه ذخیره داریم که مجوز توزیع 150تن ان با هدف تنظیم بازار در روزهای آتی وارد بازار می شود.</p>
      <p>انتهای پیام/</p>
    </article>
  </body>
</html>