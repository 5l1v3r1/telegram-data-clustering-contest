<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/v_ukrayinu_povernulisya_moryaki_z_sudna_yake_u_lipni_zatonulo_bilya_mavritaniyi_n1238921"/>
    <meta property="og:site_name" content="24 Канал"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="В Україну повернулися моряки з судна, яке у липні затонуло біля Мавританії"/>
    <meta property="og:description" content="В Україну повернулися четверо моряків з судна &quot;Іван Голубець&quot;. Їхній траулер затонув біля берегів Мавританії ще у липні цього року. Після аварії моряки були затримані мавританською владою."/>
  </head>
  <body>
    <article>
      <h1>В Україну повернулися моряки з судна, яке у липні затонуло біля Мавританії</h1>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>В Україну повернулися четверо моряків з судна "Іван Голубець". Їхній траулер затонув біля берегів Мавританії ще у липні цього року. Після аварії моряки були затримані мавританською владою.</b>
      </p>
      <p>Про повернення українських моряків повідомив державний секретар МЗС Андрій Заяць.</p>
      <blockquote>Цікаво: <a href="https://24tv.ua/u_chornomu_mori_perevernulosya_sudno_z_14_tisyachami_ovets_foto_n1238814">У Чорному морі перевернулося судно з 14 тисячами овець: фото</a></blockquote>
      <aside>Добра ранкова новина: цієї ночі з Мавританії повернулися додому чотири українські моряки судна "Іван Голубець", щодо яких в африканській країні було застосовано обмежувальні заходи,<cite>– підкреслив Заяць.</cite></aside>
      <p>Окремо він подякував главі мавританського МЗС Ісмаїлу ульд Шейх-Ахмеду, причетному до звільнення українців.</p>
      <p><b>Що відомо про <a href="https://24tv.ua/ukrayinske_sudno_bilya_beregiv_mavritaniyi_prodovzhuye_goriti_zaginuv_moryak_n1182431">катастрофу "Івана Голубця"</a>?</b>У липні цього року спалахнула пожежа на траулері "Іван Голубець" біля берегів Мавританії, що у Західній Африці. На борту судна перебували українські та російські моряки.<br/><br/>Пожежа почалася у машинному відділенні траулера і швидко перекинулася на палубу. Внаслідок аварії тоді загинули двоє моряків.</p>
      <figure>
        <iframe data-src="https://twitter.com/ZayatsAz/status/1198863670325006336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>