<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/kryvavi-groshi-zmi-povidomyly-yak-likar-beznosenko-zajmavsya-zlochynnymy-shemamy/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T11:29:13+00:00"/>
    <meta property="og:title" content="Криваві гроші: ЗМІ повідомили, як лікар Безносенко займався злочинними схемами"/>
    <meta property="og:description" content="Результатом проведення в Національному інституті раку 16 серпня 2019 року спецоперації Управління захисту економіки у місті Києві, могла стати ухвала слідчого судді Голосіївського району міста Києва на проведення обшуків у головного лікаря Безносенко А.П. Про це повідомляє видання «Багнет». Так, в результаті обшуку у Безносенко, за даними видання було вилучено документацію зі схемами розподілу незаконно…"/>
  </head>
  <body>
    <article>
      <h1>Криваві гроші: ЗМІ повідомили, як лікар Безносенко займався злочинними схемами</h1>
      <address>
        <time datetime="2019-11-25T11:29:13+00:00">25 Nov 2019, 11:29</time>
      </address>
      <p>Результатом проведення в Національному інституті раку 16 серпня 2019 року спецоперації Управління захисту економіки у місті Києві, могла стати ухвала слідчого судді Голосіївського району міста Києва на проведення обшуків у головного лікаря Безносенко А.П.</p>
      <p>Loading...</p>
      <p>Про це повідомляє видання<a href="http://www.bagnet.org/news/society/412470/krivavi-groshi-beznosenko-i-komandi"> «Багнет»</a>.</p>
      <p>Так, в результаті обшуку у Безносенко, за даними видання було вилучено документацію зі схемами розподілу незаконно отриманих коштів за реалізацію препаратів для проведення хіміотерапії закуплених інститутом за державні кошти, та низка хіміопрепаратів готових для продажу пацієнтам.</p>
      <p>«Безносенко А.П. організував злочинне угрупування з чітко розподіленими ролями, тут також були задіяні заступник головного лікаря з медичної роботи Воскобойніков О.М., який прикривав списання препаратів за допомогою підробних печаток інституту, які були вилучені в його кабінеті при проведенні обшуку», – повідомляє видання.</p>
      <p>За даними ЗМІ, схема почала працювати з моменту приходу Безносенко на посаду Головного лікаря Національного інституту раку,</p>
      <p>«Лікар-онколог поліклінічного відділення Шепіль О.В. за вказівкою головної дійової особи Безносенко А.П. пропонував пацієнтам придбати препарати для проведення хіміотерапії призначеної Безносенком А.П., або його спільником завідувачем поліклінічного відділення Висоцьким А.Г. за суми від 4000 до 70 000 гривень за один сеанс, як пояснювали пацієнтам медики, ліків в інституті немає, оскільки держава не виділяє коштів, але вони можуть «допомогти» їх отримати, хоча насправді препарати закуплені за державні кошти у повному обсязі на складі були», – йдеться в розслідуванні.</p>
      <p>Обізнані джерела видання стверджують, що Висоцький А.Г. збирав гроші отримані з онкохворих та кожної п’ятниці заносив головному лікарю Безносенко А.П. в кабінет, де той брав собі 50 %, а залишок розподіляв між іншими учасниками.</p>
      <p>«Суми сягали від 150 000 до 500 000 гривень за тиждень», – говориться в публікації.</p>
      <p>За інформацією ЗМІ, за чотири роки роботи головному лікарю Безносенко при офіційній зарплатні <b>в 10 000 гривень</b> вдалося придбати квартири в Києві по вулиці <b>Якубівського, 11</b> вартістю <b>50 000 доларів</b>, а також квартиру в ЖК <b>«Шервуд»</b> вартістю 210 000 доларів, яку Безносенко оформив на свого батька Безносенко Петра Володимировича.</p>
      <p>Окрім того, у власності лікаря автомобіль Subaru Outlender вартістю <b>40 000 долларів</b> та Toyota Avensis вартістю <b>10 000 долларів.</b></p>
      <p>Загальна ж вартість майна, за інформацією ЗМІ, придбаного Безносенко за час обіймання посади Головного лікаря складає близько <b>310 000 долларів</b>, або <b>7 595 000 гривень</b>.</p>
      <p>Варто зазначити, що на даний момент Безносенко відсторонений від посади, а проти нього може бути порушено низька кримінальних проваджень.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>