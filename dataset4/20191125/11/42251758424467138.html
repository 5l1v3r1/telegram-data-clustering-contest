<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Primera/a315616-Grizman-Mesi-Jos-se-upoznajemo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T11:42:00+00:00"/>
    <meta property="og:title" content="Grizman: Mesi? Još se upoznajemo"/>
    <meta property="og:description" content="Fudbaler Barselone Antoan Grizman negirao je navode da je u lošim odnosima sa prvom zvezdim tima Lionelom Mesijem."/>
  </head>
  <body>
    <article>
      <h1>Grizman: Mesi? Još se upoznajemo</h1>
      <h2>Fudbaler Barselone Antoan Grizman negirao je navode da je u lošim odnosima sa prvom zvezdim tima Lionelom Mesijem.</h2>
      <address><time datetime="2019-11-25T11:42:00+00:00">25 Nov 2019, 11:42</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/169436/jpeg/Antoan-Grizman-Lionel-Mesi.jpg"/>
        <figcaption>
          <cite>Alex Caparros, Getty Images Sport</cite>
        </figcaption>
      </figure>
      <p>Francuz je tokom letnjeg prelaznog roka prešao na Nou Kamp. U 12 odigranih mečeva u La Ligi postigao je četiri gola uz tri asistencije, iako su tamošnji mediji očekivali mnogo više.</p>
      <related>
        <a href="http://sportklub.rs/Fudbal/Primera/a314622-Grizman-Znao-sam-da-ce-biti-tesko-u-Barsi.html"/>
      </related>
      <p>Kao uzrok nešto slabijih igara 28-godišnjaka često se navodio sukob u kojem je navodno sa Lionelom Mesijem.</p>
      <p><i>"Stidljiv sam i nisam dobar u komunikaciji s ljudima. Nisam od onih koji će početi razgovor. Ali Leo, Luis i ja se sve više upoznajemo, izašli smo i na večeru zajedno. Naš odnos će napredovati tokom vremena, a to će se onda pokazati i na terenu",</i> rekao je Grizman.</p>
      <p>Barselona je tokom vikenda pobedila Leganes sa 2:1, a u sredu je očekuje duel sa Borusijom iz Dortmunda u Ligi šampiona.</p>
    </article>
  </body>
</html>