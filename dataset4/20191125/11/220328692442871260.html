<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/pike-iska-da-mesti-kupa-deyvis-prez-septemvri-407570.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T11:02:19+00:00"/>
    <meta property="og:title" content="Пике иска да мести Купа &quot;Дейвис&quot; през септември"/>
    <meta property="og:description" content="Ако това стане може да удари по турнира в София"/>
  </head>
  <body>
    <article>
      <h1>Пике иска да мести Купа "Дейвис" през септември</h1>
      <address><time datetime="2019-11-25T11:02:19+00:00">25 Nov 2019, 11:02</time> by <a rel="author">Пламен Вълков</a></address>
      <p>Футболната звезда на Барселона Жерард Пике, който е част от инвеститорите, променили формата на тенис-турнира Купа "Дейвис", вече има нови идеи кога да се провежда състезанието, разкрива Gol. Той иска да го превърне в супер-събитие през септември. Но за да се случи това, той трябва да получи подкрепата от АТР.</p>
      <p>Мъжът на Шакира в последните години е част от множество проекти извън своя спорт, а сега е представител на консорциума Космос, който вложи 3 милиарда долара за 25 години. На всички е ясно, че турнир като този с участието на големите звезди в тениса, не е подходящ в календара в края на годината.  Но като за първо издание на новия формат, който събра 18 отбора и се проведе в мадридската Ла Каха Магика- домакин и на следващото издание през 2020-а година, може да отбележи успех въпреки някои критики. Мачовете бяха интересни, въпреки че завършваха късно през нощта и се бореха за повече зрителско внимание.</p>
      <p>Новата Купа на АТР, която стартира след 6 седмици и събира 24 отбора. Мачовете трябва да се играят в Австралия точно преди началото на първия турнир от Големия шлем- Откритото първенство на Австралия в Мелбърн.</p>
      <p>А идеята на Пике е да обедини двата турнира и да получи повече подкрепа от АТР за избора на подходящ период за провеждане. Той игра в мача на Барселона срещу Леганес, спечелен с 2:1 в Примера, преди да направи кратко посещение на Мадрид за мача между Испания и Великобритания от тенис-турнира за Купа Дейвис. И сам признава, че двете събития са твърде близо едно до друго в тенис-календара, което не гарантира успехи. Реализира ли се идеята на Пике обаче това ще значи, че турнира по тенис от АТР 250 в София, който бе преместен за догодина през септември може и да не събере силни състезатели.</p>
    </article>
  </body>
</html>