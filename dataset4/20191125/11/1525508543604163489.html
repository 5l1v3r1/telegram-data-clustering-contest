<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780724/%DB%B1%DB%B8-%D9%87%D8%B2%D8%A7%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D9%87%D8%B1%D9%85%D8%B2%DA%AF%D8%A7%D9%86-%D8%AF%D8%B1-%D8%B7%D8%B1%D8%AD-%D8%A7%DB%8C%D8%B1%D8%A7%D9%86-%D9%85%D9%87%D8%A7%D8%B1%D8%AA-%D9%85%D8%B4%D8%A7%D8%B1%DA%A9%D8%AA-%D8%AF%D8%A7%D8%B1%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:49:13+00:00"/>
    <meta property="og:title" content="معاون آموزش متوسطه هرمزگان: ۱۸ هزار دانش آموز هرمزگان در طرح ایران مهارت مشارکت دارند"/>
    <meta property="og:description" content="بندرعباس - معاون آموزش متوسطه آموزش و پرورش هرمزگان از برگزاری برنامه ساختار و فناوری های مدیریتی (طرح ایران مهارت) با حضور ۱۸هزار دانش آموز دختر و پسر مقطع متوسطه اول در ۲۲ منطقه خبر داد."/>
  </head>
  <body>
    <article>
      <h1>معاون آموزش متوسطه هرمزگان: ۱۸ هزار دانش آموز هرمزگان در طرح ایران مهارت مشارکت دارند</h1>
      <address>
        <time datetime="2019-11-25T11:49:13+00:00">25 Nov 2019, 11:49</time>
      </address>
      <p>به گزارش <a href="https://www.mehrnews.com/">خبرگزاری مهر</a>، دستور العمل طرح ایران مهارت که آموزش حرفه های مهارتی کوتاه مدت برای دانش آموزان دوره اول متوسطه می باشد، در آبانماه سال ۹۸ با برگزاری جلسه ای برای کلیه مدیران مجری طرح و با حضور معاون آموزش متوسطه تشریح شد.</p>
      <p>محمد قویدل لاری معاون آموزش متوسطه اداره کل آموزش و پرورش استان هرمزگان گفت: طرح ایران مهارت از سال تحصیلی ۹۷-۹۸در مدارس غیر دولتی، هیئت امنایی و مدارس خاص به اجرا در آمده که مدیران این مدارس از بین ۲۳۷ استاندارد تعیین شده و نیز بر اساس نیاز سنجی دانش آموزان مناطق خود ، مهارتی هائی را انتخاب و جهت آموزش برنامه ریزی می کنند.</p>
      <p>وی مبنای انجام طرح ایران مهارت را مبتنی بر سند تحول نظام آموزش و پرورش کشور برشمرد و اضافه کرد: ایجاد زمینه مناسب برای مهارت آموزی کوتاه مدت، بهبود نگرش دانش آموزان به کسب وکار و همچنین تحقق اهداف نظام تعلیم و تربیت در ساحت های علمی و فناورانه و کیفیت بخشی به یادگیری دانش آموزان بر مبنای برنامه درسی ملی را می توان از مهمترین اهداف این طرح عنوان کرد.</p>
      <p>دبیر طرح ایران مهارت استان هرمزگان با بیان اینکه این آموزش ها توسط مربیان با تجربه و به ترتیب اولویت انتخاب می گردند، اظهار داشت: هنر آموزان رسمی آموزش و پرورش که صلاحیت حرفه ای آنها توسط سازمان فنی و حرفه ای به تایید رسیده باشد، مربیان آموزشگاههای آزاد که دارای تاییدیه هسته گزینش آموزش و پرورش باشند، می توانند به عنوان آموزش دهنده در طرح ایران مهارت به دانش آموزان در فراگیری هنرهای بومی محلی ویا مشاغل دیگر کمک کنند.</p>
      <p>قویدل ادامه داد: مربیان کانون های فرهنگی و تربیتی که تاییدیه توسط سازمان فنی و حرفه ای کشور را دارا باشند و نیز مربیان بنیاد ICDL نیز می توانند در طرح آموزشی ایران مهارت مشارکت داشته باشند.</p>
      <p>معاون آموزش متوسطه اداره کل آموزش و پرورش استان هرمزگان خاطر نشان کرد: در سال گذشته قریب به ۱۱ هزار دانش آموز دختر و پسر متوسطه اول از سراسر استان هرمزگان در طرح ایران مهارت شرکت داشتند که این آمار در سال تحصیلی جاری به حدود ۱۸ هزار دانش آموز افزایش یافته است.</p>
    </article>
  </body>
</html>