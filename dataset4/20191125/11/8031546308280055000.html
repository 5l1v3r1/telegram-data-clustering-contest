<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109527-Edin-zagina%252C-a-drug-e-ranen-pri-tedzka-katastrofa-kray-Sevlievo"/>
    <meta property="og:site_name" content="Канал 3"/>
    <meta property="article:published_time" content="2019-11-25T11:37:00+00:00"/>
    <meta property="og:title" content="Един загина, а друг е ранен при тежка катастрофа край Севлиево"/>
    <meta property="og:description" content="Механизма и причините за възникване на инцидента са в процес на установяване"/>
  </head>
  <body>
    <article>
      <h1>Един загина, а друг е ранен при тежка катастрофа край Севлиево</h1>
      <h2>Механизма и причините за възникване на инцидента са в процес на установяване</h2>
      <address>
        <time datetime="2019-11-25T11:37:00+00:00">25 Nov 2019, 11:37</time>
      </address>
      <p><b>На 22 ноември около 14:00 часа, чрез ЕЕН 112 в дежурната част на РУ – Севлиево е получен сигнал за пътнотранспортно произшествие, възникнало между лек и товарен автомобили на главен път София – Варна, на около километър след сградите на "Идеал Стандарт", в посока Варна. Това съобщиха от ОДМВР-Габрово. <br/></b> </p>
      <p>По първоначални данни, при навлизане в десен завой 48-годишна жена от София, водач на лек автомобил, губи контрол над управляваното от нея моторно превозно средство, навлиза в насрещното платно, и се удря странично с дясната част в движещ се в посока Варна товарен автомобил с прикачено към него полу-ремарке, управляван от 52-годишен водач от град Левски.</p>
      <p> </p>
      <p>В следствие на удара, водачът на лекия автомобил е с фрактура на таза, и е настанена за лечение в ортопедично отделение на болницата в Севлиево, без опасност за живота. При инцидента, на място е починал 74-годишен пътник, пътуващ на задната седалка на лекия автомобил.</p>
      <p> <br/> </p>
      <p>Участниците в пътнотранспортното произшествие са проверени за употреба на алкохол с техническо средство. Пробите и при двамата водачи са отрицателни.</p>
      <p> </p>
      <p>На местопроизшествието е извършен оглед и е образувано досъдебно производство под надзора на Окръжна прокуратура – Габрово. Механизма и причините за възникване на инцидента са в процес на установяване.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109398-Shumenec-zagina-pri-tedzka-katastrofa-v-Sevlievsko"/>
        <a href="http://kanal3.bg/news/bulgaria/crime/109383-Katastrofa-s-dve-koli-kray-Sevlievo%252C-ima-zaginal"/>
      </related>
    </article>
  </body>
</html>