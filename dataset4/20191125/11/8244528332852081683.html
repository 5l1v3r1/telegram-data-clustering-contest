<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/telefonia/apple-pay-e-google-pay-finalmente-in-arrivo-il-supporto-alla-banca-monte-dei-paschi-di-siena-entro-l-anno_85703.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-25T11:41:01+00:00"/>
    <meta property="og:title" content="Apple Pay e Google Pay: finalmente in arrivo il supporto alla Banca Monte dei Paschi di Siena entro l'anno"/>
    <meta property="og:description" content="La notizia renderà sicuramente felici tutti i possessori di conti in Banca Monte Dei Paschi di Siena che finora non avevano potuto aggiungere la propria carta di debito o credito su Google Pay e nemmeno in Apple Pay. Le ultime indiscrezioni parlano finalmente di arrivo entro la fine dell'anno."/>
  </head>
  <body>
    <article>
      <h1>Apple Pay e Google Pay: finalmente in arrivo il supporto alla Banca Monte dei Paschi di Siena entro l'anno</h1>
      <address><time datetime="2019-11-25T11:41:01+00:00">25 Nov 2019, 11:41</time> by <a rel="author">Bruno Mucciarelli</a></address>
      <p>
        <b>La notizia renderà sicuramente felici tutti i possessori di conti in Banca Monte Dei Paschi di Siena che finora non avevano potuto aggiungere la propria carta di debito o credito su Google Pay e nemmeno in Apple Pay. Le ultime indiscrezioni parlano finalmente di arrivo entro la fine dell'anno.</b>
      </p>
      <p>La <b>Banca Monte dei Paschi di Siena </b>permetterà finalmente ai propri clienti di usufruire del pagamento digitale tramite <b>Apple Pay</b> e <b>Google Pay</b>. La notizia arriva da fonti interne alla Banca e permette anche di scoprire come il <b>supporto ai pagamenti digitali tramite Android o iOS verrà ufficializzato entro l'anno</b> (almeno per gli smartphone Android). Una notizia che sicuramente renderà felici tutti i possessori di un conto con Banca Monte dei Paschi di Siena e che ad oggi non aveva ancora permesso a differenza di altre banche concorrenti di pagare tramite le due app di default di Apple e Google.</p>
      <h3>Google Pay ed Apple Pay in arrivo con Banca MPS</h3>
      <p><b>Apple Pay</b> è stato lanciato negli USA nel lontano 2014 ed è poi arrivato anche in Italia qualche tempo dopo. Si tratta di un sistema di pagamento che permette di acquistare beni e servizi usando il proprio <b>iPhone</b> o il proprio Apple Watch. È compatibile con tutti i modelli di iPhone a partire da iPhone 6, con tutti i modelli di <b>Apple Watch</b> e può essere utilizzato sia online (ad esempio per acquistare prodotti tramite app) che nei negozi fisici. Il pagamento nei negozi fisici avviene come con le carte di credito contactless, quindi tramite il semplice avvicinamento di iPhone o Apple Watch al POS. Il tutto senza commissioni o costi fissi mensili.</p>
      <figure>
        <img src="https://www.hwupgrade.it/immagini/251119_ApplePayMPS_1.jpg"/>
      </figure>
      <p>Nel corso dei mesi dal suo arrivo sono state tante le banche italiane che hanno creato apposite carte di debito o credito che permettessero appunto ai proprio clienti di pagare in questo modo. <b>All'appello purtroppo ancora mancava la Banca Monte dei Paschi di Siena</b> che non aveva ancora supportato questo tipo di sistema. Qualche mese fa si era scoperto come il problema fosse dovuto ad una mancanza dell'approvazione da parte di Apple e Google e non propriamente dovuto alla Banca MPS.</p>
      <p>Entro l'anno, finalmente, anche i clienti della Banca Monte dei Paschi di Siena potranno usufruire del pagamento digitale. Le voci parlano dell'arrivo<b> entro il mese di dicembre per Google Pay</b> e poi <b>se non entro l'anno sicuramente nelle prime settimane del 2020 anche per Apple Pay</b> e dunque per gli iPhone e per gli Apple Watch. Ecco le banche che già al momento supportano<b> Apple Pay</b>:</p>
      <ul>
        <li>Allianz Prima</li>
        <li>American Express</li>
        <li>Banco di Sardegna</li>
        <li>Banca Mediolanum</li>
        <li>BNL</li>
        <li>boon. by Wirecard</li>
        <li>BPER Banca</li>
        <li>Buddybank</li>
        <li>bunq</li>
        <li>Carrefour Banca</li>
        <li>CARTA BCC (Banca di Credito Cooperativo)</li>
        <li>Cassa Centrale, Casse Rurali Trentine (carte di credito)</li>
        <li>Cassa di Risparmio di Bra</li>
        <li>Cassa di Risparmio di Saluzzo</li>
        <li>Cassa di Risparmio Sparkasse (carte di credito MasterCard e Visa)</li>
        <li>Crédit Agricole (Cariparma, Friuladria, Carispezia) (carte di credito)</li>
        <li>Deutsche Bank</li>
        <li>Edenred (carte ExpendiaSmart)</li>
        <li>FinecoBank</li>
        <li>Hello Bank!</li>
        <li>Hype</li>
        <li>Intesa Sanpaolo</li>
        <li>Intesa Sanpaolo Fidereum</li>
        <li>Intesa Sanpaolo Private Banking</li>
        <li>Monese</li>
        <li>N26</li>
        <li>Nexi (comprese le carte emesse da CartaSi e ICBPI)</li>
        <li>Revolut</li>
        <li>TIMpersonal</li>
        <li>UniCredit</li>
        <li>Volksbank</li>
        <li>Widiba</li>
      </ul>
      <p>Ecco le banche che supportano invece<b> Google Pay</b>:</p>
      <ul>
        <li>Nexi</li>
        <li>Widiba Bank</li>
        <li>Banca Mediolanum</li>
        <li>N26</li>
        <li>Wirecard</li>
        <li>Revolut</li>
        <li>HYPE</li>
        <li>Banca Iccrea</li>
        <li>Unicredit SPA</li>
        <li>UBI Banca</li>
        <li>BPER</li>
        <li>Banca Popolare dell'Alto Adige</li>
        <li>Fineco Bank</li>
        <li>Bunq</li>
        <li>Edenred</li>
        <li>Monese</li>
      </ul>
      <p> </p>
    </article>
  </body>
</html>