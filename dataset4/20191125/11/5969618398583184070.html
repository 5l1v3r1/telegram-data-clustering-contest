<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/ElladaBasket/A2/iwnikos-anatroph-me-liakopoylo-menei-ston-diagora.5645923.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T11:54:00+00:00"/>
    <meta property="og:title" content="Ιωνικός: Ανατροπή με Λιακόπουλο, μένει στον Διαγόρα!"/>
    <meta property="og:description" content="Ο Νίκος Λιακόπουλος άλλαξε γνώμη και έπειτα απο νέα προσέγγιση του Διαγόρα Δρυοπιδέων αποφάσισε τελικά να μείνει στην ομάδα και να μην συνεχίσει την καριέρα του στον Ιωνικό!"/>
  </head>
  <body>
    <article>
      <h1>Ιωνικός: Ανατροπή με Λιακόπουλο, μένει στον Διαγόρα!</h1>
      <h2>Ο Νίκος Λιακόπουλος άλλαξε γνώμη και έπειτα απο νέα προσέγγιση του Διαγόρα Δρυοπιδέων αποφάσισε τελικά να μείνει στην ομάδα και να μην συνεχίσει την καριέρα του στον Ιωνικό!</h2>
      <address><time datetime="2019-11-25T11:54:00+00:00">25 Nov 2019, 11:54</time> by <a rel="author">Στέφανος Μακρής</a></address>
      <p>Ολική ανατροπή στην περίπτωση του Νίκου Λιακόπουλου. Ο έμπειρος γκαρντ ετοιμαζόταν <a href="https://www.sport24.gr/Basket/OmadesBasket/ionikos-nikaias/article5643149.ece">να ενταχθεί στο δυναμικό του Ιωνικού από την 1η Δεκεμβρίου</a>, ωστόσο τελικά θα μείνει στον Διαγόρα Δρυοπιδέων!</p>
      <p>Η διοίκηση της ομάδας προσέγγισε εκ νέου τον ηγέτη της, με τις δύο πλευρές να τα βρίσκουν τελικά και τον Λιακόπουλο να αποφασίζει να παραμείνει στον Διαγόρα, όπου έχει εξελιχθεί στον ηγέτη του από το ξεκίνημα της σεζόν, αριθμώντας 23.3 πόντους και 7.5 ασίστ μέσο όρο!</p>
      <p>Η παραμονή του Λιακόπουλου στον Διαγόρα αλλάζει βέβαια και τα δεδομένα της ανόδου πλέον, αφού μία από τις ισχυρότερες ομάδες της Α2 διατήρησε στις τάξεις της έναν από τους καλύτερους παίκτες της κατηγορίας.</p>
    </article>
  </body>
</html>