<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780598/%D8%A7%D8%AC%D8%B1%D8%A7%DB%8C-%DB%B1%DB%B9-%D9%87%D8%B2%D8%A7%D8%B1-%D9%BE%D8%B1%D9%88%DA%98%D9%87-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AA%D9%88%D8%B3%D8%B7-%D8%A8%D8%B3%DB%8C%D8%AC"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:03:14+00:00"/>
    <meta property="og:title" content="سردار ریحانی مطرح کرد: اجرای ۱۹ هزار پروژه محرومیت‌زدایی در کرمانشاه توسط بسیج"/>
    <meta property="og:description" content="کرمانشاه _ فرمانده سپاه حضرت نبی اکرم (ص) استان کرمانشاه اجرای ۱۹ هزار پروِه محرومیت‌زدایی در کرمانشاه توسط بسیج خبر داد."/>
  </head>
  <body>
    <article>
      <h1>سردار ریحانی مطرح کرد: اجرای ۱۹ هزار پروژه محرومیت‌زدایی در کرمانشاه توسط بسیج</h1>
      <address>
        <time datetime="2019-11-25T11:03:14+00:00">25 Nov 2019, 11:03</time>
      </address>
      <p>به گزارش <a href="https://www.mehrnews.com/">خبرنگار مهر</a>، سردار بهمن ریحانی در مراسم افتتاح ۱۰۰ واحد مسکونی مددجویان کمیته امداد امام خمینی استان کرمانشاه ضمن گرامیداشت هفته بسیج اظهار داشت: امام خمینی (ره) بسیج را تنها مربوط به مرزهای کشور نمی‌دانستند و دیدیم که این تفکر به تمام کشور های جهان صادر شد .</p>
      <p>وی  با بیان اینکه اقدامات سازندگی بسیج یکی از جلوه های زیبای خدمت رسانی است، خاطر نشان کرد: بسیج طی این چهل سال در تمام بسترها به خوبی عمل و موفقیت های بزرگی کسب کرد.</p>
      <p>فرمانده سپاه حضرت نبی اکرم (ص) استان کرمانشاه گفت : در بحث محرومیت زدایی ۱۹ هزار و ۲۶۶ پروژه شامل ساخت، ترمیم و... ۱۵۹ میلیارد تومان در این بستر ها هزینه شده است.</p>
      <p>سردار ریحانی با اشاره به اینکه در اردوهای جهادی ۱۰۲ هزار نفر روز فعالیت صورت گرفته است، بیان کرد : در اردوهای سلامت ۱۳ هزار  نفر جراحی و ۲۹ بیمارستان صحرایی برپا شده است.</p>
      <p>وی یادآور شد : بزرگترین افتخار امیر المومنین (ع) کارهای محرومیت زدایی بود،  امروز ما بر اساس این اعتقادات باید محکم بمانیم.</p>
      <p>فرمانده سپاه حضرت نبی اکرم (ص) استان کرمانشاه گفت: وضعیت ما نسبت به دوران دفاع مقدس در بحث توان نظامی و بازدارندگی تغییر پیدا کرده و مهمترین موضوع است که بزرگترین عامل بازدارندگی ما مردم هستند در همین حوادث اخیر این مردم بودند که در مقابل اشرار ایستادگی کردند.</p>
    </article>
  </body>
</html>