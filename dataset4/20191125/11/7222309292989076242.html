<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/humak-tar-avstand-fran-baltzar/"/>
    <meta property="og:site_name" content="HBL"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Humak tar avstånd från Baltzar"/>
    <meta property="og:description" content="Enligt den humanistiska yrkeshögskolan Humak har samarbetet upphört redan 2012."/>
  </head>
  <body>
    <article>
      <h1>Humak tar avstånd från Baltzar</h1>
      <h2>Enligt den humanistiska yrkeshögskolan Humak har samarbetet upphört redan 2012.</h2>
      <address><time datetime="2019-11-25T11:49:00+00:00">25 Nov 2019, 11:49</time> by <a rel="author">SPT</a></address>
      <p><a href="https://www.hs.fi/sunnuntai/art-2000006319025.html">Helsingin Sanomat avslöjade</a> i helgen att konstnären <b>Veijo Baltzar</b> har gjort sig skyldig till en lång rad sexuella trakasserier. Baltzar greps förra veckan i samband med en pågående polisutredning. Många av dem som har intervjuats av HS har hänvisat till Baltzars samarbete med Humak.</p>
      <p>Nu tar Humak avstånd från sitt samröre med Veijo Baltzar i ett uttalande. Humak gjorde på uppdrag av Undervisnings- och kulturministeriet en utredning av de pedagogiska grunderna för Baltzars verksamhet redan 2011-2012.</p>
      <p>"Humaks utredning kom fram till en kritisk bedömning av pedagogiken. Utredarna lyfte fram sin oro för de metoder som Baltzar använde sig av och varnade för verksamhetens risker", skriver Humak i <a href="https://www.humak.fi/uutiset/humak-kritisoi-baltzarin-pedagogiikkaa-jo-vuonna-2012/">ett pressmeddelande.</a></p>
      <p>Utredarna avrådde från att vidareutveckla Baltzars pedagogiska metoder. Enligt Humaks rektor <b>Jukka Määttä</b> har Humak inte haft något att göra med kulturföreningen Drom och Baltzar efter att utredningen gjordes 2012.</p>
      <p>"Man kan utifrån vissa källor bilda sig en sådan uppfattning att Humak skulle ha gett sitt stöd till uppbyggnaden av Baltzars pedagogiska modell. Det här stämmer inte. Humak ville inte fortsätta samarbetet av de skäl som framgick i utredningen", skriver Humak i pressmeddelandet.</p>
    </article>
  </body>
</html>