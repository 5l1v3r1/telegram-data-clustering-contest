<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149547/statistiky-nhl-nezastavitelne-famozne-duo-edmontonu-slovaci-netesia"/>
    <meta property="og:site_name" content="Sport7"/>
    <meta property="article:published_time" content="2019-11-25T11:01:12+00:00"/>
    <meta property="og:title" content="Štatistiky NHL: Nezastaviteľné famózne duo Edmontonu, Slováci netešia"/>
    <meta property="og:description" content="Lídrom kanadského bodovania NHL je aj po ďalšom týždni skvelý nemecký forvard Leon Draisaitl, no jeho náskok na čele bodovania sa zmenšil už len na bod. Na krk mu dýcha jeho spoluhráč z formácie, ktorá naháňa strach celej NHL - Connor McDavid."/>
  </head>
  <body>
    <article>
      <h1>Štatistiky NHL: Nezastaviteľné famózne duo Edmontonu, Slováci netešia</h1>
      <address><time datetime="2019-11-25T11:01:12+00:00">25 Nov 2019, 11:01</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>Lídrom kanadského bodovania NHL je aj po ďalšom týždni skvelý nemecký forvard Leon Draisaitl, no jeho náskok na čele bodovania sa zmenšil už len na bod. Na krk mu dýcha jeho spoluhráč z formácie, ktorá naháňa strach celej NHL - Connor McDavid.</b>
      </p>
      <p><b>Draisaitl </b>s <b>McDavidom </b>získali dokopy už 95 bodov. Stačilo im na to odohrať vedľa seba v prvej formácii "olejárov" 26 duelov. Tejto neuveriteľnej bilancii ostatní hráči NHL prestávajú stíhať konkurovať. Tretí <b>Marchand </b>a štvrtý <b>Pastrňák</b>, ofenzívne hviezdy Bostonu, získali 39 respektíve 36 bodov.</p>
      <p>Medzi kanoniermi naďalej vedie 23-ročný <b>David Pastrňák</b>. Česká hviezda strelila už 20 gólov. Druhý <b>McDavid </b>ich má zatiaľ o 2 menej.</p>
      <p>O Slovákoch v priebehu predchádzajúcich siedmich dni počuť veľa nebolo. Vyzdvihnúť možno len <b>Zdena Cháru</b>, 42-ročného veterána, ktorý zaokrúhlil svoj počet bodov na 10, čo je na obrancu pri 23 odohraných dueloch pekná bilancia.</p>
      <p>Gólovo sa konečne presadil <b>Richard Pánik</b>, čím ukončil svoju najhoršiu bilanciu zápasov bez bodu v celej kariére (12). Na presný zásah však v ďalších zápasoch bodovo nenadviazal a v ďalších dvoch dueloch skončil naprázdno. </p>
      <p>Pušný prach zvlhol <b>Tomášovi Tatarovi</b>. Kým pred týždňom patril do prvej tridsiadky bodovania s priemerom bodu na zápas, v troch tohtotýždňových dueloch nebodoval. Uvidíme, čo v jeho prípade prinesú ďalšie zápasy, pretože to vyzeralo tak, že má nakročené k najlepšej sezóne v kariére. </p>
      <h3>Produktivita:</h3>
      <p>1. Leon Draisaitl (Edmonton) 26 16 32 48<br/>2. Connor McDavid (Edmonton) 26 18 29 47<br/>3. Brad Marchand (Boston) 23 16 23 39<br/>4. David Pastrňák (Boston) 23 20 16 36<br/>5. John Carlson (Washington) 25 8 28 36<br/>6. Nathan MacKinnon (Colorado) 23 14 19 33<br/>7. Auston Matthews (Toronto) 25 16 14 30<br/>8. Patrick Kane (Chicago) 23 11 19 30<br/>9. Jonathan Huberdeau (Florida) 24 10 20 30<br/>10. Jack Eichel (Buffalo) 23 14 15 29<br/>..<br/>46. <b>Tomáš TATAR</b> (Montreal) 23 7 13 20<br/>229. <b>Zdeno CHÁRA</b> (Boston) 23 4 6 10</p>
      <p><b>Najlepší strelci</b>: 1. Pastrňák 20, 2. McDavid 18, 3. Matthews, Marchand, Draisaitl po 16, 6. Alexander Ovečkin (Washington) 15, 7. MacKinnon, Eichel a James Neal (Edmonton) po 14, 10. Jean-Gabriel Pageau (Ottawa) 13, ..., 94. TATAR 7, 217. CHÁRA 4</p>
      <p>
        <b>Štatistiky slovenských hokejistov</b>
      </p>
      <p>1. Tomáš Tatar (Montreal) 23 7 13 20 +0 62 20<br/>2. Zdeno Chára (Boston) 23 4 6 10 +15 38 22<br/>3. Tomáš Jurčo (Edmonton) 12 0 2 2 +1 7 4<br/>4. Andrej Sekera (Dallas) 20 0 2 2 +4 24 6<br/>5. Erik Černák (Tampa Bay) 19 1 0 1 -4 37 21<br/>6. Richard Pánik (Washington) 15 1 0 1 1 20 4<br/>7. Peter Cehlárik (Boston) 3 0 1 1 -1 0 2<br/>8. Martin Marinčin (Toronto) 7 0 0 0 -1 6 4<br/>9. Martin Fehérváry (Washington) 3 0 0 0 0 4 2<br/>10. Christián Jaroš (Ottawa) 1 0 0 0 -1 0 4<br/>----------------------------------------------------------<br/>Jaroslav Halák (Boston) 8 4 256 21 92,4 2,56 1</p>
      <p>/za menom a klubovou príslušnosťou nasledujú počet odohratých zápasov, góly, asistencie, body, +/-, strely na bránku, trestné minúty, brankári: počet odchytaných zápasov, víťazstiev, počet úspešných zákrokov, inkasovaných gólov, percentuálna úspešnosť zásahov, priemer inkasovaných gólov na zápas, počet shutoutov/</p>
    </article>
  </body>
</html>