<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/solicitor-general-hands-over-to-sc-the-original-letter-of-maharashtra-governor-1-1-10610550.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T11:08:00+00:00"/>
    <meta property="og:title" content="కోర్టుకు రెండు లేఖలను సమర్పించిన సొలిసిటర్ జనరల్"/>
    <meta property="og:description" content="న్యూఢిల్లీ: మహారాష్ట్రలో ప్రభుత్వ ఏర్పాటు వ్యవహారంపై సుప్రీం కోర్టులో విచారణ జరుగుతోంది. సొలిసిటర్ జనరల్ తుషార్ మెహతా రెండు లేఖలను కోర్టుకు సమర్పించారు. గవర్నర"/>
  </head>
  <body>
    <article>
      <h1>కోర్టుకు రెండు లేఖలను సమర్పించిన సొలిసిటర్ జనరల్</h1>
      <address>
        <time datetime="2019-11-25T11:08:00+00:00">25 Nov 2019, 11:08</time>
      </address>
      <p>న్యూఢిల్లీ: మహారాష్ట్రలో ప్రభుత్వ ఏర్పాటు వ్యవహారంపై సుప్రీం కోర్టులో విచారణ జరుగుతోంది. సొలిసిటర్ జనరల్ తుషార్ మెహతా రెండు లేఖలను కోర్టుకు సమర్పించారు. గవర్నర్ నిర్ణయాన్ని తెలిపేముందు అసలేం జరిగిందో కోర్టుకు వివరిస్తానని సొలిసిటర్ జనరల్ తెలిపారు. 'ప్రభుత్వ ఏర్పాటుకు గవర్నర్ 3 పార్టీలను ఆహ్వానించారు. అన్ని పార్టీలు విఫలమైన తర్వాతే రాష్ట్రపతి పాలన విధించారు. గవర్నర్ కార్యదర్శి తరఫున వాదనలు వినిపిస్తున్నానని' సొలిసిటర్ జనరల్ వెల్లడించారు. గవర్నర్ నిర్ణయంపై న్యాయసమీక్ష పరిధిని సొలిసిటర్ జనరల్ ప్రశ్నించారు. ఈ సందర్భంగా గవర్నర్ ఆహ్వాన లేఖను ధర్మాసనానికి అందజేశారు. <br/><br/>'నవంబర్ 22న అజిత్ పవార్ మద్దతు లేఖ అందజేశారు. ఎమ్మెల్యేలంతా తనను ఎన్సీపీ నేతగా ఎన్నుకున్నారని లేఖలో ఉంది. ఎన్సీపీ 54 మంది ఎమ్మెల్యేల మద్దతు తనకు ఉందని అజిత్ పవార్ లేఖలో చెప్పారు. ఎన్సీపీ మద్దతులో ప్రభుత్వ ఏర్పాటుకు బీజేపీ ముందుకొచ్చిందని' తుషార్ మెహతా కోర్టుకు తెలిపారు. ప్రభుత్వ ఏర్పాటులో లోతైన విచారణ జరపాల్సిన అవసరం గవర్నర్‌కు లేదని సొలిసిటర్ జనరల్ వాదించారు.</p>
    </article>
  </body>
</html>