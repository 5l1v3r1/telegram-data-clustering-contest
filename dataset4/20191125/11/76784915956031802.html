<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/ezt_a_tavat_vajon_az_aliexpresszrol_rendeltek/"/>
    <meta property="og:site_name" content="Index.hu"/>
    <meta property="article:published_time" content="2019-11-25T11:03:58+00:00"/>
    <meta property="og:title" content="Ezt a tavat vajon az Aliexpresszről rendelték?"/>
    <meta property="og:description" content="Mindeközben - Kínában egy lakópark építtetője úgy árulta a lakásokat, hogy a látványterveken az épületek között egy kis park és tó vol..."/>
  </head>
  <body>
    <article>
      <h1>Ezt a tavat vajon az Aliexpresszről rendelték?</h1>
      <address><time datetime="2019-11-25T11:03:58+00:00">25 Nov 2019, 11:03</time> by <a rel="author" href="https://index.hu/szerzo/egyed_anna" target="_blank">Egyed Anna</a></address>
      <p>Kínában egy lakópark építtetője úgy árulta a lakásokat, hogy a látványterveken az épületek között egy kis park és tó volt látható (utóbbi sima kék színnel jelölve, mint bármilyen térképen a vízfelületet), így joggal hitte minden vásárló, hogy a lakása majd megnyugtató zöldfelületre és némi vízre fog nézni.</p>
      <figure>
        <img src="https://kep.cdn.indexvas.hu/1/0/3049/30496/304961/30496171_13c40f575fcbc6a2a5dea5d917718abf_wm.jpg"/>
        <figcaption>A látványterveken még elfogadható / Fotó: Pear Videos</figcaption>
      </figure>
      <p>A lakások átvételekor azonban kiderült, hogy valóság nem is lehetett volna ennél távolabb: a festői kis tó kialakítása helyett szimplán</p>
      <aside>leterítettek egy nagy, kék, tóformájú műanyagot,</aside>
      <p>amit gondolom az Aliexpresszről rendeltek. Könnyű lenne elmenni a kamutó színe mellett, de mégis, hány tó van a világon, ami így néz ki? Legalább valami hihetőbb, tószerűbb színt kamuztak volna oda, ez még medencének is gyenge.</p>
      <figure>
        <img src="https://kep.cdn.indexvas.hu/1/0/3049/30496/304961/30496159_7839578af904e6734b0d0f7258bb87c0_wm.jpg"/>
        <figcaption>Ha már a tavat nem, a hidat azért megépítették / Fotó: Pear Videos</figcaption>
      </figure>
      <p>A troll építtetők nem aprózták el, figyeltek a részletekre, még egy kis hidat is állítottak a kamutóba, így gond nélkül át tud kelni bárki anélkül, hogy műanyagba kellene lépnie.</p>
      <figure>
        <img src="https://kep.cdn.indexvas.hu/1/0/3049/30496/304961/30496129_37c108c2e1e058bd261645f3cfe0dafd_wm.jpg"/>
        <figcaption>Itt legalább van egy kis víz is / Fotó: Pear Videos</figcaption>
      </figure>
      <p>A kérdés már csak az, ha ennyi energiát fektettek a kamutó megépítésébe, nem lett volna egyszerűbb inkább megcsinálni egy igazi tavat? A 200 lakásvásárló eléggé kiakadt, amikor meglátták az építtető kreatív megoldását. <a href="https://youtu.be/nWfg9zqyaAg">Ide kattintva</a> videón is meg lehet nézni</p>
      <aside>a kis műanyagdarabot, ami tó szeretett volna lenni.</aside>
      <p>(<a href="https://www.boredpanda.com/homeowners-trolled-developer-built-fake-lake"><i>BoredPanda</i></a>)</p>
    </article>
  </body>
</html>