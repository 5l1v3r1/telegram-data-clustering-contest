<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/amaliada-dinoyn-alli-mia-machairia-sto-paidi-moy-leei-sygklonismeni-i-mitera-giati-diochnoyn-apo-to-scholeio-ton-15chrono-mathiti-poy-machairothike/"/>
    <meta property="og:site_name" content="europost.gr"/>
    <meta property="article:published_time" content="2019-11-25T11:15:23+00:00"/>
    <meta property="og:title" content="Αμαλιάδα: «Δίνουν άλλη μία μαχαιριά στο παιδί μου…», λέει συγκλονισμένη η μητέρα! Γιατί διώχνουν από το σχολείο τον 15χρονο μαθητή που μαχαιρώθηκε?…"/>
    <meta property="og:description" content="Το συμβούλιο καθηγητών του σχολείου στην Αμαλιάδα στο οποίο φοιτά ο 15χρονος που δέχτηκε επίθεση με μαχαίρι αποφάσισε να διώξει τον μαθητή, όπως καταγγέλλει η μητέρα του. «Με πήραν τηλέφωνο από το σχολείο και μου είπαν"/>
  </head>
  <body>
    <article>
      <h1>Αμαλιάδα: «Δίνουν άλλη μία μαχαιριά στο παιδί μου…», λέει συγκλονισμένη η μητέρα! Γιατί διώχνουν από το σχολείο τον 15χρονο μαθητή που μαχαιρώθηκε?…</h1>
      <address>
        <time datetime="2019-11-25T11:15:23+00:00">25 Nov 2019, 11:15</time>
      </address>
      <p>Το συμβούλιο καθηγητών του σχολείου στην Αμαλιάδα στο οποίο φοιτά ο 15χρονος που δέχτηκε επίθεση με μαχαίρι αποφάσισε να διώξει τον μαθητή, όπως καταγγέλλει η μητέρα του.</p>
      <p>«Με πήραν τηλέφωνο από το σχολείο και μου είπαν ότι βγήκε η απόφαση του συμβουλίου. Η απόφαση ήταν και το παιδί μου να αλλάξει σχολικό περιβάλλον. Ρώτησα γιατί το παιδί μου να αλλάξει περιβάλλον αφού δεν φταίει σε τίποτα και μου είπαν να περάσω από εκεί», ανέφερε η μητέρα.</p>
      <p>«Δίνουν άλλη μία μαχαιριά στο παιδί μου» σχολίασε η μητέρα του 15χρονου.</p>
      <p>Τα νέα σχολεία που καλούνται να πάνε πλέον οι δύο μαθητές είναι σε απόσταση 20 και 30 χιλιομέτρων από τα σπίτια τους!</p>
      <p>Ο μαθητής πλέον θα πρέπει να παίρνει καθημερινά ταξί από το χωριό στο οποίο μένει με προορισμό αρχικά την Αμαλιάδα και από κει να επιβιβάζεται σε λεωφορείο που θα τον μεταφέρει σε άλλο χωριό όπου βρίσκεται το σχολείο που καλείται να φοιτήσει. Μάλιστα το ίδιο λεωφορείο θα παίρνει και ο δράστης της επίθεσης.</p>
      <p>Υπενθυμίζεται πως ο 16χρονος μαχαίρωσε τον 15χρονο, μέσα στο σχολείο που πήγαιναν στην Αμαλιάδα, με ένα πολυεργαλείο και σύμφωνα με πληροφορίες ο καβγάς έγινε για τα μάτια μίας συμμαθήτριάς τους.</p>
    </article>
  </body>
</html>