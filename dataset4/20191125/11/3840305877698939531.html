<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/sorin-grindeanu-reveni-psd-ce-declarat-fostul-premier-aceasta-posibilitate-307328.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T11:58:53+00:00"/>
    <meta property="og:title" content="Sorin Grindeanu ar putea reveni în PSD. Ce a declarat fostul premier despre această posibilitate"/>
    <meta property="og:description" content="Fostul premier Sorin Grindeanu nu exclude posibilitatea de a reveni în PSD, potrivit stiripesurse.ro. PSD trece printr-o adevărată reașezare de forțe, după ce candidata partidului în finala prezidențialelor a..."/>
  </head>
  <body>
    <article>
      <h1>Sorin Grindeanu ar putea reveni în PSD. Ce a declarat fostul premier despre această posibilitate</h1>
      <address><time datetime="2019-11-25T11:58:53+00:00">25 Nov 2019, 11:58</time> by <a rel="author">Redacția B1.ro</a></address>
      <p>Fostul premier <a href="https://www.b1.ro/tag/sorin-grindeanu-169523.html">Sorin Grindeanu</a> nu exclude posibilitatea de a reveni în <a href="https://www.b1.ro/tag/psd-51583.html">PSD</a>, potrivit stiripesurse.ro.<br/><br/><a href="https://www.b1.ro/tag/psd-51583.html">PSD</a> trece printr-o adevărată reașezare de forțe, după ce candidata partidului în finala prezidențialelor a obținut un minim istoric, cu doar 33,94% din voturi, după centralizarea a 99,89% din secții. Mai multe voci din partid, printre care și Niculae Bădălău, liderul filialei de Giurgiu, au sugerat că este momentul pentru o schimbare a conducerii.<br/><br/>În acest context tensionat din <a href="https://www.b1.ro/tag/psd-51583.html">PSD</a>, <a href="https://www.b1.ro/tag/sorin-grindeanu-169523.html">Sorin Grindeanu</a> ar putea reveni în formațiune. <br/><br/>„Nu doresc să comentez zvonuri. Vom vedea ce va fi”, a declarat Grindeanu pentru stiripesurse.ro.<br/><br/><a href="https://www.b1.ro/tag/sorin-grindeanu-169523.html">Sorin Grindeanu</a> a fost primul premier instalat din partea <a href="https://www.b1.ro/tag/psd-51583.html">PSD</a> după câștigarea alegerilor generale din decembrie 2016. Totuși, el avea să fie dat jos, prin moțiune de cenzură, chiar de propriul partid, pentru că a refuzat să-și dea demisia când a fost anunțat că i se retrage sprijinul. Ulterior, Grindeanu era numit șef al ANCOM. În trecut, acesta a fost deputat, ministru al Comunicațiilor și șef al <a href="https://www.b1.ro/tag/psd-51583.html">PSD</a> Timiș.<br/> </p>
    </article>
  </body>
</html>