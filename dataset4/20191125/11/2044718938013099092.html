<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/25/f1-a-red-bull-fonok-orul-hogy-nem-vetteleket-iranyitja/"/>
    <meta property="og:site_name" content="Vezess"/>
    <meta property="article:published_time" content="2019-11-25T11:45:30+00:00"/>
    <meta property="og:title" content="F1: A Red Bull-főnök örül, hogy nem Vetteléket irányítja"/>
    <meta property="og:description" content="A Red Bull csapatfőnöke szerint a Ferrarinak nagyon nehéz dolga van Sebastian Vettel és Charles Leclerc párosával, örül, hogy nem neki kell kezelnie őket."/>
  </head>
  <body>
    <article>
      <h1>F1: A Red Bull-főnök örül, hogy nem Vetteléket irányítja</h1>
      <address><time datetime="2019-11-25T11:45:30+00:00">25 Nov 2019, 11:45</time> by <a rel="author" href="https://www.vezess.hu/author/baka-gabor/" target="_blank">Baka Gábor</a></address>
      <p>
        <b>A Red Bull csapatfőnöke szerint a Ferrarinak nagyon nehéz dolga van Sebastian Vettel és Charles Leclerc párosával, örül, hogy nem neki kell kezelnie őket.</b>
      </p>
      <p>A Ferrarinál a szezon kezdetétől feszültség kezdett kialakulni az első számúként megnevezett négyszeres világbajnok Sebastian Vettelé és az elvárásokat messze túlteljesítő, a német fejére növő Charles Leclerc között, ami a Brazil Nagydíjon ütközésben, kettős kiesésben csúcsosodott ki.</p>
      <p>A Red Bullnál annak idején Vettellel és Mark Webberrel hasonló dolgokat megélő Christian Horner örül, hogy ő most csak külső szemlélő.</p>
      <p>“Mindig az adott eseten múlik, és persze minden csapatnál más és más a hozzáállás, mindenkinek más a megközelítése, szóval nehéz megítélnem a ferraris helyzetet. De ilyen esetekben mindig a csapat a vesztes. Nyilván nehéz eset ez” – mondta az Autosportnak.</p>
      <p>“Örülök, hogy nem az én versenyzőim, mert sosem könnyű az ilyen. Az autóversenyzők nagyon versengő emberek, ezért gyakran kerül ellentétbe a csapat és az egyén érdeke” – tette hozzá.</p>
      <p>A Ferrari-főnök, Mattia Binotto az interlagosi incidens után a múlt hét során többször is beszélt a pilótákkal, és bár nagy szembesítés nem volt, <a href="https://www.vezess.hu/forma-1/2019/11/23/f1-mindent-tisztaztak-a-ferrarinal/">állítólag mindent tisztáztak</a>.</p>
      <p>A Ferrari elnöke, John Elkann a múlt héten azt mondta a történtek kapcsán, hogy <a href="https://www.vezess.hu/forma-1/2019/11/22/f1-nagyon-duhos-a-ferrari-vezer/">“nagyon dühös”</a>, a versenyzőiknek pedig észben kell tartaniuk, hogy a Scuderiánál mindig a csapat az első.</p>
      <footer>Forrás: Fotó: Europress</footer>
    </article>
  </body>
</html>