<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191125-katolytske-rizdvo-2019-prykmety-ta-zaborony-na-svyato/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T11:47:30+00:00"/>
    <meta property="og:title" content="Католицьке Різдво 2019: прикмети та заборони на свято"/>
    <meta property="og:description" content="У католиків вважається – як зустрінеш Різдво, так і весь рік проведеш. Факти ICTV розкажуть про заборони та прикмети на свято."/>
  </head>
  <body>
    <article>
      <h1>Католицьке Різдво 2019: прикмети та заборони на свято</h1>
      <address>
        <time datetime="2019-11-25T11:47:30+00:00">25 Nov 2019, 11:47</time>
      </address>
      <p>У католиків вважається – як зустрінеш Різдво, так і весь рік проведеш. Факти ICTV розкажуть про заборони та прикмети на свято.</p>
      <p>На католицьке Різдво, вночі 25 грудня, коли годинник б’є 12 разів, господар будинку повинен відкрити вікно, таким чином впускаючи Різдво, а разом з ним – удачу і благополуччя.</p>
      <p><b>Обов’язкові атрибути свята</b>: різдвяні свічки, які, згідно з прикметами, захищають святковий стіл від холоду і сил темряви, а також різдвяний вінок – він оберігає від злих духів.</p>
      <p><b>Кілька прикмет пов’язано також із заборонами</b>. Не можна, наприклад, у святкові дні займатися рукоділлям – це загрожує комусь із членів сім’ї раптовою сліпотою або глухотою.</p>
      <p><b>Читайте:</b> <a href="https://fakty.com.ua/ua/lifestyle/20191112-vyhidni-u-grudni-2019-skilky-vidpochyvatymut-ukrayintsi/">Вихідні у грудні 2019: скільки відпочиватимуть українці</a></p>
      <p>Категорично забороняється полювання. Вважається, якщо мисливець піде до лісу – замерзне або стане здобиччю того звіра, на якого збирався полювати.</p>
      <p>У жодному разі не можна сідати за святковий стіл у старому одязі – рік буде невдалим. Те ж саме чекає на тих, хто прийшов одягненим у чорне.</p>
      <h3>Прикмети на католицьке Різдво 2019</h3>
      <p>Стежать у цей день і за погодою.</p>
      <ul>
        <li>Заметіль у переддень Різдва – до ранного листя.</li>
        <li>Якщо Різдво тепле – весна холодна.</li>
        <li>Сильні холоди на свято – до багатого врожаю.</li>
        <li>Сніг на Різдво – рік буде вдалим.</li>
      </ul>
      <p>Факти ICTV також розповідали <a href="https://fakty.com.ua/ua/lifestyle/20191120-katolytske-rizdvo-istoriya-ta-tradytsiyi-svyata/">про історію католицького Різдва</a> та як його святкувати.</p>
    </article>
  </body>
</html>