<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/turnen/zonderland-schrikt-miyachi-er-volgen-nog-3-kansen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T11:59:15+00:00"/>
    <meta property="og:title" content="Zonderland schrikt niet van Miyachi: ‘Er volgen nog 3 kansen’"/>
    <meta property="og:description" content="Epke Zonderland weet wat hem de komende maanden te doen staat. Nadat de Japanner Hidetaka Miyachi zondag in Cottbus zijn 3e wereldbekerzege aan de rekstok had geboekt, moet de Fries in de achtervolging om een olympisch ticket te pakken. “Miyachi heeft zijn kans gepakt, maar we zijn niet geschrokken”, reageerde Zonderlands coach Daniël Knibbeler. Zonderland…"/>
  </head>
  <body>
    <article>
      <h1>Zonderland schrikt niet van Miyachi: ‘Er volgen nog 3 kansen’</h1>
      <address>
        <time datetime="2019-11-25T11:59:15+00:00">25 Nov 2019, 11:59</time>
      </address>
      <p>
        <b>Epke Zonderland weet wat hem de komende maanden te doen staat. Nadat de Japanner Hidetaka Miyachi zondag in Cottbus zijn 3e wereldbekerzege aan de rekstok had geboekt, moet de Fries in de achtervolging om een olympisch ticket te pakken. "Miyachi heeft zijn kans gepakt, maar we zijn niet geschrokken", reageerde Zonderlands coach Daniël Knibbeler.</b>
      </p>
      <p>Zonderland vloog bij de WK in Stuttgart dit najaar uit de rekstok en Nederland slaagde er ook niet in zich als team voor de Spelen te plaatsen. De 'achterdeur' naar Tokio is het wereldbekercircuit, waarin hij al 2 zeges achter zijn naam heeft staan. De beste 3 resultaten tellen, maar bij de 1e kans de teller op 3 te krijgen, moest de olympisch kampioen van 2012 vanwege een operatie aan de voorhoofdsholtes verstek laten gaan.<br/><br/>Knibbeler: "Epke traint nog 2 weken op lage intensiteit voordat we weer serieus op de toestellen aan de gang willen gaan." Er volgen nog 3 kansen: in februari in Melbourne, in maart in Baku en Doha.</p>
    </article>
  </body>
</html>