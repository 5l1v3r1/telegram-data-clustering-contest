<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7149924/%DA%A9%D8%B4%D9%81-%D8%A8%DB%8C%D8%B4-%D8%A7%D8%B2-%DB%B9%DB%B0-%D9%85%DB%8C%D9%84%DB%8C%D9%88%D9%86-%D8%B1%DB%8C%D8%A7%D9%84-%D8%A7%D9%82%D9%84%D8%A7%D9%85-%D8%AF%D8%A7%D8%B1%D9%88%DB%8C%DB%8C-%D8%A2%D8%B1%D8%A7%DB%8C%D8%B4%DB%8C-%D9%88-%D8%A8%D9%87%D8%AF%D8%A7%D8%B4%D8%AA%DB%8C-%D8%BA%DB%8C%D8%B1%D9%85%D8%AC%D8%A7%D8%B2-%D8%AF%D8%B1-%D8%B2%D8%A7%D9%87%D8%AF%D8%A7%D9%86"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-25T11:48:00+00:00"/>
    <meta property="og:title" content="کشف بیش از ۹۰ میلیون ریال اقلام دارویی، آرایشی و بهداشتی غیرمجاز در زاهدان"/>
    <meta property="og:description" content="معاون غذا و دارو دانشگاه علوم پزشکی زاهدان از کشف و ضبط بیش از ۹۰ میلیون ریال اقلام دارویی، آرایشی و بهداشتی تاریخ مصرف گذشته و غیرمجاز در زاهدان خبر داد."/>
  </head>
  <body>
    <article>
      <h1>کشف بیش از ۹۰ میلیون ریال اقلام دارویی، آرایشی و بهداشتی غیرمجاز در زاهدان</h1>
      <address>
        <time datetime="2019-11-25T11:48:00+00:00">25 Nov 2019, 11:48</time>
      </address>
      <h3>معاون غذا و دارو دانشگاه علوم پزشکی زاهدان از کشف و ضبط بیش از ۹۰ میلیون ریال اقلام دارویی، آرایشی و بهداشتی تاریخ مصرف گذشته و غیرمجاز در زاهدان خبر داد.</h3>
      <p>فرجیان معاون غذا و دارو دانشگاه علوم پزشکی زاهدان در گفت و گو با خبرنگار  <a href="https://www.yjc.ir/fa/states">گروه استان های</a> <a href="https://www.yjc.ir/">باشگاه خبرنگاران جوان</a>از <a href="https://www.yjc.ir/fa/sistan-baluchestan">زاهدان</a>، از کشف و ضبط بیش از ۹۰ میلیون ریال اقلام دارویی، آرایشی و بهداشتی تاریخ مصرف گذشته و غیرمجاز در زاهدان خبر داد.</p>
      <p>او گفت: در طی بازدید روزانه کارشناسان دارویی معاونت غذا و دارو از داروخانه‌های خصوصی زاهدان، مقادیری اقلام دارویی تاریخ مصرف گذشته و لوازم آرایشی و بهداشتی غیرمجاز و قاچاق از تعدادی داروخانه کشف و ضبط شد.</p>
      <p>فرجیان اقلام مکشوفه را شامل انواع قرص، کپسول، پماد، واکس مو، کرم و ریمل عنوان نمود و با بیان اینکه به داروخانه‌های متخلف تذکر کتبی داده شده است، اضافه کرد: در همین رابطه پرونده یکی از داروخانه‌ها جهت صدور رای به تعزیرات حکومتی استان ارسال و سهمیه دارویی یک داروخانه نیز بطور موقت قطع شده است.</p>
      <p>انتهای پیام/ع</p>
    </article>
  </body>
</html>