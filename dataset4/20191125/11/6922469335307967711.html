<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614771/amundi-due-nuovi-fondi-tematici-sulle-citta-del-futuro"/>
    <meta property="og:site_name" content="bluerating"/>
    <meta property="article:published_time" content="2019-11-25T11:02:50+00:00"/>
    <meta property="og:title" content="Amundi lancia due nuovi fondi su città del futuro e megatrend"/>
    <meta property="og:description" content="CPR Asset Management, società del gruppo Amundi, lancia due nuovi fondi le opportunità di investimento legate ai megatrend."/>
  </head>
  <body>
    <article>
      <h1>Amundi lancia due nuovi fondi su città del futuro e megatrend</h1>
      <address><time datetime="2019-11-25T11:02:50+00:00">25 Nov 2019, 11:02</time> by <a rel="author">Redazione</a></address>
      <p>CPR Asset Management, la società che nel gruppo Amundi è specializzata nella gestione di fondi tematici, lancia due nuovi fondi le opportunità di investimento legate ai megatrend. Entrambi i fondi applicano principi di investimento responsabile:</p>
      <ul>
        <li>
          <b>
            <i>CPR Invest – Future Cities</i>
          </b>
          <b>
            <i>: investire in aziende impegnate nell’urbanizzazione sostenibile</i>
          </b>
        </li>
      </ul>
      <p>Un fondo azionario tematico globale che offre agli investitori l’esposizione al grande tema dell’urbanizzazione sostenibile. L’universo di investimento copre svariati settori per cogliere un’ampia gamma di opportunità di investimento legate a ristrutturazione e costruzione di infrastrutture, nuove tecnologie progettate per gestire le città in modo più efficiente e sostenibile, nuovi servizi finalizzati a rendere più agevole la vita ai residenti delle città e tanti altri destinati a sostenere il cambiamento dell’ecosistema urbano odierno e di domani. Per tener conto di considerazioni di natura extra-finanziaria collegate al tema, CPR AM applicherà un doppio filtro basato su criteri ESG per escludere sia le imprese considerate incompatibili con uno sviluppo urbano armonioso sia quelle oggetto di controversie</p>
      <ul>
        <li>
          <b>
            <i>CPR Invest – Smart Trends</i>
          </b>
          <b>
            <i>: un approccio difensivo per catturare il potenziale delle azioni tematiche</i>
          </b>
        </li>
      </ul>
      <p>Un fondo flessibile e diversificato che cerca di beneficiare della crescita a lungo termine generata da azioni tematiche all’interno di una struttura di portafoglio multi-asset. Smart Trends investe una quota fissa in fondi tematici della casa, che rappresentano l’intero ventaglio di temi di investimento di CPR AM quali invecchiamento della popolazione, istruzione, climate action, disruption, la catena del valore relativa al cibo, ecc. L’obiettivo del team di gestione è conseguire un portafoglio 100% ESG, man mano che si renderanno disponibili investimenti sostenibili in tutte le asset class.</p>
      <p><b>Paolo Proli, head of retail distribution in Amundi SGR, conclude</b><b><i>:</i></b><i> </i>“In un contesto di tassi zero, investimento azionario tematico e investimenti responsabili sono due chiamate forti che gli investitori retail non possono perdere per diversificare i loro portafogli e puntare su trend di investimento destinati a perdurare nel lungo periodo. Con il lancio dei due comparti Future Cities e Smart Trend, ancora una volta Amundi e CPR Am mettono a disposizione della clientela italiana soluzioni di investimento estremamente innovative, diversificate per profilo di rischio-rendimento e accomunate da un approccio sostenibile divenuto per noi imperativo negli investimenti”.</p>
      <related>
        <a href="https://www.bluerating.com/banche-e-reti/612852/amundi-una-raccolta-da-record"/>
        <a href="https://www.bluerating.com/fondi-e-polizze/612520/investire-sulla-via-della-seta-amundi-lancia-il-fondo-amundi-funds-new-silk-road"/>
        <a href="https://www.bluerating.com/etf-e-certificati/609491/etf-a-settembre-flussi-per-70-miliardi"/>
      </related>
    </article>
  </body>
</html>