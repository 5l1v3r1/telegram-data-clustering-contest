<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/25/barrali-rachele-carta-e-il-nuovo-sindaco-eletto-dai-ragazzi-8-956909.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T11:57:27+00:00"/>
    <meta property="og:title" content="Barrali, Rachele Carta è il nuovo sindaco eletto dai ragazzi"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La votazione</h6>
      <h1>Barrali, Rachele Carta è il nuovo sindaco eletto dai ragazzi</h1>
      <h2>Obiettivo dell'iniziativa è favorire il coinvolgimento dei giovani nella vita pubblica del Paese</h2>
      <address><time datetime="2019-11-25T11:57:27+00:00">25 Nov 2019, 11:57</time> by <a rel="author" href="https://www.unionesarda.it/autore/severino_sirigu/322" target="_blank">Severino Sirigu</a></address>
      <p>Rachele Carta, alunna della seconda media del paese, è stata eletta sindaco dei ragazzi di Barrali. È questo l'esito democratico delle votazioni che si sono svolte nel seggio elettorale allestito per l'occasione in Comune: hanno votato gli alunni delle classi quarta e quinta elementare e del triennio delle medie.</p>
      <p>L'iniziativa rientra nel progetto di educazione civica che l'amministrazione comunale promuove da ormai otto anni in collaborazione con le scuole del paese. L'obiettivo é quello di favorire il coinvolgimento diretto dei ragazzi nella vita pubblica del paese.</p>
      <p>"Vogliamo favorire la loro partecipazione alle problematiche che possono riguardarli da vicino", dice il sindaco Fausto Piga.</p>
      <p>Obiettivo che si può raggiungere più facilmente instaurando un rapporto confidenziale con gli amministratori comunali.</p>
    </article>
  </body>
</html>