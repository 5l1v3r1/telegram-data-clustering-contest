<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lamando-s-teresa-cade-al-5-set-in-puglia-ma-porta-a-casa-un-punto-che-muove-la-classifica.html"/>
    <meta property="og:site_name" content="Tempostretto"/>
    <meta property="article:published_time" content="2019-11-25T11:53:16+00:00"/>
    <meta property="og:title" content="L’Amando S. Teresa cade al 5° set in Puglia ma porta a casa un punto che muove la classifica"/>
    <meta property="og:description" content="VOLLEY B1/F Encomio speciale alla schiacciatrice Sara Casale. Con la sua esperienza è un punto di riferimento per la squadra"/>
  </head>
  <body>
    <article>
      <h1>L’Amando S. Teresa cade al 5° set in Puglia ma porta a casa un punto che muove la classifica</h1>
      <address><time datetime="2019-11-25T11:53:16+00:00">25 Nov 2019, 11:53</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>VOLLEY B1/F Encomio speciale alla schiacciatrice Sara Casale. Con la sua esperienza è un punto di riferimento per la squadra</i>
      </p>
      <p>S. TERESA DI RIVA –  L’Amando S. Teresa cade al quinto set a Castellana, in Puglia, conquistando tuttavia un punto che fa classifica, che la appaia all’Arzano a quota 10 e la lascia a due lunghezze dall’area play off. In vetta al campionato di B1 conquista i tre punti la capolista Cerignola, che balza a 18, in solitaria. Ma solo perché l’Agrigento ha riposato. E resta pertanto a 15.</p>
      <p>Vista così il bicchiare appare mezzo pieno. Le ragazze di Jomenez hanno ceduto i set dispari conquistanto i pari con margini ragguardevoli: 19-25 il secondo e 15-25 il terzo. Gli altri due sono andati appannaggio delle padrone di casa per 25-21 e 25-18. Al tiebreak è finita 16-14. Certamente un pizzico di rammarico resta.</p>
      <p>Jimenez parte con Bertiglia nel ruolo di opposto, gostinetto in regia, Albano e Mercieca al centro, Iannone e Casale schiacciatrici, Rinaldi libero.</p>
      <p>Un encomio speciale va a Sara Casale. Svegli all’alba per lei, che non è partita con il resto della squadra, viaggio di 500 km e 5 set tiratissimi. Intramontabile la straordinaria schiacciatrice di Furci Siculo. Esperienza e stile fanno la differenza. E’ un punto di riferimento imprescindibile per il tecnico e le compagne.</p>
      <p>Il coach di casa Ciliberti ha schierato Loddo opposto, Miotti in palleggio, Salamida e Kabunda centrali, Matrullo e Civardi schiacciatrici, Minervini libero.</p>
      <p><b>05 Castellana – Farmacia Schultze/Villa Zuccaro</b> <b>S. Teresa 3-2</b> (25-21, 19-25, 25-18, 15-25, 16-14).</p>
    </article>
  </body>
</html>