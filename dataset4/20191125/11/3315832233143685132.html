<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/79d81a9399e43bd4/mirel-radoi-noul-selectioner-al-romaniei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T11:30:01+00:00"/>
    <meta property="og:title" content="Mirel Rădoi, noul selecţioner al României"/>
    <meta property="og:description" content="Noul selecţioner al României este Mirel Rădoi (38 de ani)! Comitetul Executiv al FRF se va reuni marţi la FRF, acolo unde preşedintele Răzvan Burleanu va prezenta numele actualului selecţioner de la U21 ca antrenor al primei reprezentative şi va supune la vot numirea."/>
  </head>
  <body>
    <article>
      <h1>Mirel Rădoi, noul selecţioner al României</h1>
      <address><time datetime="2019-11-25T11:30:01+00:00">25 Nov 2019, 11:30</time> by <a rel="author">Jurnal.md</a></address>
      <p>
        <b>Noul selecţioner al României este Mirel Rădoi (38 de ani)! Comitetul Executiv al FRF se va reuni marţi la FRF, acolo unde preşedintele Răzvan Burleanu va prezenta numele actualului selecţioner de la U21 ca antrenor al primei reprezentative şi va supune la vot numirea.</b>
      </p>
      <p>Pe lista federaţiei s-au aflat mai mulţi tehnicieni, între care Dan Petrescu, Hagi, Mircea Lucescu, Marius Şumudică etc, însă variantele au fost eliminate pe rând.</p>
      <p>Până la Comitetul Executiv al FRF, azi are loc şedinţa Comisiei Tehnice, în care membrii trebuie să decidă ce îi vor propune lui Burleanu, dar din informaţiile presei de peste Prut Mirel Rădoi nu are niciun contracandidat serios. Cu siguranţă, votul antrenorilor va fi unul pozitiv, iar de marţi încolo Rădoi va fi cel care va pregăti meciul cu Islanda şi, sperăm, pe cel cu câştigătoarea dintre Bulgaria şi Ungaria.</p>
      <p>În alegerea federaţiei a contat faptul că Rădoi nu va avea nevoie de o perioadă de acomodare pentru că este la curent cu tot ce a lucrat Cosmin Contra în ultimii ani. În plus, cheltuiala cu angajarea sa nu este una importantă. Desigur, pe lîngă toate acestea au contat rezultatele excelente reuşite de Mirel Rădoi cu naţionala de tineret în ultimii doi ani.</p>
    </article>
  </body>
</html>