<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-piko-andras-elveszi-a-13-havi-jutalmat-a-szocialis-es-egeszsegugyi-dolgozoktol.html"/>
    <meta property="og:site_name" content="Origo"/>
    <meta property="article:published_time" content="2019-11-25T11:55:00+00:00"/>
    <meta property="og:title" content="A józsefvárosi ellenzéki polgármester elveszi az óvónők, a védőnők és az önkormányzati dolgozók eddigi jutalmát"/>
    <meta property="og:description" content="Saját magának közel egymilliós fizetést szavazott meg."/>
  </head>
  <body>
    <article>
      <h1>A józsefvárosi ellenzéki polgármester elveszi az óvónők, a védőnők és az önkormányzati dolgozók eddigi jutalmát</h1>
      <address><time datetime="2019-11-25T11:55:00+00:00">25 Nov 2019, 11:55</time> by <a rel="author">Origo</a></address>
      <p><b>Az újonnan megválasztott VIII. kerületi városvezetés első intézkedései között megszünteti a 13. havi juttatást, mind a szociális, mind az egészségügyi dolgozóknak. Pikó András ezzel párhuzamosan közel egymillióra növelte a saját fizetését.<br/></b>Pikó András, VIII. kerületi balliberális polgármester első intézkedéseiként elveszi a 13. havi jutalmat a szociális és egészségügyi dolgozóktól. A városvezető a HVG-nek azt mondta, a kerületben évek óta az a szokás, hogy 13. havi fizetést kapnak az önkormányzati dolgozók, óvónők, bölcsődei dolgozók, védőnők, körülbelül kilencszáz ember. </p>
      <blockquote>Próbálunk takarékosan működni, egy csomó mindenre nem költeni, amire korábban futotta. Nyilvánvaló, sokkal népszerűbb polgármester lennék, ha azt mondanám, ahogy tavaly, úgy idén is lesz 13. havi fizetés az önkormányzat bölcsődéiben, óvodáiban vagy a rendelőintézetében. </blockquote>
      <p>Majd így folytatja: megnézzük, hogy mennyi pénzünk van, és ehhez mérten kapnak majd a dolgozók juttatást karácsony előtt.</p>
      <figure>
        <img src="https://cdn.nwmgroups.hu/s/img/i/1911/20191115piko-andras1.jpg?w=644&amp;h=429"/>
        <figcaption>Pikó András a szociális dolgozóktól elveszi a 13. havi juttatást, de magától nem sajnálta a közel egymillió forintos fizetést<cite>Forrás: YouTube</cite></figcaption>
      </figure>
      <p>Elmondta továbbá, hogy a VIII. kerületi gazdálkodási ügyekben Atkári János, Demszky Gábor korábbi főpolgármester-helyettese is segíti majd, akinek egy évre szól a megbízatása. </p>
      <p>
        <mark>Pikó András egyébként első intézkedésként közel egymillió forintra emeltette a saját fizetését. </mark>
      </p>
      <p>Az előző, fideszes városvezetés egyébként 13 milliárd forintot hagyott Pikó Andrásra és csapatára.</p>
    </article>
  </body>
</html>