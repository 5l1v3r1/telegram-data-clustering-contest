<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/bakan-gul-den-flas-aciklama-yasli-hamile-ve-cocuklarin--1286946-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T11:41:00+00:00"/>
    <meta property="og:title" content="Bakan Gül'den flaş açıklaması! Yaşlı, hamile ve çocukların..."/>
    <meta property="og:description" content="Af yasası ne zaman gelecek? Af yasası çıkacak mı? Af yasası son durum? Soruları ülke gündemindeki yerini koruyor. Mahkumlar ve mahkûm yakınlarının yakından takip ettiği af yasası ile ilgili son gelişme Adalet Bakanı Abdulhamid Gül’den geldi. Gül, ’’Bazı suçlardan alternatif üzerinde duruyoruz’’ dedi. İşte detaylar…"/>
  </head>
  <body>
    <article>
      <h1>Bakan Gül'den flaş açıklaması! Yaşlı, hamile ve çocukların...</h1>
      <h2>Af yasası son dakika haberleri ülke gündeminden düşmüyor. Konuyla ilgili açıklamalar mahkum ve mahkum yakınları tarafından yakından takip ediliyor. Adalet Bakanı Gül yaptığı açıklamada, "Bazı suçlardan hükümlü olan yaşlı, hamile ve çocukların cezalarını evde çekmesi alternatifi üzerinde duruyoruz." dedi. İşte ay yasası son dakika gelişmesi...</h2>
      <address>
        <time datetime="2019-11-25T11:41:00+00:00">25 Nov 2019, 11:41</time>
      </address>
      <p>Af yasası ne zaman gelecek? Af yasası çıkacak mı? Af yasası son durum? Soruları ülke gündemindeki yerini koruyor. Mahkumlar ve mahkûm yakınlarının yakından takip ettiği af yasası ile ilgili son gelişme Adalet Bakanı <a href="http://www.gazetevatan.com/arama/?Keyword=ABD">Abd</a>ulhamid Gül’den geldi. Gül, ’’Bazı suçlardan alternatif üzerinde duruyoruz’’ dedi. İşte detaylar…</p>
      <p>Adalet Bakanı Abdulhamit Gül, kadına yönelik şiddete  ilişkin, gerek mevzuat düzenlemelerinde gerekse uygulamalarda bu fiilleri  engelleyecek ve faillerin gerekli cezaları almalarını sağlayacak tedbirleri diğer  kurumlarla iş birliği halinde alma kararlığında olduklarını bildirdi. </p>
      <p>Gül, <a href="http://www.gazetevatan.com/arama/?Keyword=TBMM">TBMM</a> Plan ve Bütçe Komisyonunda, bakanlığının 2020 yılı  bütçesinin sunumunda, suç ve yaptırım dengesini, toplumun adalet duygusunu tatmin  edecek şekilde gözden geçirmeyi düşündüklerini belirtti.</p>
      <p>Kamu düzenini bozmayan, ciddi düzeyde mağduriyete yol açmayan suçlarda  hapis cezalarına seçenek oluşturan yaptırımların süre ve tür yönünden kapsamının  genişletilmesinin gündemlerinde bulunduğuna işaret eden Gül, ağır ceza  mahkemeleri ile asliye ceza mahkemeleri arasındaki görev ayrımını da gözden  geçireceklerini söyledi.</p>
      <p>Gül, suça sürüklenen çocukların davalarının öncelikli görülmesinin  sağlanacağını, çocuk adalet sistemini onarıcı adalet yaklaşımı üzerine  kuracaklarını ifade etti.</p>
      <p>Yargı Reformu Strateji Belgesi kapsamında yasal altyapıya kavuşan adli  görüşme odalarının ülke genelinde yaygınlaştırılmasının amaçlandığını dile  getiren Gül, kadına yönelik şiddete değindi.</p>
      <p>Kadına yönelik şiddetin çözümüne ilişkin yöntemleri  değerlendirdiklerini aktaran Gül, "Gerek mevzuat düzenlemelerinde gerekse  uygulamalarda bu fiilleri engelleyecek ve faillerin gerekli cezaları almalarını  sağlayacak tedbirleri diğer kurumlarla işbirliği halinde almak  kararlılığındayız." ifadesini kullandı.</p>
      <p>
        <b>"Yeni uygulama modelleri gündemimizde"</b>
      </p>
      <p>İnfaz sisteminin ıslah işlevine odaklı bir şekilde etkili, doğru  çalışması üzerinde durduklarının altını çizen Gül, şöyle devam etti:</p>
      <p>"Bu kapsamda şiddet içermeyen bazı suçlardan hükümlü olan yaşlı,  hamile ve çocukların cezalarını, elektronik izleme merkezi aracılığıyla evde  çekmesi alternatifi üzerinde duruyoruz.  Hükümlü ve tutukluların yakınları ile  görüntülü görüşmesi, elektronik dilekçe gibi yeni uygulama modellerinin  geliştirilmesi de çalışma gündemimizde yer alıyor."</p>
      <p>Hukuk yargılamalara ilişkin usul hükümlerinde de düzenlemeler  öngördüklerini anlatan Gül, "Asliye hukuk ve sulh hukuk mahkemeleri arasındaki  görev ayrımının yeniden belirlenmesi, küçük miktarlı talep ve davaların  basitleştirilmiş ve hızlı bir yargılama usulüyle çözülmesi" gibi konuların  çalışma başlıkları arasında bulunduğunu belirtti.</p>
      <p>Gül, bazı çekişmesiz yargı işlerinde, belirli sınırlar altındaki delil  tespitlerinde noterliklere de yetki tanınmasını hedeflediklerine işaret etti.</p>
      <p>Noterliklerde parmak izi ile kimlik doğrulama sisteminin  kullanılmasını sağlayacaklarını bildiren  Gül, satış bedelinin, noterde işlem  gerçekleşmeden satıcı hesabına geçmesini önleyecek bir finansal entegrasyon  oluşturulmasının düşünüldüğünü kaydetti.</p>
      <p> Abdulhamit Gül, "Noterlik harç ve masraflarının tüm bankaların kredi  kartlarıyla ödenebilmesini de sağlayacağız." diye konuştu.</p>
    </article>
  </body>
</html>