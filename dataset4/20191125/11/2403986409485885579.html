<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chomu_ne_vsi_stayut_alkozalezhnimi_i_yak_tse_mozhna_peredbachiti_n1238863"/>
    <meta property="og:site_name" content="24 Канал"/>
    <meta property="article:published_time" content="2019-11-25T11:43:00+00:00"/>
    <meta property="og:title" content="Чому не всі стають алкозалежними і як це можна передбачити"/>
    <meta property="og:description" content="Переважна більшість дорослих людей хоч раз у житті куштувала алкогольні напої. Вчені з'ясували причину, чому ця тяга з'являється лише в конкретних людей і зрозуміли, як цю залежність передбачити."/>
  </head>
  <body>
    <article>
      <h1>Чому не всі стають алкозалежними і як це можна передбачити</h1>
      <address><time datetime="2019-11-25T11:43:00+00:00">25 Nov 2019, 11:43</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Переважна більшість дорослих людей хоч раз у житті куштувала алкогольні напої. Вчені з'ясували причину, чому ця тяга з'являється лише в конкретних людей і зрозуміли, як цю залежність передбачити.</b>
      </p>
      <p>Деякі люди можуть пригубити чарочку лише на великі свята, другі можуть зустрічатися з друзями в барі один раз на тиждень, але без наслідків та проявів залежності. Проте чому залежність від алкогольних напоїв набувають саме треті, розповів <a href="https://science.sciencemag.org/content/366/6468/1008">Science</a>.</p>
      <blockquote>До теми: <a href="https://24tv.ua/health/yaki_materi_pidvishhuyut_rizik_alkogolizmu_u_svoyih_ditey_n1229246">Які матері підвищують ризик алкоголізму у своїх дітей</a></blockquote>
      <p>Приблизно 30% з тих людей, що п'ють, стають залежними, й на початку свого шляху запевняють – всі інші теж випивають і нічого страшного.</p>
      <p>Вчені залучили мишей до експерименту і поділили їх <b>на три групи</b>: "тих, хто мало п'є", "пияків без наслідків" та "алкозалежних".</p>
      <p>Виявилось, що <b>нейрони</b> головного мозку тісно пов'язані з залежністю. Коли випиває людина, схильна до залежності – активність нейронів <b>знижується</b>. Й навпаки, коли вживає людина, як навряд отримає тягу в майбутньому – нейрони стають <b>активними</b>. </p>
      <figure>
        <video src="https://media.giphy.com/media/AnvO1xKaa18mQ/giphy.gif" autoplay="" loop=""/>
      </figure>
      <p>Цікаво, що нейрони так поводяться як і при першій випитій чарці, так і впродовж життя. Це означає, що <b>завдяки цьому фактору можна передбачити, чи стане людина залежною</b> від алкоголю в майбутньому.</p>
      <p>Проаналізувавши результати роботи, команда розробила нову поведінкову модель та визначила кортикально-стовбуровий нейронний контур, який слугуватиме біомаркером алкозалежності. </p>
      <p>Фахівці стверджують, що ці дані знадобляться не лише в профілактиці та лікуванні алкоголізму, а і є актуальними при різних видах залежності.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>