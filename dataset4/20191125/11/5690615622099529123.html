<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837633-na-lvivschini-prikordonniki-zatrimali-trokh-alzhirtsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T11:17:00+00:00"/>
    <meta property="og:title" content="На Львівщині прикордонники затримали трьох алжирців"/>
    <meta property="og:description" content="ЛЬВІВ-КИЇВ. 25 листопада. УНН. На Львівщині прикордонники затримали трьох нелегалів. Про це УНН повідомили у пресслужбі Західного регіонального управління …"/>
  </head>
  <body>
    <article>
      <h1>На Львівщині прикордонники затримали трьох алжирців</h1>
      <address><time datetime="2019-11-25T11:17:00+00:00">25 Nov 2019, 11:17</time> by <a rel="author">Ярема Чуйко</a></address>
      <p><b>ЛЬВІВ-КИЇВ. 25 листопада. УНН.</b> На Львівщині прикордонники затримали трьох нелегалів. Про це <b>УНН</b> повідомили у пресслужбі Західного регіонального управління Держприкордонслужби України.</p>
      <p>"Військовослужбовці Львівського загону затримали трьох іноземців, які мали намір потрапити до країн ЄС. Інформацію про появу чоловіків біля українсько-польського кордону повідомили прикордонникам відділення інспекторів "Рава-Руська" працівники оперативного підрозділу. Невдовзі незнайомці були затримані. Ними виявилися чоловіки неслов’янської зовнішності. Після співбесіди прикордонникам стало відомо, що це громадяни Алжиру, і що чоловіки мали намір в обхід пункту пропуску потрапити в одну з країн ЄС",- повідомили прикордонники.</p>
      <p>Іноземців доставлено до прикордонного підрозділу для з'ясування порушення та прийняття правового рішення щодо притягнення до відповідальності за ст. 204-1 КУпАП "Незаконне перетинання або спроба незаконного перетинання державного кордону України".</p>
      <p>Нагадаємо, українці яхтою намагались переправити до Італії понад 70 <a href="https://www.unn.com.ua/uk/news/1836703-ukrayintsi-yakhtoyu-namagalis-perepraviti-do-italiyi-ponad-70-nelegaliv">нелегалів</a>.</p>
    </article>
  </body>
</html>