<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/przedszkolanka-miala-znecac-sie-nad-niepelnosprawnym-podopiecznym/"/>
    <meta property="og:site_name" content="Polsat News"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Przedszkolanka miała znęcać się nad niepełnosprawnym podopiecznym"/>
    <meta property="og:description" content="Nauczycielka jednego z przedszkoli w Głogowie odpowie przed sądem za psychiczne i fizyczne znęcanie się nad 6-letnim, niepełnosprawnym chłopcem. Zdaniem prokuratury, przedszkolanka wielokrotnie krzycząc zmuszała chłopca do robienia przysiadów."/>
  </head>
  <body>
    <article>
      <h1>Przedszkolanka miała znęcać się nad niepełnosprawnym podopiecznym</h1>
      <address>
        <time datetime="2019-11-25T11:49:00+00:00">25 Nov 2019, 11:49</time>
      </address>
      <p>
        <b>Nauczycielka jednego z przedszkoli w Głogowie odpowie przed sądem za psychiczne i fizyczne znęcanie się nad 6-letnim, niepełnosprawnym chłopcem. Zdaniem prokuratury, przedszkolanka wielokrotnie krzycząc zmuszała chłopca do robienia przysiadów.</b>
      </p>
      <related>
        <a href="https://www.polsatnews.pl/wiadomosc/2019-09-30/nauczycielka-miala-ciagac-za-wlosy-i-szarpac-za-ubranie-przedszkolakow-jest-akt-oskarzenia/"/>
      </related>
      <p>Akt oskarżenia w tej sprawie opisuje wydarzenie w jednym z niepublicznych przedszkoli w Głogowie w okresie od stycznia do marca 2018 r.<br/><br/>Zdaniem prokuratury, przedszkolanka Katarzyna G. znęcała się psychicznie i fizycznie nad 6-letnim, niepełnosprawnym chłopcem, który był pod jej opieką. Według śledczych, Katarzyna G. nie radziła sobie z zachowaniem chłopca i dlatego zaczęła zmuszać go do robienia przysiadów.</p>
      <p>
        <a href="https://www.polsatnews.pl/wiadomosc/2019-06-18/wyzwiska-i-grozby-w-przedszkolu-zawine-cie-w-dywan-i-wywale/">
          <b>ZOBACZ: Wyzwiska i groźby w przedszkolu. "Zawinę cię w dywan i wywalę"</b>
        </a>
      </p>
      <p>- W tym celu opuszczała salę zabaw i na korytarzu bądź w łazience zmuszała go do wykonywania przysiadów w ilości przekraczającej możliwości fizyczne chłopca - przekazał rzeczniczka Prokuratury Okręgowej w Legnicy prok. Lidia Tkaczyszyn.</p>
      <p>
        <b>To miała być forma terapii</b>
      </p>
      <p>Prokurator poinformował też, że matka chłopca zażądała od nauczycieli, aby kobieta przestała traktować w ten sposób jej syna. - Pomimo to, oskarżona nadal zmuszała dziecko do robienia przysiadów. Dopiero kolejna interwencja spowodowała zaniechanie znęcania się oskarżonej nad małoletnim podopiecznym - dodała prokurator.<br/><br/>G. przyznała się, że kazała chłopcu robić przysiady, ale nie przyznała się do znęcania się nad nim. Kobieta wyjaśniała podczas śledztwa, że przysiady miały być formą terapii dla dziecka i nie chciała zrobić mu krzywdy. - Tej wersji obrony oskarżonej przeczą zgromadzone dowody - podała prokurator Tkaczyszyn.<br/><br/>Akt oskarżenia w tej sprawie trafił do Sądu Rejonowego w Głogowie. Przedszkolance grozi do 8 lat więzienia.</p>
      <p>
        <a href="https://www.polsatnews.pl/wideo/ludzie-umieraja-przez-e-papierosy-szef-gis-alarmuje_6760329/">WIDEO - Ludzie umierają przez e-papierosy. Szef GIS alarmuje</a>
      </p>
      <figure>
        <img src="https://r.dcs.redcdn.pl/http/o2/redefine/cp/di/di268yq62uwn2h83vgkmtorhg1o4ap1i.jpg"/>
      </figure>
    </article>
  </body>
</html>