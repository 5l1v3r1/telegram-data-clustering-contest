<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109478-Madz-se-opita-da-prenese-%20kontrabandno%20-puhkavata-si-kotka-na-letishte"/>
    <meta property="og:site_name" content="Канал 3"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="Мъж се опита да пренесе &quot;контрабандно&quot; пухкавата си котка на летище"/>
    <meta property="og:description" content="Служителите на летището отказали да позволят на котката му да остане с него на борда, понеже тя била пълничка"/>
  </head>
  <body>
    <article>
      <h1>Мъж се опита да пренесе "контрабандно" пухкавата си котка на летище</h1>
      <h2>Служителите на летището отказали да позволят на котката му да остане с него на борда, понеже тя била пълничка</h2>
      <address>
        <time datetime="2019-11-24T13:00:00+00:00">24 Nov 2019, 13:00</time>
      </address>
      <p><b>Руснак почти успя да излъже служителите на московско летище и да пренесе "контрабандно" собствената си котка, пише британския вестник The Independent.<br/></b> </p>
      <p>Служителите на летището отказали да позволят на котката му да остане с него на борда, понеже тя била пълничка – според правилата пътниците не могат да пренасят в себе си домашни любимци, които тежат повече от 8 килограма и те трябва да останат в багажното отделение.</p>
      <p> <br/> </p>
      <p>Михаил Галин обаче пътувал от Рига до Владивосток, спирката му в Москва била прекачване и той не желаел да се раздели с десеткилограмовата си котка на име Виктор.</p>
      <p> </p>
      <p>Затова той измислил хитър трик и я сменил с по-слаба котка по време на претеглянето.</p>
      <p> </p>
      <p>Виктор се качил на самолета в Рига без никакъв проблем, но по време на проверката при прекачването в руската столица, служител на летището информирал Галин, че котката трябва да остане в багажното отделение. Галин обяснил на служителите, че според него "котката не може да оцелее в багажното осем часа и ще има кошмари до края на живота си", но те не били впечатлени от плеядата.</p>
      <p> </p>
      <p>Затова той забавил полета си за следващия ден и измислил хитър трик – "стратегическо решение, да намеря подобна котка с по-малка физическа маса", пише той в социалната мрежа "Фейсбук".</p>
      <p> </p>
      <p>Той "взел назаем" по-малка котка от свои приятели, след което я донесъл за претегляне. Когато тази процедура свършила, той я върнал на собствениците й, след което взел Виктор на борда на самолета. По-късно той се похвалил с постижението си във "Фейсбук" и дори качил снимки.</p>
      <p> </p>
      <p>Те обаче бързо се разпространили в мрежата и компанията, с която Галин пътувал му отнела всички "точки лоялност" заради измамата.</p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/109372-Sled-5-godini-i-1900-km-skitorene-kotka-se-varna-pri-stopanina-si"/>
        <a href="http://kanal3.bg/news/bulgaria/society/109139-Komandirat-na-SV%253A-Nadedzdata-na-Suhopatni-voyski-e-kato-kotkata-%E2%80%93-s-devet-dzivota"/>
        <a href="http://kanal3.bg/news/lifestyle/lubopitno/108887-Pumata-Mesi-dzivee-kato-domashna-kotka-%2528SNIMKI%2529"/>
      </related>
    </article>
  </body>
</html>