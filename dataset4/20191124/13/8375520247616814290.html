<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/viznachilisya-vsi-uchasniki-klubnogo-chempionatu-svitu-z-futbolu-642060.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T13:02:17+00:00"/>
    <meta property="og:title" content="Визначилися всі учасники клубного чемпіонату світу з футболу"/>
    <meta property="og:description" content="Трофей розіграють сім команд з шести континентів"/>
  </head>
  <body>
    <article>
      <h1>Визначилися всі учасники клубного чемпіонату світу з футболу</h1>
      <address>
        <time datetime="2019-11-24T13:02:17+00:00">24 Nov 2019, 13:02</time>
      </address>
      <h4>Трофей розіграють сім команд з шести континентів</h4>
      <p>Саудівський «Аль-Хіляль» став сьомим учасником клубного чемпіонату світу з футболу. У фіналі азійської Ліги чемпіонів саудівці перемогли японську «Ураву» - 2:0.</p>
      <p>Раніше учасниками клубного чемпіонату світу стали переможець Ліги чемпіонів УЄФА «Ліверпуль» з Англії, володар Кубка Лібертадорес «Фламенго» з Бразилії, переможець Ліги чемпіонів КОНКАКАФ «Монтеррей» з Мексики, переможець африканської Ліги чемпіонів «Есперанс» з Тунісу, переможець Ліги чемпіонів Океанії «Ієнген спорт» з Нової Каледонії та чемпіон Катару «Аль-Садд».</p>
      <p>Чемпіонат світу відбуватиметься в Катарі з 11 по 22 грудня.</p>
      <blockquote>
        <b> Читайте також: <a href="https://glavcom.ua/sport/news/ukrajinec-dmitro-pidruchniy-vigrav-sprinti-na-chempionati-shveciji-641983.html">Українець Дмитро Підручний виграв спринті на чемпіонаті Швеції</a></b>
      </blockquote>
      <p>Боротьбу почнуть «Ієнген спорт» та «Аль-Садд». Переможець цієї пари зіграє в чвертьфіналі з «Монтерреєм». У півфіналі переможця чекає «Ліверпуль».</p>
      <p>Інша пара чвертьфіналістів «Аль-Хіляль» - «Есперанса» виходить у півфіналі на «Фламенго».</p>
      <related>
        <a href="https://glavcom.ua/sport/news/lionel-messi-vshoste-stav-naykrashchim-futbolistom-svitu-fifa-nazvala-simvolichnu-zbirnu-2019-627389.html"/>
      </related>
    </article>
  </body>
</html>