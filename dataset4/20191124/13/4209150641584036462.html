<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Napadnuta-radnica-pekare-umjesto-novca-za-burek-iz-dzepa-izvadio-noz/570238?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T13:57:09+00:00"/>
    <meta property="og:title" content="Napadnuta radnica pekare, umjesto novca za burek iz džepa izvadio nož"/>
    <meta property="og:description" content="TREBINJE - Nepoznati muškarac napao je nožem radnicu trebinjske buregdžinice &quot;Midago&quot;, koja je u vlasništvu porodice Minov iz ovog grada."/>
  </head>
  <body>
    <article>
      <h1>Napadnuta radnica pekare, umjesto novca za burek iz džepa izvadio nož</h1>
      <address><time datetime="2019-11-24T13:57:09+00:00">24 Nov 2019, 13:57</time> by <a rel="author">V.D.</a></address>
      <p>TREBINJE - Nepoznati muškarac napao je nožem radnicu trebinjske buregdžinice "Midago", koja je u vlasništvu porodice Minov iz ovog grada.</p>
      <p>Sve se dešavalo u nedjelju oko 12 časova, kada je muškarac ušao u pekaru, pojeo burek i umjesto novca kojim je trebalo da plati, iz džepa izvadio nož, a radnica počela da vrišti.</p>
      <p>Prolaznici i zaposleni u okolnim objektima čuli su vrisku radnice i vidjeli kako muška osoba sjeda u automobil i odlazi u nepoznatom pravcu. Radnicu su našli u radnji nepovrijeđenu.</p>
      <p>Vlasnik je odmah pozvao zamjenu, a njih dvoje su, s obzirom da je na lice mjesta odmah pozvana policija, otišli u Policijsku upravu Trebinje da daju izjavu.</p>
      <p>Ovaj objekat je i ranije napadan, ali je tada bila u pitanju provalna krađa, kada je Minov kao nalogodavce prozivao svoje političke protivnike...  </p>
    </article>
  </body>
</html>