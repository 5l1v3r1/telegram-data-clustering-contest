<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170912/rodzer-hoce-osvoji-noletov-turnir-federerov-prvi-izazov-djokovica"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T13:03:00+00:00"/>
    <meta property="og:title" content="Rodžer hoće da osvoji &quot;Noletov turnir&quot;: Federerov prvi izazov za Đokovića!"/>
    <meta property="og:description" content="Rodžer Federer i Aleksander Zverev odigrali su egzibicioni meč u Meksiko sitiju pred tačno 42.517 gledalaca što je ubedljivo najveća poseta jednom teniskom susretu do sada."/>
  </head>
  <body>
    <article>
      <h1>Rodžer hoće da osvoji "Noletov turnir": Federerov prvi izazov za Đokovića!</h1>
      <h2>Rodžer Federer i Aleksander Zverev odigrali su egzibicioni meč u Meksiko sitiju pred tačno 42.517 gledalaca što je ubedljivo najveća poseta jednom teniskom susretu do sada.</h2>
      <address><time datetime="2019-11-24T13:03:00+00:00">24 Nov 2019, 13:03</time> by <a rel="author">Republika</a></address>
      <p>
        <b>Federer je iskoristio priliku i poslao poruku rivalima pred početak naredne sezone, pre svega prvog grend slema u godini, Australijan opena, na kojem titulu brani Novak Đoković.</b>
      </p>
      <p>- Treniraću naporno tokom pauze, znam da mogu da osvojim titulu na Australijan Openu. Imao sam tamo dve neverovatne godine, 2017. i 2018. kada sam pobeđivao. To nije bilo tako davno i to mi daje nadu da mogu to ponovo da učinim - kazao je Federer.</p>
      <p>
        <b>Otkrio je Švajcarac šta su mu prioriteti u 39. godini.</b>
      </p>
      <p>- Melburn je prvi veliki turnir sezone i svakako da je prioritet. Takođe i Vimbldon, tako je bilo oduvek. To ne moram ni da napominjem. I Olimijske igre, igraću u Tokiju, biće uzbudljivo. Ostalo, kako sezona bude išla. Nadam se da mogu do dobrih rezultata na US Openu i da ću igrati na ATP tur finalu. Imam mnogo važnih stvari, u ovoj fazi karijere svaki turnir je za mene važan - poručio je Rodžer.</p>
      <related>
        <h4>Pročitajte još:</h4>
        <a href="http://republika.rs/sport/tenis/170890/Noletov-kraj-ovu-godinu-zakljucak-svega-uradjenog-ISCRPLJEN-SAM"/>
        <a href="http://republika.rs/sport/tenis/170791/Srbiji-vajld-kard-Dejvis-kup-godine"/>
        <a href="http://republika.rs/sport/tenis/170707/Nole-puca-nervoze-Moje-reci-Viktoru-privatna-stvar-umoran-sam-svega"/>
        <a href="http://republika.rs/sport/tenis/170672/Pilic-pobesneo-Zasto-smo-ovo-dozvolili-Pogledajte-DJokovica-Nadala-Federera"/>
        <a href="http://republika.rs/sport/tenis/170663/Srpski-dzelat-presrecan-Bog-dao-sansu-budem-junak"/>
      </related>
    </article>
  </body>
</html>