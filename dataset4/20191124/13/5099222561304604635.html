<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510801-alegeri-prezidentiale-2019-turul-2-profilul-alegatorului-din-diaspora.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T13:41:00+00:00"/>
    <meta property="og:title" content="Alegeri prezidențiale 2019, turul 2. Profilul alegătorului din diaspora"/>
    <meta property="og:description" content="Românii din diaspora votează duminică, pentru a treia zi consecutiv, la al doilea tur al alegerilor prezidențiale, iar prezența este una foarte mare, depășindu-o cu mult pe cea de la primul"/>
  </head>
  <body>
    <article>
      <h1>Alegeri prezidențiale 2019, turul 2. Profilul alegătorului din diaspora</h1>
      <address><time datetime="2019-11-24T13:41:00+00:00">24 Nov 2019, 13:41</time> by <a rel="author">Redactia</a></address>
      <p><b>Românii din diaspora votează duminică, pentru a treia zi consecutiv, la al doilea tur al alegerilor prezidențiale, iar prezența este una foarte mare, depășindu-o cu mult pe cea de la primul tur. Cei mai mulți dintre cei care au votat în străinătate sunt bărbați cu vârsta între 45 și 64 de ani.<br/></b><b><br/></b>Potrivit <a href="https://prezenta.bec.ro/prezidentiale24112019/abroad-stats">datelor Biroului Electoral Central de la ora 13.30</a>, cei mai mulți dintre cei care au votat în diaspora, până la acestă oră, sunt bărbați - peste 306.940. Numărul femeilor care au mers la vot în diaspora depășește 252.330.<br/><br/>În ceea ce privește vârsta, cei mai mulți dintre alegătorii din străinătate - peste 101.330 - sunt bărbați din categoria 45 și 64 de ani. Din această categorie de vârstă au votat puțin peste 83.700 de femei.<br/><br/>De asemenea, au mers în număr mare la vot - peste 95.200 - bărbații cu vârsta între 35 și 44 de ani. Din această categorie de vârstă au votat peste 68.100 de femei.<br/><br/>Pe locul al treilea sunt alegătorii bărbați cu vârsta între 25 și 34 de ani - peste 80.600. Din acestă categorie de vârstă au votat peste 69.300 de femei. <br/>În ceea ce îi privește pe tinerii din diaspora, adică cei din categorie 18-24 de ani, au votat peste 21.300 de bărbați și peste 20.790 de femei. Din categoria celor cu vârsta peste 65 de ani, au votat peste 10.890 de femei și peste 9.100 de bărbați.</p>
    </article>
  </body>
</html>