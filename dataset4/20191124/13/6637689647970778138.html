<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/pyanyy-sumchanyn-tak-hotiv-kuryty-shcho-poyihav-za-cygarkamy-na-avto-i-popavsya-kopam"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-24T13:23:00+00:00"/>
    <meta property="og:title" content="П’яний сумчанин так хотів курити, що поїхав за цигарками на авто, і попався копам"/>
    <meta property="og:description" content="Подія трапилася нещодавно на вулиці Харківській. Під час патрулювання інспектори побачили транспортний засіб ВАЗ-21061, водій якого порушив ПДР. Зовнішній вигляд керманича відразу ж викликав подив у вартових порядку, адже він був взутий у капці, без шкарпеток. І це не дивлячись на досить прохолодну погоду. Спілкуючись із водієм авто, патрульні виявили відсутність документів на легковик. Крім того, виявили ще й ознаки алкогольного сп’яніння."/>
  </head>
  <body>
    <article>
      <h1>П’яний сумчанин так хотів курити, що поїхав за цигарками на авто, і попався копам</h1>
      <address>
        <time datetime="2019-11-24T13:23:00+00:00">24 Nov 2019, 13:23</time>
      </address>
      <p>Подія трапилася нещодавно на вулиці Харківській. Під час патрулювання інспектори побачили транспортний засіб ВАЗ-21061, водій якого порушив ПДР.</p>
      <p>Зовнішній вигляд керманича відразу ж викликав подив у вартових порядку, адже він був взутий у капці, без шкарпеток. І це не дивлячись на досить прохолодну погоду. Спілкуючись із водієм авто, патрульні виявили відсутність документів на легковик. Крім того, виявили ще й ознаки алкогольного сп’яніння.</p>
      <p>Керманичу запропонували пройти огляд за допомогою алкотестера на місці зупинки транспортного засобу. Результат — 1,42 проміле алкоголю, що в понад 7 разів перевищує дозволену норму. «Дуже палити хотілось, тому й поїхали в магазин», — саме так патрульним пояснив свою нетверезу поїздку водій.</p>
      <p>На 30-річного кермувальника інспектори склали протокол за ст. 130 (керування транспортним засобом у стані алкогольного сп’яніння) КУпАП та постанову за ст. 126 (керування без відповідних документів) КУпАП. Матеріали справи направлені до суду.</p>
    </article>
  </body>
</html>