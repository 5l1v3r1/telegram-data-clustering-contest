<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/chotiri_klubi_seriyi_a_hochut_pridbati_naykrashhogo_bombardira_chempionatu_ukrayini_n1238648"/>
    <meta property="og:site_name" content="24 Канал"/>
    <meta property="article:published_time" content="2019-11-24T13:27:00+00:00"/>
    <meta property="og:title" content="Чотири клуби Серії А хочуть придбати найкращого бомбардира УПЛ"/>
    <meta property="og:description" content="Нападник донецького &quot;Шахтаря&quot; та збірної України Жуніор Мораес зацікавив в своїх послугах цілий ряд клубів італійської Серії А."/>
  </head>
  <body>
    <article>
      <h1>Чотири клуби Серії А хочуть придбати найкращого бомбардира УПЛ</h1>
      <address><time datetime="2019-11-24T13:27:00+00:00">24 Nov 2019, 13:27</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>Нападник донецького "Шахтаря" та збірної України Жуніор Мораес зацікавив в своїх послугах цілий ряд клубів італійської Серії А.</b>
      </p>
      <p>За інформацією <a href="https://www.calciomercato.it/news/357421/calciomercato_dalla_roma_al_milan_occasione_junior_moraes">Calciomercato</a>, <b>"Інтер"</b>,<b> "Мілан"</b>,<b> "Рома" </b>і <b>"Фіорентина"</b> спробують взимку зробити пропозицію "Шахтарю" щодо Мораеса.</p>
      <blockquote>Читайте також: <a href="https://24tv.ua/sport/marlos_ta_moraes_trenuyutsya_z_shahtarem_voni_ne_zigrali_za_zbirnu_ukrayini_cherez_travmi_foto_n1236310">Марлос та Мораес тренуються з "Шахтарем", вони не зіграли за збірну України через травми: фото</a></blockquote>
      <p>Результативна гра Жуніора Мораеса в двох останніх сезонах робить цього нападника цікавим варіантом для італійських клубів, які розраховують вступити в переговори з "Шахтарем" вже в січні.</p>
      <p>У разі, якщо футболіст висловить бажання поїхати в Італію, не виключено, що якомусь з клубів Серії А вдасться домовитися з "гірниками" про січневий перехід Мораеса за знижену суму компенсації.</p>
      <p>Джерело також зазначає, що прискорити можливий переїзд Жуніора в Італію може виліт "Шахтаря" з групового етапу Ліги чемпіонів. Адже в чемпіонаті "гірники" зможуть впоратися і без нього.</p>
      <p>У поточному сезоні нападник провів 14 матчів в УПЛ і забив у них 14 м'ячів. Також на рахунку Мораеса 2 забитих м'ячі в 4 матчах Ліги чемпіонів.</p>
    </article>
  </body>
</html>