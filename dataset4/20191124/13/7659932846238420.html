<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006456/taraf-de%C4%9Fi%C5%9Ftiren-%C3%A7inli-ajan-avustralyaya-s%C4%B1%C4%9F%C4%B1nd%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="Taraf değiştiren Çinli ajan Avustralya'ya sığındı"/>
    <meta property="og:description" content="Avustralya merkezli Kanal 9'da yayınlanan özel röportajda, taraf değiştiren Çinli bir ajan, Çin'in sızma yöntemlerinin ayrıntılarını ve Hong Kong, Tayvan ve Avustralya'daki faaliyetlerini ortaya koydu. “60 dakika” isimli bir programda konuşan casus,"/>
  </head>
  <body>
    <article>
      <h1>Taraf değiştiren Çinli ajan Avustralya'ya sığındı</h1>
      <address>
        <time datetime="2019-11-24T13:00:00+00:00">24 Nov 2019, 13:00</time>
      </address>
      <p>Avustralya merkezli Kanal 9'da yayınlanan özel röportajda, taraf değiştiren Çinli bir ajan, Çin'in sızma yöntemlerinin ayrıntılarını ve Hong Kong, Tayvan ve Avustralya'daki faaliyetlerini ortaya koydu.<br/><br/>“60 dakika” isimli bir programda konuşan casus, "Çin'e geri dönersem ölürüm" dedi. Kanal 9, Vang "William" Liçiang ismiyle bilinen casusun Avustralya Güvenlik İstihbarat Teşkilatı’na (ASIO) Hong Kong’daki üst düzey Çinli askeri istihbarat yetkililerinin kimliklerinin ve çalışma rotalarının detaylarının bilgisini verdi.<br/><br/>Şarku’l Avsat’ın Kanal 9'dan aktardığı habere göre Vang "William" Liçiang'ın, geçen mayıs ayında ayrılmaya karar vermesinden bu yana, ASIO’ya Çin istihbarat yöntemlerine ait birtakım sırları paylaştığını aktardı. Vang, “Şahsen ben de kişisel olarak bir dizi casusluk faaliyetinde bulundum” dedi. Kanal 9’a göre Çinli casus, eşi ve oğluyla birlikte Sydney’de yaşıyor ve Avustralya’ya siyasi sığınma talebinde bulundu.<br/><br/>Avustralya Hazine Bakanı Josh Frydenberg, gazetecilere verdiği demeçte, casusluk iddialarının ve muhalif Çinli casus olayının ilgili makamlarca soruşturulmakta olan "hassas bir mesele" olduğunu söyledi.<br/><br/>ABC kanalı, gazetecilerden edindiği bilgiye göre Frydenberg, “Haberler çok rahatsız edici ve mesele şimdi yasa uygulayıcı yetkili kurumların elinde” dedi.<br/><br/>Birçok Avusturalyalı medya kuruluşuna röportaj veren eski casus, Avustralyalı “The Sydney Morning Herald” gazetesine verdiği bir röportajında, Pekin’in gizlice özel şirketleri kontrol ederek muhalifler hakkında bilgi toplama veya medyaya sızma girişiminde bulunduğunu söyledi. Kanal 9 medya grubunun Vang’dan aktardığı habere göre, Vang, Hong Kong'daki demokratik harekete zarar vermek için gizli operasyonlara katıldı ve Tayvan ve Avustralya’da siyasi sisteme müdahale çabalarında bulundu. Vang, Hong Kong’daki üniversitelere ve medyaya sızmak için gizli operasyonlara katıldığını söyledi.<br/><br/>2018'deki belediye seçimlerinin sonuçlarına müdahale ettiklerini iddia eden ve gelecek yıl yapılması beklenen cumhurbaşkanı seçimlerini sabote etme planları olduğunu da ileri süren Vang, bu doğrultuda ajan yetiştirmek amacıyla sahte Güney Kore kimliği ve sahte Güney Kore pasaportu ile Tayvan’a nasıl geldiğini anlattı. Vang, üst düzey Tayvan medya yetkililerinden, Çin’e düşman olarak nitelendirilen adayları yayınlamamasını istediğini belirtti. Vang, “Tayvan'daki işimiz, bizim için çok önemliydi. Seçimler çerçevesinde sosyal paylaşım sitelerinde kamuoyunu etkilemek için çalışmakla görevli bir ekip çalıştırdım. Çin, Tayvan’ı kendisine tabi olarak görüyor, ancak ada 1949’da iktidarı ele geçirdiğinden beri Çin karşıtı bir hükümetin kontrolü altında. Vang Liçiang, Çin istihbaratından ayrılma kararını, Tayvan istihbaratının durumunu açık etmesinden korkması sebebiyle verdiğini söyledi. Vang, Hong Kong’da, üniversitelere ve yerel medyaya sızmakla sorumlu özel bir şirketin faaliyetlerinin arkasına saklanarak gizli bir operasyona katıldığını belirtti. Gerekçe ise, Hong Kong şehrini hazirandan bu yana sarsan, demokrasi talebinde bulunan harekete karşı koymak. Ayrıca, Çin'in eski İngiliz kolonisi Hong Kong'daki muhaliflere karşı siber saldırılara katıldığını söyledi. Vang, Çin'den gelen öğrencileri, öğrenci organizasyonlarına sızmaları için eğittiğini belirtti.<br/><br/>Vang, öğrenci organizasyonlarında faaliyet yürüten öğrencileri korkutmak için onlar hakkında bilgi edindiklerini ve kişisel bilgilerini paylaştıklarını belirtti. Vang, ayrıca, 2015 yılında Hong Kong'dan beş muhalif kütüphane sahibinin kaçırılmasına yardım ettiğini doğruladı. Gizemli bir şekilde ortadan kayboldular ve sonra Çin'de ortaya çıktılar. Hong Kong’daki casuslar arasında kıdemli bir Asya kanalı yetkilisi bulunuyor. Vang’a göre o aslında "askeri bir yetkili". Avustralya medyası, ülke topraklarındaki casusluk faaliyetlerinin ayrıntılarını vermedi.<br/><br/>Avustralya, en büyük ticaret ortağı olan Çin ile anlaşmazlıklardan kaçınmaya çalışıyor. Ancak Avustralyalı yetkililer, Çin'in iç işleri üzerindeki etkisine yönelik eleştirilerini peyderpey artırıyor. Cuma günü yayınlanan bir röportajda, eylül ayında istifa eden eski Avustralya Güvenlik ve İstihbarat Teşkilatı (ASIO) Şefi Duncan Lewis, , Pekin'i casusluk ve içişlerine müdahale yoluyla Avustralya siyasi çevrelerini kontrol etmeyi istemekle suçladı.<br/><br/>Aynı bağlamda, eski bir CIA ajanına, cuma günü, Pekin adına casusluk yapmak suçlamasıyla 19 yıl hapis cezası verildi. Jerry Chun Shing Lee, Ocak 2018'de ABD'li bir ajanlar ağı hakkında Çin'e bilgi sağlama şüphesiyle tutuklandı. Pekin 2010 ve 2012 yılları arasında bu ağı çökertmeyi başardı. Lee, daha önce, Doğu Virginia Eyaletinde bir mahkeme hakimi önünde Çin’e, ulusal güvenlik sırlarını paylaştığını itiraf etmişti. FBI'dan Timothy Slater cuma günü yaptığı açıklamada, “Lee, ülkesine ihanet etti ve eski meslektaşlarını tehlikeye attı. Bugün cezası, ihanetinin ve suçunun ağırlığı ile orantılı” dedi. Lee 2007'de CIA’deki subaylık görevinden ayrıldı ve Hong Kong'a geçti. Adalet Bakanlığının daha önce yaptığı açıklamaya göre 2010 yılının Nisan ayında, iki Çinli istihbarat subayı ile temas kurdu.<br/><br/>Bakanlıktan yapılan açıklamada, “Çin istihbaratı, CIA’den elde ettiği çok gizli belgeleri paylaşma karşılığında Lee’ye 100 bin dolar ve hayatı boyunca koruma altına alma güvencesi verdi. Lee, Mayıs 2010'da dizüstü bilgisayarında CIA'in çalışanlarına verdiği görevleri gösteren bir belge düzenledi. FBI aynı zamanda CIA'deki çalışmaları ile ilgili Lee'nin el yazısı notlarını da ele geçirdi. Bu notlar, istihbarat bilgilerini, ajanların gerçek isimlerini, güvenlik operasyonları ile ilgili toplantı mekanlarını, telefon numaralarını ve gizli tesisler hakkındaki bilgileri içeriyor” ifadelerine yer verildi. Öte yandan, FBI'ın Casuslukla Mücadele Direktör Yardımcısı John Brown “Lee üzerinde ciddi şüphelerim var” dedi.</p>
    </article>
  </body>
</html>