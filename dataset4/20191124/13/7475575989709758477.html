<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/futbol-macinda-kimsesiz-cocuklara-oyuncak-surprizi-h699036.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T13:00:21+00:00"/>
    <meta property="og:title" content="Futbol maçında kimsesiz çocuklara oyuncak sürprizi"/>
    <meta property="og:description" content="- Yılport Samsunspor-Şanlıurfaspor maçına davet edilen kimsesiz çocuklar, maçın 55. dakikasında oyuncak yağmuruna tutuldu"/>
  </head>
  <body>
    <article>
      <h1>Futbol maçında kimsesiz çocuklara oyuncak sürprizi</h1>
      <h2>- Yılport Samsunspor-Şanlıurfaspor maçına davet edilen kimsesiz çocuklar, maçın 55. dakikasında oyuncak yağmuruna tutuldu</h2>
      <address>
        <time datetime="2019-11-24T13:00:21+00:00">24 Nov 2019, 13:00</time>
      </address>
      <p>SAMSUN (AA) - TFF 2. Lig Beyaz Grup ekiplerinden <b>Yılport Samsunspor</b>'un sahasında <b>Şanlıurfaspor</b> karşılaştığı maça davet edilen <b>kimsesiz çocuklar</b>, <b>oyuncak</b> sürprizi ile karşılaştı.</p>
      <p>Samsunspor Kulübü, sosyal sorumluluk projesi kapsamında Aile, Çalışma ve Sosyal Hizmetler İl Müdürlüğünün evlerinde kalan 100 çocuğu, Şanlıurfaspor ile oynadığı maça davet etti.</p>
      <p>Çocuklar için önceden peluş bebek toplayan Ondokuz Mayıs Üniversitesinin Tiyatro Topluluğu'nda yer alan öğrenciler, beraberlerinde getirdikleri oyuncakları, ev sahibi takımın 2-0 üstünlüğü ile devam eden karşılaşmanın 55'inci dakikasında, çocukların bulunduğu yöne atmaya başladı.</p>
      <p>Öğrencilerin çocukları oyuncak yağmuruna tutmasını diğer taraftarlar da alkışladı. Oyuncak yağmuruna tutulan çocuklar, şaşkınlık ve sevinci bir arada yaşadı.</p>
      <p>Öte yandan, geçtiğimiz günlerde Yılport Samsunspor ile 5 yıllık resmi sözleşme imzalayan tecrübeli teknik direktör <b>Ertuğrul Sağlam</b>, geçen yıl Süper Lig'de İstiklal Mobilya Kayserispor-Trabzonspor maçında aldığı 1 maçlık cezası nedeniyle ilk resmi müsabakasını tribünden takip etmek zorunda kaldı.</p>
      <p>Karşılaşmayı Yılport Samsunspor 5-0 kazandı.</p>
    </article>
  </body>
</html>