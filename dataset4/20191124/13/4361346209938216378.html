<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/ozbas-szofi-otosoket-es-aranyermeket-gyujt/187177"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="Özbas Szofi ötösöket és aranyérmeket gyűjt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Özbas Szofi ötösöket és aranyérmeket gyűjt</mark>
      </h1>
      <address><time datetime="2019-11-24T13:00:00+00:00">24 Nov 2019, 13:00</time> by <a rel="author">Sz. S.</a></address>
      <p>
        <b>Szakajtószámra termeli az utánpótlás-aranyérmeket a 18 éves Özbas Szofi, így nyugodtan megtippelhetjük, hogy ő lehet a magyar cselgáncssport első olimpiai bajnoknője – méghozzá a papája társaságában. </b>
        <b>Szakajtószámra termeli az utánpótlás-aranyérmeket a 18 éves Özbas Szofi, így nyugodtan megtippelhetjük, hogy ő lehet a magyar cselgáncssport első olimpiai bajnoknője – méghozzá a papája társaságában.</b>
      </p>
      <h3>Szofi, milyen szép lenne, ha ön a tatamin, édesapja, Fatih Özbas pe­dig a tö­rök birkózó-válogatott edzőjeként vendégeskedne a 2020-as tokiói olimpián!</h3>
      <p>Erről beszéltem is vele akkor, amikor októberben Budapesten járt az U23-as birkózó Eb-n a Ludovikán. Amúgy büszke vagyok arra, hogy édesapám versenyzőként az 1992-es barcelonai játékokon küzdött. Tény, jól alakulnak az olimpiai kvalifikációs nemzetközi eredményeim, úgy fest, tatamira léphetek a japán fővárosban a 63 kilogrammosok mezőnyében.</p>
      <figure>
        <img src="http://media.borsonline.hu/cikk/20/192791/big-lead/650x360/2032116_30.jpg"/>
      </figure>
      <h3>Ceglédi edzője, Bíró Tamás híres arról, hogy reményteljes lányokat menedzsel a dobogó csúcsáig.</h3>
      <p>Valóban, 2002-ben Szabó Brigitta szerezte e városnak az első női junior vb-aranyérmet, most pedig ugyanez nekem is sikerült. A marrákesi vb-n négy ippon és egy vazari értékű akcióval nyertem, valóban kirobbanó formában dzsúdóztam. Tudják, két kiváló cselgáncsozó inspirál. Kovács Antal fantasztikus akaraterejét csodálom, 1992-ben úgy nyert olimpiát Barcelonában, hogy az aranyérme felé vezető úton rengeteg nehézséget győzött le. A másik klasszis a klubtársam, Ungvári Tamás, aki még 39 évesen is aktív. Rájuk gondolva is vállalom naponta a Szolnokról Ceglédre utazást, édesanyám az öcsémmel együtt kocsival visz az edzésekre.</p>
      <figure>
        <img src="http://media.borsonline.hu/cikk/20/192791/gallery-picture/645w/2032138_30.jpg"/>
        <figcaption>A sportoló kvalifikációs eredményei jók, ott lehet a tokiói olimpián © International Judo Federtion</figcaption>
      </figure>
      <blockquote><b>Aranyérmek futószalagon </b><br/>A filigrán magyar-török lány utóbbi két évének parádés helytállása: 2017 – Kaunasz ifjúsági Európa-bajnok 2018 – Buenos Aires, ifjúsági olimpiai bajnok 2019 – augusztus, Vantaa, junior Európa-bajnok 2019 – október, Marrákes, junior világbajnok 2019 – november, Izsevszk, U23-as Európa-bajnok</blockquote>
      <h3>Azt hallottam, a tanulás ugyanolyan fontos szerepet játszik az éle­tében, mint a cselgáncs.</h3>
      <p>A szolnoki Verseghy Ferenc Gimnáziumba naponta azzal járok be az órákra, hogy csakis ötöst szerezzek. Sportpszichológus szeretnék lenni azért, hogy ha zsebemben lesz a diploma, a fiatal sportolóknak megmutassam a győzelemhez vezető utat.</p>
    </article>
  </body>
</html>