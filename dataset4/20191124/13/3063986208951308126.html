<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842942"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:13:00+00:00"/>
    <meta property="og:title" content="বঙ্গবন্ধুর শততম জন্মবার্ষিকীতে বাংলাদেশে আসছেন সৌরভ"/>
    <meta property="og:description" content="জাতির জনক বঙ্গবন্ধু শেখ মুজিবুর রহমানের জন্মগ্রহণের ১০০ বছর পূর্ণ হবে ২০২০ সালের ১৭ মার্চ। তার শততম জন্মবার্ষিকী উদযাপন উপলক্ষে মার্চে এশিয়া একাদশ-বিশ্ব একাদশের মধ্যে ম্যাচ আয়োজন করছে বাংলাদেশ ক্রিকেট বোর্ড (বিসিবি)। সেই আয়োজনে ঢাকায় উপস্থিত থাকবেন ভারতীয় ক্রিকেট বোর্ডের (বিসিসিআই) সভাপতি সৌরভ গাঙ্গুলী। এ ব্যাপারে গতকাল শনিবার গণমাধ্যমকে সৌরভ বলেন, আমরা উনাকে (শেখ হাসিনা) উনার বাবার ছবি দিয়েছি। সেটিও সোনায় মোড়ানো। বঙ্গবন্ধুর জন্মশতবার্ষিকী নিয়ে বাংলাদেশে অনেক বড় উৎসব হতে যাচ্ছে। ইতিমধ্যে আমি সেটি জেনেছি। এ উপলক্ষে বিশ্ব একাদশ ও এশিয়া একাদশের মধ্যে দুটো ম্যাচ হবে। আমি অবশ্যই সেখানে যাব। সশরীরে থেকে খেলা ও আয়োজন উপভোগ করব। তিনি আরো বলেন, উনার (বাংলাদেশ প্রধানমন্ত্রী) সঙ্গে দীর্ঘদিন ধরে আমার সম্পর্ক আছে। সেটি খুবই ভালো। ২০০০ সালে প্রথম টেস্ট খেলে বাংলাদেশ। আমরা ছিলাম প্রতিদ্বন্দ্বী। ওই সময় প্রথম প্রধানমন্ত্রী হন তিনি। তখন থেকেই উনার সঙ্গে আমার ভালো সম্পর্ক। আমি যাব, অবশ্যই যাব।"/>
  </head>
  <body>
    <article>
      <h1>বঙ্গবন্ধুর শততম জন্মবার্ষিকীতে বাংলাদেশে আসছেন সৌরভ</h1>
      <address><time datetime="2019-11-24T13:13:00+00:00">24 Nov 2019, 13:13</time> by <a rel="author">কালের কণ্ঠ অনলাইন</a></address>
      <p>জাতির জনক বঙ্গবন্ধু শেখ মুজিবুর রহমানের জন্মগ্রহণের ১০০ বছর পূর্ণ হবে ২০২০ সালের ১৭ মার্চ। তার শততম জন্মবার্ষিকী উদযাপন উপলক্ষে মার্চে এশিয়া একাদশ-বিশ্ব একাদশের মধ্যে ম্যাচ আয়োজন করছে বাংলাদেশ ক্রিকেট বোর্ড (বিসিবি)। সেই আয়োজনে ঢাকায় উপস্থিত থাকবেন ভারতীয় ক্রিকেট বোর্ডের (বিসিসিআই) সভাপতি সৌরভ গাঙ্গুলী।</p>
      <p>এ ব্যাপারে গতকাল শনিবার গণমাধ্যমকে সৌরভ বলেন, আমরা উনাকে (শেখ হাসিনা) উনার বাবার ছবি দিয়েছি। সেটিও সোনায় মোড়ানো। বঙ্গবন্ধুর জন্মশতবার্ষিকী নিয়ে বাংলাদেশে অনেক বড় উৎসব হতে যাচ্ছে। ইতিমধ্যে আমি সেটি জেনেছি। এ উপলক্ষে বিশ্ব একাদশ ও এশিয়া একাদশের মধ্যে দুটো ম্যাচ হবে। আমি অবশ্যই সেখানে যাব। সশরীরে থেকে খেলা ও আয়োজন উপভোগ করব।</p>
      <p>তিনি আরো বলেন, উনার (বাংলাদেশ প্রধানমন্ত্রী) সঙ্গে দীর্ঘদিন ধরে আমার সম্পর্ক আছে। সেটি খুবই ভালো। ২০০০ সালে প্রথম টেস্ট খেলে বাংলাদেশ। আমরা ছিলাম প্রতিদ্বন্দ্বী। ওই সময় প্রথম প্রধানমন্ত্রী হন তিনি। তখন থেকেই উনার সঙ্গে আমার ভালো সম্পর্ক। আমি যাব, অবশ্যই যাব।</p>
    </article>
  </body>
</html>