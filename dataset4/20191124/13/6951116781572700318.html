<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/giulia-de-lellis-segreto-successo-progetti-frecciatina-haters/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T13:13:18+00:00"/>
    <meta property="og:title" content="Giulia De Lellis svela il segreto del successo, tra progetti e haters"/>
    <meta property="og:description" content="Giulia De Lellis svela il segreto del suo successo. L'influencer parla dei progetti tra lavoro e vita privata, poi la frecciatina agli haters"/>
  </head>
  <body>
    <article>
      <h1>Giulia De Lellis svela il segreto del successo, tra progetti e haters</h1>
      <address><time datetime="2019-11-24T13:13:18+00:00">24 Nov 2019, 13:13</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>In un’intervista Giulia De Lellis svela il segreto del suo grandioso successo</h3>
      <p>Non è più un caso il <b>successo</b> di <b>Giulia De Lellis</b>. Se lei ne resta sorpresa ancora oggi, i numeri parlano chiaro. Si contano, infatti, <a href="https://www.novella2000.it/giulia-de-lellis-nuovo-record-vendite-libro/">oltre 120 mila copie per il suo libro <i>Le corna stanno bene su tutto – Ma io stavo meglio senza</i></a>, che a quanto pare verrà tradotto anche all’estero e potrà vantare in futuro un<a href="https://www.novella2000.it/giulia-de-lellis-sequel-libro/"> sequel </a>e un <a href="https://www.novella2000.it/giulia-de-lellis-film-libro/">film</a>, o almeno i buoni propositi sono proprio questi. L’influencer da 4 milioni di follower sui social, nonostante gli <b>haters</b> (a cui ha lanciato una <b>frecciatina</b>), ha ancora tanti <b>progetti</b> da realizzare. Ma qual è il <b>segreto</b> della sua affermazione?</p>
      <p>La reginetta del web presente oggi all’evento <i><a href="https://vanitystories.vanityfair.it/">Vanity Fair Stories 2019</a></i>, ha parlato sul palco dei temi sopracitati con tutta la sincerità che la contraddistingue. Lei stessa non avrebbe mai creduto di poter raggiungere risultati simili, ma ognuno di essi deriva da impegno e un pizzico di fortuna, che non guasta mai. È questo, dunque il <b>segreto</b> delle sue conquiste? A svelarlo è lei nel corso dell’intervista:</p>
      <blockquote><i>“Essendo stata molto dall’altra parte, so bene cosa vuole la mia gente, le persone che mi seguono. E quindi già una piccola selezione riesco a farla, riesco ad essere molto vicina ai loro gusti. Perché io sono molto come loro, sono sempre rimasta come loro</i>…</blockquote>
      <blockquote>…<i>Inoltre le persone si fidano di me. <b>Tutto gira intorno all’onestà</b>, se io parlo di un qualcosa con estrema verità, loro la provano e confermano la mia teoria, la seconda volta si fidano e via dicendo. Sono anni che si fidano di me”</i>. </blockquote>
      <p>Ha detto con soddisfazione <b>Giulia De Lellis</b>, che ha poi parlato anche dei progetti futuri, che riguardano lavoro e vita privata, lanciando infine una frecciatina agli haters.</p>
      <p>
        <b>Continua per sapere tutti i dettagli…</b>
      </p>
      <h3>Giulia De Lellis parla dei suoi progetti tra lavoro e vita privata, poi la frecciatina agli haters</h3>
      <p>L’onestà dunque, come detto dalla stessa <b>Giulia De Lellis</b>, è alla base dei suoi strepitosi <b>successi</b>. E tra una soddisfazione e l’altra, non mancano ovviamente numerosi <b>progetti</b> che la vedranno protagonista in futuro. Molti di questi, pare siano frutto dell’amicizia con una donna (della quale non ha fatto il nome) che l’ha spinta alla stesura del suo primo libro e non solo:</p>
      <blockquote><i>“Non ho mai detto il suo nome perché, secondo me, a lei non piace essere citata</i>. <i>È una donna che molto probabilmente è stata la prima a credere in me. Lei senza nessun tipo di interesse quando ho bisogno di un consiglio me lo da. Ed è stata lei a dirmi di scrivere questo libro perché ‘magari può aiutare te o gli altri’. Quando ho finito di scriverlo mi sono detta che lei è davvero un genio”</i>.</blockquote>
      <p>Al libro, che sta ottenendo cifre strepitose, <b>Giulia De Lellis </b>ha aggiunto <a href="https://www.novella2000.it/giulia-de-lellis-accusata-di-non-saper-recitare-risponde-svela-aneddoto/">la prima esperienza da attrice</a> nella <i>web serie</i>, <i>Una vita in bianco</i> e <a href="https://www.novella2000.it/giulia-de-lellis-gemma-galgani-nuovo-programma/">un programma</a> accanto alla Dama di <i>Uomini e Donne</i>, <a href="https://www.novella2000.it/gemma-galgani-no-paragoni-juan-luis-giorgio-attacca-jean-pierre/">Gemma Galgani</a>. Ma non saranno i soli progetti, chissà quante cose avrà in mente ancora.</p>
      <p>
        <b>LEGGI ANCHE:</b>
        <a href="https://www.novella2000.it/giulia-de-lellis-maria-de-filippi-commenta-libro-difende-critiche/"> Giulia De Lellis: Maria De Filippi commenta il libro dell’influencer e la difende dalle critiche</a>
      </p>
      <p>E se nel lavoro procede tutto a gonfie vele, anche nella vita privata la <b>De Lellis </b>può ritenersi pienamente soddisfatta. Dopo la delusione derivata dalla rottura di Andrea Damante e la breve parentesi con Irama, ha ritrovato il sorriso accanto al pilota di Moto GP, Andrea Iannone. A tal proposito Giulia sembra sognare davvero in grande:</p>
      <blockquote><i>“Nel mio posto del cuore, a Verona. Se tutto va bene, sicuramente con 3 bambini, sposata e con qualche azienda che porti il mio nome, segno che io in questo mondo ci sono stata”</i>.</blockquote>
      <p>È di pochi giorni fa, infatti, <a href="https://www.novella2000.it/giulia-de-lellis-affari-andrea-iannone/">la notizia di una possibile collaborazione in campo imprenditoriale tra lei e il suo fidanzato</a>. Infine, sempre nell’intervista rilasciata a <i>Vanity Fair</i>, <b>Giulia De Lellis</b> non ha potuto fare a meno di parlare degli <b>haters</b>, da cui spesso è bersagliata, ma a cui ha lanciato una chiara <b>frecciatina</b>:</p>
      <blockquote>
        <i>“Due anni fa ho messo una foto di mia nipote appena nata e le persone sono state di una cattiveria, di una malignità che io ero talmente sconvolta che mi sono detta ‘ma perché devo leggere queste cose?’. Da quel giorno ci sono rimasta così male che non leggo più nulla e quindi non mi tocca più niente”</i>
      </blockquote>
      <p>Ha concluso la modella di origini romane.</p>
      <p>Insomma ci sono tante idee e sogni da realizzare ancora nella vita di <b>Giulia De Lellis</b> e, di alcuni di questi, ne ha già raccolto importanti risultati. A lei facciamo il nostro più grande in bocca al lupo!</p>
      <related>
        <a href="https://www.novella2000.it/il-collegio-mario-tricca-rivela-sogno/"/>
        <a href="https://www.novella2000.it/ida-e-riccardo-si-sono-lasciati-cosa-e-successo-uomini-e-donne/"/>
        <a href="https://www.novella2000.it/francesco-chiofalo-antonella-fiordelisi-insieme-ciro-petrone-commenta/"/>
      </related>
    </article>
  </body>
</html>