<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/peste-4-milioane-de-romani-la-urne-pana-la-ora-13-cei-din-ilfov-teleorman-si-constanta-voteaza-masiv-153002.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Peste 4 milioane de români la urne până la ora 13. Cei din Ilfov, Teleorman şi Constanţa votează masiv"/>
    <meta property="og:description" content="Până la ora 13, mai mult de 4 milioane de alegători şi-au exprimat voturile la secţiile din România. În continuare, topul celor mai mari prezenţe este format din judeţele din sud, mai precis Ilfov, Teleorman şi Constanţa. La polul opus sunt judeţele cu etnici maghiari, şi anume Harghita şi Covasna. Judeţul Bihor este al 10-lea de la coadă, cu peste 100.000 de alegători care s-au prezentat la urne."/>
  </head>
  <body>
    <article>
      <h1>Peste 4 milioane de români la urne până la ora 13. Cei din Ilfov, Teleorman şi Constanţa votează masiv</h1>
      <address>
        <time datetime="2019-11-24T13:15:00+00:00">24 Nov 2019, 13:15</time>
      </address>
      <figure>
        <img src="https://cdn.ebihoreanul.ro/static/gallery_big/urnavotgeneric24112019.JPG"/>
      </figure>
      <p>Până la ora 13, mai mult de 4 milioane de alegători şi-au exprimat voturile la secţiile din România.</p>
      <p>În continuare, topul celor mai mari prezenţe este format din judeţele din sud. Concret, la ora 13, cea mai mare prezenţă se înregistra în judeţul Ilfov (28,03%), urmat de Teleorman (25,68%) și Constanța (25,62%). Următoarele județe cu prezență mare erau Braşov (25,45%) şi Argeş (25,43%).</p>
      <p>La polul opus sunt judeţele cu etnici maghiari, şi anume Covasna (10,72%) şi Harghita (9,74%). Prezenţă mică s-a înregistrat şi în Mureș (17,67%), Vaslui (17,58%) şi Satu Mare (15,98%).</p>
      <p>Judeţul Bihor era, la ora menţionată, al 10-lea de la coadă (21%), cu peste 100.000 de alegători care s-au prezentat la urne, din totalul de 501.372 înscrişi pe listele permanente.</p>
    </article>
  </body>
</html>