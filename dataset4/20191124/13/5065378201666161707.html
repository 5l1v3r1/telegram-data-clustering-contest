<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1032064/patra-paremvasi-eisaggelea-gia-odigo-leoforeioy-katevase-apo-to-oxima-aniliko"/>
    <meta property="og:site_name" content="Newsbomb"/>
    <meta property="article:published_time" content="2019-11-24T13:04:24+00:00"/>
    <meta property="og:title" content="Πάτρα: Παρέμβαση εισαγγελέα για οδηγό λεωφορείου - Κατέβασε από το όχημα ανήλικο"/>
    <meta property="og:description" content="Την καταγγελία των γονέων ενός 13χρονου μαθητή της Α’ γυμνασίου από τα Ζαρουχλέικα διερευνά η Διοίκηση του Αστικού ΚΤΕΛ Πατρών και η Εισαγγελέα της Πάτρας, καθώς όπως κατήγγειλαν, ο μαθητής ανέβηκε στο λεωφορείο στις 6 Νοεμβρίου για να γυρίσει από το σχολείο του στις Ιτιές, στο σχολείο του."/>
  </head>
  <body>
    <article>
      <h1>Πάτρα: Παρέμβαση εισαγγελέα για οδηγό λεωφορείου - Κατέβασε από το όχημα ανήλικο</h1>
      <h2>Την καταγγελία των γονέων ενός 13χρονου μαθητή της Α’ γυμνασίου από τα Ζαρουχλέικα διερευνά η Διοίκηση του Αστικού ΚΤΕΛ Πατρών και η Εισαγγελέα της Πάτρας, καθώς όπως κατήγγειλαν, ο μαθητής ανέβηκε στο λεωφορείο στις 6 Νοεμβρίου για να γυρίσει από το σχολείο του στις Ιτιές, στο σχολείο του.</h2>
      <address><time datetime="2019-11-24T13:04:24+00:00">24 Nov 2019, 13:04</time> by <a rel="author">Newsroom</a></address>
      <p>Όμως επειδή είχε χάσει το εισιτήριο ζήτησε από τον οδηγό να τον κατεβάσει σε στάση κοντά στο σπίτι του όπου τον περίμενε ένας εκ των γονέων του για να του πληρώσει τότε το αντίτιμο.<b> Σύμφωνα με τα καταγγελλόμενα, ο οδηγός αρνήθηκε και δεν άφησε το μαθητή να επιβιβαστεί.</b></p>
      <p>Η μητέρα του αδίκως τον περίμενε στην στάση του ΚΤΕΛ κοντά στο σπίτι τους. Είδε το γιο της να καταφθάνει αργότερα με τα πόδια. Το παιδί εξήγησε στους γονείς του τι συνέβη και αυτοί με τη σειρά τους έκαναν τη σχετική καταγγελία στο<b> Αστικό ΚΤΕΛ</b> και συνεχεία στην αρμόδια Εισαγγελική αρχή.</p>
      <p>Μάλιστα ήδη έχει γίνει παραγγελία από <b>την Εισαγγελία Πατρών</b> στη Διεύθυνση Δευτεροβάθμιας Εκπαίδευσης με την οποία το ΚΤΕΛ έχει κάνει σύμβαση για τη μεταφορά των μαθητών προκειμένου να υπάρξει ενημέρωση για τα στοιχεία του οδηγού.</p>
      <p>Με πληροφορίες από patrastimes.com</p>
      <p>
        <i>
          <b>Δείτε όλες τις τελευταίες </b>
          <a href="https://www.newsbomb.gr/oles-oi-eidhseis">
            <b>Ειδήσεις</b>
          </a>
          <b> από την Ελλάδα και τον Κόσμο, τη στιγμή που συμβαίνουν, στο </b>
          <a href="https://www.newsbomb.gr/">
            <b>Newsbomb.gr</b>
          </a>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1032006/epixeirisi-kathara-exarxeia-oi-katalipseis-kai-to-neo-sxedio-xrysoxoidi">Επιχείρηση «καθαρά Εξάρχεια»: Οι καταλήψεις και το νέο σχέδιο Χρυσοχοΐδη</a>
      </p>
      <related>
        <a href="https://www.newsbomb.gr/ellada/story/1032062/xania-katastrafike-olosxeros-kafeteria-apo-fotia"/>
        <a href="https://www.newsbomb.gr/ellada/story/1032052/patra-ton-trakare-o-xadelfos-toy-se-sovari-katastasi-o-traymatias-2"/>
        <a href="https://www.newsbomb.gr/ellada/story/1032014/asfyxia-sta-nisia-toy-aigaioy-toylaxiston-643-prosfyges-kai-metanastes-apovivastikan-se-ena-24oro"/>
      </related>
    </article>
  </body>
</html>