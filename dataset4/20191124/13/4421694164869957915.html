<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-ternopilshhyni-shahrajka-vyduryla-18-tysyach-u-pensioneriv/"/>
    <meta property="og:site_name" content="VARTA1"/>
    <meta property="article:published_time" content="2019-11-24T13:30:20+00:00"/>
    <meta property="og:title" content="На Тернопільщині шахрайка видурила 18 тисяч у пенсіонерів"/>
    <meta property="og:description" content="На Тернопільщині шахрайка видурила 18 тисяч у пенсіонерів"/>
  </head>
  <body>
    <article>
      <h1>На Тернопільщині шахрайка видурила 18 тисяч у пенсіонерів</h1>
      <address>
        <time datetime="2019-11-24T13:30:20+00:00">24 Nov 2019, 13:30</time>
      </address>
      <p>Post Views: 199</p>
      <p>
        <b>До поліцейських звернувся 83-річний тернополянин і розповів, що до них з дружиною приходила соціальна працівниця, котра навіть посвідчення показала, і запропонувала доплату до пенсії. Про це інформує відділ комунікації поліції Тернопільської області.</b>
      </p>
      <p>Зі слів заявника, невідома жінка постукала у двері їхньої квартири, розповіла, що працює у соціальній службі, показала посвідчення на прізвище «Мірошниченко» і почала говорити про якісь доплати. Як далі  розгорталися події, потерпілі згадати до ладу не можуть. Коли прийшли до тями, то виявили в себе вдома купу паперу із зображенням євро валюти, а зі сховку зникло 18 тисяч гривень.</p>
      <p>Відомості за цим фактом внесено до Єдиного реєстру досудових розслідувань за частиною 1 статті 190 ККУ. Тривають оперативні заходи.</p>
      <p>Поліцейські вкотре застерігають краян бути вкрай обережними і не пускати до власних осель невідомих, котрі можуть представлятися працівниками не тільки соціальних, а й комунальних служб, пропонувати товари за зниженими цінами чи якісь інші послуги.<br/> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>