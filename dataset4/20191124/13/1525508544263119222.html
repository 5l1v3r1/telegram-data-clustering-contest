<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779828/%D8%B1%D9%88%D9%86%D9%85%D8%A7%DB%8C%DB%8C-%D8%AF%D9%88%DA%A9%D8%AA%D8%A7%D8%A8-%D8%AF%D8%B1-%D9%BE%D9%86%D8%AC%D9%85%DB%8C%D9%86-%DA%A9%D9%86%DA%AF%D8%B1%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%B9%D9%84%D9%88%D9%85-%D8%A7%D9%86%D8%B3%D8%A7%D9%86%DB%8C-%D8%A7%D8%B3%D9%84%D8%A7%D9%85%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:05:02+00:00"/>
    <meta property="og:title" content="صبح امروز انجام شد؛ رونمایی دوکتاب در پنجمین کنگره بین المللی علوم انسانی اسلامی"/>
    <meta property="og:description" content="در مراسم افتتاحیه پنجمین کنگره بین المللی علوم انسانی اسلامی جلد چهارم کتاب نظریه و مجموعه مقالات چهارمین کنگره بین المللی علوم انسانی اسلامی، کمیسیون تخصصی تعلیم و تربیت اسلامی رونمایی شد."/>
  </head>
  <body>
    <article>
      <h1>صبح امروز انجام شد؛ رونمایی دوکتاب در پنجمین کنگره بین المللی علوم انسانی اسلامی</h1>
      <address>
        <time datetime="2019-11-24T13:05:02+00:00">24 Nov 2019, 13:05</time>
      </address>
      <p>به گزارش خبرنگارمهر، مراسم افتتاحیه «پنجمین کنگره بین‌المللی علوم انسانی ـ اسلامی» صبح امروز با حضور آیت‌الله ابراهیم رئیسی، رئیس قوه قضائیه، حجت‌الاسلام محمد قمی، رئیس سازمان تبلیغات اسلامی، غلامعلی حداد عادل، حجت‌الاسلام رضا غلامی و دیگر اساتید علوم انسانی در سالن همایش‌های صدا و سیما برگزار شد.</p>
      <p>در حاشیه این مراسم از جلد چهارم کتاب نظریه و مجموعه مقالات چهارمین کنگره بین المللی علوم انسانی اسلامی، کمیسیون تخصصی تعلیم و تربیت اسلامی رونمایی شد.</p>
      <p>نویسندگان جلد چهارم کتاب نظریه، علی اکبر رشاد، نجف لکزایی، حسین بستان و عبدالحسین خسروپناه هستند.</p>
      <p>مجموعه مقالات چهارمین کنگره بین المللی علوم انسانی اسلامی، کمیسیون تخصصی تعلیم و تربیت اسلامی  هم شامل مقالاتی با عنوان نقش سواد فرهنگی در تحول علوم انسانی اسلامی، تبیین محتوای برنامه درسی مدرسه شاد براساس آموزه های اسلامی، تبیین و تحلیل رویکردهای بومی سازی برنامه درسی علوم انسانی دانشگاهی با نگاه تعلیم و تربیت ایرانی- اسلامی، چالش های فراروی تربیت اسلامی در مواجهه با فضای مجازی و نظریه عقل عاطفی در آموزه های اهل بیت و کارکردهای روان شناختی- تربیتی آن می شود.</p>
    </article>
  </body>
</html>