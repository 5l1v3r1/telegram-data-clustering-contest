<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714980-staikoyras-se-metrhta-tha-dothei-to-koinoniko-merisma.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="Σταϊκούρας: Σε μετρητά θα δοθεί το κοινωνικό μέρισμα"/>
    <meta property="og:description" content="Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι"/>
  </head>
  <body>
    <article>
      <h1>Σταϊκούρας: Σε μετρητά θα δοθεί το κοινωνικό μέρισμα</h1>
      <address>
        <time datetime="2019-11-24T13:35:00+00:00">24 Nov 2019, 13:35</time>
      </address>
      <p>Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα, τόνισε ο υπουργός Οικονομικών Χρήστος Σταϊκούρας.</p>
      <p>Ο κ. Σταϊκούρας μιλώντας στο Open αναφερόμενος στα αναδρομικά τόνισε πως «θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο. Όσον αφορά το ύψος των αναδρομικών, αυτό θα το δούμε».</p>
      <p>Ακόμη ανέφερε ότι «τέλος του έτους θα χορηγηθεί το επίδομα θέρμανσης και ανάλογα με τα περιθώρια θα δούμε μήπως δοθεί ένα έξτρα κονδύλι και για τον Ιανουάριο».</p>
      <p>Για το θέμα που δημιουργήθηκε με το κοινωνικό μέρισμα ο κ. Σταϊκούρας ξεκαθάρισε πως: «Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα».</p>
      <p>Αναφορικά με τον ΕΝΦΙΑ ο υπουργός Οικονομικών τόνισε ότι «για την ώρα έχουμε μειώσει τον ΕΝΦΙΑ μέχρι τώρα 22%. Έχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ.Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ»</p>
      <p>Για την 13η σύνταξη ο υπουργός Οικονομικών είπε ότι «θα διατηρηθεί το κονδύλι των 800 εκατομμυρίων για τους συνταξιούχους», ενώ για το φορολογικό νομοσχέδιο αποκάλυψε ότι «θα εξαιρούνται από την υποχρέωση των ηλεκτρονικών δαπανών και τα ποσά που καταβάλλονται για διατροφή διαζυγίου ,αλλά και τις δωρεές προς το Δημόσιο και τα ιδρύματα». Επίσης ανέφερε ότι « θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση».</p>
      <p>Για τα δημοσιεύματα για μαζική παραγραφή οφειλών μέχρι 10 ευρώ στην εφορία,ο κ.Σταικούρας είπε ότι «ισχύει αυτή η πληροφορία. Αφορά 536,000 οφειλέτες».</p>
      <p>Τέλος για την φορολοταρία ο κ.Σταϊκούρας τόνισε ότι «αυτή δεν απέδωσε τα αναμενόμενα. Θα προχωρήσουμε σε μια νέα φορολοταρία,όπου θα δίνουμε παροχές σε είδος,όπως αυτοκίνητα,κάρτες απεριορίστων διαδρομών σε λεωφορεία».</p>
      <p>
        <a href="https://www.newsit.gr/politikh/staikouras-se-metrita-tha-dothei-to-koinoniko-merisma/2922186/">www.newsit.gr</a>
      </p>
    </article>
  </body>
</html>