<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268487/accidentul-de-la-fudu-moldovei-provocat-de-un-tanar-de-18-ani-fara-permis-care-a-intrat-in-derapaj-din-cauza-vitezei-excesive-cu-un-jeep-cu-volan-pe-partea-dreapta-el-si-inca-doi-tineri-din-pojorata"/>
    <meta property="og:site_name" content="NewsBucovina"/>
    <meta property="article:published_time" content="2019-11-24T13:22:04+00:00"/>
    <meta property="og:title" content="Accidentul de la Fudu Moldovei, provocat de un tânăr de 18 ani fără permis care a intrat în derapaj din cauza vitezei excesive cu un Jeep cu volan pe partea dreaptă. El și încă doi tineri din Pojorâta au fost grav răniți"/>
    <meta property="og:description" content="Un tânăr de 18 ani din Fundu Moldovei este cercetat penal pentru conducere fără permis și vătămare corporală din culpă pentru un accident produs duminică dimineața pe raza comunei. Potrivit cercetărilor polițiștilor, tânărul de 18 ani conducea duminică dimineața la ora 5:05 un autoturism Jeep cu volan în partea dreaptă, în care se afla cu …"/>
  </head>
  <body>
    <article>
      <h1>Accidentul de la Fudu Moldovei, provocat de un tânăr de 18 ani fără permis care a intrat în derapaj din cauza vitezei excesive cu un Jeep cu volan pe partea dreaptă. El și încă doi tineri din Pojorâta au fost grav răniți</h1>
      <address>
        <time datetime="2019-11-24T13:22:04+00:00">24 Nov 2019, 13:22</time>
      </address>
      <p>Un tânăr de 18 ani din Fundu Moldovei este cercetat penal pentru conducere fără permis și vătămare corporală din culpă pentru un accident produs duminică dimineața pe raza comunei.</p>
      <p>Potrivit cercetărilor polițiștilor, tânărul de 18 ani conducea duminică dimineața la ora 5:05 un autoturism Jeep cu volan în partea dreaptă, în care se afla cu alte două persoane, pe DJ 175 din  Fundu Moldovei, din direcția Breaza spre Pojorâta.</p>
      <figure>
        <img src="https://www.newsbucovina.ro/wp-content/uploads/2019/11/accident-fundu-moldovei-noaptea-5-1.jpeg"/>
      </figure>
      <p>La un moment dat, din cauza vitezei excesive de rulare și a faptului că nu poseda permis de conducere pentru nici o categorie de vehicule, tânărul aflat la volan a pierdut controlul asupra direcției de deplasare, a intrat în derapaj pătrunzând pe sensul opus de mers unde s-a izbit violent cu partea din dreapta față într-un stâlp din beton al rețelei electrice, pe care l-a rupt, autoturismul rămânând imobilizat pe partea stângă a drumului.</p>
      <p>În urma accidentului a rezultat vătămarea corporală gravă a conducătorului auto care a fost descarcerat și transportat la Spitalul Câmpulung Moldovenesc.</p>
      <p>               Tot în urma accidentului a mai rezultat și vătămarea corporală a unui tânăr de 18 ani din Pojorâta pasager al banchetei din spate și un tânăr de 17 ani din Pojorâta, ocupant al locului din stânga față, care au fost transportați la Spitalul Câmpulung Moldovenesc unde ambii au fost diagnosticați cu „contuzionați prin accident rutier”</p>
      <p>Tânărul care a condus mașina nu a putut fi testat cu aparatul etilotest, însă i-a fost recoltată o mostră biologică de sânge în vederea determinării alcoolemiei, fără consimțământ, urmând ca probele să fie trimise spre validare Judecătoriei Câmpulung Moldovenesc.</p>
      <p>Polițiștii au stabilit că tânărul nu este posesor al unui permis de conducere și au deschis dosar penal pentru vătămare corporală din culpă și conducerea unui vehicul fără permis de conducere.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268508/alegeri-prezidentiale-2019-prezenta-la-vot-la-ora-1900-in-judetul-suceava-este-4286-la-suta-mai-ridicata-decat-in-primul-tur-al-alegerilor-prezidentiale-dar-mai-mica-decat-media-nationala"/>
        <a href="https://www.newsbucovina.ro/actualitate/268493/prezenta-la-vot-in-cel-de-al-doilea-tur-de-scrutin-in-judetul-suceava-este-2950-la-suta-usor-mai-ridicata-decat-in-primul-tur-al-alegerilor-prezidentiale-dar-mai-mica-decat-media-nationala"/>
        <a href="https://www.newsbucovina.ro/actualitate/268479/detaliile-accidentului-de-sambata-seara-din-radauti-un-tanar-sofer-nu-a-acordat-prioritate-unui-alt-autoturism-care-a-intrat-apoi-in-coliziune-succesiva-cu-alte-doua-masini"/>
      </related>
    </article>
  </body>
</html>