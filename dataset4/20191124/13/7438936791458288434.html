<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Plzen-Ucastnici-Plzenske-senior-akademie-debatovali-se-zastupci-vedeni-mesta-604510"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T13:33:00+00:00"/>
    <meta property="og:title" content="Plzeň: Účastníci Plzeňské senior akademie debatovali se zástupci vedení města"/>
    <meta property="og:description" content="Účastníci projektu Plzeňská senior akademie III. (PSA III.) ve středu 20. listopadu diskutovali se zástupci vedení města v zasedací síni úřadu třetího městského obvodu. Pozvání tentokrát přijali plzeňský primátor Martin Baxa a radní pro bezpečnost Martin Zrzavecký."/>
  </head>
  <body>
    <article>
      <h1>Plzeň: Účastníci Plzeňské senior akademie debatovali se zástupci vedení města</h1>
      <address>
        <time datetime="2019-11-24T13:33:00+00:00">24 Nov 2019, 13:33</time>
      </address>
      <p>
        <b>Účastníci projektu Plzeňská senior akademie III. (PSA III.) ve středu 20. listopadu diskutovali se zástupci vedení města v zasedací síni úřadu třetího městského obvodu. Pozvání tentokrát přijali plzeňský primátor Martin Baxa a radní pro bezpečnost Martin Zrzavecký.</b>
      </p>
      <p>V diskuzi padla řada dotazů, připomínek i pochvalných poznámek. Konkrétní otázky účastníků se týkaly například zákazu používání pyrotechniky, zvýšení cen za svoz odpadu, problematiky agenturního zaměstnávání a dopravy. Zajímali se rovněž o osud bývalých městských lázní na Denisově nábřeží i budovy plzeňského Komorního divadla.</p>
      <p>Projekt PSA III. je pokračováním předchozích ročníků PSA I. a II. Třetí ročník se liší od předcházejících dvou tím, že senioři neabsolvují přednášky, ale namísto nich vždy přijdou čelní představitelé různých institucí do takzvaného křesla pro hosta, kde zodpovídají veškeré jejich dotazy. Pozvání k diskuzi přijali například pověřený velitel Městské policie Plzeň Marek Šilhan, krajský ředitel Policie ČR Pavel Krákora, ředitel Hasičského záchranného sboru Plzeňského kraje František Pavlas, vedoucí Odboru bezpečnosti, prevence kriminality a krizového řízení Magistrátu města Plzně Aleš Průša a další hosté.</p>
      <p>Projekt PSA III. byl zahájen 2. října 2019, realizaci celé akce finančně zajišťuje Městský obvod Plzeň 3.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Plzen-Na-Skvrnanech-by-mohly-pribyt-zelen-hriste-ci-nova-kavarna-604421"/>
        <a href="https://www.parlamentnilisty.cz/politika/obce-volicum/Plzenane-se-pristi-rok-dockaji-modernich-tramvaji-od-Skody-Transportation-604353"/>
        <a href="https://www.parlamentnilisty.cz/politika/obce-volicum/Plzen-Slovanska-ulice-bude-kompletne-otevrena-1-prosince-604187"/>
        <a href="https://www.parlamentnilisty.cz/politika/obce-volicum/Plzen-Ve-foyer-krajskeho-uradu-byla-odhalena-busta-Milady-Horakove-603924"/>
      </related>
    </article>
  </body>
</html>