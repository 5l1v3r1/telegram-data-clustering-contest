<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709773?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T13:23:26+00:00"/>
    <meta property="og:title" content="ה-GM של יוטה יצפה במשחק של מכבי מול וילרבאן"/>
    <meta property="og:description" content="ג'סטין זאניק יגיע במהלך השבוע לישראל ויעקוב אחרי שחקן מכבי ת&quot;א במהלך המפגש של הצהובים מול וילרבאן ביום חמישי כדורסל ישראלי"/>
  </head>
  <body>
    <article>
      <h1>ה-GM של יוטה יצפה במשחק של מכבי מול וילרבאן</h1>
      <h2>ג'סטין זאניק יגיע במהלך השבוע לישראל ויעקוב אחרי דני אבדיה במהלך המפגשים של מכבי תל אביב מול הצרפתים ביום חמישי במסגרת היורוליג ומול מכבי חיפה ברוממה בליגה • עומרי כספי לא צפוי להיות בסגל מול הפועל ירושלים</h2>
      <address><time datetime="2019-11-24T13:23:26+00:00">24 Nov 2019, 13:23</time> by <a rel="author" href="https://www.israelhayom.co.il/writer_articles?tid=64915" target="_blank">יעקב מאיר</a></address>
      <p>מסע אנשי המקצוע מליגת האן.בי.אי למשחקיה של מכבי תל אביב נמשך. השבוע ינחת בישראל הג'נרל מנג'ר של יוטה ג'אז ג'סטין זאניק ויצפה במשחקם של הצהובים ביום חמישי מול וילרבאן הצרפתית ביורוליג. </p>
      <p>כזכור, בשבוע שעבר הג'נרל מנג'ר של קליבלנד קאבלירס קובי אלטמן וסקאוט של מינסוטה טימברוולבס היו במשחקה של מכבי תל אביב במילאנו, והסקאוט של דנבר נאגטס נכח במשחק בברצלונה ביום שישי. זאניק יגיע בשבת גם לרוממה ויצפה במשחקם של ספרופולוס וחניכיו מול מכבי חיפה בליגת ווינר סל (20:00). הוא צפוי גם להיות נוכח בחלק מאימוני הקבוצה.</p>
      <p>בעניין אחר, עומרי כספי ממשיך לסבול מרגישות בברך וכפי שכתבנו בשבוע שעבר ככל הנראה לא יהיה בסגל במשחק מול הפועל ירושלים ביום שני. גם שיתופו מול הקבוצה הצרפתית מוטל בספק גדול.</p>
    </article>
  </body>
</html>