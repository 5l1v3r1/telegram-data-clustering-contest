<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/ctverice-muzu-se-prisla-do-baru-poprat-za-brutalni-utok-jim-hrozi-12-let-vezeni-20191124.html"/>
    <meta property="og:site_name" content="Deník.cz"/>
    <meta property="article:published_time" content="2019-11-24T13:33:00+00:00"/>
    <meta property="og:title" content="Čtveřice mužů se přišla do baru poprat. Za brutální útok jim hrozí 12 let vězení"/>
    <meta property="og:description" content="/VIDEO/ Čtveřici útočníků, kteří v minulých dnech napadli hosty jednoho karlovarského klubu zadrželi karlovarští kriminalisté ve spolupráci s kriminalisty z Tábora a Písku."/>
  </head>
  <body>
    <article>
      <h1>Čtveřice mužů se přišla do baru poprat. Za brutální útok jim hrozí 12 let vězení</h1>
      <address><time datetime="2019-11-24T13:33:00+00:00">24 Nov 2019, 13:33</time> by <a rel="author">Roman Kořinek</a></address>
      <p>„Muži ve věku 22, 24, 24 a 26 let měli nad ránem přijít do klubu s úmyslem způsobit těžkou újmu na zdraví, kdy společným jednáním měli fyzicky napadnout pěstmi tři muže a dokonce i jednu ženu. Další ženu držel jeden z útočníků v takzvané kravatě, aby jí zabránil v odchodu a možném zavolání pomoci,“ uvedla mluvčí Krajského ředitelství Policie ČR Kateřina Krejčí. Napadeného muže měl 24letý pachatel navíc několikrát udeřit barovou židlí a dalšímu muži dokonce několikrát dupnout na hlavu. Lidé z baru museli být ošetřeni v nemocnici. Jak se ukázalo, nebyl to zdaleka první incident. Jeden z útočníků totiž v jiném baru, slovně a fyzicky napadl dalšího muže i jeho družku. „Žena utrpěla zranění, se kterým byla převezena do nemocnice.,“ dodala Kateřina Krejčí.</p>
      <p>Kriminalisté z odboru obecné kriminality zahájili trestní stíhání všech čtyř mužů, které obvinili z těžkého ublížení na zdraví ve stádiu pokusu spáchaného formou spolupachatelství a z přečinu výtržnictví. Všichni pachatelé skončili ve vazbě a nejagresivnější muž byl eskortován do vazební věznice. Všem obviněným hrozí trest odnětí svobody na pět až dvanáct let.</p>
      <figure>
        <img src="https://g.denik.cz/19/f2/mestske-divadlo-je-ted-tribarevne-07_denik-150-3x2.jpg"/>
      </figure>
      <aside>
        <a href="https://karlovarsky.denik.cz/kultura_region/mestske-divadlo-zve-na-dalsi-blaznivou-komedii-20191124.html">Městské divadlo zve na další bláznivou komedii Přečíst článek ›</a>
      </aside>
    </article>
  </body>
</html>