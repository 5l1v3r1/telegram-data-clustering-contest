<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/842940"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:04:00+00:00"/>
    <meta property="og:title" content="মুসলিম পুলিশদের দাড়ি কাটার নির্দেশ, এরপর..."/>
    <meta property="og:description" content="পুলিশ বাহিনীর নয়জন মুসলিম সদস্যকে দাড়ি কেটে ফেলার নির্দেশ দেয়া হয়েছে। ভারতের রাজস্থান রাজ্যের আলওয়ার জেলায় এ ঘটনা ঘটেছে। বৃহস্পতিবার রাজস্থান পুলিশ কর্তৃপক্ষ ওই নির্দেশ জারি করে। তবে ব্যাপক সমালোচনার প্রেক্ষিতে সেই নির্দেশ প্রত্যাহার করে নিয়েছে পুলিশ প্রশাসন।  পুলিশ প্রশাসনের ওই আদেশে বলা হয়, নয়জন পুলিশ সদস্যকে তাদের দাড়ি কাটতে নির্দেশ দেয়া হয়েছে, যাতে তাদের 'নিরপেক্ষ' মনে হয়।  ওই সংবাদ ছড়িয়ে পরার পর বিভিন্ন স্থানে এর প্রতিক্রিয়া শুরু হয়। তবে আদেশ প্রদানের একদিন পর শুক্রবার পুলিশ সুপার অনিল প্যারিস দেশমুখ ওই আদেশ প্রত্যাহার করে নেন। এ বিষয়ে পুলিশ সুপার অনিল প্যারিস জানান, রাজ্য সরকারের একটি বিধান রয়েছে যেখানে পুলিশ প্রধান দাড়ি রাখার অনুমতি দিতে পারেন। এই বিধানের আওতায় ৩২ পুলিশ সদস্যকে অনুমতি দেওয়া হয়েছিল। আবার পরে নয়জন পুলিশ সদস্যের অনুমতি বাতিল করা হয়েছে। কারণ পুলিশ সদস্যদের কেবল নিরপেক্ষভাবে কাজ করা উচিত নয়, তাদের দেখলেও যেন নিরপেক্ষ মনে হয়। তিনি বলেন, এটি প্রশাসনিক আদেশ ছিল যা পুলিশ সদস্যদের মানসিকভাবে দ্বন্দ্বে ফেলে দিয়েছিল। এ কারণে তা প্রত্যাহার করা হয়েছে। সূত্র : হিন্দুস্তান টাইমস,ডেকান হেরাল্ড "/>
  </head>
  <body>
    <article>
      <h1>মুসলিম পুলিশদের দাড়ি কাটার নির্দেশ, এরপর...</h1>
      <address><time datetime="2019-11-24T13:04:00+00:00">24 Nov 2019, 13:04</time> by <a rel="author">কালের কণ্ঠ অনলাইন</a></address>
      <p>পুলিশ বাহিনীর নয়জন মুসলিম সদস্যকে দাড়ি কেটে ফেলার নির্দেশ দেয়া হয়েছে। ভারতের রাজস্থান রাজ্যের আলওয়ার জেলায় এ ঘটনা ঘটেছে। বৃহস্পতিবার রাজস্থান পুলিশ কর্তৃপক্ষ ওই নির্দেশ জারি করে। তবে ব্যাপক সমালোচনার প্রেক্ষিতে সেই নির্দেশ প্রত্যাহার করে নিয়েছে পুলিশ প্রশাসন। </p>
      <p>পুলিশ প্রশাসনের ওই আদেশে বলা হয়, নয়জন পুলিশ সদস্যকে তাদের দাড়ি কাটতে নির্দেশ দেয়া হয়েছে, যাতে তাদের 'নিরপেক্ষ' মনে হয়। </p>
      <p>ওই সংবাদ ছড়িয়ে পরার পর বিভিন্ন স্থানে এর প্রতিক্রিয়া শুরু হয়। তবে আদেশ প্রদানের একদিন পর শুক্রবার পুলিশ সুপার অনিল প্যারিস দেশমুখ ওই আদেশ প্রত্যাহার করে নেন।</p>
      <p>এ বিষয়ে পুলিশ সুপার অনিল প্যারিস জানান, রাজ্য সরকারের একটি বিধান রয়েছে যেখানে পুলিশ প্রধান দাড়ি রাখার অনুমতি দিতে পারেন। এই বিধানের আওতায় ৩২ পুলিশ সদস্যকে অনুমতি দেওয়া হয়েছিল। আবার পরে নয়জন পুলিশ সদস্যের অনুমতি বাতিল করা হয়েছে। কারণ পুলিশ সদস্যদের কেবল নিরপেক্ষভাবে কাজ করা উচিত নয়, তাদের দেখলেও যেন নিরপেক্ষ মনে হয়।</p>
      <p>তিনি বলেন, এটি প্রশাসনিক আদেশ ছিল যা পুলিশ সদস্যদের মানসিকভাবে দ্বন্দ্বে ফেলে দিয়েছিল। এ কারণে তা প্রত্যাহার করা হয়েছে।</p>
      <p>সূত্র : হিন্দুস্তান টাইমস,ডেকান হেরাল্ড </p>
    </article>
  </body>
</html>