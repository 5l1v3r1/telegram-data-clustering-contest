<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/putin-cestitao-rodjendan-kusturici/"/>
    <meta property="og:site_name" content="Krstarica"/>
    <meta property="article:published_time" content="2019-11-24T13:25:00+00:00"/>
    <meta property="og:title" content="Putin čestitao rođendan Kusturici"/>
    <meta property="og:description" content="MOSKVA - Ruski predsednik Vladimir Putin čestitao je srpskom reditelju Emiru Kusturici 65. rođendan, navodi se u saopštenju Kremlja objavljenom na"/>
  </head>
  <body>
    <article>
      <h1>Putin čestitao rođendan Kusturici</h1>
      <address><time datetime="2019-11-24T13:25:00+00:00">24 Nov 2019, 13:25</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521240-750x430.jpg"/>
        <figcaption>Foto: Tanjug/printskrin/en.kremlin.ru</figcaption>
      </figure>
      <p>MOSKVA – Ruski predsednik Vladimir Putin čestitao je srpskom reditelju Emiru Kusturici 65. rođendan, navodi se u saopštenju Kremlja objavljenom na zvaniučnom veb sajtu.</p>
      <p>„Ostvarili ste se u kinematografiji, muzici i umetnosti, Vi ste zaista zaslužili svetsku slavu. Vaši projekti su uvek bili originalni i posebni kao dela pravog majstora i stvaraoca“, navodi se u čestitki.</p>
      <p>Putin je izrazio poštovanje prema javnoj aktivnosti reditelja, naglašavajući i njegovu ulogu u popularizaciji ruske kulture, jačanju humanitarne saradnje i promociji istorijske istine, prenosi TAS S.</p>
      <p>Ruski predsednik poželeo je srpskom reditelju dobro zdravlje, kreativnu inspiraciju i uspehu daljem radu.</p>
      <p>Emir Kusturica rođen je 24. novembra 1954. u Sarajevu.</p>
      <p>Poznat je po više od 30 filmova, a osvojio je nagrade na najboljim filmskim festivalima u Evropi, uključujući Zlatnu palmu u Kanu.</p>
      <p>(Tanjug)</p>
    </article>
  </body>
</html>