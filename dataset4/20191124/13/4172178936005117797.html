<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74408/o-olympiakos-valletai-apo-pantoy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-24T13:12:18+00:00"/>
    <meta property="og:title" content="Ο Ολυμπιακός βάλλεται από παντού"/>
    <meta property="og:description" content="Αυτό που συμβαίνει τον τελευταίο καιρό με τον Ολυμπιακό και τους αντιπάλους του είναι δίχως προηγούμενο."/>
  </head>
  <body>
    <article>
      <h1>Ο Ολυμπιακός βάλλεται από παντού</h1>
      <h2>Αυτό που συμβαίνει τον τελευταίο καιρό με τον Ολυμπιακό και τους αντιπάλους του είναι δίχως προηγούμενο.</h2>
      <address><time datetime="2019-11-24T13:12:18+00:00">24 Nov 2019, 13:12</time> by <a rel="author" href="https://www.fosonline.gr/author/nikos-kalampakas" target="_blank">Ν. ΚΑΛΑΜΠΑΚΑΣ</a></address>
      <p>Ξεπερνάει κάθε φαντασία και σίγουρα στον Πειραιά <b>οι διοικήσεις της ΠΑΕ, της ΚΑΕ και του Ερασιτέχνη θα πρέπει να είναι σε εγρήγορση προκειμένου να υπερασπίζονται με θέρμη τα συμφέροντα των ομάδων που φέρουν το έμβλημα του δαφνοστεφανωμένου έφηβου.</b></p>
      <p>Η ομάδα του Πειραιά, ο μεγαλύτερος πολυαθλητικός σύλλογος της χώρας κι ένας από τους μεγαλύτερους σε Παγκόσμιο επίπεδο, βάλλεται από παντού και μάλιστα σε όλα τα αθλήματα. <b>Στο ποδόσφαιρο ο Ολυμπιακός είναι αναμφισβήτητος κυρίαρχος στην Ελλάδα εδώ και πάρα πολλά χρόνια.</b></p>
      <p><u><b>Η αδυναμία των αντιπάλων του να ακολουθήσουν την ομάδα του Πειραιά σε ότι έκανε</b> </u>τις ανάγκασε να φτιάξουν έναν συνασπισμό προκειμένου να τον «γκρεμίσουν» από την κορυφή. Και τα κατάφεραν, αφού στη χώρα μας η ανομία είναι ο καλύτερος σύμμαχος των «αδύναμων». <b>Ποιος ξεχνά τις εκπομπές με τις τηλεοπτικές δίκες και τα περιοδικά που κρεμόντουσαν στα «μανταλάκια» για την «παράγκα»;</b> Παναθηναϊκός, ΑΕΚ και ΠΑΟΚ είχαν συμμαχήσει προκειμένου να καταφέρουν να δουν πως φαίνεται ο κόσμος από την κορυφή.</p>
      <p>Σύντομα οι επίδοξοι «αναβάτες» ξεγυμνώθηκαν, αφού όταν το σύστημα θωρακίστηκε προκειμένου να μην είναι ο Ολυμπιακός πρώτος αποδείχθηκε περίτρανα ότι η συμμαχία δεν ήταν τίποτα άλλο πέρα από μια λυκοφιλία. Ο Παναθηναϊκός ο οποίος μέσω του προέδρου του και των ΜΜΕ που ελέγχει βγήκε πρώτος από το παιχνίδι, αφού η διοίκησή του ήταν «λίγη» προκειμένου να συναγωνιστεί τον Ιβάν Σαββίδη και τον Δημήτρη Μελισσανίδη. Όσο για τον ΠΑΟΚ και την ΑΕΚ; <b>Εκεί είχαμε την απόλυτη «μονομαχία» αφού αρχικά οι διοικήσεις και τα ΜΜΕ των δύο «δικεφάλων» έκαναν τα πάντα για να βγάλουν τον Ολυμπιακό δυνάστη χρησιμοποιώντας τα ίδια επιχειρήματα και την ίδια φρασεολογία, όταν όμως το σύστημα που δημιούργησαν έριξε την ομάδα του Πειραιά από την κορυφή, <u>άρχισαν να σφάζονται οι ίδιοι μεταξύ τους.</u></b></p>
      <p>
        <b>
          <u>
            <a href="https://www.fosonline.gr/stiles/paraskinio/article/70319/xydaia-proklisi-savvidi-gia-olympiako-pic">Χυδαία πρόκληση Σαββίδη για Ολυμπιακό (pic)</a>
          </u>
        </b>
      </p>
      <p>Στο μπάσκετ, το δεύτερο δημοφιλέστερο άθλημα της χώρας η ΕΟΚ δίνει ρέστα εδώ και πολλά χρόνια. Η ασυδοσία πάει σύννεφο, καθένας κάνει ότι του καπνίσει και όλως παραδόξως, όλες οι ομάδες ψήφισαν κατά του Ολυμπιακού όταν οι αδερφοί Αγγελόπουλοι αποφάσισαν να υψώσουν το λάβαρο της επανάστασης και να ζητήσουν ισότητα και αξιοπιστία. <u><b>Τελικά οι «ερυθρόλευκοι» επέλεξαν αξιοπρέπεια</b></u>, έφυγαν μόνοι τους από το πιο στημένο άθλημα στην ιστορία του ελληνικού αθλητισμού και άφησαν όλους τους υπόλοιπους να εκτίθενται σε καθημερινή βάση. Την ΕΟΚ και τον Παναθηναϊκό που κατηγορούνται για τις «σχέσεις στοργής» που διατηρούν (τρανό παράδειγμα η πρόσληψη Πιτίνο στους πάγκους και των δύο ομάδων» <b>και τους υπόλοιπους που πριν λίγους μήνες ένιπταν τας χείρας τους και πλέον σε κάθε αγωνιστική βγάζουν ανακοινώσεις κατά της διαιτησίας.</b></p>
      <p>
        <b>
          <a href="https://www.fosonline.gr/basket/ellada/article/74076/eok-panathinaikos-pitino-kai-i-kolotoympa-paei-synnefo">ΕΟΚ, Παναθηναϊκός, Πιτίνο και η «κωλοτούμπα» πάει σύννεφο...</a>
        </b>
      </p>
      <p>Κλείνοντας, ας περάσουμε στον ερασιτεχνικό αθλητισμό. <b>Εκεί όπου ο Ολυμπιακός κάθε χρονιά βλέπει κάποια από τις ομάδες του να συμμετέχει σε ευρωπαϊκό τελικό.</b> Στην Ελλάδα δεν έχει αντίπαλο σε βόλλεϊ, πόλο, μπάσκετ γυναικών και χάντμπολ. Όμως την ώρα που συμμετέχει σε ευρωπαϊκές διοργανώσεις, οι αγώνες του δε μεταδίδονται αφού η ΕΡΤ επιλέγει να μας δείχνει φοβερές παραγωγές όπως «το μικρό σπίτι στο λιβάδι» για να τις εμπεδώσουμε καλύτερα.</p>
      <p>
        <a href="https://www.fosonline.gr/polo/eyropi/article/73825/h-ert-gyrizei-tin-plati-ston-titana-olympiako">Η ΕΡΤ γυρίζει την πλάτη στον Τιτάνα Ολυμπιακό!</a>
      </p>
      <p>Η αντιμετώπιση του Ολυμπιακού στην Ελλάδα, δεν είναι από αυτές που αρμόζουν σε συλλόγους που δίνουν λίγο περισσότερο «ύψος» στις χώρες τους. Αντίθετα, δείχνει φθόνο και μίσος. Πάντα τον καλύτερο όμως, τον πολεμούσαν όλοι οι μέτριοι μαζί. Κάνοντας συνασπισμούς που στο τέλος εξέθεταν τους ίδιους. Αυτό θα συμβεί και τώρα…</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/champions-league/article/74400/olympiakos-h-uefa-thymithike-to-gkol-toy-rivalnto-sti-rozenmporgk-vid"/>
        <a href="https://www.fosonline.gr/podosfairo/champions-league/article/74405/olympiakos-giati-emeine-ektos-apostolis-o-lovera"/>
        <a href="https://www.fosonline.gr/podosfairo/champions-league/article/74404/totenam-olympiakos-xoris-lovera-i-apostoli-ton-erythroleykon"/>
        <a href="https://www.fosonline.gr/podosfairo/champions-league/article/74403/o-kampakof-tha-diaititeysei-to-totenam-olympiakos"/>
        <a href="https://www.fosonline.gr/podosfairo/superleague/article/74399/adia-anoito-gia-ton-olympiako"/>
        <a href="https://www.fosonline.gr/sports/xantmpol/article/74392/ehf-cup-olympiakos-melsoyngken-etsi-prokrinontai-oi-erythroleykoi"/>
      </related>
    </article>
  </body>
</html>