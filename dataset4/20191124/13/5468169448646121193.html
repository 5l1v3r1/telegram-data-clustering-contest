<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277890/politie-onderzoekt-twee-vuurwerkincidenten-en-zoekt-getuigen.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-24T13:32:27+00:00"/>
    <meta property="og:title" content="Politie onderzoekt twee vuurwerkincidenten en zoekt getuigen"/>
    <meta property="og:description" content="Een stel uit Axel is de afgelopen dagen tot twee keer toe belaagd met zwaar vuurwerk."/>
  </head>
  <body>
    <article>
      <h1>Politie onderzoekt twee vuurwerkincidenten en zoekt getuigen</h1>
      <address>
        <time datetime="2019-11-24T13:32:27+00:00">24 Nov 2019, 13:32</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/vuurwerk_pijlen.jpg?itok=0n1JDKvd"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/vuurwerk_pijlen.jpg?itok=0n1JDKvd"/>
        <figcaption>Foto: Archief EHF</figcaption>
      </figure>
      <p><b>Axel - </b>Een stel uit Axel is de afgelopen dagen tot twee keer toe belaagd met zwaar vuurwerk.</p>
      <p><b>Axel - </b>Een stel uit Axel is de afgelopen dagen tot twee keer toe belaagd met zwaar vuurwerk.</p>
      <p>Daarbij raakten hun woning en hun auto zwaar beschadigd. De politie stelt een onderzoek in naar het hoe en waarom en komt graag in contact met mensen die meer weten.</p>
      <p>In de nacht van zaterdag 23 op zondag 24 november kort na middernacht kreeg de politie de melding dat iemand zwaar vuurwerk tegen de deur van een woning had gegooid of gelegd. De agenten waren snel ter plaatse, maar zagen geen verdachten in de omgeving van de woning. Aan de woning was forse schade ontstaan aan de voordeur. De bewoners hebben aangifte gedaan van brandstichting en/of vernieling. <br/>Op donderdagavond 21 november kort voor middernacht bleek de auto van het stel te zijn vernield met vuurwerk. De motorkap was ontzet en de voorruit gebarsten. Ook hiervan is aangifte gedaan.</p>
      <h3>Getuigen</h3>
      <p>De politie stelt een onderzoek in en heeft onder andere met meerdere buurtbewoners gesproken. <br/>De politie komt graag in contact met mensen die iets verdachts hebben gezien of die meer weten over de achtergrond van deze incidenten. Zij kunnen zich, desgewenst anoniem, melden. Melden / informatie doorgeven kan via  0900-8844 of WhatsApp (0612207006).</p>
    </article>
  </body>
</html>