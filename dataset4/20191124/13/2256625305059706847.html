<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159292_1073.html"/>
    <meta property="og:site_name" content="Novsport"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="Бербатов: Какво по дяволите прави Шефийлд Юн на пето място във Висшата лига?!"/>
    <meta property="og:description" content="Нападателят не вярва, че Манчестър Юн ще спечели мача с новака"/>
  </head>
  <body>
    <article>
      <h1>Бербатов: Какво по дяволите прави Шефийлд Юн на пето място във Висшата лига?!</h1>
      <address><time datetime="2019-11-24T13:00:00+00:00">24 Nov 2019, 13:00</time> by <a rel="author">Пламен Димитров</a></address>
      <p>Димитър Бербатов предупреди Манчестър Юнайтед, че го очаква труден мач срещу Шефийлд Юнайтед тази вечер. Двубоят е от 13-ия кръг на Висшата лига и започва в 18.30 часа българско време.</p>
      <p> <br/>„Какво по дяволите прави Шефийлд Юнайтед на пето място във Висшата лига, може ли някой да ми обясни това”, заяви Митко през един от сайтовете за спортни залози. След изиграването на част от мачовете от 13-ия кръг тимът се намира на 8-а позиция със 17 точки, с една повече от Манчестър Юнайтед.<br/> <br/>„Оставяйки шегите настрана, те играят наистина добър футбол, формацията им 3-5-2 е стройна, когато някой ги атакува са много ефективни отзад. Те са добър отбор и за мен са една от изненадите на сезона”, продължи Бербо.<br/> <br/>„Разбира се, искам Юнайтед да спечели, но понякога трябва да погледнете ситуацията от различна перспектива, ще бъде труден мач и мисля, че двата отбора ще вземат по точка”, каза още той.<br/> <br/>„Червените дяволи” спечелиха два от последните си три мача във Висшата лига и в момента са на 10-о място. Въпреки това, успехът тази вечер би могла да изпрати състава на 5-о място, изпреварвайки Арсенал и Уулвърхемптън.</p>
    </article>
  </body>
</html>