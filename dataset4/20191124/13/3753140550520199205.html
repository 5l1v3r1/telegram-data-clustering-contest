<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/ukrayinu_do_nato_ne_pryymatymut_doky_tryvaye_viyna_pomichnyk_trampa"/>
    <meta property="og:site_name" content="espreso.tv"/>
    <meta property="article:published_time" content="2019-11-24T13:11:00+00:00"/>
    <meta property="og:title" content="Україну до НАТО не прийматимуть, доки триває війна, - помічник Трампа"/>
    <meta property="og:description" content="Вступ України в НАТО не стоїть на порядку денному організації через наявність військового конфлікту з Російською Федерацією"/>
  </head>
  <body>
    <article>
      <h1>Україну до НАТО не прийматимуть, доки триває війна, - помічник Трампа</h1>
      <address>
        <time datetime="2019-11-24T13:11:00+00:00">24 Nov 2019, 13:11</time>
      </address>
      <p>Вступ України в НАТО не стоїть на порядку денному організації через наявність військового конфлікту з Російською Федерацією</p>
      <p>Про це заявив помічник президента США з нацбезпеки Роберт О'Брайен на форумі з міжнародної безпеки в Галіфаксі, передає <a href="https://espreso.tv/">Еспресо.TV</a>.</p>
      <p>Помічник американського президента виступив з твердженням, що НАТО не може розглядати питання вступу України в Альянс, поки країна перебуває в стані війни з Росією. Він додав, що Альянс не хоче конфлікту з РФ.</p>
      <p>"Що стосується України і НАТО, то не думаю, що це (вступ до Альянсу, - ред.) зараз на порядку денному. Не думаю, що це привабливо привести Україну прямо зараз ..., яка перебуває в конфлікті з Росією. Ми не хочемо конфлікту, війни з Росією", - заявив О'Брайен.</p>
    </article>
  </body>
</html>