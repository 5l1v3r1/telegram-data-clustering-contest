<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/trashtalk/20191124-nfl-tomegverekedes-browns-steelers-222-millio-forintnyi-buntetes.html"/>
    <meta property="og:site_name" content="Origo"/>
    <meta property="article:published_time" content="2019-11-24T13:36:00+00:00"/>
    <meta property="og:title" content="222 millió forintnyi büntetést osztott ki az NFL a clevelandi tömegverekedés után"/>
    <meta property="og:description" content="A legtöbbet annak a Mason Rudolph-nak kell fizetnie, akit a saját sisakjával ütlegeltek."/>
  </head>
  <body>
    <article>
      <h1>222 millió forintnyi büntetést osztott ki az NFL a clevelandi tömegverekedés után</h1>
      <address><time datetime="2019-11-24T13:36:00+00:00">24 Nov 2019, 13:36</time> by <a rel="author">Hegyi Áron</a></address>
      <p>
        <b>A két klub mellett összesen 31 játékost büntetett meg a porfi amerikafutball-liga a 11. játékhéten rendezett Cleveland Browns–Pittsburgh Steelers mérkőzés végén kitört tömegverekedés után.</b>
      </p>
      <p>Mint emlékezetes, a hazai csapat egyik játékosa, Myles Garrett letépve az ellenfél irányítójának sisakját, saját fejdéjővel esett neki a Steelers irányítójának, Mason Rudolph-nak, amiből azonnal hatalmas tömegverekedés bontakozott ki.</p>
      <figure>
        <iframe src="https://www.youtube.com/embed/6u6UJcguu7U" width="640" height="360" data-service="Youtube" scrolling="no"/>
      </figure>
      <p>A történtek mindenkit felháborítottak, és egy héttel később meg is született a példás büntetés: az NFL a két klub mellett összesen 31 játékost büntett meg, <a href="https://www.espn.com/nfl/story/_/id/28147745/steelers-browns-fight-results-more-732k-fines">az érintetteknek nem kevesebb mint 732 422 dollárt</a>, azaz mintegy 222,5 millió forintot kell befizetnie.</p>
      <p>A Browns és a Steelers egyaránt 250-250 ezer dollárt fizet a ligának. A játékosok közül érdekes módon éppen Rudolph kapta a legnagyobb, 50 ezer dolláros büntetést, míg a határozatlan időre felfüggesztett Garrettnek 45 623 dollárt kell befizetnie. </p>
      <p>A többnyire 3507 dollárban megállapított büntetések közül kiemelkedeik még a pittsburgh-i Maurkice Pouncey 35 096 dolláros tétele, aki két meccses eltiltást is kapott (amit három találkozóról mérsékeltek kettőre). A legolcsóbban az egy meccsre eltiltott Larry Ogunjobi (Browns) úszta meg, akinek eltörölték a 10 527 dolláros büntetését.</p>
      <p>A bunyók miatt kiosztott büntetések mellett a liga a mérkőzésen történt durva szabálytalanságok miatt három hátékosra további, összesen mintegy 80 ezer dolláros büntetést rótt ki.</p>
      <p>December 1-jén a két csapat újra megmérkőzik egymással, ezúttal Pittsburgh-ben. Érdemes lesz résen lenni.</p>
    </article>
  </body>
</html>