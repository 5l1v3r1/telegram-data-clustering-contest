<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/naschadky_tykh_khto_postrazhdav_vid_golodomoru_mozhut_pozyvatysya_do_kremlya_prokuror_golomsha"/>
    <meta property="og:site_name" content="espreso.tv"/>
    <meta property="article:published_time" content="2019-11-24T13:57:00+00:00"/>
    <meta property="og:title" content="Нащадки постраждалих від Голодомору, можуть позиватися до Кремля, - прокурор Голомша"/>
    <meta property="og:description" content="Із огляду на те, що Росія після розпаду СРСР офіційно не засудила злочини сталінського режиму, а за президентства Володимира Путіна розпочалася інформаційна кампанія реабілітації Йосипа Сталіна, українські громадяни мають формальні підстави позиватися до"/>
  </head>
  <body>
    <article>
      <h1>Нащадки постраждалих від Голодомору, можуть позиватися до Кремля, - прокурор Голомша</h1>
      <address>
        <time datetime="2019-11-24T13:57:00+00:00">24 Nov 2019, 13:57</time>
      </address>
      <p>Із огляду на те, що Росія після розпаду СРСР офіційно не засудила злочини сталінського режиму, а за президентства Володимира Путіна розпочалася інформаційна кампанія реабілітації Йосипа Сталіна, українські громадяни мають формальні підстави позиватися до Кремля щодо компенсації матеріальної й моральної шкоди, завданої їхнім рідним сталінським режимом у 1932–1933 роках</p>
      <p>Таку думку висловив колишній заступник генерального прокурора, представник сторони обвинувачення в судовому доведенні факту геноциду проти українського народу Микола Голомша, передає <a href="https://espreso.tv/">Еспресо.TV</a> з посиланням на <a href="https://www.radiosvoboda.org/">Радіо Свобода</a>.</p>
      <p>"Направленню справи про визнання Голодомору геноцидом до суду чинили величезний спротив. Тогочасне керівництво ГПУ категорично заборонило будь-кому підписувати постанову.</p>
      <p>Мені це довелось робити таємно у коридорі.</p>
      <p>В результаті суддя Апеляційного суду міста Києва Віктор Скавронік іменем України виніс постанову, якою "чиновники СРСР (Сталін, Молотов, Каганович, Постишев, Косіор, Чубар, Хатаєвич) визнані винними у організації геноциду українського народу", - пригадує він.</p>
      <p>За словами Голомші, дане рішення суду "має юридичні наслідки".</p>
      <p>"Фактично наша держава і наші громадяни мають право послуговуватись цим правовим рішенням, яке дає підстави для відповідних стягнень за моральні і матеріальні збитки", - наголошує прокурор.</p>
    </article>
  </body>
</html>