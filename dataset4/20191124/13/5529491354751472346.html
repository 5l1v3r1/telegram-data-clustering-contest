<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/maltempo-gressoney-valanghe-frane-3120863/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T13:00:26+00:00"/>
    <meta property="og:title" content="Maltempo, in Val d’Aosta mille persone isolate per valanghe"/>
    <meta property="og:description" content="AOSTA  –  Circa mille le persone isolate in Valle d’Aosta a causa delle valanghe che hanno portato alla chiusura di alcune strade regionali. Le situazioni più critiche nella valle del Lys, dove Gressoney-La-Trinité è isolata a causa delle slavine che incombono sulla regionale. Interrotta anche la strada che porta a Champorcher a causa di una valanga finita sulla carreggiata. Chiuso anche il tratto finale della strada della Val Savarenche. In tutta la Regione, l’allerta meteo è arancione. Convocato d’urgenza il comitato viabilità.Terremoto Benevento, scossa di magnitudo 3,2. Epicentro a Ceppaloni. Panico nelle scuoleFirenze: calci a una donna sul sagrato della chiesa. La figlia disturbava la messa “In paese è caduto circa un metro di neve che è già assestata – spiega il sindaco di La Trinité, Luigi Chiavenuto – e sono scese anche numerose valanghe, alcune fino alle case ma senza provocare danni. Le valanghe che incombono sulla strada invece non sono scese e quindi, in via precauzionale, è stata disposta la chiusura”. …"/>
  </head>
  <body>
    <article>
      <h1>Maltempo, in Val d’Aosta mille persone isolate per valanghe</h1>
      <address><time datetime="2019-11-24T13:00:26+00:00">24 Nov 2019, 13:00</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/maltempo-1-2.jpg"/>
        <figcaption>(Foto Ansa)</figcaption>
      </figure>
      <p>AOSTA  –  Circa mille le persone isolate in <b>Valle d’Aosta</b> a causa delle valanghe che hanno portato alla chiusura di alcune strade regionali. Le situazioni più critiche nella valle del <b>Lys, </b>dove<b> Gressoney-La-Trinité</b> è isolata a causa delle slavine che incombono sulla regionale.</p>
      <p>Interrotta anche la strada che porta a <b>Champorcher</b> a causa di una valanga finita sulla carreggiata. Chiuso anche il tratto finale della strada della Val Savarenche. In tutta la Regione, l’allerta meteo è arancione. Convocato d’urgenza il comitato viabilità.</p>
      <figure>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-2-3121255/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-2-3121255/">
          <img src="https://static.blitzquotidiano.it/wp/wp-content/uploads/2019/11/sismografo_ansa-4-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-benevento-scossa-ceppaloni-2-3121255/">Terremoto Benevento, scossa di magnitudo 3,2. Epicentro a Ceppaloni. Panico nelle scuole</a>
      </h3>
      <figure>
        <a href="https://www.blitzquotidiano.it/cronaca-italia/firenze-calci-donna-chiesa-messa-3121224/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/firenze-calci-donna-chiesa-messa-3121224/">
          <img src="https://static.blitzquotidiano.it/wp/wp-content/uploads/2019/11/non-una-di-meno_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/firenze-calci-donna-chiesa-messa-3121224/">Firenze: calci a una donna sul sagrato della chiesa. La figlia disturbava la messa</a>
      </h3>
      <p>“In paese è caduto circa un metro di neve che è già assestata – spiega il sindaco di La Trinité, Luigi Chiavenuto – e sono scese anche numerose valanghe, alcune fino alle case ma senza provocare danni. Le valanghe che incombono sulla strada invece non sono scese e quindi, in via precauzionale, è stata disposta la chiusura”. </p>
      <p>In <b>Val d’Ossola</b> (Verbania-Cusio-Ossola), a Valpianadi Villadossola, una frana è caduta nella notte, sfiorando alcune case:<b> due famiglie sono state evacuate</b>. In Ossola restano interrotte per pericolo valanghe la statale 659 della valle Formazza e la provinciale poco prima di Macugnaga. Chiuse anche le altre due provinciali d’alta montagna: quella che da Baceno sale a Goglio, e la Antrona-Cheggio. Nel Cusio è interrotta la strada che sale in alta Valle Strona.</p>
      <p>Il <b>Lago Maggiore</b> è appena sotto il <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">livello di piena.</a> Gli oltre 100 millimetri di pioggia di sabato hanno gonfiato i fiumi che hanno fatto crescere il livello del lago. Notevole l’afflusso d’acqua che alle 9 di stamattina era di 1991, 4 metri cubi al secondo, mentre il deflusso è di 945,3 metri cubi al secondo alla diga della Miorina (Sesto Calende), dove l’acqua entra nel fiume Ticino. (Fonte: Ansa)</p>
    </article>
  </body>
</html>