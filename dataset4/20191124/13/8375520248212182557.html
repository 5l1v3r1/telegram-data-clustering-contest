<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/nashchadki-postrazhdalih-vid-golodomoru-mozhut-pozivatisja-do-kremlja-prokuror-642059.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T13:16:33+00:00"/>
    <meta property="og:title" content="Нащадки постраждалих від Голодомору, можуть позиватися до Кремля, – прокурор"/>
    <meta property="og:description" content="Чиновники СРСР визнані винними у організації геноциду українського народу – Голомша"/>
  </head>
  <body>
    <article>
      <h1>Нащадки постраждалих від Голодомору, можуть позиватися до Кремля, – прокурор</h1>
      <address>
        <time datetime="2019-11-24T13:16:33+00:00">24 Nov 2019, 13:16</time>
      </address>
      <h4>Чиновники СРСР визнані винними у організації геноциду українського народу – Голомша</h4>
      <p>Із огляду на те, що Росія після розпаду СРСР офіційно не засудила злочини сталінського режиму, а за президентства Володимира Путіна розпочалася інформаційна кампанія реабілітації Йосипа Сталіна, українські громадяни мають формальні підстави позиватися до Кремля щодо компенсації матеріальної й моральної шкоди, завданої їхнім рідним сталінським режимом у 1932–1933 роках.</p>
      <p>Таку думку висловив колишній заступник генерального прокурора, представник сторони обвинувачення в судовому доведенні факту геноциду проти українського народу Микола Голомша, передає <a href="https://www.radiosvoboda.org/">Радіо Свобода</a>.</p>
      <p>«Направленню справи про визнання Голодомору геноцидом до суду чинили величезний спротив. Тогочасне керівництво ГПУ категорично заборонило будь-кому підписувати постанову. Мені це довелось робити таємно у коридорі. В результаті суддя Апеляційного суду міста Києва Віктор Скавронік іменем України виніс постанову, якою «чиновники СРСР (Сталін, Молотов, Каганович, Постишев, Косіор, Чубар, Хатаєвич) визнані винними у організації геноциду українського народу», – пригадує він.</p>
      <p>За словами Голомші, дане рішення суду «має юридичні наслідки».</p>
      <p>«Фактично наша держава і наші громадяни мають право послуговуватись цим правовим рішенням, яке дає підстави для відповідних стягнень за моральні і матеріальні збитки», – наголошує прокурор.</p>
      <blockquote>
        <b>Читайте також: <a href="https://glavcom.ua/photo/mi-ne-zmozhemo-ce-zabuti-yak-prezident-uryadovci-ta-religiyni-lideri-vshanovuvali-zhertv-golodomoriv-fotoreportazh-641957.html">«Ми не зможемо це забути». Як президент, урядовці та релігійні лідери вшановували жертв Голодоморів.</a></b>
      </blockquote>
      <p>Нагадаємо, «Пам’яєтаємо. Помстимось»: <a href="https://glavcom.ua/country/society/pamyajetajemo-pomstimos-u-kijevi-bilya-posolstva-rosiji-proyshla-akciya-z-nagodi-rokovin-golodomoru-641955.html">У Києві біля посольства Росії пройшла акція з нагоди роковин Голодомору.</a></p>
      <p>Як повідомлялося, <a href="https://glavcom.ua/world/observe/derzhdep-ssha-pov-jazav-golodomor-i-teperishnju-agresiju-rosiji-641953.html">Держдеп США пов’язав Голодомор і теперішню агресію Росії</a>.</p>
      <related>
        <a href="https://glavcom.ua/columns/dmytrogorevoy/gruzinska-cerkva-mozhe-priynyati-rishennya-shchodo-tomosu-dlya-ukrajini-bez-oglyadki-na-poziciyu-rpc-641749.html"/>
        <a href="https://glavcom.ua/country/politics/jermak-zajaviv-shcho-proti-nogo-zroste-kilkist-informatak-642041.html"/>
        <a href="https://glavcom.ua/sport/publications/genocid-proti-narodu-ukrajini-nikoli-ne-zabudut-sportsmeni-skupo-pomyanuli-zhertv-golodomoru-641991.html"/>
      </related>
    </article>
  </body>
</html>