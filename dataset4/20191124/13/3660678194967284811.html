<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/science/406181/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T13:42:00+00:00"/>
    <meta property="og:title" content="Встановлена можлива причина смерті Тутанхамона"/>
    <meta property="og:description" content="Підтвердити або спростувати цю теорію вчені зможуть тільки наступного року."/>
  </head>
  <body>
    <article>
      <h1>Встановлена можлива причина смерті Тутанхамона</h1>
      <address>
        <time datetime="2019-11-24T13:42:00+00:00">24 Nov 2019, 13:42</time>
      </address>
      <p>Підтвердити або спростувати цю теорію вчені зможуть тільки наступного року.</p>
      <figure>
        <img src="https://ukr.media/static/ba/aimg/4/0/6/406181_1.jpg"/>
      </figure>
      <p>Експерти впродовж десятиліть сперечаються про причини загибелі фараона Тутанхамона, який загинув у 19-річному віці більше трьох тисяч років тому, інформує <a href="https://ukr.media/">Ukr.Media</a>.</p>
      <p>Провідний єгиптолог Захі Хавасс представив нову версію, яку, як він стверджує, незабаром зможе довести. За словами Хавасса, Тутанхамон зламав ногу в результаті аварії на колісниці: в рану потрапила інфекція, яка стала причиною смерті фараона.</p>
      <p>У розпорядженні Хавасса з'явився новий апарат для сканування ДНК: з його допомогою вчені досліджують всі можливі генетичні захворювання Тутанхамона, а також з'ясують, чи був він заражений інфекцією перед смертю. Результати дослідження будуть опрелюднені наступного року.</p>
      <p>Відомо, що Тутанхамон захоплювався полюванням на диких тварин і часто бував у долині газелей, що з'єднувала долини Сфінкса і Саккару. Ідея, що він отримав смертельну травму під час полювання не нова. Комп'ютерна томографія, проведена у 2005 році, показала, що фараон зламав ліву кістку стегна всього за кілька днів до смерті.</p>
      <p>Деякі експерти дотримуються думки, що Тутанхамон був убитий важким ударом по голові. Про це свідчать шматки кісток, знайдені 60 років тому в його черепі. Однак більш пізні аналізи показали, що череп був пошкоджений вже після смерті, можливо, в процесі бальзамування.</p>
      <p>Згідно з іншою версією, Тутанхамон помер від малярії, збудники якої були виявлені на його тілі під час ДНК-аналізу. Побічно це може підтвердити наявність в його гробниці ліків, які могли застосовуватися під час лікування малярії у стародавньому Єгипті.</p>
      <p>Тутанхамон — фараон із XVIII династії Нового царства, який був правителем приблизно в 1332-1323 роках до н. е. Його гробниця, виявлена Говардом Картером в 1922 році в Долині царів, була практично не займана: відкриття стало сенсацією і відродило інтерес публіки до стародавнього Єгипту.</p>
      <p><a href="https://ukr.media/smert/">Смерть</a> <a href="https://ukr.media/priini/">Причини</a> <a href="https://ukr.media/tutanhamon/">Тутанхамон</a></p>
    </article>
  </body>
</html>