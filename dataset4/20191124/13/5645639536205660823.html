<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/facebook-chysta-sekci-oblibeni-pratele/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-24T13:00:53+00:00"/>
    <meta property="og:title" content="Facebook chystá sekci Oblíbení přátelé pro Příběhy"/>
    <meta property="og:description" content="Před rokem aplikace Instagram dostala novou funkci v podobě „blízcí přátelé“, v rámci které si můžete vybrat kontakty, kteří jako jediní uvidí dočasný příběh. Funkce jako taková je jen další možnost jak zveřejňovat Příběhy. Před dvěma měsíci jsme se dočkali dokonce samostatné aplikace pro takovou komunikaci. Nyní se ukazuje, že něco podobného dostanou služby Facebook […]"/>
  </head>
  <body>
    <article>
      <h1>Facebook chystá sekci Oblíbení přátelé pro Příběhy</h1>
      <address><time datetime="2019-11-24T13:00:53+00:00">24 Nov 2019, 13:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Před rokem aplikace Instagram dostala novou <a href="https://dotekomanie.cz/2018/12/instagram-spustil-novinku-blizci-pratele/">funkci v podobě „blízcí přátelé“</a>, v rámci které si můžete vybrat kontakty, kteří jako jediní uvidí dočasný příběh. Funkce jako taková je jen další možnost jak zveřejňovat Příběhy. Před dvěma měsíci jsme se dočkali dokonce samostatné <a href="https://dotekomanie.cz/2019/10/threads-od-instagramu-je-nova-aplikace-pro-komunikaci-skrze-stories/">aplikace pro takovou komunikaci</a>. Nyní se ukazuje, že něco podobného dostanou služby Facebook i Messenger.</p>
      <h3>Oblíbení přátelé</h3>
      <p>V rámci příběhů na Facebooku nebo Messengeru lze zvolit, kdo uvidí vaše příspěvky, ale jedná se o globální nastavení, tudíž ovlivňuje vše, co zveřejníte. Jane Manchun Wong (@wongmjane) se ale podařilo objevit, že právě tyto služby dostanou podobnou funkci jako Instagram.</p>
      <p>Novinka se zatím jmenuje „Favorites“, ale pravděpodobně dostane označení jako oblíbení nebo blízcí přátelé. I zde bude možné vybrat konkrétní kontakty pro vytvoření seznamu. Následně při zveřejňování dočasného příběhu bude moci uživatel zveřejnit standardní formu, na kterou bude platit globální nastavení, nebo vybere seznam oblíbených přátel. Jen ti následně uvidí konkrétní příspěvek v rámci Příběhů.</p>
      <figure>
        <img src="https://dotekomanie.cz/wp-content/uploads/2019/11/EJ7OOawUUAAvKJo-2160x1260x.jpg"/>
      </figure>
      <p>Funkce jako taková má své opodstatnění a využití. Ostatně označení Přátelé dostalo na Facebooku jiný rozměr. V podstatě se mezi ně počítá kdokoliv, s kým jste ve spojení, tedy i rodina nebo spolupracovníci. Díky této nové funkci budete ale moci sdílet určité věci konkrétním lidem.</p>
      <p>Zatím není známo, kdy bude novinka dostupná v aplikacích Facebook nebo Messenger. Je docela možní, že potrvá několik týdnů nebo i pár měsíců, než bude aktivována pro všechny.</p>
      <footer>Zdroje: <a href="https://techcrunch.com/2019/11/22/facebook-favorites/#c4ca4/">techcrunch.com</a>, <a href="https://twitter.com/wongmjane/status/1197621307724029953#c4ca4/">twitter.com</a></footer>
    </article>
  </body>
</html>