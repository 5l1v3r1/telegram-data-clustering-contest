<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641813/%D9%81%D8%B1%D8%A7%D9%86%D8%B3%D9%87-%D9%88-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%82%D9%88%DB%8C%D8%AA-%D8%AD%D8%B6%D9%88%D8%B1-%D8%AF%D8%B1-%D8%A2%D8%A8%E2%80%8C%D9%87%D8%A7%DB%8C-%D8%AE%D9%84%DB%8C%D8%AC-%D9%81%D8%A7%D8%B1%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="فرانسه و آمریکا به دنبال تقویت حضور در آب‌های خلیج فارس"/>
    <meta property="og:description" content="فرانسه و آمریکا در حال تقویت سیستم‌های راداری عربستان در پی حملات پهپادی و موشکی کروز به زیرساخت‌های نفتی این کشور در سپتامبر هستند."/>
  </head>
  <body>
    <article>
      <h1>
        <a href="https://www.bultannews.com/fa/news/641813/%D9%81%D8%B1%D8%A7%D9%86%D8%B3%D9%87-%D9%88-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%82%D9%88%DB%8C%D8%AA-%D8%AD%D8%B6%D9%88%D8%B1-%D8%AF%D8%B1-%D8%A2%D8%A8%E2%80%8C%D9%87%D8%A7%DB%8C-%D8%AE%D9%84%DB%8C%D8%AC-%D9%81%D8%A7%D8%B1%D8%B3">فرانسه و آمریکا به دنبال تقویت حضور در آب‌های خلیج فارس</a>
      </h1>
      <h2>فرانسه و آمریکا در حال تقویت سیستم‌های راداری عربستان در پی حملات پهپادی و موشکی کروز به زیرساخت‌های نفتی این کشور در سپتامبر هستند.</h2>
      <address><time datetime="2019-11-24T13:40:00+00:00">24 Nov 2019, 13:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رئیس فرماندهی مرکزی <b>ارتش آمریکا</b> و وزیر دفاع فرانسه به <b>ماموریت‌های مختلف دریایی</b> برای دفاع از آب‌های خلیج فارس در نشست امنیتی بحرین که روز شنبه برگزار شد، اشاره کردند.   ژنرال کنت مک‌کنزی که بر عملیات فرامرزی در خاورمیانه و جنوب آسیا نظارت دارد، گفت: ما به پایش اطلاعات درباره حمله به تاسیسات نفتی آرامکو ادامه می‌دهیم و آن را اعلام می‌کنیم. ما با عربستان برای افزایش سیستم‌های راداری این کشور همکاری داریم. این اقدامات آنها را قادر می‌سازد تا علیه چنین تهدیدهایی به دفاع بپردازند. تقویت حضور نظامی آمریکا در پایگاه هوایی شاهزاده سلطان در ریاض به همراه پایگاه‌های بزرگتر در قطر و بحرین توانایی دشمن را برای هدف قرار دادن عربستان مشکل می‌کند.   فلورانس پارلی، وزیر دفاع فرانسه نیز گفت، پاریس بسته تقویتی هشدارهای پیشرفته شامل رادارها را برای مقابله با حملات ارتفاع پایین ارسال می‌کند. در روزهای آتی این بسته‌ها به عربستان ارسال می‌شوند. زمان آن رسیده تا بازدارندگی مجددی صورت گیرد که شامل اقدامات فرانسه برای شروع یک ماموریت دریایی به رهبری اروپا برای کمک به کاهش تنش‌هاست.   وی ادامه داد، این ابتکار عمل اوایل سال آتی میلادی آغاز می‌شود.   تنها آلبانی، استرالیا، بحرین، عربستان، امارات و آمریکا تاکنون به توافق "امنیت دریایی بین‌الملل" تحت رهبری آمریکا پیوسته‌اند که ژنرال مک‌کنزی گفته فعالیت‌های نابکارانه و زشت را روشن می‌سازد.</p>
    </article>
  </body>
</html>