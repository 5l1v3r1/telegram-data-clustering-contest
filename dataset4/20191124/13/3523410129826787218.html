<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641816/%D8%AA%D8%A7%DA%A9%DB%8C%D8%AF-%D9%85%D8%AC%D8%AF%D8%AF-%D8%AD%DA%A9%DB%8C%D9%85-%D8%A8%D8%B1-%D9%85%D8%AD%D8%A7%DA%A9%D9%85%D9%87-%D8%B3%D8%B1%D8%A7%D9%86-%D9%81%D8%B3%D8%A7%D8%AF-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T13:48:00+00:00"/>
    <meta property="og:title" content="تاکید مجدد حکیم بر محاکمه سران فساد در عراق"/>
    <meta property="og:description" content="رییس جریان حکمت عراق امروز (یکشنبه) بار دیگر خواستار معرفی عاملان کشتار تظاهرکنندگان و نیروهای امنیتی و نیز ارجاع آنها به دستگاه قضایی شد."/>
  </head>
  <body>
    <article>
      <h1>
        <a href="https://www.bultannews.com/fa/news/641816/%D8%AA%D8%A7%DA%A9%DB%8C%D8%AF-%D9%85%D8%AC%D8%AF%D8%AF-%D8%AD%DA%A9%DB%8C%D9%85-%D8%A8%D8%B1-%D9%85%D8%AD%D8%A7%DA%A9%D9%85%D9%87-%D8%B3%D8%B1%D8%A7%D9%86-%D9%81%D8%B3%D8%A7%D8%AF-%D8%AF%D8%B1-%D8%B9%D8%B1%D8%A7%D9%82">تاکید مجدد حکیم بر محاکمه سران فساد در عراق</a>
      </h1>
      <h2>رییس جریان حکمت عراق امروز (یکشنبه) بار دیگر خواستار معرفی عاملان کشتار تظاهرکنندگان و نیروهای امنیتی و نیز ارجاع آنها به دستگاه قضایی شد.</h2>
      <address><time datetime="2019-11-24T13:48:00+00:00">24 Nov 2019, 13:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عمار حکیم، رییس جریان ملی <b>حکمت عراق</b> با انتشار بیانیه‌ای ضمن تاکید بر لزوم تسریع در شناسایی و محاکمه سران فساد در عراق و محاکمه علنی آنها، بار دیگر خواستار افشای نام عاملان کشتارها در این کشور چه در حق تظاهرکنندگان و چه نیروهای امنیتی و ارجاع آنها به دستگاه قضایی شد.   عمار حکیم اظهار کرد: با رهبران تمامی اتحادیه‌ها و سندیکاها در عراق دیدار کردم و در جریان نقطه‌نظرات ارزشمند آنها قرار گرفتم.   رییس جریان حکمت عراق در این دیدار بار دیگر حمایت خود را از خواسته‌های به حق تظاهر کنندگان اعلام و بر لزوم تلاش برای تحقق آنها براساس مهلت زمانی تعیین شده تاکید کرد.   عمار حکیم با تاکید بر اهمیت بررسی و تدوین قوانینی برای برقراری عدالت اجتماعی، گفت: خواسته‌های تظاهرکنندگان باید مطابق با اولویت‌ها، جدول بندی شود.   وی افزود: جریان ملی حکمت نقش بزرگی را در فراهم کردن بستر مناسب برای تدوین قوانینی در راستای خواسته‌های مردم ایفا کرد و در مسیر تحقق آنها هرگز با سایر گروه‌های سیاسی همکاری نخواهد کرد.   وی تاکید کرد: از نکات مثبت این تظاهرات ایجاد انگیزه برای نسل جوان بود به شکلی که آنها با آگاهی بالایی از یک مساله حمایت کردند.</p>
    </article>
  </body>
</html>