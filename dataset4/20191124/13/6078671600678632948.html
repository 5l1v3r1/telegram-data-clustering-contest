<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/puteki-poveche-madzharov-1618697.html"/>
    <meta property="og:site_name" content="Cross"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Лекарите искат увеличението на цените на повече от 200 клинични пътеки"/>
    <meta property="og:description" content="/КРОСС/ „Клиничните пътеки са демонизирани през годините, а всъщност са създадени като механизъм, който да гарантира един път на лечение, диагностичен и лечебен, на пациента, когато е влязъл в болница&quot;. Това каза в интервю за предаването „Неделя 150&quot; по БНР председателят на Българския лекарски съюз д-р Иван Маджаров. „Деминизират се затова, защото обществото смята, че заплащането през клиничните пътеки е порочно&quot;, допълни той. По думите му, не са били въведени механизми за следене на качеството и следене на контрола на входа и на изхода на болниците и това е довело до опорочаване на идеята, да се гарантира на пациента, че е лекуван добре."/>
  </head>
  <body>
    <article>
      <h1>Лекарите искат увеличението на цените на повече от 200 клинични пътеки</h1>
      <address>
        <time datetime="2019-11-24T13:15:00+00:00">24 Nov 2019, 13:15</time>
      </address>
      <p>/КРОСС/ „Клиничните пътеки са демонизирани през годините, а всъщност са създадени като механизъм, който да гарантира един път на лечение, диагностичен и лечебен, на пациента, когато е влязъл в болница". Това каза в интервю за предаването „Неделя 150" по БНР председателят на Българския лекарски съюз д-р Иван Маджаров. „Деминизират се затова, защото обществото смята, че заплащането през клиничните пътеки е порочно", допълни той. По думите му, не са били въведени механизми за следене на качеството и следене на контрола на входа и на изхода на болниците и това е довело до опорочаване на идеята, да се гарантира на пациента, че е лекуван добре.</p>
      <p>„Въпросът е, как ще продължим да контролираме системата, да я управляваме и да гарантираме, че нещата се случват адекватно, съобразно медицинската наука", заяви д-р Маджаров. На въпроса, защо се налага искането от страна на Българския лекарски съюз на увеличаването на цените на повече от 200 клинични пътеки, д-р Маджаров отговори: „Защото не са били повишавани в продължение на 7-8 години. За тези 7-8 години нито една от услугите в България не е останала на същата цена, да не говорим за минималната и средната работна заплата.</p>
      <p>При това положение, разбира се, че ще наблюдаваме фалиращи болници и болници, които за да оцелеят изобщо на пазара, трябва се стремят да приемат повече и повече". „Не бива да смятаме, че може толкова дълго време някой да съществува с цени отпреди 8-9 години и да очакваме качествено здравеопазване и добри резултати. Трябва да се опитаме да насочим средства там, където е необходимо. Затова настояваме, цените на клиничните пътеки да бъдат повишени значително, за да могат да съществуват и колегите лекари, и специалистите по здравни грижи, както и самите лечебни заведения", каза още д-р Иван Маджаров.</p>
    </article>
  </body>
</html>