<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/sozopol-tyrizma-razporedi-1618699.html"/>
    <meta property="og:site_name" content="Cross"/>
    <meta property="article:published_time" content="2019-11-24T13:34:00+00:00"/>
    <meta property="og:title" content="Пясъчната дига на плажа в Созопол е почти премахната"/>
    <meta property="og:description" content="/КРОСС/ Пясъчната дига на Централния плаж в Созопол вече е почти премахната, съобщиха от пресцентъра на Министерството на туризма."/>
  </head>
  <body>
    <article>
      <h1>Пясъчната дига на плажа в Созопол е почти премахната</h1>
      <address>
        <time datetime="2019-11-24T13:34:00+00:00">24 Nov 2019, 13:34</time>
      </address>
      <p>/КРОСС/ Пясъчната дига на Централния плаж в Созопол вече е почти премахната, съобщиха от пресцентъра на Министерството на туризма.</p>
      <p>Само часове след като министър Николина Ангелкова разпореди съоръжението да бъде съборено, концесионерът започна действия. В неделя министърът на туризма бе в Созопол, за да разговаря с местните хора, подали сигнал срещу изграждането на дигата.</p>
      <p>„Винаги търсим обратна връзка с хората, ако има проблеми - решаваме ги заедно с консенсус и това ще продължи и в бъдеще", каза Ангелкова пред гражданите на Созопол.</p>
      <p>Разпоредената от нея спешна проверка установи, че има разминаване с уведомлението от концесионера, изпратено на 28 октомври до Министерството на туризма, Басейнова дирекция и общината. Инспекцията показа, че при изграждане на дигата в Созопол е изземван пясък от заливаемата площ. Затова министърът разпореди възстановяване на съществуващото положение на плажа и неустойка по договора от 6900 лв. В същото време дигите са изключително важни защитни съоръжения и не бива да бъдат отричани, те се ползват за защита на ивиците и инфраструктурата от морски бури навсякъде по света.</p>
    </article>
  </body>
</html>