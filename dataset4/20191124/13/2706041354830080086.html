<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221013/ibrahimovic-v-kurze-trapiaci-sa-gigant-poluje-zlatan-sa-musel-poslednej-ponuke-zasmiat"/>
    <meta property="og:site_name" content="Športky.sk"/>
    <meta property="article:published_time" content="2019-11-24T13:30:00+00:00"/>
    <meta property="og:title" content="Ibrahimovič v kurze, trápiaci sa gigant poľuje: Zlatan sa musel poslednej ponuke zasmiať"/>
    <meta property="og:description" content="MILÁNO - Trápiaci sa gigant AC Miláno by potreboval akúkoľvek vzpruhu a robí pre ňu všetko možné i nemožné. Cieľom na trhu voľných hráčov sa stal Zlatan Ibrahimovič, ktorý oznámil koniec v MLS za tím ..."/>
  </head>
  <body>
    <article>
      <h1>Ibrahimovič v kurze, trápiaci sa gigant poľuje: Zlatan sa musel poslednej ponuke zasmiať</h1>
      <address>
        <time datetime="2019-11-24T13:30:00+00:00">24 Nov 2019, 13:30</time>
      </address>
      <p>MILÁNO - Trápiaci sa gigant AC Miláno by potreboval akúkoľvek vzpruhu a robí pre ňu všetko možné i nemožné. Cieľom na trhu voľných hráčov sa stal Zlatan Ibrahimovič, ktorý oznámil koniec v MLS za tím Los Angeles Galaxy a túži po návrate do Európy. Švédskeho ostrostrelca už oslovili zástupcovia Bologne, no nevedno, čo na ich ponuku povedal sám Ibrahimovič.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/zlatan-ibrahimovic-ac-milano-531321.jpg"/>
            <figcaption>Zlatan Ibrahimovič<cite><b>Zdroj:</b> SITA/AP/Luca Bruno</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/zlatan-ibrahimovic-ac-milano-531319.jpg"/>
            <figcaption>Zlatan Ibrahimovič<cite><b>Zdroj:</b> SITA/AP/Luca Bruno</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/zlatan-ibrahimovic-ac-milano-531317.jpg"/>
            <figcaption>Zlatan Ibrahimovič<cite><b>Zdroj:</b> SITA/AP/Luca Bruno</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/zlatan-ibrahimovic-ac-milano-531315.jpg"/>
            <figcaption>Zlatan Ibrahimovič<cite><b>Zdroj:</b> SITA/AP/Luca Bruno</cite></figcaption>
          </figure>
        </slideshow>
        <p>Švédsky rodák s balkánskymi koreňmi dostal ponuku práve od Milána, avšak prvý pokus dopadol viac než zle. Ibrahimovič nie je spokojný s finančnou stránkou. Ibrahimovičov agent Mino Raiola sa minulý týždeň stretol so zástupcami AC Miláno a so samotným Švédom komunikoval prostredníctvom telefónu Zvonimir Boban, športový riaditeľ Rossoneri. </p>
        <p>Gianluca Di Marzio, známy taliansky novinár, uviedol, že z úst Zlatana zatiaľ neprišlo definitívne "nie" či "áno" a vzal si čas na rozhodnutie minimálne do začiatku decembra. O jedného z najlepších strelcov poslednej dekády sa zaujímal aj SSC Neapol, a to najmä majiteľ Aurelio De Laurentiis, pretože má s Ibrahimovičom veľmi vrúcny vzťah. Zo strany šéfa spod Vezuvu však neprišiel konkrétny návrh zmluvy. </p>
        <p>Ibrahimovič prišiel do USA na jar 2018 a behom takmer dvoch sezón ukázal, že stále dokáže hrať futbal na vysokej úrovni. Strieľal góly na požiadanie a s Carlosom Velom a Josefom Martinezom sa predháňal o post kráľa strelcov MLS. Neapol je teda pasé, Bologna zrejme ešte nie. Čo povie na ponuku Milána? Alebo napokon zamieri do Španielska? Zlatan, nenechaj nás dlho čakať...</p>
        <footer><b>Zdroj:</b> športky<br/><b>Autor:</b> © Zoznam/Ondrej Herceg<br/><b>Foto:</b> SITA/AP/Luca Bruno</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220715/ac-milano-sa-snazi-ziskat-ibrahimovica-problemom-su-extremne-poziadavky-svedskej-superhviezdy"/>
          <a href="https://sportky.zoznam.sk/c/220301/klopp-si-ibrahimovica-v-liverpoole-predstavit-nevie-vtip-na-adresu-svedskeho-kanoniera"/>
          <a href="https://sportky.zoznam.sk/c/219961/meno-zlatan-ibrahimovic-pustite-z-hlavy-jagaveho-sveda-vystriedala-na-trone-ina-hviezda"/>
          <a href="https://sportky.zoznam.sk/c/219575/sef-zamorskej-mls-to-prezdradil-ibrahimovic-by-sa-mohol-vratit-do-tohto-klubu"/>
        </related>
      </anchor>
    </article>
  </body>
</html>