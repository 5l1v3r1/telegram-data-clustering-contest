<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/remedy_programer_objasnjava_mogucnosti_ssd-a_na_playstation_5_konzoli-82165"/>
    <meta property="og:site_name" content="Benchmark"/>
    <meta property="article:published_time" content="2019-11-24T13:24:00+00:00"/>
    <meta property="og:title" content="Remedy programer objašnjava mogućnosti SSD-a na Playstation 5 konzoli"/>
    <meta property="og:description" content="Korist od SSD kertridža će zavisiti od mogućnosti programera da ga iskoriste na pravi način, otkrivaju iz Remedy Entertainment-a"/>
  </head>
  <body>
    <article>
      <h1>Remedy programer objašnjava mogućnosti SSD-a na Playstation 5 konzoli</h1>
      <address>
        <time datetime="2019-11-24T13:24:00+00:00">24 Nov 2019, 13:24</time>
      </address>
      <figure>
        <img src="https://www.benchmark.rs/assets/img/news/main/e6115e6598d7a3be3ffcafcd7fea3c1c.jpg"/>
      </figure>
      <p>Tehnički direktor <a href="https://www.benchmark.rs/tag/remedy-11137"><b>Remedy Entertainment-a</b></a> Mika Vehkala, nedavno je otkrio neke detalje o trazvoju igara za <a href="https://www.benchmark.rs/tag/playstation_5-18542"><b>Playstation 5</b></a>, pomenuvši da je nedavno otkriveni <a href="https://www.benchmark.rs/tag/ssd-184"><b>SSD</b></a> dobar onoliko koliko to developeri budu u stanju da iskoriste.</p>
      <p>Ukoliko nivo grafičkih detalja bude poput onoga što viđamo na trenutnoj generaciji igara, vreme učitavanja bi bilo skoro trenutno. Vehkala je otkrio da programeri mogu biti i lenji i izbeći da optimizuju podatke koji se učitavaju sa SSD-a, što bi vreme učitavanja učinilo poput onog na trenutnoj generaciji. Iako je do izlaska konzole ostalo još godinu dana, mnogi developeri već rade na novoj generaciji igara.</p>
      <p>“<i>Ako bi igre po veličini i vizuelnom kvalitetu ostale na istom nivou, učitavanje u PS5 igrama bi bilo neprimetno, a restartovanje nivoa trenutno</i>", rekao je Mika Vehkala. "<i>S druge strane, kako je sada moguće koristiti daleko više podataka, verovatno će biti i slučajeva da se radi bržeg i jeftinijeg razvoja igre ne optimizuju sadržaji, što bi uzrokovalo potrebu da se učita znatno više podataka i vreme učitavanja vratilo na nivo koji imamo i danas</i>”. <br/>Nadajmo se da će <a href="https://www.benchmark.rs/tag/sony-50"><b>Sony</b></a> na neki način uspeti da spreči ovakve slučajeve.</p>
      <h3>Pogledajte još: <a href="https://www.benchmark.rs/vesti/sony-potvrdio-kertridze-za-playstation-5-82127">Sony potvrdio kertridže za Playstation 5</a></h3>
      <p>Drugi scenario je i da developeri mogućnosti nove konzole iskoriste do krajnjih granica kako bi podigli vizuelni kvalitet dodavanjem bogatijeg okruženja unutar igre, što bi opet moglo uticati na mogućnost SSD-a da brzo učita sve potrebne resurse. Iako je lako zamisliti slučajeve u kojima bi vizuelno iskustvo opravdalo duže učitavanje, na programerima je da procene da li je to dovoljno dobar razlog.</p>
      <p>
        <i>Izvor: <a href="https://cogconnected.com/">COG</a></i>
      </p>
      <figure>
        <iframe src="https://www.youtube.com/embed/BQNdawnR5u4" width="425" height="350" data-service="Youtube" scrolling="no"/>
      </figure>
    </article>
  </body>
</html>