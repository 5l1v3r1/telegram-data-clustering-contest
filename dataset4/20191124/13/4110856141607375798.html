<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/megali_epixeirisi_tou_dimou_athinas_gia_na_katharisoun_ta_marmara_tis_plateias_syntagmatos-589266/"/>
    <meta property="og:site_name" content="Real.gr"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="Χωρίς τέλος οι προσφυγικές ροές - Έφτασαν από χθες 643 άτομα"/>
    <meta property="og:description" content="Μεγάλη επιχείρηση καθαριότητας της πλατείας Συντάγματος που θα αναδείξει ξανά το πλέον εμβληματικό τοπόσημο της πρωτεύουσας ξεκίνησε από το Σάββατο ο Δήμος Αθηναίων."/>
  </head>
  <body>
    <article>
      <h1>
        <a href="https://www.real.gr/koinonia/arthro/xoris_telos_oi_prosfygikes_roes_eftasan_apo_xthes_643_atoma-589233/">Χωρίς τέλος οι προσφυγικές ροές - Έφτασαν από χθες 643 άτομα</a>
      </h1>
      <address><time datetime="2019-11-24T13:40:00+00:00">24 Nov 2019, 13:40</time> by <a rel="author">Real.gr</a></address>
      <p>
        <b>Μεγάλη επιχείρηση καθαριότητας της πλατείας Συντάγματος που θα αναδείξει ξανά το πλέον εμβληματικό τοπόσημο της πρωτεύουσας ξεκίνησε από το Σάββατο ο Δήμος Αθηναίων.</b>
      </p>
      <p>Στόχος είναι η ιστορικότερη πλατεία της πόλης των Αθηνών αλλά και ολόκληρης της χώρας να λάμψει ξανά από καθαριότητα και μάλιστα την περίοδο των εορτών των Χριστουγέννων.</p>
      <p>Πρόκειται για μια συντονισμένη προσπάθεια καθαρισμού και ταυτόχρονα απολύμανσης της Πλατείας Συντάγματος Μάλιστα αυτή τη φορά γίνεται για πρώτη φορά με τον πλέον οικολογικό τρόπο και με τη συνδυασμένη χρήση ζεστού νερού μεγάλης πίεσης και ατμού.</p>
      <figure>
        <img src="https://media.real.gr/filesystem/images/20191124/low/pl02_252863_180440.JPG"/>
      </figure>
      <p>Το πιο σημαντικό από τα προβλήματα που αντιμετωπίζουν τα συνεργεία που έχουν αναλάβει το έργο της καθαριότητας και απολύμανσης είναι οι χιλιάδες τσίχλες που δυστυχώς βρίσκονται κολλημένες στα μάρμαρα της πλατείας.</p>
      <p>Από χθες μεθοδικά και με το πλέον σύγχρονο εξοπλισμό αφαιρούνται οι τσίχλες ενώ ταυτόχρονα καθαρίζεται και απολυμαίνεται η πλατεία.</p>
      <p>Με την διαδικασία αυτή που αναμένεται να έχει ολοκληρωθεί μέσα σε ένα δεκαήμερο δίνεται η δυνατότητα να πλένεται και να απολυμαίνεται η πλατεία Συντάγματος χωρίς να φθείρονται και να «πληγώνονται» τα μάρμαρα τα οποία την καλύπτουν.</p>
      <figure>
        <img src="https://media.real.gr/filesystem/images/20191124/low/pl03_252863_180441.JPG"/>
      </figure>
      <p>Ο δήμαρχος Αθηναίων Κώστας Μπακογιάννης ο οποίος βρέθηκε χθες το απόγευμα στη πλατεία Συντάγματος έγραψε χαρακτηριστικά στον προσωπικό του λογαριασμό στο Facebook: «Δοκιμάζουμε κάτι καινούργιο στη Πλατεία Συντάγματος. Έπειτα από χρόνια, ειδικό πλύσιμο με νερό και ατμό. Από κάθε κολλημένη τσίχλα ξεχωριστά μέχρι απολύμανση με σύγχρονο οικολογικό τρόπο. Δεν τα κάνει αόρατα, το αντίθετο. Η πλατεία στην καρδιά της Αθήνας, πιο ορατή, πιο καθαρή από ποτέ. Ετοιμαζόμαστε για τις γιορτές σε μία καθαρή πόλη».</p>
    </article>
  </body>
</html>