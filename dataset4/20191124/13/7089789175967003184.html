<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/allerta-meteo-25-novembre/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-24T13:06:50+00:00"/>
    <meta property="og:title" content="Prorogata allerta Meteo a Napoli e provincia, si attende la decisione dei sindaci su scuole e parchi"/>
    <meta property="og:description" content="E' in vigore sulla Campania fino alla mezzanotte una allerta meteo per piogge e temporali che è di colore Arancione sulle zone 1 (Piana Campana, Napoli, Isole, Area Vesuviana), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele, Alto Cile"/>
  </head>
  <body>
    <article>
      <h1>Prorogata allerta Meteo a Napoli e provincia, si attende la decisione dei sindaci su scuole e parchi</h1>
      <address><time datetime="2019-11-24T13:06:50+00:00">24 Nov 2019, 13:06</time> by <a rel="author" href="https://internapoli.it/author/silvio-russo/" target="_blank">Silvio Russo</a></address>
      <p>E’ in vigore sulla Campania fino alla mezzanotte una allerta meteo per piogge e temporali che è di colore Arancione sulle zone 1 (Piana Campana, Napoli, Isole, Area Vesuviana), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele, Alto Cilento), 8 (Basso Cilento) e Gialla sulle restanti zone.  La Protezione civile della Regione Campania, alla luce delle precipitazioni in atto e della saturazione dei suoli dovuta al perdurare delle piogge, <b> ha prorogato la criticità fino alle 14 di domani stimando un rischio idrogeologico localizzato con codice colore Giallo</b>. Si prevedono “residue precipitazioni anche a possibile carattere di moderato rovescio o isolato temporale”, ma occasionali fenomeni franosi superficiali legati a condizioni del territorio particolarmente fragili potrebbero verificarsi anche in assenza di piogge.</p>
      <p><b>A Napoli e provincia si attendono le decisioni dei sindaci sull’apertura delle scuole, anche se la situazione che va profigurandosi non dovrebbe richiedere provvedimenti</b>.</p>
      <p>Tra i principali effetti al suolo si evideniano “Ruscellamenti superficiali con possibili fenomeni di trasporto di materiale; Possibili allagamenti di locali interrati e di quelli a pian terreno; Scorrimento superficiale delle acque nelle sedi stradali e<br/>possibili fenomeni di rigurgito dei sistemi di smaltimento delle acque meteoriche con tracimazione e coinvolgimento delle aree urbane depresse; Innalzamento dei livelli idrometrici dei corsi d’acqua, con inondazioni delle aree limitrofe, anche per effetto di criticità locali (tombature, restringimenti, ecc). Possibili cadute massi in più punti del territorio. Occasionali fenomeni franosi superficiali legati a condizioni idrogeologiche particolarmente fragili, per effetto della saturazione dei suoli, anche in assenza di precipitazioni”.<br/>La Protezione civile della Regione Campania raccomanda alle autorità competenti di tenere conto dell’allerta Arancione attualmente vigente su buona parte della Campania, di mantenere attive tutte le misure necessarie per prevenire e contrastare i fenomeni attesi così come previsto dai rispettivi piani di protezione civile, di prendere atto della proroga della criticità Gialla fino alle 14 di domani e di prestare attenzione alle comunicazioni ufficiali diramate dalla sala Operativa.</p>
      <related>
        <h4>ARTICOLI CORRELATI</h4>
        <a href="https://internapoli.it/arresto-madame-furto/"/>
        <a href="https://internapoli.it/violenza-sulle-donne-la-questura-di-napoli-scende-in-campo-ora-diciamo-basta/"/>
        <a href="https://internapoli.it/parcheggiatore-reddito-di-cittadinanza/"/>
        <a href="https://internapoli.it/meteo-domenica-24-ottobre/"/>
        <a href="https://internapoli.it/ricercata-rapina-napoli/"/>
        <a href="https://internapoli.it/allerta-meteo-domenica-24-novembre/"/>
        <a href="https://internapoli.it/nas-ristorante-napoli-2/"/>
        <a href="https://internapoli.it/studio-dentistico-a-napoli-senza-autorizzazione-il-blitz-del-nas/"/>
        <a href="https://internapoli.it/notte-insonne-a-napoli-migliaia-di-persone-senza-acqua-sgomberato-un-intero-palazzo/"/>
        <a href="https://internapoli.it/forti-venti-e-temporali-da-mezzanotte-scatta-lallerta-meteo-arancione-su-napoli-e-campania/"/>
        <a href="https://internapoli.it/truffatore-stazione-napoli/"/>
        <a href="https://internapoli.it/non-meritavi-questo-destino-lacrime-per-la-morte-di-luigi-napoli-prega-per-il-collega-eduardo/"/>
      </related>
    </article>
  </body>
</html>