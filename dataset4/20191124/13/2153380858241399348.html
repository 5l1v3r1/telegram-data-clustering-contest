<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/neo-nayagio-sti-lampentoyza-7-nekroi"/>
    <meta property="og:site_name" content="The Pressroom"/>
    <meta property="article:published_time" content="2019-11-24T13:23:08+00:00"/>
    <meta property="og:title" content="Νέο ναυάγιο στη Λαμπεντούζα - 7 νεκροί"/>
    <meta property="og:description" content="Πλεούμενο γεμάτο πρόσφυγες και μετανάστες ανετράπη το απόγευμα του Σαββάτου στα ανοιχτά της νήσου Λαμπεντούζα, μπροστά στα ταχύπλοα της ιταλικής ακτοφυλακής. Είκοσι άνθρωποι αγνοούνται. Οι επιχειρήσεις διάσωσης ξεκίνησαν αμέσως και μπόρεσαν μεταφέρθηκαν ζωντανοί στην ξηρά εκατόν σαράντα εννέα μετανάστες και πρόσφυγες. Παρά τις συνεχείς προσπάθειες όμως, με κύματα που έφταναν τα τέσσερα μέτρα ύψος, σήμερα το πρωί ανακοινώθηκε ότι υπάρχουν είκοσι αγνοούμενοι."/>
  </head>
  <body>
    <article>
      <h1>Νέο ναυάγιο στη Λαμπεντούζα - 7 νεκροί</h1>
      <address>
        <time datetime="2019-11-24T13:23:08+00:00">24 Nov 2019, 13:23</time>
      </address>
      <p>
        <b>Πλεούμενο γεμάτο πρόσφυγες και μετανάστες ανετράπη το απόγευμα του Σαββάτου στα ανοιχτά της νήσου Λαμπεντούζα, μπροστά στα ταχύπλοα της ιταλικής ακτοφυλακής. Είκοσι άνθρωποι αγνοούνται.</b>
      </p>
      <p>Οι επιχειρήσεις διάσωσης ξεκίνησαν αμέσως και μπόρεσαν μεταφέρθηκαν ζωντανοί στην ξηρά εκατόν σαράντα εννέα μετανάστες και πρόσφυγες. Παρά τις συνεχείς προσπάθειες όμως,<b> με κύματα που έφταναν τα τέσσερα μέτρα ύψος, σήμερα το πρωί ανακοινώθηκε ότι υπάρχουν είκοσι αγνοούμενοι.</b></p>
      <p>Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, </p>
      <p>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών, εξηγεί η ακτοφυλακή σε ένα δελτίο Τύπου.</p>
      <p>Δύο σοροί βρέθηκαν το Σάββατο το βράδυ στις ακτές της Κάλα Γκαλέρα, στο νότιο τμήμα της Λαμπεντούζα, διευκρινίζει η ιταλική ακτοφυλακή.</p>
      <p>Ένας άνδρας από την Ερυθραία και ένας άλλος από την Λιβύη που μίλησαν με τους εθελοντές του Ερυθρού Σταυρού  <b>είναι απαρηγόρητοι, διότι έχασαν τις συζύγους τους.</b></p>
      <p>Το ιταλικό λιμενικό και η ακτοφυλακή ελέγχουν τώρα όλες τι ακτές της Λαμπεντούζα, μήπως κάποιος ναυαγός μπόρεσε να σωθεί κολυμπώντας. «Είναι το αποτέλεσμα της πολιτικής των ανοικτών λιμανιών. Η κυβέρνηση Κόντε φέρει την ευθύνη κάθε νέου θανάτου μεταναστών», σχολίασε αμέσως ο γραμματέας της Λέγκα,  Ματέο Σαλβίνι.</p>
    </article>
  </body>
</html>