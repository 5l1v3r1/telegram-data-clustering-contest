<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/barca/barca-iberdrola-golejades-johan-cruyff_0_2349965092.html"/>
    <meta property="og:site_name" content="Ara.cat"/>
    <meta property="article:published_time" content="2019-11-24T13:24:17+00:00"/>
    <meta property="og:title" content="L'estadi Johan Cruyff s'habitua a les golejades del Barça"/>
    <meta property="og:description" content="Les blaugranes es desfan del Deportivo Abanca per 6-1 i tornen a ser líders a la Primera Iberdrola"/>
  </head>
  <body>
    <article>
      <h1>L'estadi Johan Cruyff s'habitua a les golejades del Barça</h1>
      <h2>Les blaugranes es desfan del Deportivo Abanca per 6-1 i tornen a ser líders a la Primera Iberdrola</h2>
      <address>
        <time datetime="2019-11-24T13:24:17+00:00">24 Nov 2019, 13:24</time>
      </address>
      <p>L'estrena a la Primera Iberdrola va ser molt contundent amb una victòria incontestable per 9-1 davant del Tacón. No va ser una casualitat, no va ser un bon primer dia. És el to habitual al qual s'ha acostumat el Barça de Lluís Cortés en els seus partits a casa i aquest diumenge la víctima ha sigut el Deportivo Abanca. Les gallegues s'han endut un clar 6-1 que torna a situar les blaugranes al capdavant de la taula. <a href="https://www.ara.cat/esports/futbol/espanyol-ludmila-charlyn-atletico-primera-iberdrola-barca_0_2349365253.html">L'Atlètic de Madrid, dissabte, havia ocupat provisionalment</a> el primer lloc però torna a estar ara un punt per sota de les culers.</p>
      <p>Ha sigut Caroline Graham Hansen qui ha obert el marcador amb una diana al minut 24. Jennifer Hermoso i Mariona Caldentey han ampliat l'avantatge poc abans d'arribar al descans, en un patró que està liquidant els rivals aquesta temporada. Amb el 3-0, el partit ja feia baixada però per si de cas, la maquinària blaugrana ha mantingut el to golejador per fer més gran l'escletxa. Hansen, amb dos gols seguits a la segona meitat, ha arrodonit un magnífic partit i Aitana Bonmatí ha fet el sisè a falta de mitja hora. És llavors quan la banqueta s'ha mogut i els més de 2.000 espectadors que han anat a Sant Joan Despí, han vist reaparèixer Lieke Martens i Vicky Losada. A les acaballes, el Dépor ha fet el gol de l'honor per maquillar el marcador.</p>
      <p>En els 5 partits de Lliga a casa, el Barça ha fet 31 gols: 9-1 al Tacón, 6-1 a l'Atlètic de Madrid, dos 5-0 davant el Logronyo i el Llevant, i el 6-1 d'aquest diumenge davant del Deportivo.</p>
    </article>
  </body>
</html>