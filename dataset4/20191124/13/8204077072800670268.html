<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/drugi/338/a/dimityr-gyrdev-kritikite-na-makron-kym-nato-biaha-porodeni-ot-turskata-invaziia-v-siriia-293762/"/>
    <meta property="og:site_name" content="Investor.bg"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="Димитър Гърдев: Критиките на Макрон към НАТО бяха породени от турската инвазия в Сирия"/>
    <meta property="og:description" content="Франция трябваше да задейства плановете за евакуация по спешност заради оттеглянето на САЩ, коментира дипломатът Димитър Гърдев"/>
  </head>
  <body>
    <article>
      <h1>Димитър Гърдев: Критиките на Макрон към НАТО бяха породени от турската инвазия в Сирия</h1>
      <h2>Франция трябваше да задейства плановете за евакуация по спешност заради оттеглянето на САЩ, коментира дипломатът Димитър Гърдев</h2>
      <address><time datetime="2019-11-24T13:00:00+00:00">24 Nov 2019, 13:00</time> by <a rel="author">Екип на Bloomberg TV Bulgaria</a></address>
      <p>Поводът за критиките на френския президент Еманюел Макрон към НАТО, в които държавният глава заяви, че алиансът се намира в състояние на „мозъчна смърт, беше навлизането на турската армия на територията на Северна Сирия и операцията "Извор на мира", коментира Димитър Гърдев, дипломат, Европейска асоциация за международни отношения, в ефира на <a href="https://www.bloombergtv.bg/"><b>Bloomberg TV Bulgaria</b></a>.</p>
      <p>"Части на САЩ напуснаха буферните зони и освободиха простор на турските сили да навлизат в кюрдските райони. В тези бази и под егидата на САЩ Великобритания и Франция държат свои военни контингенти от силите за специално предназначение", посочва Гърдев.</p>
      <p>"Макрон възнегодува, защото не бе предупреден от САЩ за този ход. Френските подразделения се оказаха в неприятно положение. Трябваше да се задействат плановете за евакуация по спешност. Освен това Леванта е френската колония на територията на Сирия", подчертава още дипломатът.</p>
      <p>Той коментира и срещата между американския президент Доналд Тръмп и турския президент Реджеп Тайип Ердоган.</p>
      <p>Според него ефектът от нея е патова ситуация.</p>
      <p>"Това, за което американската страна настояваше - Турция да се откаже от руските противоракетни системи и предложи увеличаване 5 пъти на стокообмена, който е достигнал 100 мрд. долара, Ердоган изключи като вариант. Дислоцирането и въвеждането им в експлоатация се очаква март-април 2020 г.", коментира Гърдев, добавяйки: "Турция няма да се откаже да бъда член на НАТО и няма механизъм държавата да бъде изгонена".</p>
      <p>
        <i>По статията работи: <a href="https://www.investor.bg/drugi/338/a/dimityr-gyrdev-kritikite-na-makron-kym-nato-biaha-porodeni-ot-turskata-invaziia-v-siriia-293762/znvygb:oblpub.cbcbi@oybbzoretgi.ot">Екип на Bloomberg TV Bulgaria</a></i>
      </p>
      <related>
        <h4>Още по темата</h4>
        <a href="https://www.investor.bg/drugi/338/a/turciia-i-rusiia-vodiat-pregovori-za-syzdavane-na-nabliudatelni-punktove-v-siriia-293752/"/>
        <a href="https://www.investor.bg/sviat/6/a/kakvi-sa-poslaniiata-sled-sreshtata-mejdu-erdogan-i-trymp-293239/"/>
      </related>
      <related>
        <a href="https://www.investor.bg/ikonomika-i-politika/332/a/tania-koseva-boshova-10-ot-nai-golemite-kompanii-v-bylgariia-se-rykovodiat-ot-jeni-293761/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/turciia-i-rusiia-vodiat-pregovori-za-syzdavane-na-nabliudatelni-punktove-v-siriia-293752/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/albena-simeonova-uvelichenieto-na-osiguritelniia-prag-za-fermerite-e-prekaleno-293724/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/emaniuel-makron-iska-da-vdigne-letvata-za-kandidatite-za-chlenstvo-v-es-293436/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/borosov-nacionalnata-ni-sigurnost-e-garantirana-samo-v-ramkite-na-nato-293418/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/analizi/91/a/nato-ne-e-v-mozychna-smyrt-no-boleduva-293035/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/iordan-bojilov-armiite-na-otdelnite-strani-otnovo-shte-sa-grybnakyt-na-evropeiskata-otbrana-293177/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/erdogan-iska-nova-era-sys-sasht-v-oblastta-na-sigurnostta-293067/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/ima-li-perspektiva-za-kiurdite-v-ramkite-na-nacionalnite-dyrjavi-292658/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>