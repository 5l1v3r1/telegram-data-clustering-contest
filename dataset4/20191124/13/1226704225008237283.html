<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/skoky-na-lyziach-sp-tande-vitazom-vo/431955-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T13:05:00+00:00"/>
    <meta property="og:title" content="Tande sa stal víťazom SP v skokoch na lyžiach vo Wisle"/>
    <meta property="og:description" content="Po 1. kole viedol Nemec Karl Geiger, v druhom však nenadviazal na 127-metrový pokus, keď doletel iba 118 m a klesol na 7. miesto."/>
  </head>
  <body>
    <article>
      <h1>Tande sa stal víťazom SP v skokoch na lyžiach vo Wisle</h1>
      <h2>Po 1. kole viedol Nemec Karl Geiger, v druhom však nenadviazal na 127-metrový pokus, keď doletel iba 118 m a klesol na 7. miesto.</h2>
      <address><time datetime="2019-11-24T13:05:00+00:00">24 Nov 2019, 13:05</time> by <a rel="author">TASR</a></address>
      <p>Wisla 24. novembra (TASR) - Nór Daniel Andre Tande zvíťazil v úvodnej súťaži novej sezóny Svetového pohára v skokoch na lyžiach. V nedeľu v poľskej Wisle triumfoval s hodnotením 241,4 bodu. Druhý bol Slovinec Anže Lanišek (225,6 b). Tretí skončil domáci Kamil Stoch s 224,2 b.</p>
      <p>Po 1. kole viedol Nemec Karl Geiger, v druhom však nenadviazal na 127-metrový pokus, keď doletel iba 118 m a klesol na 7. miesto. Jeho zaváhanie využil Tande, ktorý zlepšil skok z prvého kola o dva metre na 129 metrov a posunul sa o jednu pozíciu na najvyšší stupeň víťazov. Lanišek so Stochom dosiahli ešte väčšie zlepšenie, keď Slovinec figuroval po úvodnej sérii skokov na 9. priečke, Stoch bol dokonca dvanásty. Obhajca veľkého glóbusu Rjoju Kobajaši obsadil 4. miesto, za pódiom zaostal o dve desatiny bodu.</p>
      <h3>výsledky:</h3>
      <p>1. Daniel Andre Tande (Nór) 241,4 b. (127,0+129,0 m), 2. Anže Lanišek (Slovin) 225,6 (126,0+126,0), 3. Kamil Stoch (Poľ.) 224,2 (118,0+126,5), 4. Rjoju Kobajaši (Jap.) 224,0 (124,5+120,5), 5. Dajki Ito (Jap) 223,2 (130,5+123,5), 6. Timi Zajc (Slovin.) 222,3 (119,0+134,5)</p>
    </article>
  </body>
</html>