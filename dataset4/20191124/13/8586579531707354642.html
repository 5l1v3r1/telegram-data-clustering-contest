<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/teknoloji-devi-yorum-bolumunu-kapatti-257732h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T13:47:00+00:00"/>
    <meta property="og:title" content="Teknoloji devi yorum bölümünü kapattı"/>
    <meta property="og:description" content="Teknoloji devi internet mağazasındaki yorum bölümü, sessiz sedasız bir biçimde kaldırıldı."/>
  </head>
  <body>
    <article>
      <h1>Teknoloji devi yorum bölümünü kapattı</h1>
      <address><time datetime="2019-11-24T13:47:00+00:00">24 Nov 2019, 13:47</time> by <a rel="author">Yeni Çağ Gazetesi</a></address>
      <p>
        <b>Teknoloji devi internet mağazasındaki yorum bölümü, sessiz sedasız bir biçimde kaldırıldı.</b>
      </p>
      <p>Apple’ın internet mağazasında, ürün hakkındaki yorumların yer aldığı bölüm kaldırıldı.</p>
      <p>Chip.com.tr’nin aktardığına göre, Apple Store’daki ürünlerdeki ‘Puanlar ve İncelemeler’ bölümünün en azından ABD, İngiltere ve Avustralya’da artık görünmediği fark edildi.</p>
      <p>Hafta sonunda yaşanan değişikliğin nedeni tam olarak bilinmiyor. Firmanın yorumları kaldırmasının nedeninin, bu bölümün az kullanılması ve bakımının maliyetine değmemesi olabileceği düşünülüyor.</p>
      <p>Bir başka nedenin ise bazı ürünlere gelen olumsuz yorumları gizlemek olabileceği düşünülüyor; Lightning’den 3.5mm kulaklık jakına dönüştürücü, 735 tek yıldızlı yoruma sahipti ve çoğu kullanıcı, iPhone’un kulaklık girişinin kaldırılmasından şikayetçiydi.</p>
      <p>Değişikliğin geçici olma ihtimali de bulunuyor.</p>
      <related>
        <a href="https://www.yenicaggazetesi.com.tr/cin-6g-icin-tarih-verdi-257203h.htm"/>
        <a href="https://www.yenicaggazetesi.com.tr/simdilerde-zihni-savunma-sanatlarina-ihtiyac-var-257196h.htm"/>
        <a href="https://www.yenicaggazetesi.com.tr/universitelerde-internet-kesintisi-yasandi-256024h.htm"/>
        <a href="https://www.yenicaggazetesi.com.tr/rusya-kendi-wikipediasini-kuruluyor-255377h.htm"/>
      </related>
    </article>
  </body>
</html>