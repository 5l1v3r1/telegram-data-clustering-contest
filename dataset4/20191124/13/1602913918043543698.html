<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/iohannis-la-gaudeamus-in-ziua-alegerilor-sunt-convins-ca-oamenii-o-sa-redescopere-cititul-18611367"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T13:48:24+00:00"/>
    <meta property="og:title" content="Iohannis, la Gaudeamus în ziua alegerilor: Sunt convins că oamenii o să redescopere cititul"/>
    <meta property="og:description" content="Preşedintele Klaus Iohannis, candidat PNL la alegerile prezidenţiale, a vizitat, duminică, Târgul de carte Gaudeamus, care se desfăşoară la Romexpo, declarându-se încântat de numărul mare de participanţi. ”Sunt convins că oamenii o să redescopere cititul”, a spus el."/>
  </head>
  <body>
    <article>
      <h1>Iohannis, la Gaudeamus în ziua alegerilor: Sunt convins că oamenii o să redescopere cititul</h1>
      <address><time datetime="2019-11-24T13:48:24+00:00">24 Nov 2019, 13:48</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Preşedintele Klaus Iohannis, candidat PNL la alegerile prezidenţiale, a vizitat, duminică, Târgul de carte Gaudeamus, care se desfăşoară la Romexpo, declarându-se încântat de numărul mare de participanţi. ”Sunt convins că oamenii o să redescopere cititul”, a spus el.</p>
      <p>”Cred că în continuare este perfect adevărat ce se spune de mult în popor - ai carte, ai parte. Eu îmi doresc ca românii să aibă parte în viaţă”, a declarat Klaus Iohannis.</p>
      <p>Întrebat despre statisticile potrivit cărora un român citeşte, în medie, cinci minute pe zi, Iohannis a răspuns: ”Este extrem de puţin, dar sunt convins că oamenii o să redescopere cititul (cărţilor - n.r.), fiindcă nu poate fi înlocuit prin alte medii. Ştiu că au fost teorii că în ziua de astăzi citeşti pe smartphone sau pe tabletă. Nu este acelaşi lucru. Această dorinţă de a citi se formează numai prin citit. Cred că, dacă mă uit în jur, e realmente prima dată când văd târgul de carte aşa plin de oameni. (...) Sper să se creeze un trend spre citit. Ar fi foarte important pentru societatea românească”.</p>
      <p>El a fost chestionat şi în legătură cu ultima carte citită.</p>
      <p>”Nu prea răspund la astfel de întrebări, dar pot să vă spun că ultima care care m-a impreisonat a fost o carte scrisă de un autor pe nume Backman (Fredrik Backman -n.r.) - "Un bărbat pe nume Ove”, a răspuns şeful statului.</p>
      <p>Înainte de a vizita Gaudeamus, el a discutat circa o jumătate de oră, la sediul PNL, cu liderii liberalilor.</p>
      <p>Klaus Iohannis a scris până în prezent trei cărţi - ”Pas cu pas”, ”Primul pas” şi ”EU.RO”.</p>
    </article>
  </body>
</html>