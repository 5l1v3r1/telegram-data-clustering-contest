<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/gezegenin-gecelegi-icin-kullanilan-arama-motoru-h80433.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T13:41:31+00:00"/>
    <meta property="og:title" content="Reklam Gelirlerini ‘Gezegenin Geleceği’ İçin Kullanan Şirket"/>
    <meta property="og:description" content="Ekoru adında bir arama motoru, şirketin reklam gelirlerinin önemli bir bölümünü gezegenin geleceği için her ay farklı alanlarda kullanıyor."/>
  </head>
  <body>
    <article>
      <h1>Reklam Gelirlerini ‘Gezegenin Geleceği’ İçin Kullanan Şirket</h1>
      <h2>Ekoru adında bir arama motoru, şirketin reklam gelirlerinin önemli bir bölümünü gezegenin geleceği için her ay farklı alanlarda kullanıyor. Bu alanlar arasında ise hayvanlara yardım, iklim değişiklikliği, ağaçlandırma ve okyanusların korunması gibi şeyler bulunuyor.</h2>
      <address><time datetime="2019-11-24T13:41:31+00:00">24 Nov 2019, 13:41</time> by <a rel="author" href="https://www.webtekno.com/yazar/candoganokan" target="_blank">Okan Candoğan</a></address>
      <p>Pek çok insanın gizlilik nedenlerinden ötürü Google ve Bing gibi popüler arama motorlarından uzaklaşması artık oldukça normal karşılanmaya başlandı. Bu noktada yeni bir arama motoru arayanlar ise kullanıcıları izlemeyen ve <b>reklam gelirlerini</b> belirli bir nedeni desteklemek uğruna harcayan bir arama motoru olan Ekoru’ya yönelmeye başladılar.</p>
      <p>Ekoru, şirketin kazandığı kârın büyük kısmını hayvan hakları, yeniden ağaçlandırma, okyanusları koruma ve iklim değişikliği gibi nedenlere yardım amacıyla kullanacağını iddia ediyor. Üstelik şirket, 2018 yılında <b>1,5 milyardan fazla </b>hayvana yardım ettiklerini dahi söylüyor. Şirketin kendilerini ve arama motorlarını tanıtma şekli ise şu şekilde:</p>
      <p>
        <i>“Dünyada fark yaratmaya çalışan küçük bir ekibiz. Biz, bizimle yapılan her aramanın çevreyi temizleyerek, bir hayvana yardım ederek veya bir ağaç dikerek dünyayı daha iyi bir yer haline getirmesini istiyoruz.”</i>
      </p>
      <h3>Şirket, her ay farklı bir alana yardımda bulunuyor:</h3>
      <figure>
        <img src="https://www.webtekno.com/images/editor/default/0002/31/831556614bebcbf4ca4bd3bc187edcfa593d6295.jpeg"/>
      </figure>
      <p>Her ay farklı nedenlere odaklanan Ekoru,<b> bu ay</b> elde ettiği reklam gelirinin önemli bir kısımını<b> Dünya Hayvanları Koruma</b> kuruluşuna bağışlayacak. Şirketin destek verdiği diğer alanları ve ne kadar hayvanın kurtarıldığını merak ediyorsanız bu <a href="https://ekoru.org/cause/?utm_source=webtekno">bağlantıyı </a>kullanabilir ve şirketin sitesine ulaşabilirsiniz.</p>
      <p>Arama deneyimi göz önüne alındığında Ekoru, oldukça doğru arama sonuçları ve kullanıcı dostu arayüzü ile diğer şirketlerin pek de gerisinde kalmıyor. Hatta şirketin arama sonuçları sayfası, Google’ın arama sonuçları sayfasına büyük ölçüde <b>benzerlik </b>gösteriyor bile diyebiliriz.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/google-ogretmenler-gunu-doodle-h80428.html">Google’ın Doodle Yaptığı Öğretmenler Günü Nasıl Ortaya Çıktı?</a>
      </p>
      <p>Ekoru’nun vaat ettiği tüm bu yardımlar ilginizi çekiyorsa, şirketin arama motoruna<a href="https://ekoru.org/?utm_source=webtekno"> buradan</a> ulaşabilirsiniz. Ayrıca Ekoru’nun Chrome uzantısına <a href="https://chrome.google.com/webstore/detail/ekoru-search/hpnemdcchjdbonpejokegedpdlcjmfoe?utm_source=webtekno">buradan</a> ve Firefox uzantısına <a href="https://addons.mozilla.org/en-US/firefox/addon/ekoru-search/?utm_source=webtekno">buradan </a>erişebilirsiniz. Son olarak Ekoru’nun dünyayı daha iyi bir yer haline getirme yaklaşımı hakkında siz ne düşünüyorsunuz? Düşüncelerinizi yorumlar kısmından bizlerle paylaşabilirsiniz.</p>
      <p><b>Kaynak : </b>https://beebom.com/search-engine-uses-ad-revenue-save-planet/</p>
    </article>
  </body>
</html>