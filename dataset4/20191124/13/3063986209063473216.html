<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/842949"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="মানুষের জন্য ভয়ানক সমস্যা হয়ে উঠছে অ্যান্টিবায়োটিক"/>
    <meta property="og:description" content="'অ্যান্টিবায়োটিকের যথেচ্ছ ব্যবহারের কারণে মানুষকে চরম পরিণতি ভোগ করতে হবে শিগগির। এরইমধ্যে বহু স্পর্শকাতর অ্যান্টিবায়োটিক রেজিস্ট্যান্স তৈরি করে নিয়েছে। এমনকি কাজ করছে না আইসিওতে ব্যবহার উপযোগী অনেক অ্যান্টিবায়োটিক। তাই অ্যান্টিবায়োটিক সম্পর্কে এখনই সচেতন হতে হবে সাধারণ মানুষ থেকে শুরু করে নীতিনির্ধারণী পর্যায়ের সবাইকে।' আজ রবিবার (২৪ নভেম্বর) রাজধানীর মহাখালীতে সরকারের রোগতত্ত্ব, রোগনিয়ন্ত্রণ ও গবেষণা প্রতিষ্ঠান (আইইডিসিআর) পরিচালিত এক গবেষণার ওপর আলোচনায় বক্তারা এই সর্তকতা তুলে ধরেন। প্রতিষ্ঠানের পরিচালক অধ্যাপক ড. মিরজাদী সাবরিনা ফ্লোরার সভাপতিত্বে অনুষ্ঠানে প্রধান অতিথির বক্তব্য দেন অধ্যাপক ডা. মো. আব্দুল আজিজ এমপি। এ ছাড়া স্বাস্থ্য অধিদপ্তরে পরিচালক রোগ নিয়ন্ত্রণ অধ্যাপক ডা. সানিয়া তাহমিনাসহ অন্যরা গবেষণার ফল নিয়ে আলোচনা করেন। গবেষণার বরাত দিয়ে বক্তারা বলেন, দেশে সবচেয়ে বেশি অ্যান্টিবায়োটিক ব্যবহার করছেন ২৫ থেকে ৩০ বছর বয়সী মানুষ, যাদের ৫৩ শতাংশ পুরুষ ৪৭ শতাংশ নারী। "/>
  </head>
  <body>
    <article>
      <h6 class="kicker">আইইডিসিআর'র গবেষণার ওপর আলোচনায় বক্তারা</h6>
      <h1>মানুষের জন্য ভয়ানক সমস্যা হয়ে উঠছে অ্যান্টিবায়োটিক</h1>
      <address><time datetime="2019-11-24T13:40:00+00:00">24 Nov 2019, 13:40</time> by <a rel="author">নিজস্ব প্রতিবেদক</a></address>
      <p>'অ্যান্টিবায়োটিকের যথেচ্ছ ব্যবহারের কারণে মানুষকে চরম পরিণতি ভোগ করতে হবে শিগগির। এরইমধ্যে বহু স্পর্শকাতর অ্যান্টিবায়োটিক রেজিস্ট্যান্স তৈরি করে নিয়েছে। এমনকি কাজ করছে না আইসিওতে ব্যবহার উপযোগী অনেক অ্যান্টিবায়োটিক। তাই অ্যান্টিবায়োটিক সম্পর্কে এখনই সচেতন হতে হবে সাধারণ মানুষ থেকে শুরু করে নীতিনির্ধারণী পর্যায়ের সবাইকে।'</p>
      <p>আজ রবিবার (২৪ নভেম্বর) রাজধানীর মহাখালীতে সরকারের রোগতত্ত্ব, রোগনিয়ন্ত্রণ ও গবেষণা প্রতিষ্ঠান (আইইডিসিআর) পরিচালিত এক গবেষণার ওপর আলোচনায় বক্তারা এই সর্তকতা তুলে ধরেন। প্রতিষ্ঠানের পরিচালক অধ্যাপক ড. মিরজাদী সাবরিনা ফ্লোরার সভাপতিত্বে অনুষ্ঠানে প্রধান অতিথির বক্তব্য দেন অধ্যাপক ডা. মো. আব্দুল আজিজ এমপি। এ ছাড়া স্বাস্থ্য অধিদপ্তরে পরিচালক রোগ নিয়ন্ত্রণ অধ্যাপক ডা. সানিয়া তাহমিনাসহ অন্যরা গবেষণার ফল নিয়ে আলোচনা করেন।</p>
      <p>গবেষণার বরাত দিয়ে বক্তারা বলেন, দেশে সবচেয়ে বেশি অ্যান্টিবায়োটিক ব্যবহার করছেন ২৫ থেকে ৩০ বছর বয়সী মানুষ, যাদের ৫৩ শতাংশ পুরুষ ৪৭ শতাংশ নারী। </p>
    </article>
  </body>
</html>