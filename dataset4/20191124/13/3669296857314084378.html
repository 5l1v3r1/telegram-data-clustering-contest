<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/kayserispor-sivasspor-mac-sonucu"/>
    <meta property="og:site_name" content="CNN Türk"/>
    <meta property="article:published_time" content="2019-11-24T13:35:26+00:00"/>
    <meta property="og:title" content="Lider Sivasspor'dan 4 gollü galibiyet"/>
    <meta property="og:description" content="Süper Lig'in 12. haftasındaki Sivasspor,..."/>
  </head>
  <body>
    <article>
      <h1>Lider Sivasspor'dan 4 gollü galibiyet</h1>
      <h2>Süper Lig'in 12. haftasındaki Sivasspor, deplasmanda Kayserispor'u 4-1 yenerek liderliğini sürdürdü.</h2>
      <address>
        <time datetime="2019-11-24T13:35:26+00:00">24 Nov 2019, 13:35</time>
      </address>
      <p>Bu galibiyetle <a href="https://www.cnnturk.com/haberleri/sivasspor">Sivasspor</a> puanını 24 yaptı ve <a href="https://www.cnnturk.com/haberleri/super-lig">Süper Lig</a>'de liderliğini sürdürdü. <a href="https://www.cnnturk.com/haberleri/kayserispor">Kayserispor</a> ise 7 puanla son sırada kaldı.</p>
      <p>
        <b>Maçtan gol dakikaları</b>
      </p>
      <p>24. dakikada konuk ekip öne geçti. Orta sahada Umut Bulut'tan kaptığı topla hızlı hareket eden Fernando Andrade'nın rakiplerini geçerek ceza sahasına girer girmez kaleye gönderdiği sert şutta, meşin yuvarlak kalecinin solunda filelerle buluştu: 0-1</p>
      <p>44. dakikada ev sahibi ekip beraberliği sağladı. Kayserispor'da Poulain'in savunmanın arakasına havadan gönderdiği uzun pasta topu iyi kontrol eden ve kaleciyle karşı karşıya kalan Henrique, meşin yuvarlağı kalecinin sağından ağlara gönderdi: 1-1</p>
      <p>70. dakikada konuk ekip tekrar öne geçti. Mert Hakan Yandaş'ın sağ taraftan kullandığı kornerde Adebayor'un kafayla uzaklaştırdığı top Emre Kılınç'ın önünde kaldı. Ceza yayı içinde topun gelişine sert vuran Emre Kılınç, meşin yuvarlağı ağlara gönderdi. 1-2</p>
      <p>74. dakikada Sivasspor farkı 2'ye çıkardı. Ceza sahası içinde topla buluşan Mert Hakan Yandaş'ın kaleye paralel gönderdiği pasta arka direkte topla buluşan Erdoğan Yeşilyurt, açısı dar olmasına rağmen yakın mesafeden kaleye gönderdiği şutta meşin yuvarlak filelerle buluştu: 1-3</p>
      <p>90+4. dakikada Sivasspor bir gol daha buldu. Ceza sahası içinde topla buluşan Kone'nin şık pasında Erdoğan Yeşilyurt uygun pozisyonda meşin yuvarlağı ağlara gönderdi: 1-4</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/ilhan-palut-bir-ilki-basardi"/>
        <a href="https://www.cnnturk.com/spor/futbol/bulent-uygun-kadro-disi-birakacagiz"/>
        <a href="https://www.cnnturk.com/spor/futbol/galatasarayi-izlemeye-geldi"/>
      </related>
    </article>
  </body>
</html>