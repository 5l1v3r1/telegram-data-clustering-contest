<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/eukoloi-tropoi-gia-na-enisxiseis-to-viografiko-sou-enw-spoudazeis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T13:00:22+00:00"/>
    <meta property="og:title" content="6 (εύκολοι) τρόποι για να ενισχύσεις το βιογραφικό σου ενώ σπουδάζεις"/>
    <meta property="og:description" content="Η φοιτητική ζωήείναι μία καλή ευκαιρία για να μαζέψεις διάφορες και μοναδικές εμπειρίες, αλλά και για να ενισχύσεις το βιογραφικό σου. Η αφοσίωσή σου στη σχολή είναι κάτι θετικό, όμως, μπορείς να κάνεις και διάφορα άλλα πράγματα που θα σε βοηθήσουν στην πορεία της καριέρας σου."/>
  </head>
  <body>
    <article>
      <h1>6 (εύκολοι) τρόποι για να ενισχύσεις το βιογραφικό σου ενώ σπουδάζεις</h1>
      <h2>Μπορείς να ενισχύσεις εύκολα το βιογραφικό σου ενώ σπουδάζεις. Μάθε πώς!</h2>
      <address><time datetime="2019-11-24T13:00:22+00:00">24 Nov 2019, 13:00</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/%CF%86%CE%BF%CE%B9%CF%84%CE%B7%CF%84%CE%B9%CE%BA%CE%B7-%CE%B6%CF%89%CE%AE/"><b>φοιτητική ζωή</b></a>είναι μία καλή ευκαιρία για να μαζέψεις διάφορες και μοναδικές εμπειρίες, αλλά και για να ενισχύσεις το βιογραφικό σου. Η αφοσίωσή σου στη σχολή είναι κάτι θετικό, όμως, μπορείς να κάνεις και διάφορα άλλα πράγματα που θα σε βοηθήσουν στην πορεία της καριέρας σου.</p>
      <p>Τα χρόνια αυτά έχεις και τον χρόνο, αλλά και την όρεξη για να κάνεις πολλά πράγματα μαζί. Οπότε, παρακάτω σου έχω μερικά πράγματα που θα σε βοηθήσουν να ενισχύσεις το βιογραφικό σου, ενώ ζεις τη φοιτητική ζωή σου.</p>
      <p>
        <b>1. Πρακτική Άσκηση</b>
      </p>
      <p>Οι περισσότερες σχολές έχουν μέσα στο πρόγραμμα σπουδών τους και την πρακτική άσκηση. Ακόμη και αν δεν αμείβεσαι, είναι κάτι που θα σε βοηθήσει να καταλάβεις πώς είναι η δουλειά σου στην καθημερινότητά της και όχι μόνο στη θεωρία. Επίσης, θα έχεις κάποιου είδους προϋπηρεσία, που, όσο να είναι, βοηθάει.</p>
      <p>
        <b>2. Erasmus</b>
      </p>
      <p>Είναι μία μοναδική εμπειρία που κάθε φοιτητής πρέπει να ζήσει. Εκτός από αυτό είναι και κάτι που θα σε βοηθήσει πολύ στο βιογραφικό σου. Ακόμη και ένα εξάμηνο μαθήματα να έχεις κάνει σε ξένο πανεπιστήμιο, θα σε βοηθήσει πάρα πολύ.</p>
      <p>
        <b>3. Σεμινάρια</b>
      </p>
      <p>Μπορείς να ψάξεις και να βρεις διάφορα σεμινάρια που γίνονται πάνω σε αντικείμενα της σχολής σου που σε ενδιαφέρουν. Θα σε βοηθήσουν να εμβαθύνεις περισσότερο σε συγκεκριμένα πράγματα και, σίγουρα, οι εργοδότες σου θα το εκτιμήσουν.</p>
      <p>
        <b>4. Χόμπι</b>
      </p>
      <p>Κι όμως, τα χόμπι σε ένα βιογραφικό είναι κάτι πολύ σημαντικό. Δείχνουν στους εργοδότες ότι δεν είσαι μονοδιάστατος και σε ενδιαφέρουν πολλά πράγματα ταυτόχρονα. Επίσης, δείχνει ότι μπορείς να τα βγάλεις πέρα κάνοντας πολλά πράγματα. Εκτός από όλα αυτά, τα χόμπι σου ανακαλύπτουν πολλά και για σένα σαν άνθρωπο και προσωπικότητα.</p>
      <p>
        <b>5. Online μαθήματα</b>
      </p>
      <p>Πέρα από τα σεμινάρια που απαιτούν τη φυσική σου παρουσία, μπορείς να βρεις και διάφορα άλλα σεμινάρια online. Υπάρχουν αρκετά Πανεπιστήμια που προσφέρουν τέτοια σεμινάρια και, μάλιστα, παίρνεις και χαρτί για την παρακολούθησή τους. Οπότε, δε χρειάζεται και να αλλάξεις το πρόγραμμά σου για να τα παρακολουθήσεις.</p>
      <p>
        <b>6. Συνέδρια</b>
      </p>
      <p>Κάθε επιστημονικός κλάδος έχει και διάφορα συνέδρια που πραγματοποιούνται κάθε χρόνο. Αυτά τα συνέδρια θα σε βοηθήσουν να μάθεις καινούριες τεχνικές και μεθόδους που χρησιμοποιούνται στον κλάδο σου, αλλά και να έρθεις σε επαφή με ανθρώπους που στο μέλλον μπορούν να σε βοηθήσουν επαγγελματικά.</p>
      <h3>Δες ακόμα: <a href="https://www.neolaia.gr/2019/11/12/6-pou-boroun-na-voithisoun-viographiko-sou/">6 χόμπι που μπορούν να βοηθήσουν το βιογραφικό σου</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/i-kinigos-eikonon-tis-tasoulas-xatzitpfi-apo-tis-ekdoseis-livani-parousiasi-athina/"/>
        <a href="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/25/72-theseis-ergasias-se-dimous-ke-allous-foreis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/24/oscar-2020-ta-favori-stis-megales-katigories/"/>
        <a href="https://neolaia.gr/neo/paw-volta"/>
      </related>
    </article>
  </body>
</html>