<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/orszag-vilag/eleteket-kovetelt-a-francia-arviz-2140443/"/>
    <meta property="og:site_name" content="BAMA"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Életeket követelt a francia árvíz"/>
    <meta property="og:description" content="Két ember meghalt, egy harmadiknak nyoma veszett a francia Riviérán."/>
  </head>
  <body>
    <article>
      <h6 class="kicker">ÖZÖNVÍZ</h6>
      <h1>Életeket követelt a francia árvíz</h1>
      <address>
        <time datetime="2019-11-24T13:15:00+00:00">24 Nov 2019, 13:15</time>
      </address>
      <h4>Két ember meghalt, egy harmadiknak nyoma veszett a péntek óta tartó heves esőzések okozta áradásban a francia Riviérán – közölték a hatóságok.</h4>
      <p>Var megyében két holttestet találtak – közölte a megyei állami közigazgatási hivatal (prefektúra) vasárnap. Az elsőt Muy faluban találták, ahol egy mentőcsónak, amelyen három tűzoltó és három polgári személy utazott, szombat este felborult. Utóbbiak közül egynek nyoma veszett.</p>
      <p>A második holttestre, egy ötvenes éveiben járó férfiéra Cabasse községben találtak rá egy autóban – tudatta a prefektúra, amely közelebbi részleteket nem közölt.</p>
      <blockquote>Péntektől vasárnapig özönvízszerű esőzés zúdult Alpes-Maritines et Var megyékre, a tengerparton pedig óriásiak voltak a hullámok.</blockquote>
      <p>Egy hetvenéves férfi után péntek hajnal óta kutatnak, ő</p>
      <blockquote>a legnagyobb esőzések közepette lépett ki a házából Saint-Antonin-du-Var településen, és azóta nem került elő.</blockquote>
      <p>A francia meteorológiai szolgálat szerint Var megye egyes részein 24-48 óra alatt két-háromhavinak megfelelő csapadékmennyiség hullott le.</p>
      <p>A Var megyei Roquebrune-sur-Argens faluban</p>
      <blockquote>az Argens folyó szintje meghaladta a 7 métert, megdöntve az előző – 2011. évi – árvízi rekordot.</blockquote>
      <p>A víz utcákat, éttermeket és házakat öntött el, több embert kimenekítettek – jelentette a TF1 televízió.</p>
    </article>
  </body>
</html>