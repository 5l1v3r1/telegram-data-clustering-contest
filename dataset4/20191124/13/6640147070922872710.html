<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/minecraft-dungeons-team-mostra-video/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T13:45:00+00:00"/>
    <meta property="og:title" content="Minecraft Dungeons, il team si mostra in video | Game Division"/>
    <meta property="og:description" content="Il team dietro il futuro ed intrigante Minecraft Dungeons si è recentemente mostrato in video durante un dev diary dedicato all'opera."/>
  </head>
  <body>
    <article>
      <h1>Minecraft Dungeons, il team si mostra in video | Game Division</h1>
      <address>
        <time datetime="2019-11-24T13:45:00+00:00">24 Nov 2019, 13:45</time>
      </address>
      <p>Recentemente il team dietro l’atteso ed intrigante <b>Minecraft Dungeons</b> ha rilasciato un nuovo video dedicato al titolo intitolato “<i>Meet the team</i>“. Il video, che altro non è che un breve ma interessantissimo dev diary, ci permette di dare un fugace sguardo a quelle che sono le dinamiche e le vicende della software house attualmente impegnata nello sviluppo del titolo.</p>
      <p>In “<i>Meet the team</i>” diversi sviluppatori di <b>Mojang</b> intervengono infatti sul titolo, raccontando la loro esperienza e parlandoci di cosa vuol dire lavorare ad un titolo del genere, appartenente ad uno dei franchise più importanti e seguiti negli ultimi anni.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe src="https://www.youtube.com/embed/zI0cMrMMMDE" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/06/minecraft-dungeons-37472.768x432.jpg"/>
        </figure>
        <figure>
          <img src="https://www.tomshw.it/images/images/2019/06/minecraft-dungeons-37470.768x432.jpg"/>
        </figure>
        <figure>
          <img src="https://www.tomshw.it/images/images/2019/06/minecraft-dungeons-37469.768x432.jpg"/>
        </figure>
      </slideshow>
      <p>Nonostante manchi ancora molto al rilascio ufficiale del titolo <b>Minecraft Dungeons</b> sembra promettere discretamente bene. Come riporta anche la nostra anteprima, che potete trovare comodamente <a href="https://www.tomshw.it/videogioco/minecraft-dungeons-lo-abbiamo-visto-in-azione-durante-le3-2019/">qui</a>, infatti: ” <b>Minecraft Dungeons non ci è affatto dispiaciuto,</b> ma va comunque sottolineato che sembra un progetto assolutamente basilare con idee già più volte riproposte. Ciò che potrebbe fare la differenza è proprio lo stile grafico e il suo modo di approcciarsi ai fan di <b>Minecraft.”</b></p>
      <p><b>Minecraft Dungeons</b> arriverà su Xbox One, Nintendo Switch, PC e PlayStation 4 ad aprile del prossimo anno. Così come qualsiasi altra produzione proveniente dai team appartenenti agli <b>Xbox Game Studios</b> sarà inoltre ovviamente inclusa fin dal day one su <b>Xbox Game Pass.</b></p>
      <p>Che ne pensate di questa notizia e di quanto dichiarato dal team di sviluppo del titolo in questo interessante dev diary, siete interessati a questo <b>Minecraft Dungeons</b> o il tutto vi sa di già visto? Fateci sapere che ne pensate a riguardo direttamente nei commenti sotto questa notizia.</p>
      <blockquote>Nell’attesa di <b>Dungeons</b> potete recuperare il sempreverde <b>Minecraft</b> ad un prezzo assolutamente interessante su <b>Amazon</b> <a href="https://toms.it/P2zwU">a questo indirizzo.</a></blockquote>
    </article>
  </body>
</html>