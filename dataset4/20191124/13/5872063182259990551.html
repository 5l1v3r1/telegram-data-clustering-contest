<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/topiko/1561128/video-i-niki-tis-doxas-kai-i-afierosi-ston-dimitri-papadopoulo/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T13:06:00+00:00"/>
    <meta property="og:title" content="Video: Η νίκη της Δόξας και η αφιέρωση στον Δημήτρη Παπαδόπουλο"/>
    <meta property="og:description" content="Συγκινητικές στιγμές μετά την επικράτηση της Δόξας με 4-3 επί της Παλιανής"/>
  </head>
  <body>
    <article>
      <h1>Video: Η νίκη της Δόξας και η αφιέρωση στον Δημήτρη Παπαδόπουλο</h1>
      <address><time datetime="2019-11-24T13:06:00+00:00">24 Nov 2019, 13:06</time> by <a rel="author">Βαρδαλαχάκης Μανώλης</a></address>
      <p>
        <b>Συγκινητικές στιγμές μετά την επικράτηση της Δόξας με 4-3 επί της Παλιανής</b>
      </p>
      <p>Σε ένα χορταστικό παιχνίδι για τον 2ο Όμιλο της Β' Κατηγορίας ΕΠΣΗ, η Δόξα Ηρακλείου επικράτησε το Σάββατο με 4-3 της Παλιανής και πήρε σημαντική βαθμολογική ανάσα.</p>
      <p>Ωστόσο μετά το τέλος της αναμέτρησης εκτυλίχτηκαν πολύ συγκινητικές στιγμές, με τα παιδιά της Δόξας να πηγαίνουν προς το σημείο που παρακολουθούσε το παιχνίδι ο ιδιοκτήτης του Lido Soccer και παλαίμαχος ποδοσφαιριστής του ΟΦΗ Δημήτρης Παπαδόπουλος και του αφιέρωσαν τη νίκη, δίνοντας του δύναμη για την περιπέτεια υγείας που περνάει, καθώς πριν λίγες εβδομάδες είχε υποβληθεί σε λεπτή χειρουργική επέμβαση. Εκείνος με τη σειρά του χαιρέτησε τα παιδιά με τον κόσμο στην κερκίδα να χειροκροτεί συγκινημένος.</p>
      <p>Η κάμερα της ΚΡΗΤΗ TV ήταν στο γήπεδο, κατέγραψε τα κυριότερα σημεία του αγώνα αλλά και τα όσα συγκινητικά έγιναν μετά το τέλος του...</p>
      <figure>
        <iframe src="https://www.youtube.com/embed/kYjv5mx3AM8" width="697" height="392" data-service="Youtube" scrolling="no"/>
      </figure>
    </article>
  </body>
</html>