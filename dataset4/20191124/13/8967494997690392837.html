<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/belg-die-bejaarden-bijna-7-miljoen-euro-ontfutselde-opgepakt-in-canada~a78786fe/"/>
    <meta property="og:site_name" content="HLN"/>
    <meta property="article:published_time" content="2019-11-24T13:41:00+00:00"/>
    <meta property="og:title" content="Belg die bejaarden bijna 7 miljoen euro ontfutselde opgepakt in Canada"/>
    <meta property="og:description" content="De Canadese politie heeft in Montreal een Belg opgepakt die in ons land beschuldigd wordt van fraude. David B. zou tientallen slachtoffers opgelicht hebben - vooral bejaarden - en verdiende daar bi..."/>
  </head>
  <body>
    <article>
      <h1>Belg die bejaarden bijna 7 miljoen euro ontfutselde opgepakt in Canada</h1>
      <address><time datetime="2019-11-24T13:41:00+00:00">24 Nov 2019, 13:41</time> by <a rel="author">HR</a></address>
      <p>
        <b>De Canadese politie heeft in Montreal een Belg opgepakt die in ons land beschuldigd wordt van fraude. David B. zou tientallen slachtoffers opgelicht hebben - vooral bejaarden - en verdiende daar bijna 7 miljoen euro mee. Hij wacht nu in de cel op zijn uitlevering aan ons land.</b>
      </p>
      <p>David B. zou in ons land 29 slachtoffers gemaakt hebben. De meeste onder hen waren bejaarden. Hij ontfutselde zijn slachtoffers bijna 7 miljoen euro, meldt Global News in Canada. David B. wordt ook beschuldigd van fraude met kunst, geld witwassen en misbruik van bedrijfsmiddelen.</p>
      <related>
        <h4>Lees ook</h4>
        <a href="https://www.hln.be/nieuws/buitenland/belg-die-al-bijna-10-jaar-gezocht-wordt-door-interpol-opgepakt-nadat-hij-een-fout-maakt~afd7560d/"/>
      </related>
      <p>De oplichter werd in ons land al gezocht sinds maart 2017.Â Het parket van Charleroi verspreidde toen een internationaal aanhoudingsbevel, nadat hij niet kwam opdagen voor een rechtszitting. Hij vluchtte blijkbaar in 2018 naar Canada en ondanks het feit dat hij internationaal geseind stond, slaagde er blijkbaar in ginder een werkvergunning voor twee jaar vast te krijgen.</p>
      <p>Hij werd op 23 oktober opgepakt en zal normaal gezien volgende week uitgeleverd worden aan ons land.</p>
    </article>
  </body>
</html>