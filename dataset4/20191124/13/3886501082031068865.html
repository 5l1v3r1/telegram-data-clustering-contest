<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119725-ne-davimo-beograd-smena-sinise-malog-odmah?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T13:55:04+00:00"/>
    <meta property="og:title" content="Ne davimo Beograd: Smena Siniše Malog odmah!"/>
    <meta property="og:description" content="Inicijativa Ne davimo Beograd saopštila je da zahteva hitnu smenu Ministra finansija &quot;zbog plagiranja doktorata, ali i brojnih drugih afera i štetnih radnji u koje je upleten&quot;.Inicijativa je pozvala gradjane na protest nazvan &quot;Crveni karton za Sinišu Malog&quot; u ponedeljak u 18 časova ispred Ministarstva finansija .Inicijativa smatra da je plagiranje doktorata izuzetno važno, ali da je to samo jedna od afera u koju je Mali umešan.&quot;Neke od afera Siniše Malog uključuju kupovinu 24 apartmana u Bugarskoj, otimanje 10 hektara državne zemlje nadomak Vršca za koje je i pravosnažno osudjen, nameštanje privatizacije proizvodjača vagona &quot;Bratstvo&quot; svom ocu, zatim pranje pola miliona evra, kupovina luksuznih automobila preko ofšor firmi i izbegavanje plaćanja poreza, neprijavljivanje imovine Agenciji za borbu protiv korupcije, porodično nasilje, nameštanje tendera za novogodišnju rasvetu, ostavljanje gradjana Obrenovca na cedilu tokom poplava, ali i organizovanje, sprovodjenje i zataškavanje rušenja u Hercegovačkoj ulici&quot;…"/>
  </head>
  <body>
    <article>
      <h1>Ne davimo Beograd: Smena Siniše Malog odmah!</h1>
      <address>
        <time datetime="2019-11-24T13:55:04+00:00">24 Nov 2019, 13:55</time>
      </address>
      <slideshow>
        <figure>
          <img src="https://static.beta.rs/thumbs/Beta-tfkdhgtr8j.658x371.jpg"/>
        </figure>
        <figure>
          <img src="https://static.beta.rs/thumbs/arh_KgIng_Beta-ee9qaxogz5.542x371.jpg"/>
        </figure>
      </slideshow>
      <p><b>Inicijativa Ne davimo Beograd saopštila je da zahteva hitnu smenu Ministra finansija "zbog plagiranja doktorata, ali i brojnih drugih afera i štetnih radnji u koje je upleten".</b><br/><br/>Inicijativa je pozvala gradjane na protest nazvan "Crveni karton za Sinišu Malog" u ponedeljak u 18 časova ispred Ministarstva finansija .<br/><br/>Inicijativa smatra da je plagiranje doktorata izuzetno važno, ali da je to samo jedna od afera u koju je Mali umešan.<br/><br/>"Neke od afera Siniše Malog uključuju kupovinu 24 apartmana u Bugarskoj, otimanje 10 hektara državne zemlje nadomak Vršca za koje je i pravosnažno osudjen, nameštanje privatizacije proizvodjača vagona "Bratstvo" svom ocu, zatim pranje pola miliona evra, kupovina luksuznih automobila preko ofšor firmi i izbegavanje plaćanja poreza, neprijavljivanje imovine Agenciji za borbu protiv korupcije, porodično nasilje, nameštanje tendera za novogodišnju rasvetu, ostavljanje gradjana Obrenovca na cedilu tokom poplava, ali i organizovanje, sprovodjenje i zataškavanje rušenja u Hercegovačkoj ulici", navedeno je u saopštenju.<br/><br/>Ne davimo Beograd ističe da vodeća uloga Malog u sprovodjenju projekta Beograd na vodi, kao i u procesima privatizacije još iz vremena kada je bio kadar Demokratske stranke, govore da je ovaj čovek ozbiljno oštetio i grad Beograd i državu Srbiju.<br/><br/>"Zbog svega ovoga on ne sme ostati ministar ni dana više", navedeno je u saopštenju.</p>
    </article>
  </body>
</html>