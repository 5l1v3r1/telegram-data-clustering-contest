<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/google-rusi-dalsi-sluzbu-jeho-cloud-print-konci-na-konci-pristiho-roku-39503"/>
    <meta property="og:site_name" content="mobilenet.cz"/>
    <meta property="article:published_time" content="2019-11-24T13:25:00+00:00"/>
    <meta property="og:title" content="Google ruší další službu. Jeho Cloud Print končí na konci příštího roku"/>
    <meta property="og:description" content="Služba umožňovala tisk z Androidu a ChromeOS, což systémy původně neuměly Nyní je však její existence víceméně zbytečná"/>
  </head>
  <body>
    <article>
      <h1>Google ruší další službu. Jeho Cloud Print končí na konci příštího roku</h1>
      <address><time datetime="2019-11-24T13:25:00+00:00">24 Nov 2019, 13:25</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Služba umožňovala tisk z Androidu a ChromeOS, což systémy původně neuměly <br/>   •  Nyní je však její existence víceméně zbytečná</b>
      </p>
      <p>Nic netrvá věčně a u služeb Googlu to platí dvojnásob. Proto neuplyne měsíc, kdy by se s námi nějaký z jeho méně zdařilých experimentů nerozloučil. Obvykle se jedná o tak raritní záležitosti, že to ani nestojí za zmínku, ale Google Cloud Print byla jedna z důležitějších funkcí.</p>
      <p>Vznikla už v roce 2010 a původně měla řešit neschopnost Androidu a ChromeOS tisknout přímo. Kvůli neexistujícím ovladačům jste tak museli propojit svoji tiskárnu se svým Google účtem přes počítač a až teprve potom tisknout ze zařízení s výše uvedenými operačními systémy.</p>
      <related>
        <h4>Přečtěte si také</h4>
        <a href="https://mobilenet.cz/clanky/rbitov-guglich-projektu-glosa-37811"/>
      </related>
      <p>Jak nyní uvádí <a href="https://support.google.com/chrome/a/answer/9633006">Google</a> na stránce podpory, tato možnost skončí k poslednímu dni roku 2020. Pikantní je fakt, že funkce byla po celou dobu své životnosti betaverzí.</p>
      <p>Za posledních deset let se však hodně změnilo, novější systémy Android i ChromeOS dostaly funkce pro tisk a na opačné straně se zase začala objevovat cloudová řešení výrobců tiskáren, která je umožňují připojit do sítě a tisknout odkudkoli. Google Cloud Print se tak stala nadbytečnou.</p>
      <related>
        <h4>Související články</h4>
        <a href="https://mobilenet.cz/clanky/google-dava-sbohem-dalsi-funkci-youtube-zpravy-mezi-prateli-38707"/>
        <a href="https://mobilenet.cz/clanky/google-konci-se-svou-aplikaci-trips-pro-cestovatele-uprostred-turisticke-sezony-38264"/>
        <a href="https://mobilenet.cz/clanky/chatovaci-aplikace-google-allo-bude-po-delsim-trapeni-stahnuta-z-obehu-36689"/>
        <a href="https://mobilenet.cz/clanky/telegram-x-pro-ios-konci-uzivatele-maji-prejit-na-klasickou-aplikaci-38126"/>
        <a href="https://mobilenet.cz/clanky/cena-herni-sluzby-google-stadia-ma-byt-oznamena-jiz-brzy-slibuje-oficialni-tweet-37973"/>
        <a href="https://mobilenet.cz/clanky/izraelska-bezpecnostni-firma-umi-odposlouchavat-icloud-38444"/>
      </related>
    </article>
  </body>
</html>