<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/google-hesap-kurtarma-icin-neler-yapilabilir-h80432.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T13:37:53+00:00"/>
    <meta property="og:title" content="Google Hesabınızı Nasıl Kurtarabilirsiniz?"/>
    <meta property="og:description" content="Google, günlük hayatımızı kolaylaştıran ve değiştiren birçok servise sahip. Peki, bu servisleri kullandığınızın hesabınızın bir anda silindiğini hiç düşündünüz mü?"/>
  </head>
  <body>
    <article>
      <h1>Google Hesabınızı Nasıl Kurtarabilirsiniz?</h1>
      <h2>Google, bugün günlük hayatımızın tam olarak ortasında yer alıyor desek herhalde yanılmış olmayız. E postalarımızı gönderdiğimiz Gmail’den, videolar izlediğimiz YouTube, uygulamalar indirdiğimiz Play Store’a kadar her şey Google’ın elinde. Peki, tüm bunları yaptığınız Google hesabınız kapatılırsa?</h2>
      <address><time datetime="2019-11-24T13:37:53+00:00">24 Nov 2019, 13:37</time> by <a rel="author" href="https://www.webtekno.com/yazar/avcioglu" target="_blank">Hasan Avcıoğlu</a></address>
      <p>Günlük hayatımızda birçok <b>Google servisi</b> kullanıyoruz. Bu servisler Gmail’den Google Drive’a, YouTube’a hatta Android kullanıcıları için Play Store’a kadar uzanabiliyor. Peki, Google hesabınız bir anda kalıcı olarak kaldırılsaydı ne olurdu? Buluta yedeklediğiniz dosyalarınız, e-postalarınız, YouTube’da takip ettiğiniz kanallar, oluşturduğunuz oynatma listeleri, indirdiğiniz ve satın aldığınız tüm uygulamalar bir anda elinizden kayıp gitseydi.</p>
      <p>Muhtemelen birçoğumuz böyle bir şeyi hiçbir zaman yaşamayacağız ancak böyle bir ihtimal bulunuyor ve gerçekleşebilir. Peki, böyle bir durumda ne yapabilirsiniz ya da bu tarz bir duruma düşmemek için kendinizi nasıl koruyabilirsiniz?</p>
      <h3>Google, hesabınızı kapatabilir</h3>
      <figure>
        <img src="https://www.webtekno.com/images/editor/default/0002/31/914fc5689c906cc5c27b00da673a5a5fc42f3c81.jpeg"/>
      </figure>
      <p>Evet, Google’ın böyle bir hakkı bulunuyor. Yani Google gerekli durumlarda hesaplarımızı kapatabilir ve bunu Google servislerinde hesap açarken neredeyse hiçbirimizin okumadığı <b>hizmet kullanım şartlarında</b> belirtiyor: <i>“Hizmet kullanım şartlarımıza uymazsanız ya da şüphelenilen kötüye kullanım şartlarını araştırıyorsak servislerimizi kullanmanızı askıya alabilir ya da durdurabiliriz.”</i></p>
      <p>Yani Google, çok açık ve net bir şekilde yaptığınız bazı eylemler Google’ın hoşuna gitmezse hesabınızı askıya alabileceğini veya hesabınızı tamamen yok edebileceğini belirtiyor. Google’ın servislerine müdahale etmeniz ya da suiistimal etmeniz durumunda hesabınızı <b>kalıcı olarak</b> kaybedebilirsiniz.</p>
      <p>Arama devi, hizmet kullanım şartlarında oldukça kapsamlı bir dil kullanıyor. Yani Google’ın elinde birisinin bir servisi suistimal edip etmediğine karar verebilecek bir güç bulunuyor. Kısacası Google’ın eli bu konuda çok güçlü ve servislerinin kullanıcısı olarak sizin yapabileceğiniz çok fazla şey bulunmuyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-mate-30-pro-avrupa-satisa-cikti-h80319.html">Google Servisleri'nden Yoksun Huawei Mate 30 Pro, Avrupa'da Satışa Çıktı</a>
      </p>
      <h3>Birçok işinizi aksatabilir</h3>
      <figure>
        <img src="https://www.webtekno.com/images/editor/default/0002/31/9c8e0acc4a825f37440b2f25ca22244489048edf.png"/>
      </figure>
      <p>Google’ın en popüler servislerinden bir tanesi <b>Gmail</b> ve bu e posta hizmetinden aktif olarak 1,2 milyar kişi yararlanıyor. Siz de aktif Gmail kullanıcısıysanız, e postalarınızı, aboneliklerinizi, önemli üyeliklerinizi bu hesabınız üzerinden gerçekleştiriyorsanız bir anda bu hesabınızın kalıcı olarak silindiğini düşünün.</p>
      <p>Android kullanıcıları için bu durum çok daha kötü olabilir. Google hesabınızın silinmesiyle telefonunuz sıradan, pek fazla özelliği olmayan bir cihaz haline gelebilir. Yapabileceğiniz tek şey yeni bir hesap açıp her şeye <b>sıfırdan</b> başlamak.</p>
      <h3>Ne yapılabilir?</h3>
      <figure>
        <img src="https://www.webtekno.com/images/editor/default/0002/31/6e1457ccadc7fac3daf51dc8ae86955b632f64a3.jpeg"/>
      </figure>
      <p>Eğer ki Google hesabınız silindiyse ve hesabınızı <b>geri almak</b> istiyorsanız <a href="https://myaccount.google.com/?utm_source=sign_in_no_continue?utm_source=webtekno">buraya</a> tıklayarak hesabınıza gidebilir, giriş yaptıktan sonra karşınıza çıkan mesaja “düzetmeyi dene” butonuna tıklayabilirsiniz. Bu da işe yaramadıysa <a href="https://support.google.com/accounts/contact/disabled2?utm_source=webtekno">buraya</a> tıklayarak formu doldurabilir ve Google’a gönderebilirsiniz.</p>
      <p>Google’ın doldurduğunuz forma cevap vermesini beklerken, hesabınızdaki bazı verileri <b>indirmeyi</b> deneyebilirsiniz. Kapatılan hesabınızla, kullandığınız Google uygulamalarına girebilir ve sayfaları kontrol edebilirsiniz. Bazı uygulamalarda verilerinizi nasıl indirebileceğinize dair talimatlar yer alıyor.</p>
      <p>Yaptığınız otomatik düzeltme talimatı ve manuel olarak yaptığınız başvurunuz kabul edilmediyse artık yapacağınız çok fazla şey yok demektir. Eğer ki hesabınızın gerçekten haksız yere kapatıldığını düşünüyorsanız çeşitli sosyal medya platformları aracılığıyla iletişime geçmeyi deneyebilirsiniz.</p>
      <h3>Sırtınızı sadece Google’a dayamayın</h3>
      <figure>
        <img src="https://www.webtekno.com/images/editor/default/0002/31/69bb3ac336f473a70bab48c6b0c9c936acd1f407.jpeg"/>
      </figure>
      <p>Daha önce de söylediğimiz gibi muhtemelen birçoğumuz hizmet kullanım şartlarını ihlal etmediğimiz sürece Google hesabımızın kapatıldığını görmeyeceğiz ancak yine de sırtınızı tamamen Google’a dayamaktan kaçınabilirsiniz, <b>alternatifler</b> kullanabilirsiniz.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/google-chrome-eklentileri-h80301.html">Google Chrome İçin Favoriniz Olacak 20 Eklenti - 2019</a>
      </p>
      <p>Örneğin bulut sürücüye yüklediğiniz dosyalarınızı, fotoğraflarınızı aldığınız bir hard diske yedekleyebilirsiniz. Farklı Google servislerini farklı hesaplarla kullanabilirsiniz. Bu yöntemler <b>Google ekosisteminin</b> birbirine bağlılığı sayesinde sunduğu basitliği engellese de oluşabilecek ters durumlara karşı en azından verilerinizin bazılarını korumuş olursunuz.</p>
      <p><b>Kaynak : </b>https://www.androidauthority.com/google-account-banned-1054640/</p>
    </article>
  </body>
</html>