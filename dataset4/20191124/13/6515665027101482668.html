<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363525/aleksandar-koji-se-spasao-od-pirata-otkrio-sokantne-detalje-puska-mu-je-bila-na-celu-evo-kako-je-nadmudrio-otmicare"/>
    <meta property="og:site_name" content="kurir.rs"/>
    <meta property="article:published_time" content="2019-11-24T13:08:00+00:00"/>
    <meta property="og:title" content="ALEKSANDAR KOJI SE SPASAO OD PIRATA OTKRIO ŠOKANTNE DETALJE: Puška mu je bila na čelu, evo kako je nadmudrio otmičare"/>
    <meta property="og:description" content="Pomorac Aleksandar Terek iz Zrenjanina, kojeg su pametne reakcije spasle od otmice pirata u Ekvatorijalnoj Gvineji, kaže da se nada da mu se ovako opasna situacija dogodila prvi i poslednji put.Zanimalo ih je samo da pokupe posadu. Eventualno ceo brod, u šta ..."/>
  </head>
  <body>
    <article>
      <h6 class="kicker">pirati oteli brod u Ekvatorijalnoj Gvineji</h6>
      <h1>ALEKSANDAR KOJI SE SPASAO OD PIRATA OTKRIO ŠOKANTNE DETALJE: Puška mu je bila na čelu, evo kako je nadmudrio otmičare</h1>
      <address>
        <time datetime="2019-11-24T13:08:00+00:00">24 Nov 2019, 13:08</time>
      </address>
      <p>Pomorac Aleksandar Terek iz Zrenjanina, kojeg su pametne reakcije spasle od otmice pirata u Ekvatorijalnoj Gvineji, kaže da se nada da mu se ovako opasna situacija dogodila prvi i poslednji put.</p>
      <p>"Zanimalo ih je samo da pokupe posadu. Eventualno ceo brod, u šta čisto sumnjam. Pucnjavu nisam ni čuo, spavao sam. Nisu mogli da uđu, pa su probili prozore. Na taj način dali su do znanja da neko mora da ih pusti", rekao je Aleksandar u jutarnjem programu.</p>
      <p>On je ispričao da mu je pirat stavio pušku na čelo.</p>
      <p>"Sreća da mi je rekao da se obučem, pošto sam bio u donjem vešu. Trebalo je da idem za nekim, a ja sam skrenuo nadesno i spustio se niz stepenice. Kada je primetio da me nema, već sam bio daleko. Usput sam poveo nekoliko članova posade i otišli smo u sivu sobu. Aktivirao sam alarm. Pogasio sam svetla i shvatili su da nemaju više šta da rade", kazao je Aleksandar.</p>
      <p>On je rekao da još sabira utiske o ovoj opasnoj situaciji, za koju je kazao da se nada da mu se desila prvi i poslednji put.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3363211/pomorac-dvaput-preziveo-uzas-panonski-mornar-pobedio-pirate-i-spasao-se-iz-brodoloma"/>
        <a href="https://www.kurir.rs/vesti/drustvo/3363019/aleksandar-koji-je-umakao-piratima-za-kurir-bilo-je-strasno-pucalo-se-na-sve-strane-ali-ja-sam-na-svu-srecu-uspeo"/>
      </related>
      <p>Aleksandar je stigao juče u Beograd letom iz Frankfurta.</p>
      <p>Pirati u Gvinejskom zalivu oteli su sedam osoba, a osam ih se sakrilo.</p>
      <p>Ministarstvo spoljnih poslova je ranije saopštilo da je u grupi od sedam otetih mornara i državljanin Srbije.</p>
      <p>Među članovima posade bili su i državljani Južne Afrike, Filipina i Kameruna.</p>
      <p>Za sada nisu poznati nikakvi dodatni detalji o otmičarima i njihovim motivima.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3362881/srpska-drama-u-gvinejskom-zalivu-pirati-oteli-posadu-broda-medju-njima-i-drzavljane-srbije"/>
        <a href="https://www.kurir.rs/vesti/drustvo/3362935/fantastican-preokret-aleksandar-sa-broda-je-ziv-i-zdrav-tata-nije-otet-uspeo-je-da-pobegne-piratima-i-da-se-spase"/>
      </related>
    </article>
  </body>
</html>