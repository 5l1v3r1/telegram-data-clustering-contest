<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/petytsiya-ozero-svityaz/"/>
    <meta property="og:site_name" content="Рубрика"/>
    <meta property="article:published_time" content="2019-11-24T13:23:18+00:00"/>
    <meta property="og:title" content="Українців закликають допомогти врятувати озеро Світязь від обміління"/>
    <meta property="og:description" content="Озеро Світязь є головною перлиною Шацьких озер та одним з 7 чудес України. Останнім часом воно дуже сильно обміліло, вода відійшла від берега на кілька десятків метрів. Тож активісти та екологи б’ють на сполох. Еколог Максим Сорока зазначає, наразі ситуація ще не є критичною, але якщо озеро замерзне на цьому рівні, то загинуть живі організми, […]"/>
  </head>
  <body>
    <article>
      <h1>Українців закликають допомогти врятувати озеро Світязь від обміління</h1>
      <address><time datetime="2019-11-24T13:23:18+00:00">24 Nov 2019, 13:23</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-87-860x480.jpg"/>
      </figure>
      <p>
        <b>
          <b>Озеро Світязь є головною перлиною Шацьких озер та одним з 7 чудес України. Останнім часом воно дуже сильно обміліло, вода відійшла від берега на кілька десятків метрів. Тож активісти та екологи б’ють на сполох.</b>
        </b>
      </p>
      <p>Еколог <b>Максим Сорока</b> зазначає, наразі ситуація ще не є критичною, але якщо озеро замерзне на цьому рівні, то загинуть живі організми, тож заходи з порятунку озера потрібно вжити негайно.</p>
      <figure>
        <img src="https://rubryka.com/wp-content/uploads/2019/11/2-57.jpg"/>
      </figure>
      <figure>
        <img src="https://rubryka.com/wp-content/uploads/2019/11/2-57.jpg"/>
      </figure>
      <p>Однією з причин обміління озера є недостатня кількість опадів та зламані шлюзи. Науковий співробітник Шацького Національного парку <b>Петро Юрчук</b> зазначає, що шлюзам на Шацьких озерах вже більше 30 років і більшість з них вже давно не працюють. Ремонт гідроспоруд дійсно міг би покращити ситуацію, але наразі змогли відремонтувати лише один шлюз (напочатку листопада), на решту необхідне фінансування.</p>
      <figure>
        <img src="https://rubryka.com/wp-content/uploads/2019/11/5-20.jpg"/>
      </figure>
      <figure>
        <img src="https://rubryka.com/wp-content/uploads/2019/11/5-20.jpg"/>
      </figure>
      <p>18 вересня на сайті офіційного інтернет – представництва президента України з’явилась<b> <a href="https://petition.president.gov.ua/petition/73826">петиція “Порятунок озера Світязь!”.</a></b></p>
      <p>
        <i>У петиції йдеться:</i>
      </p>
      <p>“Найбільше та найглибше озеро України – Світязь, катастрофічно міліє! Вода відступила від берега на кілька десятків метрів!</p>
      <p>Просимо Вас негайно вжити заходів, щодо порятунку озера, а саме:</p>
      <ul>
        <li>виділення коштів на ремонт шлюзів, які наразі не працюють. Гідросистемам вже понад 30 років і вони потребують капітального ремонту!</li>
        <li>збудувати водопереливну споруду або шлюз-регулятор для усієї системи Шацьких озер!”</li>
      </ul>
      <p>Щоб підтримати петицію, переходьте <a href="https://petition.president.gov.ua/petition/73826">за посиланням тут.</a></p>
      <p>Наразі зібрано 10500 голосів з 25000 необхідних. До завершення голосування залишається 25 днів.</p>
      <p>Підтримайте прекрасну ініціативу щодо збереження озера.</p>
    </article>
  </body>
</html>