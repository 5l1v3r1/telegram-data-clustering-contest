<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/voor-het-eerst-betaalde-dlc-naar-gran-turismo-sport-33224"/>
    <meta property="og:site_name" content="Apparata"/>
    <meta property="article:published_time" content="2019-11-24T13:56:00+00:00"/>
    <meta property="og:title" content="Voor het eerst betaalde DLC naar Gran Turismo Sport"/>
    <meta property="og:description" content="Dit kun je verwachten."/>
  </head>
  <body>
    <article>
      <h1>Voor het eerst betaalde DLC naar Gran Turismo Sport</h1>
      <h2>Dit kun je verwachten.</h2>
      <address><time datetime="2019-11-24T13:56:00+00:00">24 Nov 2019, 13:56</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Gran Turismo Sport ligt al ruim twee jaar in de winkel, maar nog steeds voorzien de makers de game elke maand van gratis updates met onder meer nieuwe circuits en auto’s. Voor het eerst in de geschiedenis van <a href="https://www.apparata.nl/nieuws/deze-jaguar-rijd-je-voorlopig-alleen-in-gran-turismo-32909">GT Sport</a> krijgt het spel te maken met betaalde DLC. Maak je geen zorgen: het is een extra en geen vervanging van de gratis updates.</p>
      <p>Deze betaalde DLC is voortgekomen uit de samenwerking met Lewis Hamilton. De DLC brengt een tiental Time Trials naar het spel, gereden door Hamilton. Jouw taak is om de tijden van de meervoudig F1-wereldkampioen te verbeteren. Uiteraard worden de challenges gereden in auto’s van Mercedes. Het gaat hier om de AMG GT GT3 en de klassieke Sauber C9 Group C.</p>
      <p>De Time Trials worden gereden op circuits als Autódromo de Interlagos, Autodromo Nazionale Monza, Nürburgring Nordschleife en Suzuka. Als jij Hamilton weet te verslaan kun je een aantal exclusieve beloningen verwachten. Zo gaat de limiet van 20 miljoen credits naar 100 miljoen credits. Verder kun je speciale auto’s winnen om online mee te showen. Let wel: het gaat hier vermoedelijk om bestaande auto’s in de game met een unieke livery van Project 44. Wat de DLC moet gaan kosten is op dit moment nog niet bekend.</p>
    </article>
  </body>
</html>