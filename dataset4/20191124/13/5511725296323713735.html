<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/voleyball/rvs-un-jelgavallu-komandam-jonava-piecu-setu-uzvaras-baltijas-liga.d?id=51663887"/>
    <meta property="og:site_name" content="DELFI"/>
    <meta property="article:published_time" content="2019-11-24T13:43:12+00:00"/>
    <meta property="og:title" content="RVS un 'Jelgava'/LLU komandām Jonavā piecu setu uzvaras Baltijas līgā "/>
    <meta property="og:description" content="&quot;Rīgas Volejbola skola&quot; (RVS) un &quot;Jelgava&quot;/LLU volejbolistes šajā nedēļās nogalē svinēja divas piecu setu uzvaras Baltijas līgas spēlēs."/>
  </head>
  <body>
    <article>
      <h1>RVS un 'Jelgava'/LLU komandām Jonavā piecu setu uzvaras Baltijas līgā </h1>
      <address><time datetime="2019-11-24T13:43:12+00:00">24 Nov 2019, 13:43</time> by <a rel="author">LETA</a></address>
      <p>
        <b>"Rīgas Volejbola skola" (RVS) un "Jelgava"/LLU volejbolistes šajā nedēļās nogalē svinēja divas piecu setu uzvaras Baltijas līgas spēlēs.</b>
      </p>
      <p>Rīdzinieces sestdien viesos ar 3-2 (25:23, 23:25, 25:16, 19:25, 15:7) pārspēja Jonavas "KKSC-Achema" komandu. Latvietēm 28 punktus guva Marta Kamēlija Levinska, bet 21 punkts bija Kristīnei Krāmenai.</p>
      <p>Svētdien Jonavā viesojās jelgavnieces, kuras uzvarēja ar 3-2 (14:25, 23:25, 27:25, 25:14, 15:11). Viešņām uzvaru ar 24 punktiem kaldināja Līva Sola.</p>
      <p>Turnīra tabulā vadībā ar 18 punktiem sešās un deviņās spēlēs ir Tallinas "TalTech"/"Tradehouse" un "Tartu Universitāte"/"Bigbank" komandas, kurām uz papēžiem min septiņās cīņās 16 punktus iekrājusī RVS. "Jelgava"/LLU ar deviņiem punktiem piecos dueļos ir ceturtā, bet aiz zemgalietēm ar sešiem punktiem piecās cīņās ir Daugavpils "miLATss".</p>
      <p>Šajā sezonā Baltijas līgā sievietēm piedalīsies deviņas komandas, katru valsti pārstāvot pa trim vienībām.</p>
      <p>Iepriekšējā sezonā bronzu izcīnīja "Rīgas Volejbola skola", bet finālā Lietuvas komanda Alītas "Prekyba-Parama" piecos setos pārspēja "Tartu Universitāti"/"Bigbank".</p>
      <related>
        <h4>Lasi vēl</h4>
        <a href="https://www.delfi.lv/sports/news/other_kinds/voleyball/credit24-volejbola-meistarliga-rtu-robezsardze-piecos-setos-uzvar-jelgavas-klubu.d?id=51663193"/>
        <a href="https://www.delfi.lv/sports/news/other_kinds/voleyball/samoilovs-un-smedins-ieklust-sezonas-pedeja-turnira-play-off.d?id=51645341"/>
      </related>
    </article>
  </body>
</html>