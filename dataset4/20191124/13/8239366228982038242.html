<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/derzhdep_ssha_polipshennya_stosunkiv_z_rf_zalezhyt_vid_vykonannya_neyu_minskyh_ugod_331546.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="Держдеп США: Поліпшення стосунків з РФ залежить від виконання нею мінських угод"/>
    <meta property="og:description" content="Перший заступник держсекретаря США Джон Салліван на зустрічі з міністром закордонних справ РФ Сергієм Лавровим заявив, що поліпшення двосторонніх відносин залежить від виконання Росією мінських домовленостей."/>
  </head>
  <body>
    <article>
      <h1>Держдеп США: Поліпшення стосунків з РФ залежить від виконання нею мінських угод</h1>
      <h2>Перший заступник держсекретаря США Джон Салліван на зустрічі з міністром закордонних справ РФ Сергієм Лавровим заявив, що поліпшення двосторонніх відносин залежить від виконання Росією мінських домовленостей.</h2>
      <address>
        <time datetime="2019-11-24T13:35:00+00:00">24 Nov 2019, 13:35</time>
      </address>
      <p>Про це інформує <a href="https://www.pravda.com.ua/news/2019/11/24/7232863/">УП </a>з посиланням на <a href="https://www.dw.com/uk/%D0%B4%D0%B5%D1%80%D0%B6%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D1%88%D0%B0-%D0%BD%D0%B0%D0%B3%D0%B0%D0%B4%D0%B0%D0%B2-%D1%80%D0%BE%D1%81%D1%96%D1%97-%D0%BF%D1%80%D0%BE-%D0%BC%D1%96%D0%BD%D1%81%D1%8C%D0%BA%D1%96-%D0%B4%D0%BE%D0%BC%D0%BE%D0%B2%D0%BB%D0%B5%D0%BD%D0%BE%D1%81%D1%82%D1%96/a-51388952?maca=uk-Twitter-sharing">DW.com</a>.    </p>
      <p>Дослівно заява Держдепу США: "Заступник держсекретаря Салліван підкреслив на зустрічі з главою МЗС Лавровим, що поліпшення двосторонніх відносин залежить від виконання Москвою положень мінських домовленостей, а також – від того, чи відмовиться вона від спроб підірвати наші демократичні процеси".</p>
      <p>Зустріч Саллівана з Лавровим відбулася під час саміту Великої двадцятки в Японії 23 листопада.</p>
      <p>Також дипломати обговорили теми Сирії, КНДР, співпраці в боротьбі проти тероризму і "питання стратегічної безпеки".</p>
      <p>Сенат США розглядає кандидатуру Саллівана на посаду посла США в Росії.</p>
      <p>Відзначається, що комітет у закордонних справах верхньої палати Конгресу США вже висловився за призначення Саллівана. Тепер рішення за Сенатом.</p>
    </article>
  </body>
</html>