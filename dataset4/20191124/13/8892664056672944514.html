<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/krimi/borkai-ugy-tenyi-istvan-feljelentes-egyesitettek-az-ugyet-nyomozas-iratok/qcg2n0f"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T13:25:36+00:00"/>
    <meta property="og:title" content="Döbbenetes gyanú a Borkai-ügy-ben: egyesítették a bűnügyeket, többmilliárdos hűtlen kezelés miatt nyomoznak – Ez áll az iratokban"/>
    <meta property="og:description" content="Bűnügyek egyesítéséről döntött a napokban a Nemzeti Nyomozó Iroda a Borkai-ügyben. Az Audi-földek eladásával kapcsolatos gyanú miatt ugyanis az elmúlt időszakban több feljelentés is érkezett a rendőrségre, se ezeket most egyesítették a nagyobb vagyoni hátrányt okozó hűtlen kezelés bűntettének gyanúja miatt alig pár napja elrendelt nyomozáshoz."/>
  </head>
  <body>
    <article>
      <h1>Döbbenetes gyanú a Borkai-ügy-ben: egyesítették a bűnügyeket, többmilliárdos hűtlen kezelés miatt nyomoznak – Ez áll az iratokban</h1>
      <address><time datetime="2019-11-24T13:25:36+00:00">24 Nov 2019, 13:25</time> by <a rel="author" href="https://www.blikk.hu/szerzo/blikk-osszeallitas" target="_blank">Blikk-összeállítás</a></address>
      <p>
        <i>
          <b>Bűnügyek egyesítéséről döntött a napokban a Nemzeti Nyomozó Iroda a Borkai-ügyben. Az Audi-földek eladásával kapcsolatos gyanú miatt ugyanis az elmúlt időszakban több feljelentés is érkezett a rendőrségre, se ezeket most egyesítették a nagyobb vagyoni hátrányt okozó hűtlen kezelés bűntettének gyanúja miatt alig pár napja elrendelt nyomozáshoz.</b>
        </i>
      </p>
      <p>Ifj. Tényi István, a szocialista győri önkormányzati képviselő Juhász István, a Transparency International Magyarország Alapítvány és Hadházy Ákos is tettek hasonló tartalommal be- és feljelentéseket a rendőrségen.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Lapunkhoz eljuttatott közleményében Tényi felhívta a figyelmet, hogy több milliárdos hűtlen kezelés miatt zajlanak a nyomozások.</p>
      <p>Az iratokból kiderül, hogy már <b>október 9-én megszületett az első bejelentés</b> Tényitől, azonban ahhoz, hogy erre nyomozást lehessen alapozni, a rendőrség – egész pontosan a Készenléti Rendőrség Nemzeti Nyomozó Iroda Korrupció és Gazdasági Bűnözés Elleni Főosztály Kiemelt Ügyek Osztálya – <b>október 16-án feljelentés-kiegészítést rendelt el</b>, majd alig egy hete, <b>november 18-án nyomozást rendeltek el.</b></p>
      <p><b>(Ez is érdekelheti: Teljesen más volnulata a történéseknek, de </b>vizsgálják a Borkai-ügy szex-szálát is, ott a volt polgármester a sértett. A rendőrök úgy tűnik, rájöttek, ki lehet<a href="https://www.blikk.hu/aktualis/belfold/borkai-ugy-a-nyomozok-rajottek-ki-allhat-az-ordog-ugyvedje-nev-mogott/k7ne7g1"> "az ördög ügyvédje", aki tegnap meg is szólalt az ügyben!</a> Sőt, az RTL Klub egy olyan hangfelvételt is kapott, amiből úgy tűnik, Borkai ismerősét, <a href="https://www.blikk.hu/aktualis/belfold/elokerult-egy-hangfelvetel-amin-allitolag-poczik-kovetel-10-milliot-a-borkairol/l42fydv">Rákosfalvy Zoltán ügyvédet megzsarolták azzal, ha nincs pénz, nyilvánosságra kerülnek az adriai jachton lezajlott orgián</a> készült felvételek)</p>
      <p>Az ügyben eddig beérkezett ügyeket egy november 20-i keltezésű levél alapján már egyesítették is.</p>
      <p>Minden feljelentés és bejelentés – hangsúlyozzuk, gyanúsítás nem történt, a rendőrség nyomoz – Borkai Zsolt volt győri polgármester, Rákosfalvy Zoltán ügyvéd, valamint az Audi-földek adásvétele köré csoportosul.</p>
      <p>A feljelentők azért fordultak a hatósághoz, mert szerintük az ügy résztvevői bennfentes információk alapján az Audi Logisztikai Központjának építéséhez szükséges telkeket olyan módon adták-vették, hogy azzal az önkormányzatnak kárt okoztak.</p>
      <p><b>Azt állítják </b>– és <mark>a rendőrség dolga kideríteni, hogy igaz-e vagy sem,</mark> - hogy az ügyvéd és az érdekeltségébe tartozó cég azokat a földeket, ahová az autógyár logisztikai központot akart felhúzni, mindösszesen 1,5 milliárd forintért megvették, majd a területeket azok átminősítése után, rövid idő elteltével 7 milliárd forintért adták el a német autógyárnak.</p>
      <p>Tényi István azért tett feljelentést, mert - mint az általa elküldött iratból kiderül - <b>úgy véli</b>,</p>
      <p>az általános bírósági gyakorlat alapján az ingatlanok vételára majd a rövid időn belül történő értékesítéséből származó pénzösszegek közötti 20 %-ot meghaladó eltérés esetén különböző kérdések merülhetnek fel, hiszen a földek dr. Rákosfalvy Zoltán tulajdonában álló részének megvételére a Győri Önkormányzat nem élt az elővásárlási jogával, így azt átengedve a dr. Rákosfalvy Zoltán érdekkörébe tartozó gazdasági társaság részére, mely nagy haszonra tett szert.</p>
      <p>Vagyis Tényi szerint az a gyanús, hogy az önkormányzat valamiért nem élt az elővételi jogával, így elbukta a hasznot.</p>
      <p>
        <b>Még érdekesebb állítások vannak Juhász István feljelentésében, éppen erről a lemondásról:</b>
      </p>
      <p>Az ügyek egyesítéséről szóló határozatot ugyanis <b>a rendőrség így indokolta</b>:</p>
      <p>A feljelentés szintén az Audi Logisztikai Központ területén lévő telkek felvásárlásával majd tovább-értékesítésével kapcsolatos, azonban Juhász István kiegészítette azzal, hogy: a telekvásárlás kapcsán hozott elővásárlási jogról történő lemondás a számára ismeretlen személy által történt előterjesztés alapján történt.</p>
    </article>
  </body>
</html>