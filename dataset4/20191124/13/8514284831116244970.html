<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvkulfold/iran-kolcsont-ker-oroszorszagtol-2490815"/>
    <meta property="og:site_name" content="hírTV"/>
    <meta property="article:published_time" content="2019-11-24T13:19:00+00:00"/>
    <meta property="og:title" content="Irán kölcsönt kér Oroszországtól"/>
    <meta property="og:description" content="Az orosz miniszter elmondta: az iráni kérést már vizsgálja a pénzügyminisztérium."/>
  </head>
  <body>
    <article>
      <h1>Irán kölcsönt kér Oroszországtól</h1>
      <address><time datetime="2019-11-24T13:19:00+00:00">24 Nov 2019, 13:19</time> by <a rel="author">MTI</a></address>
      <h4>Irán 2 milliárd dollár hitelt kér Oroszországtól - jelentette be az orosz energiaügyi miniszter, miután az előző napokban egyeztetett az iráni energiaügyi miniszterrel.</h4>
      <p>Alekszandr Novak azt mondta, hogy Irán hőerőművek és vízerőművek építéséhez, vasútvonalak bővítéséhez, továbbá metrószerelvények beszerzéséhez kéri a két milliárd dollárt.</p>
      <p>Az orosz miniszter elmondta: az iráni kérést már vizsgálja a pénzügyminisztérium.</p>
      <p>Irán eddig 3 milliárd dollár kölcsönt kért Oroszországtól és ezt szeretné most megtoldani további két milliárd dollárral. A Tasnim félhivatalos iráni hírügynökség emlékeztetett arra, hogy Oroszország 2015 őszén ígéretet tett arra, hogy 5 milliárd dollár folyósít Iránnak közös infrastrukturális fejlesztésekre.</p>
      <p>Irán azután fordult Oroszországhoz újabb kölcsönért, hogy az országban november 15-én tiltakozások kezdődtek, mert a kormány váratlanul a háromszorosára emelte az üzemanyagot árát. A tüntetések lecsillapítására lekapcsolták az internethálózat nagy részét.</p>
      <p>Értesülések szerint 21 településen 106 tüntető halt meg a rendvédelmi szervekkel történt összecsapások során.</p>
      <p> </p>
      <p>MTI</p>
    </article>
  </body>
</html>