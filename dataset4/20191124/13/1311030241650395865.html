<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/sports/article/1626079/%E0%A6%AC%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%95%E0%A7%87-%E0%A6%AC%E0%A7%81%E0%A6%9D%E0%A6%A4%E0%A7%87-%E0%A6%B9%E0%A6%AC%E0%A7%87-%E0%A6%9F%E0%A7%87%E0%A6%B8%E0%A7%8D%E0%A6%9F%E0%A7%87%E0%A6%B0-%E0%A6%97%E0%A7%81%E0%A6%B0%E0%A7%81%E0%A6%A4%E0%A7%8D%E0%A6%AC-%E0%A6%95%E0%A6%A4"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T13:51:00+00:00"/>
    <meta property="og:title" content="বিসিবিকে বুঝতে হবে টেস্টের গুরুত্ব কত"/>
    <meta property="og:description" content="ম্যান অব দ্য ম্যাচ, ম্যান অব দ্য সিরিজ&amp;mdash;দুটোই হয়েছেন ইশান্ত শর্মা। তবুও সব আলো যেন বিরাট কোহলির দিকেই। রেকর্ডের পর রেকর্ড করে চলেছেন। ইডেনে গোলাপি বলে ভারতের হয়ে প্রথম সেঞ্চুরিটাও তিনি করলেন। শুধু মাঠেই ভালো খেলেন না, মাঠের বাইরেও ভারতীয় অধিনায়ক ভীষণ সপ্রতিভ। সংবাদ সম্মেলনে তাঁর কথাও শুনতে হয়ে মুগ্ধ হয়ে।বাংলাদেশ খুব বাজেভাবে টেস্ট সিরিজটা হেরে গেছে ভারতের কাছে। কেন বাংলাদেশ দলের এই..."/>
  </head>
  <body>
    <article>
      <h1>বিসিবিকে বুঝতে হবে টেস্টের গুরুত্ব কত</h1>
      <address><time datetime="2019-11-24T13:51:00+00:00">24 Nov 2019, 13:51</time> by <a rel="author">কলকাতা থেকে প্রতিনিধি</a></address>
      <p>ম্যান অব দ্য ম্যাচ, ম্যান অব দ্য সিরিজ—দুটোই হয়েছেন ইশান্ত শর্মা। তবুও সব আলো যেন বিরাট কোহলির দিকেই। রেকর্ডের পর রেকর্ড করে চলেছেন। ইডেনে গোলাপি বলে ভারতের হয়ে প্রথম সেঞ্চুরিটাও তিনি করলেন। শুধু মাঠেই ভালো খেলেন না, মাঠের বাইরেও ভারতীয় অধিনায়ক ভীষণ সপ্রতিভ। সংবাদ সম্মেলনে তাঁর কথাও শুনতে হয়ে মুগ্ধ হয়ে।<br/><br/>বাংলাদেশ খুব বাজেভাবে টেস্ট সিরিজটা হেরে গেছে ভারতের কাছে। কেন বাংলাদেশ দলের এই ভরাডুবি? প্রতিপক্ষের অধিনায়ক হিসেবে সেটি ব্যাখ্যা করতে গিয়ে কোহলি বাংলাদেশের হয়েই ব্যাটিং করলেন, ‘প্রথমত, তারা তাদের দুজন অভিজ্ঞ খেলোয়াড়কে পায়নি। সাকিব নেই, তামিম নেই। মুশফিক ছিল, মাহমুদউল্লাহ ছিল। দুজন খেলোয়াড়ের ওপর ভরসা করে তো আর দলকে সামনে এগিয়ে নেওয়া যায় না। বাকিরা তরুণ, তাদের আরও অভিজ্ঞ হতে হবে।’</p>
      <p>অভিজ্ঞতার যে পার্থক্য বললেন, কোহলি সেটির আরেকটু বিশদ ব্যাখ্যা দিলেন, ‘তারা যদি আরও টেস্ট খেলে তবে আরও অভিজ্ঞ হবে। যদি দুই টেস্ট খেলে মাঝে ছয় মাসের বিরতি পড়ে যায় তাহলে আপনি বুঝবেন না চাপ কীভাবে সামলাতে হয় অথবা চাপের মধ্যে খেলতে হয়। দেখুন তাদের স্কিল আছে। তাদের সামর্থ্য আছে বলেই তো আন্তর্জাতিক ক্রিকেট খেলছে। তবে আরও ভালো করতে নিয়মিত ম্যাচ (টেস্ট) খেলতে হবে। তাদের খেলোয়াড় ও বোর্ডকে বুঝতে হবে টেস্টের গুরুত্ব কতটা। টেস্টে ভালো করার এটাই একমাত্র উপায়।’</p>
    </article>
  </body>
</html>