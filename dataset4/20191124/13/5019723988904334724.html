<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/24/jute-coats-bonfire-ayodhya-authorities-ensure-cows-stay-warm-in-winter.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T13:52:03+00:00"/>
    <meta property="og:title" content="തണുപ്പിൽ അയോധ്യയിലെ പശുക്കൾക്ക് ധരിക്കാൻ ചണ കോട്ടുകൾ; ഘട്ടമായി നടപ്പാക്കും"/>
    <meta property="og:description" content="മഞ്ഞുകാലത്ത് പശുക്കൾക്കായി കോട്ടുകൾ വാങ്ങാനൊരുങ്ങി അധികൃതർ. അയോധ്യയിലെ ഗോശാലകളിലെ പശുക്കൾക്കാണ് തണുപ്പിനെ പ്രതിരോധിക്കാൻ കോട്ടുകൾ നൽകുന്നത്. ചണം കൊണ്ടുള്ള കോട്ടുകൾ വാങ്ങാനാണ് അയോധ്യ മുനിസിപ്പല്‍ കോര്‍പ്പറേഷന്‍ തീരുമാനിച്ചിരിക്കുന്നത്. ഇൗ മാസം തന്നെ നൂറുകോട്ടുകൾ എത്തിക്കാനാണ് തീരുമാനം. പിന്നീട്. Cow. Social Media. Uttar Pradesh."/>
  </head>
  <body>
    <article>
      <h1>തണുപ്പിൽ അയോധ്യയിലെ പശുക്കൾക്ക് ധരിക്കാൻ ചണ കോട്ടുകൾ; ഘട്ടമായി നടപ്പാക്കും</h1>
      <address><time datetime="2019-11-24T13:52:03+00:00">24 Nov 2019, 13:52</time> by <a rel="author">സ്വന്തം ലേഖകൻ</a></address>
      <p>മഞ്ഞുകാലത്ത് പശുക്കൾക്കായി കോട്ടുകൾ വാങ്ങാനൊരുങ്ങി അധികൃതർ. അയോധ്യയിലെ ഗോശാലകളിലെ പശുക്കൾക്കാണ് തണുപ്പിനെ പ്രതിരോധിക്കാൻ കോട്ടുകൾ നൽകുന്നത്. ചണം കൊണ്ടുള്ള കോട്ടുകൾ വാങ്ങാനാണ് അയോധ്യ മുനിസിപ്പല്‍ കോര്‍പ്പറേഷന്‍ തീരുമാനിച്ചിരിക്കുന്നത്. ഇൗ മാസം തന്നെ നൂറുകോട്ടുകൾ എത്തിക്കാനാണ് തീരുമാനം. പിന്നീട് ഘട്ടംഘട്ടമായി ഇതു വ്യാപിപ്പിക്കും.</p>
      <p>ഒരു കോട്ടിന് 250 രൂപ മുതല്‍ 300 രൂപ വരെയാണ് ചെലവ് വരുന്നതെന്ന് അധികൃതർ വ്യക്തമാക്കുന്നു. കിടാവുകള്‍ക്കായി മൂന്ന് ലെയറുകളുള്ള കോട്ടുകളാണ് എത്തിക്കുക. കാളകള്‍ക്ക് ചണം ഉപയോഗിച്ച് മാത്രം തയ്യാറാക്കുന്ന കോട്ടുകളും പശുക്കള്‍ക്ക് രണ്ട് ലെയറുകളുള്ള കോട്ടുകളും നല്‍കും. ആദ്യ ഘട്ടത്തിൽ ബൈഷിങ്പൂരിലെ ഗോശാലയിലെ 1800-ലധികം കന്നുകാലികൾക്കാണ് കോട്ടുകൾ നൽകുക.</p>
    </article>
  </body>
</html>