<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/klaus-iohannis-la-targul-de-carte-gaudeamus-sunt-convins-ca-incet-incet-oamenii-or-sa-redescopere-cititul-fiindca-nu-poate-fi-inlocuit-prin-alte-medii-1922402724322019111319179123"/>
    <meta property="og:site_name" content="News.ro"/>
    <meta property="article:published_time" content="2019-11-24T13:27:32+00:00"/>
    <meta property="og:title" content="Klaus Iohannis, la târgul de carte Gaudeamus: Sunt convins că, încet-încet, oamenii or să redescopere cititul, fiindcă nu poate fi înlocuit prin alte medii"/>
    <meta property="og:description" content="Preşedintele Klaus Iohannis a mers, duminică după-amiază, la târgul de carte Gaudeamus, organizat la Romexpo."/>
  </head>
  <body>
    <article>
      <h1>Klaus Iohannis, la târgul de carte Gaudeamus: Sunt convins că, încet-încet, oamenii or să redescopere cititul, fiindcă nu poate fi înlocuit prin alte medii</h1>
      <address><time datetime="2019-11-24T13:27:32+00:00">24 Nov 2019, 13:27</time> by <a rel="author">News.ro</a></address>
      <p>
        <b>Preşedintele Klaus Iohannis a mers, duminică după-amiază, la târgul de carte Gaudeamus, organizat la Romexpo.</b>
      </p>
      <p>Întrebat de către jurnalişti cum i se par statisticile care arată că în medie un român citeşte cinci minute pe zi, şeful statului a spus timpul acordat lecturii este foarte mic.</p>
      <p>”Este extrem de puţin, dar sunt convins că, încet-încet, oamenii or să redescopere cititul, fiindcă nu poate fi înlocuit prin alte medii. Ştiu că au fost teorii că în ziua de astăzi citeşti pe smartphone, sau pe tabletă. Nu este acelaşi lucru şi această dorinţă de a citi se formează numai prin citit, nu prin altceva. Cred că, dacă mă uit aşa, în jur, este realmente prin dată când văd târgul de carte aşa plin de oameni şi mă bucură mult de tot acest lucru. Am mai fost la târguri de carte unde au fost oameni, dar nimic nu se compară cu prezenţa de astăzi”, a declarat Klaus Iohannis.</p>
      <p>Întrebat care a fost ultima carte pe care a citit-o, preşedintele Klaus Iohannis a spus că ultima carte care l-a „impresionat” este „Un bărbat pe nume Ove” a lui Fredrik Backman.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>