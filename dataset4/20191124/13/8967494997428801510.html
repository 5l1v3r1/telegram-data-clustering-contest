<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/veiligheidszone-na-aardverschuiving-in-namen-behouden~ade65b26/"/>
    <meta property="og:site_name" content="HLN"/>
    <meta property="article:published_time" content="2019-11-24T13:00:55+00:00"/>
    <meta property="og:title" content="Veiligheidszone na aardverschuiving in Namen behouden"/>
    <meta property="og:description" content="De veiligheidszone die werd ingesteld na de aardverschuiving aan de voet van de Citadel in Namen, blijft voorlopig behouden. Dat heeft Manu Leleux van de politie van Namen zondag verklaard. Het beh..."/>
  </head>
  <body>
    <article>
      <h1>Veiligheidszone na aardverschuiving in Namen behouden</h1>
      <address><time datetime="2019-11-24T13:00:55+00:00">24 Nov 2019, 13:00</time> by <a rel="author">NLA</a></address>
      <p>
        <b>De veiligheidszone die werd ingesteld na de aardverschuiving aan de voet van de Citadel in Namen, blijft voorlopig behouden. Dat heeft Manu Leleux van de politie van Namen zondag verklaard. Het behoud van de zone werd afgesproken na een nieuw onderzoek zondagvoormiddag.</b>
      </p>
      <p>Gisteren vond een aardverschuiving plaats aan de voet van de Citadel van Namen. Er vielen geen gewonden, maar om geen risico's te nemen werden wel vier woningen geëvacueerd en werd een veiligheidszone ingesteld. <br/>"Wat de specialisten zorgen baart, is dat de verschuiving een hoefijzervorm heeft met barsten aan beide kanten", zegt Manu Leleux van de politie. "Er is bijgevolg instortingsgevaar en de burgemeester wil geen risico nemen."</p>
      <related>
        <h4>Lees ook</h4>
        <a href="https://www.hln.be/nieuws/binnenland/vier-woningen-geevacueerd-na-aardverschuiving-in-namen~aba7759b/"/>
      </related>
      <p>De vier betrokken woningen blijven geëvacueerd en de straten in de omgeving blijven gesloten voor het verkeer.<br/>Maandag volgt een nieuwe vergadering om de situatie te evalueren.</p>
    </article>
  </body>
</html>