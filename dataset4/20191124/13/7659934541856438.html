<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006466/google-androidde-a%C3%A7%C4%B1k-bulana-15-milyon-dolar-%C3%B6d%C3%BCl-verecek"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Google, Android'de açık bulana 1.5 milyon dolar ödül verecek"/>
    <meta property="og:description" content="İnternet ve teknoloji devi Google, akıllı cihazlar için geliştirilen Android işletim sisteminde herhangi bir ciddi açık veya hata (bug) bulunması ve şirkete bildirilmesi halinde en büyüğü 38 bin dolar olan bir ödül programı başlatmıştı. Zaman içerisi"/>
  </head>
  <body>
    <article>
      <h1>Google, Android'de açık bulana 1.5 milyon dolar ödül verecek</h1>
      <address>
        <time datetime="2019-11-24T13:15:00+00:00">24 Nov 2019, 13:15</time>
      </address>
      <p>İnternet ve teknoloji devi Google, akıllı cihazlar için geliştirilen Android işletim sisteminde herhangi bir ciddi açık veya hata (bug) bulunması ve şirkete bildirilmesi halinde en büyüğü 38 bin dolar olan bir ödül programı başlatmıştı.<br/><br/>Zaman içerisinde Android'in popülaritesi arttıkça ödüllerin miktarı da daha fazla kişinin işletim sistemindeki güvenlik açıklarını araştırmasıyla birlikte arttı. Artık Google, en ciddi açığı bulan kişiye 1.5 milyon dolarlık ödül vaat ediyor.<br/><br/>TechCrunch adlı teknoloji sitesi, Google’ın, hackerların hedef cihaza sızmak zorunda kalmadan uzaktan kontrol etmesini sağlayacak ve cihaz sıfırlansa bile hackerın cihazı kontrol etmesine izin verecek herhangi bir ciddi güvenlik açığının bulunması halinde 1 milyon dolar ödül vereceğini bildirdi.<br/><br/>Google’ın açıklamasına göre böyle bir açık bulan kişi 1 milyon dolarlık para ödülü alacak. Açıklamada, aynı açığın Android işletim sisteminin ‘geliştiriciye özel sürümlerinde’ bulunması halinde ödülün 1.5 milyon dolara çıkacağı da belirtildi.<br/><br/>TechCrunch sitesi, Android işletim sistemindeki tek bir güvenlik açığının bulunmasına karşı 1.5 milyon dolarlık ödül vaat edilmesinin Google’ın ödüllerinde büyük bir artış olduğuna işaret ettiğini söyledi.<br/><br/>Google, son 12 ayda Android işletim sisteminde ortaya çıkarılan tüm açıklar için toplam 1.5 milyon dolarlık para ödülü dağıttı. Bu süreçte kazanılan en büyük ödülün miktarı 161 bin dolar oldu.</p>
    </article>
  </body>
</html>