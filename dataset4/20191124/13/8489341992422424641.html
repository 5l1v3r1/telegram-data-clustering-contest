<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807147/%D8%AB%D8%A8%D8%AA%E2%80%8C%D9%86%D8%A7%D9%85-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%AF%D9%88%D8%B1%D9%87-%DA%A9%D8%A7%D8%B1%D8%AF%D8%A7%D9%86%DB%8C-%D8%A8%D8%AF%D9%88%D9%86-%D8%A2%D8%B2%D9%85%D9%88%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T13:37:00+00:00"/>
    <meta property="og:title" content="از هم‌اکنون؛ ثبت‌نام تکمیل ظرفیت دوره کاردانی بدون آزمون دانشگاه آزاد آغاز شد"/>
    <meta property="og:description" content="تکمیل ظرفیت پذیرش براساس سوابق تحصیلی مقطع کاردانی پیوسته نیمسال دوم سال تحصیلی ۹۹-۹۸ دانشگاه آزاد آغاز شد."/>
  </head>
  <body>
    <article>
      <h1>از هم‌اکنون؛ ثبت‌نام تکمیل ظرفیت دوره کاردانی بدون آزمون دانشگاه آزاد آغاز شد</h1>
      <h2>تکمیل ظرفیت پذیرش براساس سوابق تحصیلی مقطع کاردانی پیوسته نیمسال دوم سال تحصیلی ۹۹-۹۸ دانشگاه آزاد آغاز شد.</h2>
      <address>
        <time datetime="2019-11-24T13:37:00+00:00">24 Nov 2019, 13:37</time>
      </address>
      <p>به گزارش خبرنگار دانشگاه خبرگزاری داشجو، مطابق اطلاعیه منتشر شده از سوی مرکز سنجش و پذیرش دانشگاه آزاد اسلامی، تکمیل ظرفیت پذیرش بر اساس سوابق تحصیلی مقطع کاردانی پیوسته نیمسال دوم سال تحصیلی ۹۹-۹۸ دانشگاه آزاد آغاز شد.<br/><br/>ثبت نام تکمیل ظرفیت پذیرش بر اساس سوابق تحصیلی مقطع کاردانی پیوسته تا روز دوشنبه ۳۰ دی ماه ادامه دارد، متقاضیان پذیرش در این مقطع می‌توانند با مراجعه به سامانه مرکز سنجش و پذیرش به آدرس www.azmoon.net نسبت به دریافت دفترچه حاوی رشته/ محل‌ها اقدام و جهت تکمیل فرآیند ثبت نام به واحد‌های دانشگاهی مورد نظر خود مراجعه کنند.<br/><br/>شایان ذکر است متقاضیان با دارا بودن گواهینامه پایان تحصیلات دوره متوسطه نظام جدید ۳-۳-۶ در یکی از شاخه‌های نظری، فنی و حرفه‌ای، کاردانش یا دیپلم فنی و حرفه‌ای دوره چهار ساله (هنرستان نظام قدیم) و یا دیپلم فنی حرفه‌ای و کاردانش ۳ ساله در رشته‌های متناسب با نوع دیپلم خود می‌توانند در کاردانی پیوسته ثبت‌نام کنند.  <br/><br/>متقاضیان برای دریافت اطلاعات بیشتر از رشته محل‌های این مرحله از تکمیل ظرفیت می‌توانند متن کامل اطلاعیه مرکز سنجش و پذیرش دانشگاه آزاد در این خصوص را اینجا مشاهده کنند.</p>
    </article>
  </body>
</html>