<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/moto/motogp-a-jerez-cala-il-sipario-sul-2019-rossi-yamaha-ducati-marquez-469061.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T13:45:43+00:00"/>
    <meta property="og:title" content="MotoGP | A Jerez cala il sipario sul 2019"/>
    <meta property="og:description" content="In Andalusia i team e i piloti della classe regina avranno a disposizione due giorni per dare le ultime fondamentali indicazioni ai rispettivi tecnici in vista del lungo inverno"/>
  </head>
  <body>
    <article>
      <h1>MotoGP | A Jerez cala il sipario sul 2019</h1>
      <h2>In Andalusia i team e i piloti della classe regina avranno a disposizione due giorni per dare le ultime fondamentali indicazioni ai rispettivi tecnici in vista del lungo inverno</h2>
      <address><time datetime="2019-11-24T13:45:43+00:00">24 Nov 2019, 13:45</time> by <a rel="author">Marco Belloro</a></address>
      <p>A meno di una settimana dalla due giorni di Valencia la MotoGP è pronta a dar vita a <b>Jerez De La Frontera</b> all’ultima sessione di test ‘autunnali’ in vista del 2020. Al Ricardo Tormo tutte le case – ad eccezione dell’Aprilia che ha sottolineato di avere in produzione un prototipo completamente nuovo e rivoluzionario che sarà pronto non prima di Sepang a febbraio – hanno già scoperto qualche carta se non già tutta la mano preparata in vista della prossima stagione.</p>
      <blockquote>
        <a href="https://www.formulapassion.it/motorsport/moto/motogp-tutte-novita-test-valencia-foto-yamaha-ducati-honda-ktm-suzuki-468533.html">MotoGP | Tutte le novità dei test di Valencia – FOTO</a>
      </blockquote>
      <p>Sul circuito andaluso i piloti Honda, Yamaha, Ducati, Suzuki e KTM andranno a caccia di conferme dopo le sensazioni riscontrare su un tracciato che ormai conoscevano a memoria avendo anche disputato tutto il weekend di gara prima della due giorni di test. Grande attesa per il debutto di <b>Alex Marquez</b> al fianco del fratello Marc all’interno del team Honda Repsol. Karel Abraham ha dichiarato di essere stato licenziato via mail dal team Ducati Avintia, ma la scuderia entrata in orbita Ducati in qualità di satellite e non di semplice cliente non avrà ancora in sella Johann Zarco, oggetto del desiderio del team manager Ruben Xaus e anche dei dirigenti Ducati che vogliono avere il miglior parco piloti da cui attingere per le scelte importanti che attendono tutte le case nel 2021.</p>
      <blockquote>
        <a href="https://www.formulapassion.it/motorsport/moto/motogp-abraham-saluta-licenziato-via-mail-468993.html">MotoGP | Abraham saluta: “Licenziato via mail”</a>
      </blockquote>
      <p>La <b>entry list</b>, infatti, prevede che ad affiancare Tito Rabat in casa Avintia sarà il brasiliano Eric Granado. FormulaPassion.it come sempre vi offrirà la cronaca testuale di quanto avviene a Jerez, dove i test entrambi i giorni scatteranno alle 10 e si protrarranno fino alle 18. Assenti per infortunio Francesco Bagnaia, Takaaki Nakagami e Miguel Oliveira.</p>
      <p>
        <b>MotoGP 2019 Test Jerez di fine stagione: la entry list</b>
      </p>
      <p>Repsol-Honda: Marc Márquez, Alex Márquez<br/>Team Ducati: Andrea Dovizioso, Danilo Petrucci<br/>Monster Energy Yamaha: Maverick Viñales, Valentino Rossi<br/>Suzuki Ecstar: Alex Rins, Joan Mir<br/>Suzuki Ecstar Test Team: Sylvain Guintoli<br/>Red Bull KTM Factory Racing: Pol Espargaró, Brad Binder<br/>Red Bull KTM Test Team: Dani Pedrosa<br/>Aprilia Racing Team Gresini: Aleix Espargaró, Andrea Iannone<br/>Team di test Aprilia Racing: Bradley Smith<br/>Pramac Racing: Jack Miller; Michele Pirro<br/>Petronas Yamaha SRT: Fabio Quartararo, Franco Morbidelli<br/>LCR Honda: Cal Crutchlow<br/>Reale Avintia Racing: Tito Rabat, Eric Granado<br/>Red Bull KTM Tech3: Iker Lecuona</p>
      <footer>RIPRODUZIONE RISERVATA</footer>
    </article>
  </body>
</html>