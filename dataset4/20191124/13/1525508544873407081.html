<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779816/%D8%A7%D8%B3%D8%AA%DB%8C%D8%B6%D8%A7%D8%AD-%D9%88%D8%B2%DB%8C%D8%B1-%D9%86%D9%81%D8%AA-%DA%A9%D9%84%DB%8C%D8%AF-%D8%AE%D9%88%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:04:39+00:00"/>
    <meta property="og:title" content="در جریان جلسه علنی مجلس؛ استیضاح وزیر نفت کلید خورد"/>
    <meta property="og:description" content="عضو هیئت رئیسه مجلس شورای اسلامی اعلام کرد: ۵۰ نماینده مجلس استیضاح وزیر نفت را امضا کرده‌اند."/>
  </head>
  <body>
    <article>
      <h1>در جریان جلسه علنی مجلس؛ استیضاح وزیر نفت کلید خورد</h1>
      <address>
        <time datetime="2019-11-24T13:04:39+00:00">24 Nov 2019, 13:04</time>
      </address>
      <p>به گزارش <a href="https://www.mehrnews.com/">خبرنگار مهر</a>، احمد امیرآبادی عضو هیئت رئیسه مجلس و عضو شورای مرکزی فراکسیون نمایندگان ولایی در حاشیه جلسه علنی عصر امروز مجلس در حال جمع‌آوری امضا برای استیضاح بیژن نامدار زنگنه وزیر نفت است.</p>
      <p>گفتنی است، علت استیضاح  زنگنه «حذف کارت سوخت» و «عدم اجرای قانون هدفمندی یارانه‌ها» عنوان شده است.</p>
      <p>استیضاح کنندگان وزیر نفت عدم اجرای موارد مذکور در دوران مدیریت زنگنه را  عامل افزایش قاچاق بنزین ذکر کرده‌اند.</p>
      <p>
        <b>استیضاح «زنگنه»  با ۵۰ امضا به هیئت رئیسه مجلس تقدیم شد</b>
      </p>
      <p>احمد امیرآبادی عضو هیئت رئیسه مجلس در حاشیه جلسه علنی عصر امروز در جمع خبرنگاران محورهای استیضاح وزیر نفت را به شرح زیر اعلام کرد:</p>
      <p>- حذف کارت سوخت و راه اندازی مجدد آن</p>
      <p>- افزایش قاچاق سوخت</p>
      <p>- ارائه اطلاعات غلط برای افزایش قیمت بنزین به مردم</p>
      <p>- عدم صداقت در بیان مطالب به مردم درباره گران شدن قیمت بنزین</p>
      <p>- وجود دستگاه کارتخوان در دفتر وزیر نفت</p>
      <p>- ناکارآمدی در انعقاد قراردادهای میادین مشترک گازی و نفتی</p>
      <p>- اتخاذ تصمیم های نادرست در برخی واگذاری‌ها</p>
      <p>- عدم توجه به توسعه پالایشگاهها و پتروشیمی ها و توسعه فرآورده های نفتی</p>
      <p>امیرآبادی اعلام کرد: ۵۰ نماینده مجلس این استیضاح را امضا کرده اند و استیضاح وزیر نفت به هیئت رئیسه مجلس تحویل داده شده است.</p>
      <p>اسامی امضا کنندگان استیضاح وزیر نفت نیز به شرح زیر است:</p>
      <p>حمیدرضا حاجی بابایی، نادر قاضی پور، امیرحسین قاضی زاده، اکبر رنجبرزاده، احمد امیرآبادی، سیدجواد ابطحی، احد آزادیخواه، علیرضا اسماعیلی، محمدباقر عبادی، سیدراضی نوری، سیداحسان قاضی زاده، سیدجواد ساداتی نژاد، حسینعلی شهریاری، نصرالله پژمانفر، محمدعلی پورمختار، هدایت الله خادمی، سید احسن علوی، محمد اسماعیل سعیدی، ذبیح الله نیکفر، همایون هاشمی، روح الله بابایی صالح، حبیب الله دهمرده، مسعود گودرزی، مجید ناصری نژاد، محمد ابراهیم رضایی، حسن حسینی شاهرودی، محسن کوهکن، بهمن طاهرخانی، غلامرضا شرفی، ابوالفضل ابوترابی، حسین مقصودی، حسن نوروزی، جواد کریمی قدوسی، عباس گودرزی، قاسم جاسمی، سهراب گیلانی، محمدرضا پورابراهیمی، احمد سالک، شهاب نادری، احمد علیرضابیگی، صدیف بدری، رضا شیران، جبار کوچکی نژاد، یعقوب شیویاری، غلامرضا کاتب، حمیدرضا فولادگر، علی اکبر کریمی، محمود بهمنی، هاجر چنارانی و حسینعلی حاجی دلیگانی.</p>
    </article>
  </body>
</html>