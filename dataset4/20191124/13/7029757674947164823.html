<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/sasht-planira-blokirane-na-severen-potok-2-i-prez-voenniya-byudzhet.html"/>
    <meta property="og:site_name" content="News.bg"/>
    <meta property="article:published_time" content="2019-11-24T13:49:57+00:00"/>
    <meta property="og:title" content="САЩ планира блокиране на &quot;Северен поток-2&quot; и през военния бюджет"/>
    <meta property="og:description" content="Щатите са категорично против новия газопровод от Русия в Европа"/>
  </head>
  <body>
    <article>
      <h1>САЩ планира блокиране на "Северен поток-2" и през военния бюджет</h1>
      <address>
        <time datetime="2019-11-24T13:49:57+00:00">24 Nov 2019, 13:49</time>
      </address>
      <p>Американският конгрес смята да включи санкциите срещу руския газопровод "<b>Северен поток-2</b>" в проектозакон за бюджетните кредити на националната отбрана за 2020 г. За това съобщи в събота изданието <b>Defense News</b>, позовавайки се на председателя на комитета на сената на САЩ по международни въпроси Джим Риш.</p>
      <p>"Причината за такава стъпка е в това, че намаляват възможностите. <b>Голяма част от газопровода "Северен поток - 2" вече е построена</b>", цитира изданието Риш. </p>
      <p><b>Според сенатора, санкцията струва скъпо на строителните компании</b>, които участват в съоръжението на газопровода и ги заставя да прекратят дейността си. Риш изрази увереност за това, че тази стъпка принуждава Русия да иска алтернативни способи за реализация на проекта.</p>
      <p>Изданието отбелязва, че промените в закона за националната отбрана още не са публикувани. По думите на Риш, те ще са подобни на акта "<b>За защита на енергийната безопасност на Европа</b>", която се подготвя от комитета на Сената по международни отношения през това лято.</p>
      <p>Сенаторът също съобщи, че включването на решения за санкции в законопроекта се отразяват на общото поведение на ситуацията с руския газопровод на двете камари на Конгреса, администрацията на президента на САЩ и банковите комитети. </p>
      <p><b>САЩ са категорично против новия газопровод от Русия в Европа</b>. Мнозина руски и западни експерти посочват, че САЩ се опитват да "прокарат" доставките на втечнен природен газ на европейския пазар, който е много по-скъп от руския газопровод.</p>
      <p>В края на октомври заместник-държавният секретар на САЩ Джон Съливан по време на изслушване в Сенатската комисия по външни отношения относно кандидатурата на САЩ за поста на американски посланик в Русия заяви, че едностранните действия на Вашингтон по газопровода няма да спрат строителството. </p>
    </article>
  </body>
</html>