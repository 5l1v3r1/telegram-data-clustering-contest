<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Fudbal-ostalo/a315507-Al-Hilal-je-vladar-Azije.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T13:14:00+00:00"/>
    <meta property="og:title" content="Al Hilal je vladar Azije"/>
    <meta property="og:description" content="Fudbaleri Al Hilala novi su šampioni Azije, pošto su u finalnom dvomeču savladali Urava Redse ukupnim rezultatom 3:0."/>
  </head>
  <body>
    <article>
      <h1>Al Hilal je vladar Azije</h1>
      <h2>Fudbaleri Al Hilala novi su šampioni Azije, pošto su u finalnom dvomeču savladali Urava Redse ukupnim rezultatom 3:0.</h2>
      <address><time datetime="2019-11-24T13:14:00+00:00">24 Nov 2019, 13:14</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/170362/jpeg/Al-Hilal"/>
        <figcaption>Al Hilal<cite>Kaz Photography/Getty Images</cite></figcaption>
      </figure>
      <p>Predstavnik Saudijske Arabije slavio je na svom terenu u prvoj utakmici sa 1:0, da bi u revanšu u Japanu bio još ubedljiviji i pobedom od 2:0 došao do treće titule prvaka kontinenta.</p>
      <p>Prethodne je osvajalo 1991. i 2000.</p>
      <p>Sastav iz Rijada je sasvim zasluženo slavio u Saitami, sve vreme je bio bolji rival i stvarao je više prilika, ali je do golova došao u finišu utakmice.</p>
      <p>Najpre je u 74. minutu Al Davsari pogodio na asistenciju Sebastijana Đovinka, da bi u 90+3. najbolji igrač i strelac takmičenja Bafetimbi Gomis postavio konačan rezultat.</p>
      <figure>
        <iframe data-src="https://twitter.com/TheAFCCL/status/1198576327692935168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Osvajanjem trofeja, ekipa Razvana Lučeskua osvetila se Uravi za poraz u finalu pre dve godine.</p>
    </article>
  </body>
</html>