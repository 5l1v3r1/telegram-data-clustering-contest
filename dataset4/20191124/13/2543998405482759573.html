<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170917/sokantni-detalji-pomorca-koji-spasao-pirata-puska-bila-celu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T13:27:00+00:00"/>
    <meta property="og:title" content="Šokantni detalji pomorca koji se spasao od pirata: Puška mi je bila na čelu"/>
    <meta property="og:description" content="Pomorac Aleksandar Tereki iz Zrenjanina, kojeg su pametne reakcije spasle od otmice pirata u Ekvatorijalnoj Gvineji, kaže da se nada da mu se ovako opasna situacija dogodila prvi i poslednji put."/>
  </head>
  <body>
    <article>
      <h1>Šokantni detalji pomorca koji se spasao od pirata: Puška mi je bila na čelu</h1>
      <h2>Pomorac Aleksandar Tereki iz Zrenjanina, kojeg su pametne reakcije spasle od otmice pirata u Ekvatorijalnoj Gvineji, kaže da se nada da mu se ovako opasna situacija dogodila prvi i poslednji put.</h2>
      <address><time datetime="2019-11-24T13:27:00+00:00">24 Nov 2019, 13:27</time> by <a rel="author">Tanjug</a></address>
      <p>- Zanimalo ih je samo da pokupe posadu. Eventualno ceo brod, u šta čisto sumnjam. Pucnjavu nisam ni čuo, spavao sam. Nisu mogli da uđu, pa su probili prozore. Na taj način dali su do znanja da neko mora da ih pusti - rekao je Aleksandar za TV Prvu.</p>
      <p>On je ispričao da mu je pirat stavio pušku na čelo.<br/><br/>- Sreća da mi je rekao da se obučem, pošto sam bio u donjem vešu. Trebalo je da idem za nekim, a ja sam skrenuo nadesno i spustio se niz stepenice. Kada je primetio da me nema, već sam bio daleko. Usput sam poveo nekoliko članova posade i otišli smo u sivu sobu. Aktivirao sam alarm. Pogasio sam svetla i shvatili su da nemaju više šta da rade - kazao je Aleksandar, prenosi B92.<br/><br/>On je rekao da još sabira utiske o ovoj opasnoj situaciji, za koju je kazao da se nada da mu se desila prvi i poslednji put.</p>
      <figure>
        <img src="https://www.republika.rs/data/images/2019-11-23/124652_telek_iff.jpg?1574597972"/>
        <figcaption>
          <cite>facebook.com/Aleksandar Terek</cite>
        </figcaption>
      </figure>
      <p>Aleksandar Tereki iz Zrenjanina, državljanina Srbije koji je bio na brodu prilikom napada pirata u Gvinejskom zalivu, stigao je juče u Beograd letom iz Frankfurta.<br/><br/>Aleksandar Tereki je bio na brodu prilikom napada pirata, ali se sa grupom pomoraca izvukao.<br/><br/>Pirati u Gvinejskom zalivu oteli su sedam osoba, a osam ih se sakrilo.<br/><br/>Ministarstvo spoljnih poslova je ranije saopštilo da je u grupi od sedam otetih mornara i državljanin Srbije.</p>
      <p>Među članovima posade bili su i državljani Južne Afrike, Filipina i Kameruna.<br/><br/>Za sada nisu poznati nikakvi dodatni detalji o otmičarima i njihovim motivima.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170682/Ministarstvo-potvrdilo-otmicu-Srbina-brodu-Gvineji-Cinimo-sve-sto-mozemo"/>
        <a href="http://republika.rs/hronika/hronika/170731/Srbin-koji-pobegao-pirata-stigao-Beograd-Bilo-strasno"/>
        <a href="http://republika.rs/hronika/hronika/170706/Zrenjaninac-koga-oteli-pirati-Gvinejskom-zalivu-sigurnom-vraca-SRBIJU"/>
        <a href="http://republika.rs/hronika/hronika/170690/Ovo-Aleksandar-kojeg-oteli-pirati"/>
      </related>
    </article>
  </body>
</html>