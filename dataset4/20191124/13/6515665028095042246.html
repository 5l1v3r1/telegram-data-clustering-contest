<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363531/marinac-tri-godine-lezao-mrtav-u-stanu-niko-ga-nije-nasao-majka-prijavljivala-nestanak-racuni-se-automatski-placali"/>
    <meta property="og:site_name" content="kurir.rs"/>
    <meta property="article:published_time" content="2019-11-24T13:20:00+00:00"/>
    <meta property="og:title" content="MARINAC TRI GODINE LEŽAO MRTAV U STANU, NIKO GA NIJE NAŠAO: Majka prijavljivala nestanak, računi se automatski plaćali!"/>
    <meta property="og:description" content="Veteran američke mornarice čije je telo pronađeno u njegovom stanu u Dalasu u Teksasu umro je pre čak tri godine, što je otvorilo niz pitanja u kakvom to otuđenom svetu živimo."/>
  </head>
  <body>
    <article>
      <h6 class="kicker">otuđenost</h6>
      <h1>MARINAC TRI GODINE LEŽAO MRTAV U STANU, NIKO GA NIJE NAŠAO: Majka prijavljivala nestanak, računi se automatski plaćali!</h1>
      <address>
        <time datetime="2019-11-24T13:20:00+00:00">24 Nov 2019, 13:20</time>
      </address>
      <p>
        <b>Veteran američke mornarice čije je telo pronađeno u njegovom stanu u Dalasu u Teksasu umro je pre čak tri godine, što je otvorilo niz pitanja u kakvom to otuđenom svetu živimo.</b>
      </p>
      <p>Nestanak Ronalda Vejna Vajta prijavljivan je policiji više puta, a njegovo telo je pronađeno tokom pregleda stanova stambenog kompleksa u Dalasu čiji korisnici nisu koristili vodu.</p>
      <p>Vajt je po ugovoru radio za američko ministarstvo odbrane otkako je napustio mornaricu. Od razvoda je živeo sam, a često je zbog posla putovao u inostranstvo.</p>
      <figure>
        <iframe data-src="https://twitter.com/dailysunbd/status/1198499829480996864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Njegova majka Doris Stivens živi u Njujorku i, kako je rekla, redovno se čula sa sinom sve dok pozivi nisu iznenada prestali pre tri godine. Od tada je više puta prijavljivala nestanak svog sina, ali joj je rečeno da istraga ne može biti otvorena jer je reč o odrasloj osobi koja često putuje zbog posla.</p>
      <p>"Moje glavno pitanje je kako je moj sin mogao umreti u tom stanu, a da niko ništa ne zna. Danima sam patila, naročito vikendim ai praznicima. Niko nije želeo da mi pomogne da ga nađem", izjavila je Vajtova majka.</p>
      <p>Njegov stan bio je na trećem spratu i dobro izolovan, a svi prozori su bili zatvoreni i zaključani. Stanarina je redovno plaćana iz penzionog fonda mornarice.</p>
      <p>Marinac je pronađen u ležećem položajuna kuhinjskom podu, a u stanu su nađeni lekovi za dijabetes iz 2016. godine. U garaži je bio Vajtov automobil koji je zarđao.</p>
      <p>Kurir.rs / BBC Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363153/drzava-deci-u-indoneziji-oduzima-mobilne-kad-vidite-sta-im-nudi-evo-zasto-im-to-niko-ne-zamera-video"/>
        <a href="https://www.kurir.rs/planeta/3362103/ovaj-curan-zna-nesto-o-postaru-i-ne-oprasta-mu-juri-ga-po-citavom-kraju-vec-mesecima-i-ne-odustaje-video"/>
        <a href="https://www.kurir.rs/planeta/3361041/vozac-izbacio-malisana-iz-busa-putnici-negodovali-ali-su-zacutali-kada-je-otkriven-ko-je-izbaceni-malisan-video"/>
      </related>
    </article>
  </body>
</html>