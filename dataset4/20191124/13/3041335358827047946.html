<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/lifearts/tzoker-dimosieytike-sto-diadiktyo-to-senario-tis-tainias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T13:37:12+00:00"/>
    <meta property="og:title" content="Τζόκερ : Δημοσιεύτηκε στο διαδίκτυο το σενάριο της ταινίας"/>
    <meta property="og:description" content="Έχουν γραφτεί πολλά για την ταινία Τζόκερ, η οποία γνώρισε μια άνευ προηγουμένου επιτυχία για τα ελληνικά δεδομένα στη χώρα μας"/>
  </head>
  <body>
    <article>
      <h6 class="kicker">Τώρα και στο ίντερνετ</h6>
      <h1>Τζόκερ : Δημοσιεύτηκε στο διαδίκτυο το σενάριο της ταινίας</h1>
      <h2>Έχουν γραφτεί πολλά για την ταινία Τζόκερ, η οποία γνώρισε μια άνευ προηγουμένου επιτυχία για τα ελληνικά δεδομένα στη χώρα μας</h2>
      <address><time datetime="2019-11-24T13:37:12+00:00">24 Nov 2019, 13:37</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Έχουν γραφτεί πολλά για την ταινία Τζόκερ, η οποία γνώρισε μια άνευ προηγουμένου επιτυχία για τα ελληνικά δεδομένα στη χώρα μας.</p>
      <p>Οι φήμες σχετικά με το σενάριο και τις αλλαγές ή αυτοσχεδιασμούς του Χοακίν Φοίνιξ και όχι μόνο έδιναν και έπαιρναν.</p>
      <p>
        <a href="https://www.in.gr/2019/11/24/life/lakis-lazopoulos-mila-gia-proti-fora-gia-thanato-tis-gynaikas-tou/">Δείτε επίσης: Λάκης Λαζόπουλος : Μιλά για πρώτη φορά για το θάνατο της γυναίκας του</a>
      </p>
      <p>Ωστόσο ήρθε η ώρα να μάθουμε την αλήθεια μόνοι μας. Εφόσον έχουμε την όρεξη να διαβάσουμε 121 σελίδες!</p>
      <p>Αυτό γιατί το σενάριο του «Joker», που έγραψε ο σκηνοθέτης Τοντ Φίλιπς μαζί με τον Σκοτ Σίλβερ, το οποίο θα είναι πιθανότατα υποψήφιο για Όσκαρ, είναι πλέον διαθέσιμο online για να το διαβάσετε.</p>
      <figure>
        <img src="https://www.in.gr/wp-content/uploads/2019/11/j2.jpeg"/>
      </figure>
      <h3>Ξεκινήστε το διάβασμα</h3>
      <p>Αν σας άρεσε η ταινία, θα ανακαλύψετε πολλές ενδιαφέρουσες λεπτομέρειες στους διαλόγους που είναι πιθανό να μην προσέξατε στον κινηματογράφο.</p>
      <p>Επίσης, θα διαπιστώσετε ότι αρκετές σκηνές του σεναρίου συντομεύτηκαν ή άλλαξαν με κάποιους αυτοσχεδιασμούς της τελευταίας στιγμής. Χαρακτηριστική περίπτωση είναι η τελευταία σκηνή της ταινίας, στο Άσυλο Άρκαμ (ναι, με το που είδαμε το σενάριο πήγαμε κατευθείαν στην τελευταία σελίδα, τέτοιοι είμαστε…).</p>
      <h3>Σε ποια εποχή εκτυλίσσεται η ταινία;</h3>
      <p>Ενώ στην αρχή, θα διαβάσετε ένα μήνυμα που υπογράφουν με τα αρχικά τους οι δύο δημιουργοί και το οποίο ξεκαθαρίζει ότι η ταινία εκτυλίσσεται στο δικό της σύμπαν και δεν έχει καμία σχέση με τις ταινίες της DC που έχουν προηγηθεί, ότι οι χαρακτήρες της ζουν στον αληθινό κόσμο και ότι η δράση τοποθετείται, αν και αυτό δεν αναφέρεται ποτέ ευθέως στην ταινία, στο 1981.</p>
      <figure>
        <img src="https://www.in.gr/wp-content/uploads/2019/11/j3.jpeg"/>
      </figure>
      <h3>Η τύχη της γυναίκας που ερωτεύτηκε</h3>
      <p>Μάλιστα, στη σελίδα 113, αποκαλύπτεται και η τύχη της Σόφι, γυναίκας που ερωτεύεται ο Άρθουρ στην ταινία, της οποίας η τύχη παραμένει άγνωστη στο τέλος της ταινίας.</p>
      <p>Η τελευταία φορά που τη βλέπουμε στην ταινία είναι όταν βρίσκει τον Άρθρουρ και έντρομη του ζητά να φύγει. Εκεί αντιλαμβανόμαστε όλοι ότι η σχέση που είχαν «αναπτύξει» οι δύο τους δεν ήταν τίποτα άλλο παρά μόνο ένα δημιούργημα της φαντασίας του πρωταγωνιστή. Στη συνέχεια, βλέπουμε τον Άρθουρ στο διάδρομο της πολυκατοικίας να φεύγει από το διαμέρισμα της Σόφι.</p>
      <p>Κι εκεί είναι η στιγμή που όλοι αναρωτιούνται: Τελικά, την σκότωσε ή όχι; Η απάντηση είχε δοθεί στο διαδίκτυο, ωστόσο τώρα είναι και επίσημο.</p>
      <ul>
        <li>
          <b>
            <a href="https://www.in.gr/wp-content/uploads/2019/11/joker-2019.pdf">Δείτε εδώ ολόκληρο το σενάριο</a>
          </b>
        </li>
      </ul>
      <p>
        <a href="https://www.tanea.gr/2019/11/24/health/kindynos-apo-tin-yperkatanalosi-antiviotikon-stin-ellada/">Κίνδυνος από την υπερκατανάλωση αντιβιοτικών στην Ελλάδα</a>
      </p>
    </article>
  </body>
</html>