<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905006/dury-en-zulte-waregem-doen-meer-voor-play-off-1-beste-match-tot-nu-toe-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T13:49:00+00:00"/>
    <meta property="og:title" content="Dury en Zulte Waregem doen meer voor Play-Off 1: &quot;Beste match tot nu toe&quot;"/>
    <meta property="og:description" content="Zulte Waregem lijkt dit seizoen opnieuw een kandidaat voor Play-Off 1. De troepen van Franky Dury boekten zaterdagavond een mooie overwinning op het veld van rechtstreeks concurrent KV Mechelen en sluipen de top zes binnen."/>
  </head>
  <body>
    <article>
      <h1>Dury en Zulte Waregem doen meer voor Play-Off 1: "Beste match tot nu toe"</h1>
      <address>
        <time datetime="2019-11-24T13:49:00+00:00">24 Nov 2019, 13:49</time>
      </address>
      <p>
        <b>Zulte Waregem lijkt dit seizoen opnieuw een kandidaat voor Play-Off 1. De troepen van Franky Dury boekten zaterdagavond een mooie overwinning op het veld van rechtstreeks concurrent KV Mechelen en sluipen de top zes binnen.</b>
      </p>
      <p>Dury zag dat zijn ploeg een uitstekende match speelde. "We zaten van bij het begin goed in de match", vertelde hij aan <i>Sporza</i>. "Het is goed dat we net voor de rust konden scoren, na de pauze hebben we de partij dan kunnen controleren. Goed, ze hebben nog wel een paar kansen gehad, maar we hebben hun sterke punten toch behoorlijk kunnen neutraliseren."</p>
      <p>"Op basis van de inzet en de manier van voetballen was dit een verdiende overwinning. Dit was een van onze beste matchen tot nu toe. En als we aanspraak willen maken op Play-off I, moeten we ook dit soort matchen spelen. Maar er zijn veel kandidaten voor die top zes", besloot de trainer van Zulte Waregem.</p>
    </article>
  </body>
</html>