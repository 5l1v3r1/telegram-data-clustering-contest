<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/idryei-komma-i-megalooikonomou-pos-tha-onomazetai-kai-ti-simainei/2922236/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T13:06:27+00:00"/>
    <meta property="og:title" content="Ιδρύει κόμμα η Μεγαλοοικονόμου! Πως θα ονομάζεται και τι σημαίνει"/>
    <meta property="og:description" content="Νέο κόμμα πρόκειται να ιδρύσει η πρώην βουλευτής της Ένωσης Κεντρώων και του ΣΥΡΙΖΑ, Θεοδώρα Μεγαλοοικονόμου."/>
  </head>
  <body>
    <article>
      <h1>Ιδρύει κόμμα η Μεγαλοοικονόμου! Πως θα ονομάζεται και τι σημαίνει</h1>
      <h2>Νέο κόμμα πρόκειται να ιδρύσει η πρώην βουλευτής της Ένωσης Κεντρώων και του ΣΥΡΙΖΑ, Θεοδώρα Μεγαλοοικονόμου.</h2>
      <address><time datetime="2019-11-24T13:06:27+00:00">24 Nov 2019, 13:06</time> by <a rel="author">Newsit Newsroom</a></address>
      <p>Η κ. Μεγαλοοικονόμου μιλώντας σε τηλεοπτική εκπομπή του ΣΚΑΪ αποκάλυψε το όνομα του κόμματος, το οποίο θα ονομάζεται ΛΥΣ.ΙΣΟ.ΛΑ.</p>
      <p>Το όνομα αυτό βγαίνει από τις λέξεις Λυσιστράτη, Ισότητα, Λάμπιτω και όπως εξήγησε η κ. Μεγαλοοικονόμου «Λυσιστράτη, η Αθηναϊκή δημοκρατική, Ισότητα μεταξύ ανδρών και γυναικών, ίσα δικαιώματα και ίσες υποχρεώσεις και η Λαμπιτώ που είναι η Σπαρτιάτισσα ολιγαρχική».</p>
      <p>Για την ιδεολογική τοποθέτηση του κόμματος ΛΥΣ.ΙΣΟ.ΛΑ η κ. Μεγαλοοικονόμου έκανε λόγο για ένα κεντρώο κόμμα που δεν θα έχει “χρώμα” και θα απευθύνεται στις γυναίκες και τις ευάλωτες ομάδες.</p>
      <p>«Λέει το Σύνταγμα, θα έχουμε μια ποσόστωση και δεν κάνουμε τίποτε άλλο από το να έχουμε 60% άνδρες και 40% γυναίκες. Εγώ θα το αντιστρέψω. Θα βάλω στο κόμμα 60% γυναίκες και 40% άνδρες. Και άνδρες που θα έχουν την ευαισθησία να υποστηρίξουν τις γυναίκες», τόνισε χαρακτηριστικά.</p>
    </article>
  </body>
</html>