<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/podium-dla-kamila-stocha-polak-trzeci-w-konkursie-w-wisle/"/>
    <meta property="og:site_name" content="Polsat News"/>
    <meta property="article:published_time" content="2019-11-24T13:33:00+00:00"/>
    <meta property="og:title" content="Podium dla Kamila Stocha. Polak trzeci w konkursie w Wiśle"/>
    <meta property="og:description" content="Kamil Stoch zajął trzecie miejsce w pierwszym w tym sezonie indywidualnym konkursie Pucharu Świata w skokach narciarskich w Wiśle. Wygrał Norweg Daniel Andre Tande, a drugi był Słoweniec Anze Lanisek."/>
  </head>
  <body>
    <article>
      <h1>Podium dla Kamila Stocha. Polak trzeci w konkursie w Wiśle</h1>
      <address>
        <time datetime="2019-11-24T13:33:00+00:00">24 Nov 2019, 13:33</time>
      </address>
      <p>
        <b>Kamil Stoch zajął trzecie miejsce w pierwszym w tym sezonie indywidualnym konkursie Pucharu Świata w skokach narciarskich w Wiśle. Wygrał Norweg Daniel Andre Tande, a drugi był Słoweniec Anze Lanisek.</b>
      </p>
      <p>Za skoki na odległość 118 i 126,5 m Stoch otrzymał łączną notę 224,2 pkt i przesunął się z 12. pozycji po pierwszej serii na trzecią.</p>
      <p>Najlepszy w niedzielnych zawodach był Tande - 241,4 pkt (127 i 129 m), a drugą lokatę zajął Lanisek - 225,6 pkt (126 i 126).</p>
      <p>
        <a href="https://www.polsatnews.pl/wiadomosc/2019-11-23/ps-w-wisle-trzecie-miejsce-polakow-w-konkursie-druzynowym/">
          <b>ZOBACZ: PŚ w Wiśle: Trzecie miejsce Polaków w konkursie drużynowym</b>
        </a>
      </p>
      <p>Dawid Kubacki był siódmy, ex aequo z prowadzącym na półmetku Niemcem Karlem Geigerem, zaś Maciej Kot - 25.</p>
      <p>Zawody pucharowe w Wiśle oglądał prezydent RP Andrzej Duda.</p>
      <p>
        <a href="https://www.polsatnews.pl/wideo/wypadek-w-turcji-na-wycieczce-dostala-rachunek-na-80-tys-euro_6760115/">WIDEO - Wypadek w Turcji na wycieczce. Dostała rachunek na 80 tys. euro</a>
      </p>
      <figure>
        <img src="https://r.dcs.redcdn.pl/http/o2/redefine/cp/5x/5x1299b76p6i6hoyvka57ubxps72u2b9.jpg"/>
      </figure>
    </article>
  </body>
</html>