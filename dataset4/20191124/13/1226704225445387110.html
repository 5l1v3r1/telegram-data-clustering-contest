<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/cina-planuje-silnejsiu-ochranu-duse/431962-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T13:59:00+00:00"/>
    <meta property="og:title" content="Čína plánuje posilniť ochranu duševného vlastníctva"/>
    <meta property="og:description" content="Čína by mala do roku 2022 dosiahnuť pokrok pri presadzovaní práv duševného vlastníctva a s tým súvisiacich záležitostí, ako sú nízka kompenzácia, vysoké náklady a ťažkosti s preukázaním."/>
  </head>
  <body>
    <article>
      <h1>Čína plánuje posilniť ochranu duševného vlastníctva</h1>
      <h2>Čína by mala do roku 2022 dosiahnuť pokrok pri presadzovaní práv duševného vlastníctva a s tým súvisiacich záležitostí, ako sú nízka kompenzácia, vysoké náklady a ťažkosti s preukázaním.</h2>
      <address><time datetime="2019-11-24T13:59:00+00:00">24 Nov 2019, 13:59</time> by <a rel="author">TASR</a></address>
      <p>Šanghaj 24. novembra (TASR) - Čína v nedeľu vyhlásila, že sa bude snažiť o zlepšenie ochrany duševného vlastníctva vrátane zvýšenia horných limitov pre kompenzácie za porušenie týchto práv.</p>
      <p>Dokument, ktorý v nedeľu zverejnili Štátna rada a Ústredný výbor Komunistickej strany, vyzýva na posilnenie ochrany duševného vlastníctva prostredníctvom systémov občianskeho a trestného súdnictva, a na účinné vymáhanie sankcií.</p>
      <p>Horná hranica kompenzácií by sa pritom mala podstatne zvýšiť.</p>
      <p>V dokumente sa tiež uvádza, že Čína by mala do roku 2022 dosiahnuť pokrok pri presadzovaní práv duševného vlastníctva a s tým súvisiacich záležitostí, ako sú nízka kompenzácia, vysoké náklady a ťažkosti s preukázaním. A do roku 2025 by mal v krajine existovať lepší systém ochrany.</p>
    </article>
  </body>
</html>