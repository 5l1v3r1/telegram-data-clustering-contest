<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Djokic-Kraj-politickih-igara-i-konacno-postovanje-volje-gradjana/570233?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T13:05:56+00:00"/>
    <meta property="og:title" content="Đokić: Kraj političkih igara i konačno poštovanje volje građana"/>
    <meta property="og:description" content="UGLJEVIK - Ministar energetike i rudarstva Republike Srpske Petar Đokić ocijenio je danas da su odlazeći ministri u Savjetu ministara trebali prethodnih godina bolje raditi kao predstavnici srpskog naroda u institucijama BiH."/>
  </head>
  <body>
    <article>
      <h1>Đokić: Kraj političkih igara i konačno poštovanje volje građana</h1>
      <address><time datetime="2019-11-24T13:05:56+00:00">24 Nov 2019, 13:05</time> by <a rel="author">Srna</a></address>
      <p>UGLJEVIK - Ministar energetike i rudarstva Republike Srpske Petar Đokić ocijenio je danas da su odlazeći ministri u Savjetu ministara trebali prethodnih godina bolje raditi kao predstavnici srpskog naroda u institucijama BiH.</p>
      <p>"Ti ministri odlaze i time je okončan rad Savjeta ministara koji je sam sebi, nekom vrstom političkih igara, produžio mandat još godinu dana", rekao je Đokić u Ugljeviku gdje prisustvuje obilježavanju krsne slave Rudnika i termoelektrane.</p>
      <p>On je naveo da je Savjet ministara mogao raditi drugačije i bolje.</p>
      <p>"Srpski članovi u Savjetu ministara trebali su prethodne godine iskoristiti na bolji način da više sarađujemo, da više zajedno radimo kao predstavnici našeg naroda u tim institucijama BiH. Da su tako radili mogli bi biti bolji rezultati", istakao je Đokić.</p>
      <p>Prema njegovim riječima, građani su već prošle godine na izborima dali ocjenu o njihovom radu.</p>
      <p>"Naša je koalicija ponovo izabrana da uspostavi vlast i u Republici Srpskoj i u Sarajevu i drago mi je da se taj proces konačno završava", zaključio je Đokić. </p>
    </article>
  </body>
</html>