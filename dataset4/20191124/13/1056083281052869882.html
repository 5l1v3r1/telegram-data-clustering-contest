<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301772/%D8%A2%D8%BA%D8%A7%D8%B2%D9%85%D8%B1%D8%AD%D9%84%D9%87-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%DA%A9%D8%A7%D8%B1%D8%AF%D8%A7%D9%86%DB%8C-%D8%A8%D8%AF%D9%88%D9%86-%D8%A2%D8%B2%D9%85%D9%88%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T13:00:46+00:00"/>
    <meta property="og:title" content="آغازمرحله تکمیل ظرفیت کاردانی بدون آزمون دانشگاه آزاد"/>
    <meta property="og:description" content="مرحله تکمیل ظرفیت پذیرش بر اساس سوابق تحصیلی مقطع کاردانی پیوسته نیمسال دوم سال تحصیلی ۹۹-۹۸ دانشگاه آزاد اسلامی آغاز شد."/>
  </head>
  <body>
    <article>
      <h1>آغازمرحله تکمیل ظرفیت کاردانی بدون آزمون دانشگاه آزاد</h1>
      <address><time datetime="2019-11-24T13:00:46+00:00">24 Nov 2019, 13:00</time> by <a rel="author">زهرا ابراهیم آبادی</a></address>
      <p>مرحله تکمیل ظرفیت پذیرش بر اساس سوابق تحصیلی مقطع کاردانی پیوسته نیمسال دوم سال تحصیلی ۹۹-۹۸ دانشگاه آزاد اسلامی آغاز شد.</p>
      <p><b>به گزارش ایسنا،</b> مرکز سنجش و پذیرش دانشگاه آزاد اسلامی اعلام کرد: پیرو مصوبه شورای سنجش و پذیرش، ثبت‌نام تکمیل ظرفیت پذیرش بر اساس سوابق تحصیلی مقطع کاردانی پیوسته از روز شنبه ۲ آذر ماه آغاز شده و تا روز دوشنبه ۳۰ دی ماه ادامه دارد.</p>
      <p>متقاضیان پذیرش در این مقطع می توانند با مراجعه به سامانه مرکز سنجش و پذیرش به آدرس www.azmoon.net نسبت به دریافت دفترچه حاوی رشته‌ محل ها اقدام نمایند و مطابق تقویم زمانی اعلام شده جهت تکمیل فرآیند ثبت‌نام به واحدهای دانشگاهی مورد نظر خود مراجعه نمایند.</p>
      <p>شایان ذکر است متقاضیان  با دارا بودن گواهینامه پایان تحصیلات دوره متوسطه نظام جدید۳-۳-۶ در یکی از شاخه‌های نظری، فنی و حرفه‌ای، کاردانش یا دیپلم فنی و حرفه‌ای دوره چهار ساله (هنرستان نظام قدیم) و یا دیپلم فنی حرفه ای و کاردانش ۳ ساله در رشته‌های متناسب با نوع دیپلم خود می‌توانند در کاردانی پیوسته ثبت‌نام نمایند.</p>
      <p>همچنین دیپلمه‌های شاخه های کاردانش، فنی و حرفه ای و هنرستان نظام قدیم، مجاز به انتخاب یکی از رشته‌های کاردانی متناسب با نوع دیپلم خود می‌باشند.</p>
      <p>لازم به ذکر است رشته تربیت بدنی از قاعده فوق مستثنی می‌باشد و متقاضیان می‌توانند در صورت تمایل این رشته را به عنوان رشته تحصیلی انتخاب نمایند.</p>
      <p>انتهای پیام</p>
    </article>
  </body>
</html>