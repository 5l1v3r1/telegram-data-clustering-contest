<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cozi-la-unele-sectii-de-votare-din-londra-recomandarea-ambasadei-romaniei-18611321"/>
    <meta property="og:site_name" content="Gândul"/>
    <meta property="article:published_time" content="2019-11-24T13:32:36+00:00"/>
    <meta property="og:title" content="Cozi la unele secţii de votare din Londra. Recomandarea Ambasadei României"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Cozi la unele secţii de votare din Londra. Recomandarea Ambasadei României</h1>
      <h2>La secţiile de votare din Stratford şi Barking, românii stau, duminică, la coadă pentru a vota în cel de-al doilea tur al prezidenţialelor, Ambasada României în Marea Britanie recomandându-le, pe Facebook, să se îndrepte către alte zone, pentru a putea vota.</h2>
      <address><time datetime="2019-11-24T13:32:36+00:00">24 Nov 2019, 13:32</time> by <a rel="author" href="https://www.gandul.info/autor/firuta-flutur" target="_blank">Firuta Flutur</a></address>
      <p>"#STRAFORD &amp; #Barking. Cele 2 secţii de votare din zona #Stratford şi secţia din zona #BARKING funcţionează la capacitate maximă: 15 membri, 13 tablete, 13 ştampile (STRAFORD) şi 14 membri, 12 tablete, 15 ştampile (Barking). Fiecare secţie are buletine de vot suficiente - 12.000. La cele 3 secţii menţionate au voat în primele 5 ore peste 3.000 de alegători. Există riscul unor uşoare aglomerări. Pentru a evita riscul să aşteptaţi 30-40 de minute pentru a vă exercita dreptul de vot, recomandăm celor care locuiesc în #DAGENHAM, #NEWHAM, #ILFORD, #ROMFORD, #BARKING, #STRATFORD, #ENFIELD să folosească una din celelalte 16 secţii din Londra", scrie Ambasada României în Regatul Unit al Marii Britanii şi Irlandei de Nord, pe Facebook.</p>
      <p>Potrivit sursei citate, cele mai apropiate sunt cele două secţii de votare de la ICR Londra 1 Belgrave Square şi Knightsbridge, Londra.</p>
      <p>"Sunt uşor accesibile cu mijloace de transport în comun (între 50 de minute şi 1h20). În acest fel nu riscăm încărcarea secţiilor din zona #STRATFORD, foarte solicitate ieri", completează reprezentanţii Ambasadei.</p>
      <p>În Londra au fost înfiinţate 19 secţii de votare, dintre care 12 în zona de nord a oraşului, o mare parte dintre ele înregistrând aproximativ 1.500 de alegători după două zile de vot.</p>
      <related>
        <h4>Citeşte şi</h4>
        <a href="https://www.gandul.info/stiri/anp-peste-15-000-de-detinuti-au-votat-in-turul-doi-18611338?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/panica-in-constanta-30-de-oameni-au-fost-evacuati-dupa-ce-un-barbat-a-amenintat-ca-arunca-in-aer-imobilul-18611284?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/o-adolescenta-de-17-ani-din-maramures-a-fost-rapita-de-un-tanar-de-19-ani-din-fata-casei-de-cultura-18611280?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>