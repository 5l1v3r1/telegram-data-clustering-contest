<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/violenza-contro-le-donne-agire-nelle-scuole-e-a-livello-politico/1328754/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T13:10:47+00:00"/>
    <meta property="og:title" content="Violenza contro le donne «Agire nelle scuole e a livello politico»"/>
    <meta property="og:description" content="IL MESSAGGIO del presidente della Provincia Antonio Pettinari in vista della Giornata internazionale di domani"/>
  </head>
  <body>
    <article>
      <h1>Violenza contro le donne «Agire nelle scuole e a livello politico»</h1>
      <h2>IL MESSAGGIO del presidente della Provincia Antonio Pettinari in vista della Giornata internazionale di domani</h2>
      <address><time datetime="2019-11-24T13:10:47+00:00">24 Nov 2019, 13:10</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Fviolenza-contro-le-donne-agire-nelle-scuole-e-a-livello-politico%2F1328754%2F">Condividi16</a><a href="https://twitter.com/intent/tweet?text=Violenza+contro+le+donne++%C2%ABAgire+nelle+scuole+++e+a+livello+politico%C2%BB&amp;url=https%3A%2F%2Fwww.cronachemaceratesi.it%2F2019%2F11%2F24%2Fviolenza-contro-le-donne-agire-nelle-scuole-e-a-livello-politico%2F1328754%2F">Tweet</a>Email16 Condivisioni</p>
      <p> </p>
      <p><b>Le statistiche evidenziano dati allarmanti: ogni 72 ore in Italia una donna viene uccisa da una persona di sua conoscenza e 3 femminicidi su quattro avvengono in casa. Le mura domestiche che devono dare il senso di protezione, di amore e di solidarietà si rivelano luogo di violenza che non ha passaporto né classe sociale. In otto casi su dieci vittime e carnefici sono italiani. Questi alcuni numeri. «</b>La Giornata internazionale per l’eliminazione della violenza contro le donne che viene celebrata domani 25 novembre – afferma il presidente della Provincia Antonio Pettinari – rappresenta un momento importante per sensibilizzare le persone su un problema molto grave. Il femminicidio è qualcosa di orribile, che toglie la parola, e purtroppo molto attuale. L’Istat ci dice che il fenomeno è in crescita: in pratica si uccide chi invece la vita la origina. Si nasce dalla donna e non capisco come possano accadere fatti così brutali che evidenziano tutta la crudezza di questo momento storico, senza tralasciare le violenze psicologiche, altrettanto gravissime. Questa non è una questione solo femminile, riguarda tutti perché mina le basi della comunità intera: è pertanto necessario agire sia a livello politico contro la violenza di genere, che a livello educativo con attività nelle scuole dirette alle nuove generazioni<b>»</b>.</p>
    </article>
  </body>
</html>