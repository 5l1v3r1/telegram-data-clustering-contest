<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/google-foto-vi-permette-modificare-le-immagini-scrivendo-mano-libera-foto-684835/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T13:01:39+00:00"/>
    <meta property="og:title" content="Google Foto vi permette di modificare le immagini scrivendo a mano libera (foto)"/>
    <meta property="og:description" content="Google starebbe introducendo una nuova funzionalità nell’ambito dell’editing delle immagini tramite Google Foto, il suo servizio per la gestione delle..."/>
  </head>
  <body>
    <article>
      <h1>Google Foto vi permette di modificare le immagini scrivendo a mano libera (foto)</h1>
      <address><time datetime="2019-11-24T13:01:39+00:00">24 Nov 2019, 13:01</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Google starebbe introducendo una <b>nuova funzionalità</b> nell’ambito dell’<i><b>editing</b></i> delle immagini tramite <a href="https://www.androidworld.it/tag/google-foto/">Google Foto</a>, il suo servizio per la gestione delle immagini e video sincronizzate con il cloud.</p>
      <p>Secondo quanto riportato da <a href="https://www.androidpolice.com/2019/11/21/google-photos-is-getting-a-markup-tool-in-the-image-editor/"><i>Android Police</i></a>, alcuni utenti Android hanno notato la <b>nuova opzione di modifica</b> delle immagini in Google Foto: come vedete dall’esempio riportato nella <b>galleria a fine articolo</b>, la possibilità di editare le immagini tramite la <b>scrittura a mano libera</b>, conosciuta anche come <i><b>Markup</b></i>, si trova nella barra degli strumenti inferiore, a fianco dell’opzione per ruotare l’immagine.</p>
      <p>Un <b>esempio della possibilità di modifica</b> tramite il nuovo strumento lo vedete direttamente nell’immagine. La novità è stata notata da un <b>numero ristretto</b> di utenti, sul nostro Pixel 2 XL con Android 10 non è ancora arrivata. Dunque presumiamo che si tratti di una distribuzione <b>via server</b>.</p>
      <p>Via: <a href="https://www.xda-developers.com/google-photos-gets-markup-functions-image-editor/">XDA</a></p>
    </article>
  </body>
</html>