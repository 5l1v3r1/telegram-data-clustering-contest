<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/anp-peste-15-000-de-detinuti-au-votat-in-turul-doi-18611319"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T13:23:52+00:00"/>
    <meta property="og:title" content="ANP: Peste 15.000 de deţinuţi au votat în turul doi"/>
    <meta property="og:description" content="Peste 15.000 de deţinuţi din unităţile Administraţiei Naţionale a Penitenciarelor au votat, duminică, pentru turul II al alegerilor prezidenţiale, informează ANP. În total, sunt 20.458 de deţinuţi cu drept de vot în penitenciare."/>
  </head>
  <body>
    <article>
      <h1>ANP: Peste 15.000 de deţinuţi au votat în turul doi</h1>
      <address>
        <time datetime="2019-11-24T13:23:52+00:00">24 Nov 2019, 13:23</time>
      </address>
      <p>Peste 15.000 de deţinuţi din unităţile Administraţiei Naţionale a Penitenciarelor au votat, duminică, pentru turul II al alegerilor prezidenţiale, informează ANP. În total, sunt 20.458 de deţinuţi cu drept de vot în penitenciare.</p>
      <p>Potrivit Administraţiei Naţionale a Penitenciarelor, un număr de 15.294 de persoane private de libertate şi-au exercitat dreptul de vot în cadrul alegerilor pentru Preşedintele României din anul 2019 – turul al II-lea.</p>
      <p>ANP arată că, în total, un număr de 20.458 de persoane lipsite de libertate, cu drept de vot, sunt în penitenciare.</p>
      <p>La ora transmiterii acestei ştiri, în toate unităţile subordonate Administraţiei Naţionale a Penitenciarelor s-a finalizat activitatea de votare.</p>
      <p>ANP anunţă că nu au fost înregistrate incidente sau manifestări care să perturbe procesul electoral.</p>
    </article>
  </body>
</html>