<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/kolishnya_druzhina_oleksandra_ponomarova_rozsekretila_yogo_noviy_roman_n1238649"/>
    <meta property="og:site_name" content="24 Канал"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="Колишня дружина Олександра Пономарьова розсекретила його новий роман"/>
    <meta property="og:description" content="Український співак Олександр Пономарьов живе в одній квартирі з новою обраницею. Такою інформацією поділилась його колишня кохана Вікторія Мартинюк."/>
  </head>
  <body>
    <article>
      <h1>Колишня дружина Олександра Пономарьова розсекретила його новий роман</h1>
      <address>
        <time datetime="2019-11-24T13:35:00+00:00">24 Nov 2019, 13:35</time>
      </address>
      <p>
        <b>Український співак Олександр Пономарьов живе в одній квартирі з новою обраницею. Такою інформацією поділилась його колишня кохана Вікторія Мартинюк.</b>
      </p>
      <p>Як йдеться у програмі <a href="https://tsn.ua/glamur/eksdruzhina-oleksandra-ponomarova-rozsekretila-yogo-kohanu-1447863.html">"Життя відомих людей"</a>, Олександр Пономарьов більше не прагне виставляти на показ своє особисте життя. Знаменитий український артист уникає питань про новий роман та не здійснює публічних виходів зі своєю пасією. Однак зберегти стосунки у секреті йому все ж не вдалось. </p>
      <blockquote>Читайте також:<a href="https://24tv.ua/lifestyle/oleksandr_ponomarov_zvinuvativ_amerikanskogo_spivaka_v_plagiati_pisni_varto_chi_ni_video_n1193939"> Олександр Пономарьов звинуватив американського співака в плагіаті пісні "Варто чи ні": відео</a></blockquote>
      <p>Вікторія Мартинюк, з якою Олександр Пономарьов був у шлюбі до 2012 року, розповіла журналістам, що наразі артист живе із коханою жінкою. Із колишнім партнером вона не спілкується, проте залюбки підтримує дружні стосунки з його цивільною дружиною.  </p>
      <p>"Ми не спілкуємося. Спілкуються наші чоловіки. Тобто я спілкуюся з його дружиною. Він спілкується з моїм чоловіком", – розповіла Вікторія Мартинюк. </p>
      <p>Окрім цього, вона розповіла, що їхній з Олександром Пономарьовим спільний син спілкується з новою обраницею свого батька. А якщо школяр чимось ображає жінку, то Вікторія Мартинюк не пропускає це повз увагу. </p>
      <aside>Я дуже вдячна цивільній дружині Олександра, що вона добре ставиться до мого Саші. Я завжди його сварю, коли він не зовсім толерантно про неї відзивається. Я в нього виховую повагу до всіх дорослих. Особливо до цивільної дружини його батька,<cite>– додала вона. </cite></aside>
      <figure>
        <embed-post data-src="https://www.instagram.com/p/B4rr8l4geV6" data-service="Instagram"/>
      </figure>
      <p><b>Що відомо про особисте життя Олександра Пономарьова? </b>У серпні 2006 року знаменитий співак одружився з Вікторією Мартинюк. Тоді дівчина була студенткою 5 курсу Київського національного університету імені Тараса Шевченка, а їхню історію кохання обговорювала вся Україна. Вже у лютому 2007-го Олександр Пономарьов вдруге став батьком: хлопчика назвали на честь його зіркового батька. Однак щасливі стосунки протривали 6 років, у 2012-му пара офіційно розлучилась. <br/><br/>Окрім цього, Олександр Пономарьов мав стосунки з донькою Миколи Мозговою – Оленою. З нею чоловік виховував спільну доньку Женю. Наразі артист має нову обраницю, яку поки не знайомить з громадськістю. </p>
    </article>
  </body>
</html>