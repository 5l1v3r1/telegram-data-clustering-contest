<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/paok-ael-ti-lene-arithmi-gia-tin-kontra-tis-toumpas"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T13:30:00+00:00"/>
    <meta property="og:title" content="ΠΑΟΚ-ΑΕΛ: Τι λένε οι αριθμοί για την κόντρα της Τούμπας"/>
    <meta property="og:description" content="Ενδιαφέρουσες πληροφορίες και στατιστικά στοιχεία από την προϊστορία των αναμετρήσεων ανάμεσα στις δύο ομάδες"/>
  </head>
  <body>
    <article>
      <h1>ΠΑΟΚ-ΑΕΛ: Τι λένε οι αριθμοί για την κόντρα της Τούμπας</h1>
      <h2>Ενδιαφέρουσες πληροφορίες και στατιστικά στοιχεία από την προϊστορία των αναμετρήσεων ανάμεσα στις δύο ομάδες</h2>
      <address><time datetime="2019-11-24T13:30:00+00:00">24 Nov 2019, 13:30</time> by <a rel="author">Metrosport.gr Team</a></address>
      <p>Τη νίκη που θα τον φέρει στην πρώτη θέση της βαθμολογίας μαζί με τον Ολυμπιακό θέλει σήμερα (24/11, 18:00) ο ΠΑΟΚ στο γήπεδο της Τούμπας απέναντι στην ΑΕΛ.</p>
      <p>Λίγες ώρες πριν τη σέντρα του κρίσιμου αγώνα, η ΠΑΕ ΠΑΟΚ παραθέτει ενδιαφέρουσες πληροφορίες και στατιστικά στοιχεία από την προϊστορία των αναμετρήσεων των δύο ομάδων στην επίσημη ιστοσελίδα της.</p>
      <p>
        <b>Αναλυτικά:</b>
      </p>
      <p>#30 αναμετρήσεις έχουν γίνει με γηπεδούχο τον ΠΑΟΚ για το πρωτάθλημα και σε αυτές ο Δικέφαλος έχει 22 νίκες, έξι ισοπαλίες, ενώ η ομάδα της Λάρισας έχει επικρατήσει δύο φορές.</p>
      <p>#Η πρώτη αναμέτρηση ανάμεσα στις δύο ομάδες ήταν στις 6 Ιανουαρίου 1974 για την Α’ Εθνική, όπου ο ΠΑΟΚ επικράτησε με 3-1 στην Τούμπα χάρη στα γκολ των Αποστολίδη (4′), Κερμανίδη (41′) και Ασλανίδη (76′). Για την ΑΕΛ είχε σκοράρει ο Γιάννης Ματζουράκης που είχε αποχωρήσει από τον ΠΑΟΚ δύο χρόνια πριν.</p>
      <p>#8 διαδοχικές νίκες μετρά ο ΠΑΟΚ στις εντός έδρας αναμετρήσεις με την ομάδα της Λάρισας. Μάλιστα στις επτά προηγούμενες οι φιλοξενούμενοι δεν είχαν καταφέρει να σημειώσουν ούτε γκολ, κάτι που έγινε στην τελευταία νίκη του ΠΑΟΚ με 2-1 στις 9 Δεκεμβρίου 2018. Πριν υπήρχε το 3-0 του 2017-18, το 2-0 του 2016-17, ενώ οι προηγούμενες πέντεήταν όλες με 1-0. Αυτό το σερί δημιουργήθηκε έπειτα από την δεύτερη εκτός έδρας νίκη της ΑΕΛ μέσα στην Τούμπα, στις 24 Φεβρουαρίου 2007 με 3-1. Μάλιστα όλα τα γκολ είχαν μπει από ποδοσφαιριστές των φιλοξενούμενων, αφού ο ΠΑΟΚ προηγήθηκε με αυτογκόλ του Κόζλεϊ (2′) και απάντησαν οι Φωτάκης (50′), Φέρστερ (54′), Κόζλεϊ (68′).</p>
      <p>#Το 1-0 είναι το δημοφιλέστερο σκορ στις αναμετρήσεις του ΠΑΟΚ με την ΑΕΛ με γηπεδούχο τον Δικέφαλο, αφού έχει πέντε εμφανίσεις. Ακολουθούν το 2-1 με το 4-0 που έχουν από τρεις, τρεις φορές ο Δικέφαλος έχει επικρατήσει με 3-0 και δύο με 2-0. Υπάρχουν ακόμη πέντε σκορ που έχουν εμφανιστεί από μια φορά.</p>
      <p>#Οι τρεις από τις έξι ισοπαλίες είναι με σκορ 1-1, ενώ υπάρχουν ακόμη δύο 2-2 και μια μόλις φορά δεν μπήκε γκολ σε μεταξύ τους αναμέτρηση που τελείωσε με 0-0 στις 8 Μαρτίου 1987.</p>
      <p>#4 γκολ έχει με αντίπαλο την ομάδα της Λάρισας ο Στέφανος Αθανασιάδης, ο οποίος είχε πανηγυρίσει το παρθενικό του γκολ στο πρωτάθλημα της Super League κόντρα στην ΑΕΛ στις 20 Απριλίου 2008 αναμέτρηση που τελείωσε με νίκη της Λάρισας 4-3 στην Θεσσαλική πόλη και τον επιθετικό του ΠΑΟΚ να κλείνει το ματς με δύο γκολ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/se-live-streaming-to-paok-morris-aris"/>
        <a href="http://www.metrosport.gr/article/fereira-entasi-ke-epithetikotita-gia-ti-niki-kontra-stin-ael-vid"/>
        <a href="http://www.metrosport.gr/article/korifi-me-triponto-ke-meta-diplo-ston-pirea"/>
        <a href="http://www.metrosport.gr/article/panathinaikos-poliorki-ton-lazaro-lamprou"/>
        <a href="http://www.metrosport.gr/article/pithani-11ada-tou-paok-kontra-stin-ael"/>
        <a href="http://www.metrosport.gr/article/kaftos-matos-oplizi-ke-ekteli"/>
      </related>
    </article>
  </body>
</html>