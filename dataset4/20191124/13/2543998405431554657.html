<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170919/amerikanac-poklonio-srbinu-bogdanovic-jedan-milion-potcenjen-neopravdano"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T13:30:00+00:00"/>
    <meta property="og:title" content="Amerikanac se poklonio Srbinu: Bogdanović je jedan u milion, potcenjen je neopravdano!"/>
    <meta property="og:description" content="Džastin Frid, novinar portala &quot;Golden Gejt sports&quot;, navodi da je Sakramento Kings delovao mrtvo posle pet poraza na otvaranju sezone, da povrede Dearona Foksa i Marvina Beglija nisu pomogle situaciji, ali da je za bolji nastavak sezone zasluge ima Bogdan Bogdanović"/>
  </head>
  <body>
    <article>
      <h1>Amerikanac se poklonio Srbinu: Bogdanović je jedan u milion, potcenjen je neopravdano!</h1>
      <h2>Džastin Frid, novinar portala "Golden Gejt sports", navodi da je Sakramento Kings delovao mrtvo posle pet poraza na otvaranju sezone, da povrede Dearona Foksa i Marvina Beglija nisu pomogle situaciji, ali da je za bolji nastavak sezone zasluge ima Bogdan Bogdanović</h2>
      <address><time datetime="2019-11-24T13:30:00+00:00">24 Nov 2019, 13:30</time> by <a rel="author">Republika</a></address>
      <p>- Uzlet Bogdanovića je pomogao timu da podigne glavu iznad vode. I ne samo to, Kingsi su postali jedan od najvrelijih timova u ligi, sa šest pobeda na osam utakmica. Ta dva poraza su pretrpljena od Lejkersa i Reptorsa, sa ukupno šest poena razlike - navodi Frid.</p>
      <p>
        <b>Mnogi su bili zabrinuti posle povrede Foksa, ali Srbin je i više nego dobro nadoknadio sve ono što je Sakramento izgubio neigranjem Amerikanca.</b>
      </p>
      <p>- Postoji malo igrača u ligi koji mogu da nadomeste njegovu brzinu i energiju, tako da nije na vidiku bilo idealne zamene za njega. Ipak, Bogdanović je preuzeo odgovornost i nadomestio taj gubitak bolje nego što je iko mogao da pomisli. Džozef je zabeležio rekord karijere sa 14 asistencija protiv Finiksa. Da, on je bio solidan, ali je zato Bogdanović zasijao. Srbin je igrao više od 30 minuta u svakoj od četiri utakmice koje je Foks propustio i to kao prvi čovek koji ulazi sa klupe. Na tim mečevima je beležio nešto više od 21 poena po utakmici, uz 8 asistencija, uključujući i rekordan 31 poen u duelu sa Finiksom - rekao je novinar portala "Golden Gejt sports."</p>
      <figure>
        <iframe src="https://www.youtube.com/embed/1pfSyksjMYc" width="660" height="400" data-service="Youtube" scrolling="no"/>
      </figure>
      <p>
        <b>Naveo je Frid da bi Bogdan mogao da bude u konkurenciji za najboljeg šestog igrača lige.</b>
      </p>
      <p>- Njegova polivalentnost je nešto što ne može da izjednači bilo koji igrač u sastavu. On je efikasan šuter sa krila, ali je postao još važniji zbog svoje veštine organizacije igre. On je uvek bio potcenjen dodavač, a ni njegov pregled igre nije toliko istican u prvi plan. Bogdanović je više od šutera, on je polivalentan igrač sposoban da odigra sve od "jedinice" do "trojke". Sa i bez Foksa, Kingsima je takav igrač neophodan. Iako je tek početak sezone, Bogdanović se kandiduje za najboljeg šestog igrača lige, a u konkurenciji ima Lua Vilijamsa, dvostrukog osvajača, koji je fenomenalno startovao sezonu u Klipersima - zaključio je Frid.</p>
      <related>
        <h4>Pročitajte još:</h4>
        <a href="http://republika.rs/sport/kosarka/170901/NBA-vise-nece-biti-isti-Radikalne-promene-narednu-sezonu"/>
        <a href="http://republika.rs/sport/kosarka/170871/VIDEO-Neverovatni-Sijakam-predvodio-sampiona-Adetokumbo-ponovo-postavlja-rekorde"/>
        <a href="http://republika.rs/sport/kosarka/170866/VIDEO-Solidni-Guduric-porazu-svog-Memfisa-posle-dominacije-Dzejmsa-Dejvisa"/>
        <a href="https://www.republika.rs/sport/kosarka/170885/video-forma-prolazna-klasa-vecna-stojakovic-pedja"/>
      </related>
    </article>
  </body>
</html>