<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/24/karta/karta-oos-sytuacziya-sxodi-ukrayiny-24-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-24T13:24:00+00:00"/>
    <meta property="og:title" content="Карта ООС: ситуація на сході України на 24 листопада"/>
    <meta property="og:description" content="Ситуація на сході країни станом на 24 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 24 листопада</h1>
      <address>
        <time datetime="2019-11-24T13:24:00+00:00">24 Nov 2019, 13:24</time>
      </address>
      <p>
        <b>Ситуація на сході країни станом на 24 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/99667/karta-ato-rnbo-2019-11-24-uk_origin.jpg"/>
      </figure>
      <p>Кількість обстрілів, вчинених російсько-окупаційними військами проти підрозділів Об’єднаних сил залишилася на тому ж рівні, що і позаминулої доби. Всього вчора по всій ліній бойового зіткнення зафіксовано 8 прицільних обстрілів з боку противника, в одному випадку ворог застосував міномет 82-го калібру.</p>
      <p>Загалом минулої доби по всій лінії бойового протистояння зафіксовано 8 випадків порушення режиму припинення вогню з боку окупантів, усі обстріли визначені як прицільні. Підрозділи Об’єднаних сил відкривали вогонь у відповідь двічі, без застосування заборонених калібрів.</p>
      <p>Вчора внаслідок бойових дій жоден український військовий не загинув і не дістав поранення.</p>
      <p>
        <b>Луганський напрямок</b>
      </p>
      <p>Тричі упродовж вчорашньої доби російсько-окупаційні війська відкривали вогонь на. Обстріли противником велися з гранатометів та стрілецької зброї. Усі три випадки порушення режиму тиші сталися в районі с. Південне зі сторони Шахти Гагаріна.</p>
      <p>Вогонь у відповідь наші захисники не відкривали.</p>
      <p>
        <b>Донецький напрямок</b>
      </p>
      <p>Там за добу зафіксовано п’ять ворожих вогневих провокацій, в одному випадку російсько-окупаційні війська використали мінометну систему забороненого калібру.</p>
      <p>Сталося це вчора о 15:05 поблизу н.п. Піски. Противник випустив одну міну 82-го калібру зі сторони “Вольво Центра” та вів вогонь зі станкових протитанкових, автоматичних і ручних гранатометів, а також стрілецької зброї. У відповідь військовослужбовці Об’єднаних сил відкрили вогонь на ураження з піхотної зброї.</p>
      <p>Іншими місцями, де противник підступно обстрілював позиції українських захисників були Водяне та Верхньоторецьке. У згаданих випадках окупанти вели вогонь переважно з автоматичних гранатометів АГС, а також зі стрілецької зброї, включно з кулеметами великих калібрів. Ворожі обстріли фіксувалися з напрямку н.п. Михайлівка та Пікузи.</p>
      <p>Такими є короткі підсумки бойових дій на Сході України упродовж минулої доби.</p>
      <p>
        <b>Обстановка на лінії зіткнення на сьогодні, 24 листопада</b>
      </p>
      <p>Від початку поточної доби, станом на 14:00 в районі відсічі та стримування російської агресії у Донецькій та Луганській областях зафіксовано дві ворожі збройні провокації, обі на Донецькому напрямку.</p>
      <p>Так, близько першої години ночі ворог обстріляв з кулеметів укріплення підрозділів Об’єднаних сил неподалік с. Тарамчук. Обстріл вівся з напрямку н.п. Оленівка.</p>
      <p>У відповідь наші оборонці застосували аналогічну зброю.</p>
      <p>Вдруге російсько-окупаційні війська порушили режим тиші біля с. Водяне, витративши сім мінометних боєприпасів калібру 82 мм. Обстріл зафіксовано о пів на дванадцяту дня зі сторони Ужівки. Вогонь у відповідь військовослужбовці зі складу Об’єднаних сил не відкривали.</p>
      <p>Станом на цю мить ситуація повністю контрольована українськими підрозділами зі складу Об’єднаних сил.</p>
      <p>Втрат у лавах наших від початку цієї доби немає.</p>
    </article>
  </body>
</html>