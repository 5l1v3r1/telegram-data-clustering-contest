<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/blumberg-planuye-pereshkoditi-trampu-pereobratisya-v-2020-roci-novini-svitu-50055375.html"/>
    <meta property="og:site_name" content="НВ"/>
    <meta property="article:published_time" content="2019-11-24T13:26:00+00:00"/>
    <meta property="og:title" content="Блумберг планує перешкодити Трампу переобратися у 2020 році - радник ексмера Нью-Йорка"/>
    <meta property="og:description" content="Ексмер Нью-Йорка Майкл Блумберг, який, ймовірно, буде балотуватися на пост президента, готовий витратити на президентську гонку будь-яку суму, яка допомогла б перемогти Дональда Трампа."/>
  </head>
  <body>
    <article>
      <h1>Блумберг планує перешкодити Трампу переобратися у 2020 році - радник ексмера Нью-Йорка</h1>
      <h2>Ексмер Нью-Йорка Майкл Блумберг, який, ймовірно, буде балотуватися на пост президента, готовий витратити на президентську гонку будь-яку суму, яка допомогла б перемогти Дональда Трампа.</h2>
      <address>
        <time datetime="2019-11-24T13:26:00+00:00">24 Nov 2019, 13:26</time>
      </address>
      <p>Про це повідомляє <a href="https://apnews.com/faeb0397465948cea256367867c7efb1">AP</a> із посиланням на радника політика Говарда Вольфсона.</p>
      <p>За його словами, у разі перемоги на президентських виборах Майкл Блумберг буде працювати за 1 долар на рік.</p>
      <p>Ексмер Нью-Йорка також відмовиться від будь-яких пожертв на кампанію. А гроші, які Блумберг збирається витратити на свої президентські амбіції, будуть його особистими активами.</p>
      <p>Наразі команда Блумберга вже зарезервувала рекламу на більш ніж 30 мільйонів доларів. Агітаційна кампанія повинна початися в неділю, 24 листопада, у декількох основних штатах.</p>
      <p>На запитання, скільки грошей готовий витратити Блумберг, Говард Вольфсон відповів: «Все, що потрібно, щоб перемогти Дональда Трампа».</p>
      <p>Майкл Блумберг вважається одним з 10 найбагатших людей в світі. Його статки оцінюються у $54 мільярди. З 2002 по 2013 рік був мером Нью-Йорка.</p>
    </article>
  </body>
</html>