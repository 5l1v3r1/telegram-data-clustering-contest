<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/551865/"/>
    <meta property="og:site_name" content="חרדים10"/>
    <meta property="article:published_time" content="2019-11-24T13:06:00+00:00"/>
    <meta property="og:title" content="ירין שחף: איפור מצוין ליום מעונן • הטרנדים והמגמות של חורף 2019-20"/>
    <meta property="og:description" content="&quot;זה הסתיו עם הענן ועם הרוח המייבב&quot;.... שמזכיר לנו שהחורף כבר מעבר לפינה • כדי שלא תתפסי לא מוכנה, קבלי את  המגמות שאת חייבת לאמץ: מצלליות עיניים בגוונים כהים של חום סגול חציל, בסגנון מעושן, דרך ריסים מלאכותיים, מייק אפ זוהר ועד ליפסטיק אדום דרמטי"/>
  </head>
  <body>
    <article>
      <h1>ירין שחף: איפור מצוין ליום מעונן • הטרנדים והמגמות של חורף 2019-20</h1>
      <address><time datetime="2019-11-24T13:06:00+00:00">24 Nov 2019, 13:06</time> by <a rel="author">תמי גיל</a></address>
      <p>
        <b>"זה הסתיו עם הענן ועם הרוח המייבב".... שמזכיר לנו שהחורף כבר מעבר לפינה • כדי שלא תתפסי לא מוכנה, קבלי את  המגמות שאת חייבת לאמץ: מצלליות עיניים בגוונים כהים של חום סגול חציל, בסגנון מעושן, דרך ריסים מלאכותיים, מייק אפ זוהר ועד ליפסטיק אדום דרמטי</b>
      </p>
      <p>לצד השפתון האדום שאינו נעלם לעולם, לכל עונה יש את הייחודיות ואת הטרנדים שלה.</p>
      <p><b>ירין שחף, אמן איפור  ומנהל בית הספר למקצועות היופי </b>מצייד אותך בכל הטיפים השווים, כדי שלא תתפסי לא מוכנה.</p>
      <p>החורף הוא שעתו היפה של האיפור. אם בקיץ דילגתם עליו עקב זיעה, חום ולחות, הרי שהעונה הקרה מטיבה איתו. גווני העונה מתאפיינים בטונים כהים, של  גוונים חומים- סגולים  שמתלבשים על העפעף, וסגנון איפור מעושן מעשיר את המראה.</p>
      <p>כן, כן, הקאמבק של הניינטיז עדיין פה, והוא בא לידי ביטוי באיפור עיניים בסגנון מעושן. צלליות העיניים  הכהות הולמות במיוחד את מזג האוויר החורפי. הליפסטיק האדום כבר לא שמור רק לבהירות העור. אם הוא דרמטי מדי בשבילכן, נסו להבהיר את הפנים עם מייק אפ מבריק שיהפוף זוהר יותר – במגע עם תאורה.</p>
      <p>
        <b>מייק אפ</b>
      </p>
      <p>לכיסוי פיגמנטים וליצירת למראה עור אחיד וחלק, יש להניח מייק אפ עשיר במרכיבי לחות. קיימים גם מייק-אפים המכילים מרכיבים מיקרוסקופיים מחזירי אור. כך שגם עור פנים יבש ומתוח יכול להראות בריא וזוהר למשך שעות ארוכות.</p>
      <p>
        <b>סומק</b>
      </p>
      <p>סומק בגוון ורוד אפרסק. מניחים אותו על עצמות הלחיים כלפי הרכות.</p>
      <p>
        <b>שפתיים</b>
      </p>
      <p>מושחים ליפסטיק בגוון אדום מט. יש להעדיף שפתון עמיד, לחותי ומדגיש שפתיים.</p>
      <p>
        <b>(ת)ריסים של</b>
        <b> חורף</b>
      </p>
      <p>ירין שחף: “תשכחו מהמסקרות, ממעבי ומעגלי הריסים למיניהן, קבלו בתשואות את הטרנד החורפי – ריסים מלאכותיים. איך לעשות את זה שלב אחר שלב:</p>
      <p>“על המדפים קיימים שני סוגי ערכות. הראשונה היא ערכה של ריסים בודדים, באמצעותם מבצעים השלמה לריסים הקיימים (מראה עדין) והשנייה כוללת מערכת ריסים שלמה (מראה טבעי אך דרמטי).</p>
      <p>“אחרי שרכשתם את אחת הערכות, הצטיידו במקלוני עץ לניקוי אוזניים, פינצטה, דבק להדבקת ריסים ומסיר איפור (לשימוש בערכה השלמה, הצטיידו גם במעגל ריסים).</p>
      <p>“זכרו: כדי להגיע לתוצאות טובות, יש לאפר את העיניים בשלמות. כך, ניתן להבטיח שהריסים לא יתלכלכו משאריות איפור שונות”.</p>
      <p>
        <b>המראה העדין</b>
      </p>
      <p>ליצירת המראה העדין יש ליטול קבוצת ריסים מלאכותיים באמצעות פינצטה ולהדביק את השורש של כל אחד מהם עם מקלון אוזניים. בעזרת הפינצטה נקרב את הריסים המשוחים בדבק לשורש קו הריסים בעפעף העליון ונצמידם זה לזה. אם קיים צורך (בדרך כלל אין) יש להדק את הריסים בעדינות בעזרת האצבעות.</p>
      <p>
        <b>המראה הדרמטי</b>
      </p>
      <p>ליצירת המראה הדרמטי יש להשתמש ב”מערכת ריסים”. לפני פעולת ההדבקה יש לעקל בעדינות בעזרת האצבעות. בשלב הבא יש להשתמש במקל האוזניים, ולמשוח את פס בסיס הריסים בדבק באופן אחיד. מותחים את העפעף כלפי מעלה ומהדקים לקו הריסים הטבעי בעזרת האצבעות. ניתן להשתמש במעגל ריסים כדי לעגל את הטבעיים והמלאכותיים זה לזה.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/549506/"/>
        <a href="http://www.ch10.co.il/news/545667/"/>
        <a href="http://www.ch10.co.il/news/539609/"/>
        <a href="http://www.ch10.co.il/news/490604/"/>
        <a href="http://www.ch10.co.il/news/491890/"/>
        <a href="http://www.ch10.co.il/news/488854/"/>
      </related>
    </article>
  </body>
</html>