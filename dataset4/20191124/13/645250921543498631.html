<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/dimoi/spap-me-epitychia-i-4i-ethelontiki-drasi-anadasosis-sto-penteliko/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T13:02:24+00:00"/>
    <meta property="og:title" content="ΣΠΑΠ: Με επιτυχία η 4η Εθελοντική Δράση Αναδάσωσης στο Πεντελικό"/>
    <meta property="og:description" content="Πραγματοποιήθηκε με μεγάλη επιτυχία και με την παρουσία πολλών ευαισθητοποιημένων πολιτών, προσκόπων,  εθελοντών , ιδιωτικών φορέων και εταιρειών, καθώς"/>
  </head>
  <body>
    <article>
      <h1>ΣΠΑΠ: Με επιτυχία η 4η Εθελοντική Δράση Αναδάσωσης στο Πεντελικό</h1>
      <address><time datetime="2019-11-24T13:02:24+00:00">24 Nov 2019, 13:02</time> by <a rel="author">stergios</a></address>
      <p>Πραγματοποιήθηκε με μεγάλη επιτυχία και με την παρουσία πολλών ευαισθητοποιημένων πολιτών, προσκόπων,  εθελοντών , ιδιωτικών φορέων και εταιρειών, καθώς και αιρετών των Δήμων Μελών, η 4η Εθελοντική Δράση Αναδάσωσης για το 2019 που διοργάνωσε ο Σύνδεσμος Δήμων για την Προστασία και την Ανάπλαση του Πεντελικού (Σ.Π.Α.Π.), στην περιοχή του Νοσοκομείου Παίδων Πεντέλης.</p>
      <p>Η Αναδάσωση, η οποία έγινε με τη μέθοδο της σποροφύτευσης και δενδροφύτευσης βελανιδιών είχε σαν κύριο στόχο την ενίσχυση και τη συμπλήρωση των ήδη αναδασωμένων περιοχών με βελανιδιές που είναι πιο βραδύκαυστες και πιο ανθεκτικές.</p>
      <p>Ευαισθητοποιημένοι πολίτες και  φίλοι του Αττικού περιβάλλοντος όλοι μαζί, με ενθουσιασμό ανταποκρίθηκαν για ακόμη μία φορά στο κάλεσμα του Σ.Π.Α.Π. στηρίζοντας ενεργά την προσπάθεια αποκατάστασης του φυσικού περιβάλλοντος στο Πεντελικό , φυτεύοντας εκατοντάδες δενδρύλλια και σπόρους βελανιδιάς στα σημεία που είχαν από πριν υποδειχθεί.</p>
      <p>Στην 4η Αναδάσωση του Σ.Π.Α.Π. για το 2019 παρόντες ήταν ο Πρόεδρος του Σ.Π.Α.Π., Αντιδήμαρχος Πεντέλης  και Γενικός Γραμματέας του Εποπτικού Συμβουλίου της ΚΕΔΕ Βλάσσης Σιώμος, ο Αντιπρόεδρος του Σ.Π.Α.Π. και Αντιδήμαρχος Αμαρουσίου Στέφανος Τσιπουράκης, ο Αντιδήμαρχος Παλλήνης και μέλος Δ.Σ. του Σ.Π.Α.Π. Φώτης Αβαρκιώτης , ο Αντιδήμαρχος Παλλήνης και μέλος Δ.Σ. του Σ.Π.Α.Π. Βασίλης Δημητριάδης, ο Δημοτικός Σύμβουλος Χαλανδρίου και μέλος Δ.Σ. του Σ.Π.Α.Π. Μάνος Κρανίδης, η Αντιδήμαρχος Πεντέλης Άντα Χάνου-Μπούσουλα, η Δημοτική Σύμβουλος Πεντέλης Ντίνα Λαζή, ο Τοπικός Σύμβουλος Μελισσίων Γιώργος Δημητράκης, η Τοπική Σύμβουλος Πεντέλης Μαρία Κοσμερίδου καθώς και στελέχη του Δασαρχείου Πεντέλης και της Διεύθυνσης Αναδασώσεων Αττικής.</p>
      <p>Συμμετείχαν επίσης στο πλαίσιο της Εταιρικής Κοινωνικής Ευθύνης τους οι εταιρείες  ASTRA ZENECA και ICAP , η Εθελοντική Ομάδα Πολιτικής Προστασίας Άνοιξης,  το Σύστημα Προσκόπων Τούφας Χαλανδρίου και πολλοί ευαισθητοποιημένοι εθελοντές και πολίτες.</p>
      <p>Ο Πρόεδρος του Σ.Π.Α.Π., Αντιδήμαρχος  Πεντέλης και Γενικός Γραμματέας του Εποπτικού Συμβουλίου της Κ.Ε.Δ.Ε., Βλάσσης Σιώμος δήλωσε κατά τη διάρκεια της δράσης: «Υλοποιούμε σήμερα άλλη μία Αναδάσωση, που πραγματοποιείται με τη μέθοδο της σποροφύτευσης βελανιδιών και φύτευσης δέντρων βελανιδιάς καθώς είναι πιο ανθεκτικές και πιο βραδύκαυστες. Είμαστε εδώ στην περιοχή πέριξ του Νοσοκομείου Παίδων Πεντέλης, η οποία έχει στο παρελθόν αναδασωθεί από τον Σ.Π.Α.Π. και σήμερα καλύπτουμε τα όσα ενδεχόμενα κενά υπάρχουν εμπλουτίζοντας τη βλάστηση με νέα δέντρα.</p>
      <p>Είμαι ιδιαίτερα  ικανοποιημένος θα έλεγα ενθουσιασμένος, από την προσέλευση τόσων περιβαλλοντικά ευαισθητοποιημένων πολιτών και κυρίως παιδιών. Είναι πραγματικά ελπιδοφόρο το γεγονός ότι όλο και περισσότεροι πολίτες, καθώς και εταιρείες στα πλαίσια της Εταιρικής Κοινωνικής Ευθύνης τους, αγκαλιάζουν κάθε φορά τις δράσεις μας και κατανοούν τη σημαντικότητα της ύπαρξης του δάσους προκειμένου να συγκρατούνται τα νερά της βροχής και να αποφεύγονται καταστροφές και πλημμύρες.</p>
      <p>Εμείς συνεχίζουμε με αμείωτη ένταση τις προσπάθειες που καταβάλουμε για να επιτύχουμε το βασικό μας στόχο, που δεν είναι άλλος από το ζωντάνεμα του φυσικού πρασίνου και την ανάπλαση του Πεντελικού και Αττικού περιβάλλοντος, με τις συνεχείς αναδασώσεις και όποια άλλη δράση απαιτείται προκειμένου να επιτύχουμε το σκοπό μας.</p>
      <p>Σήμερα έχουμε εδώ ομάδες πολιτών, από ιδιωτικούς φορείς και εταιρείες, αλλά και μεμονωμένους πολίτες που ανταποκρίθηκαν για άλλη μια φορά στο κάλεσμα μας, για να βάλουμε όλοι μαζί, ακόμη ένα λιθαράκι στην προσπάθεια που χρόνια τώρα καταβάλλει ο Σ.Π.Α.Π., για την αποκατάσταση του φυσικού περιβάλλοντος στο Πεντελικό.  Η συνεχής ανταπόκριση των πολιτών και η έντονη εθελοντική διάθεση που επιδεικνύουν όλα αυτά τα χρόνια, ενισχύει τη δύναμη μας για να συνεχίζουμε ακόμη πιο εντατικά τις προσπάθειές μας.</p>
      <p>Ένα μεγάλο ευχαριστώ σε όλους τους ευαισθητοποιημένους πολίτες, τις εταιρείες, στις εθελοντικές ομάδες καθώς και στους εθελοντές του Σ.Π.Α.Π. που ήρθαν σήμερα εδώ στην περιοχή του Παίδων Πεντέλης και που είναι κάθε φορά είναι μαζί μας».</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
        <a href="https://www.aftodioikisi.gr/oikonomia/koinoniko-merisma-petsas-tha-dothei-stoys-pio-eyalotoys/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/pos-mporoyn-na-symmetaschoyn-se-diagonismo-asep-apolymenoi-toy-dimosioy/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
      </related>
    </article>
  </body>
</html>