<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-priyanka-chopra-nick-jonas-2866075.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T13:42:00+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- प्रियंका चोपड़ा नहीं करना चाहतीं निक जोनस संग ये एक काम, वजह जानकर चौंक जाएंगे बॉलीवुड के साथ हॉलीवुड में भी अपनी पहचान बनाने वालीं प्रियंका चोपड़ा निक जोनस के साथ एक ऐसा काम है जो नहीं..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-24T13:42:00+00:00">24 Nov 2019, 13:42</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-priyanka-chopra-doesnt-want-to-work-with-nick-jonas-because-of-this-reason-2865907.html">प्रियंका चोपड़ा नहीं करना चाहतीं निक जोनस संग ये एक काम, वजह जानकर चौंक जाएंगे</a></p>
      <p>बॉलीवुड के साथ हॉलीवुड में भी अपनी पहचान बनाने वालीं प्रियंका चोपड़ा निक जोनस के साथ एक ऐसा काम है जो नहीं करना चाहती हैं। दरअसल, हाल ही में प्रियंका चोपड़ा एक चैट शो पर आईं जहां आकर उन्होंने अपनी पर्सनल लाइफ को लेकर कई खुलासे किए। </p>
      <p>2- <a href="https://www.livehindustan.com/entertainment/story-rani-chatterjee-bold-look-photo-viral-on-social-media-bhojpuri-actress-rani-chatterjee-2865770.html">रानी चटर्जी का दिखा दिलकश अंदाज, सोशल मीडिया पर फोटो वारयल</a></p>
      <p>रानी चटर्जी एक ऐसी भोजपुरी एक्ट्रेस हैं जो सोशल मीडिया पर काफी एक्टिव रहती हैं। अपनी पर्सनल लाइफ से लेकर फैंस को रील लाइफ के बारे में बताती रहती हैं। अपने दिलकश और खूबसूरत अंदाज के लिए जानी जाने वाली भोजपुरी एक्ट्रेस रानी चटर्जी ने हाल ही में एक फोटो पोस्ट किया है। सोशल मीडिया पर इनका ये बोल्ड फोटो काफी वायरल हो रहा है। </p>
      <p>3- <a href="https://www.livehindustan.com/entertainment/story-kangana-ranaut-jayalalithaa-biopic-kangana-ranaur-first-look-and-teaser-launch-from-the-film-thalaivi-2865619.html">Video: जयललिता से हू-ब-हू मिलता है कंगना रनौत का लुक, ‘थलाइवी’ का रिलीज हुआ टीजर</a></p>
      <p>बॉलीवुड अभिनेत्री कंगना रनौत की आने वाली फिल्म 'थलाइवी' का फर्स्ट टीजर रिलीज हो गया है। फिल्म ‘थलाइवी’ पूर्व अभिनेत्री और तमिलनाडु की पूर्व मुख्यमंत्री जयललिता की बायोपिक है। फिल्म में कंगना ‘जयललिता’ का किरदार निभा रही हैं। फिल्म ‘थलाइवी’ का फर्स्ट टीजर रिलीज हो गया है। </p>
      <p>4- <a href="https://www.livehindustan.com/entertainment/story-pagalpanti-box-office-collection-day-2-earns-6-to-7-crore-on-second-day-john-abraham-anil-kapoor-urvashi-rautela-arshad-warsi-2865726.html">Pagalpanti Box Office Collection Day 2: जॉन अब्राहम की फिल्म ने दूसरे दिन मचाया धमाल, कमा डाले इतने करोड़</a></p>
      <p>बॉलीवुड निर्देशक अनीस बज्मी की फिल्म ‘पागलपंती’ शुक्रवार को रिलीज हो चुकी है। इस फिल्म में जॉन अब्राहम, पुलकित सम्राट, अनिल कपूर, अरशद वारसी, इलियाना डीक्रूज, कृति खरबंदा, उर्वशी रौतेला और सौरभ शुक्ला अहम भूमिका में नजर आ रहे हैं। फिल्म के रिव्यू की अगर बात करें तो इसे काफी मिक्स्ड रिस्पॉन्स मिला है। हालांकि, फिल्म एनालिस्ट को कुछ खास पसंद नहीं आई है। </p>
      <p>5- <a href="https://www.livehindustan.com/entertainment/story-nia-sharma-troll-on-twitter-fan-says-her-over-rated-and-ugliest-looking-actor-2865704.html">निया शर्मा को ट्रोलर ने कहा ‘बदसूरत’ और ‘ओवर रेटेड’, एक्ट्रेस ने दिया मुंहतोड़ जवाब</a></p>
      <p>टीवी की दुनिया के सितारे भी ट्विटर पर ट्रोलर्स के निशाने पर रहते हैं और आजकल इन सितारों के नाम में निया शर्मा सामने आ रही हैं। ट्विटर पर इनके एक फैन ने इन्हें ट्रोल किया है जिसमें निया शर्मा को वे ‘बदसूरत’ और ‘ओवर रेटेड’ बता रहे हैं। </p>
      <p>6- <a href="https://www.livehindustan.com/entertainment/story-arjun-said-big-thing-about-ranveer-singh-2865522.html">अर्जुन ने रणवीर सिंह को लेकर कही बड़ी बात, फिल्म पानीपत से जुड़ा है मामला </a></p>
      <p>बॉलीवुड अभिनेता अर्जुन कपूर का कहना है कि उन्होंने फिल्म 'पानीपत' में अपने किरदार के लिये रणवीर सिंह से कोई मदद नहीं ली है। अर्जुन कपूर की फिल्म 'पानीपत' रिलीज होने वाली है। इस फिल्म की तुलना रणवीर सिंह की फिल्म बाजीराव मस्तानी से तुलना हो रही है। फिल्म पानीपत में जहां अर्जुन मराठा वॉरियर सदाशिव राव भाउ का रोल निभा रहे हैं। वहीं रणवीर ने 'बाजीराव मस्तानी' में पेशवा बाजीराव का किरदार निभाया था। अर्जुन कपूर से पूछा गया कि क्या उन्होंने रणवीर से इस फिल्म को लेकर नोट्स लिए हैं?</p>
      <p>7- <a href="https://www.livehindustan.com/entertainment/story-shabana-azmi-bollywood-celebs-bid-adieu-to-shaukat-azmi-2864238.html">शबाना आज़मी समेत बॉलीवुड सितारों ने शौकत आज़मी को कहा अलविदा, वीडियो</a></p>
      <p>बॉलीवुड अभिनेत्री शबाना आज़मी की मां और उर्दू के मशहूर शायर कैफी आज़मी की पत्नी शौकत आज़मी का निधन हो गया है। उनकी उम्र 90 साल थी। शुक्रवार शाम जुहू स्थित घर पर निधन हो गया। शौकत काफी समय से बीमार थीं और उन्होंने अपनी बेटी शबाना की बांहों में आखिरी सांस ली।</p>
      <p>8- <a href="https://www.livehindustan.com/entertainment/story-krish-4-me-super-woman-banna-chahti-haintaapsee-pannu-2865524.html">कृष 4 में सुपर वुमन बनना चाहती हैं तापसी पन्नू</a></p>
      <p>बॉलीवुड अभिनेत्री तापसी पन्नू आने वाली फिल्म 'कृष 4' में सुपर वुमन का किरदार निभाना चाहती है। राकेश रोशन अपने पुत्र ऋतिक रोशन को लेकर 'कृष 4' बनाने जा रहे हैं। कंगना रनौत ने 'कृष 3' में सुपर वुमन का किरदार निभाया था। तापसी पन्नू भी सुपर वुमन का किरदार निभाना चाहती है। तापसी ने कहा है कि यदि उन्हें मौका मिला तो वह कृष फ्रेंचाइज 'कृष 4' में काम करना चाहती हैं। गोवा के पणजी में चल रहे 50वें अंतरराष्ट्रीय फिल्म महोत्सव में तापसी ने एक खास बातचीत में हिस्सा लिया। इस बातचीत का विषय था 'वुमन इन लीड'।</p>
      <p>9- <a href="https://www.livehindustan.com/maharashtra/mumbai/story-why-did-ranveer-singh-reject-a-superhero-film-2865521.html">रणवीर सिंह ने आखिर क्यों ठुकराई थी सुपरहीरो फिल्म, वजह आपको भी कर सकती है आश्चर्यचकित</a></p>
      <p>बॉलीवुड अभिनेता रणवीर सिंह ने सुपरहीरो पर आधारित फिल्म में काम करने से मना कर दिया है।ऋतिक रोशन और टाइगर श्रॉफ ने सुपरहीरो पर आधारित फिल्म में काम किया है। चर्चा थी कि रणवीर सिंह भी एक सुपरहीरो पर आधारित फिल्म करने जा रहे थे लेकिन बाद में उन्होंने इससे इनकार कर दिया। बताया जा रहा है कि रणवीर को सुपरहीरो फिल्म करने में इंटरेस्ट तो था लेकिन उन्हें ये स्क्रिप्ट ही पसंद नहीं आई जिसके चलते उन्होंने ये फिल्म करने से इनकार कर दिया।</p>
      <p>10- <a href="https://www.livehindustan.com/entertainment/story-pooja-hegde-surprised-fans-with-old-photos-of-housefull-4-2865514.html">'हाउसफुल 4' की पुरानी तस्वीरों से पूजा हेगड़े ने किया प्रशंसकों को आश्चर्यचकित, इंस्टाग्राम पर जारी की तस्वीरें</a></p>
      <p>इस साल अक्टूबर में रिलीज हुई कॉमेडी-ड्रामा फिल्म 'हाउसफुल 4' के मुख्य कलाकारों में से एक पूजा हेगड़े भी थीं। फिल्म की कहानी पुर्नजन्म पर आधारित है।  पूजा इसमें एक राजकुमारी और लंदन में बसे एक डॉन की बेटी की दोहरी भूमिका में थीं। फिल्म में अक्षय कुमार, कृति सेनन, रितेश देशमुख, कृति खरबंदा, बॉबी देओल और चंकी पांडे भी हैं। हाल ही में पूजा ने इंस्टाग्राम पर अपने फर्स्ट टेस्ट लुक की तस्वीरें साझा की है जिसके कैप्शन में उन्होंने लिखा, “हैशटैगहाउसफुल4 में राजकुमारी माला के लुक के लिए मेरा पहला लुक टेस्ट। कैसी लग रही हूं, यह देखने के लिए अपना फोन निकालकर ड्रेसिंग रूम में इसकी कुछ तस्वीरें खींची थी...क्या कहते हैं आप?” पूजा का अपने प्रशंसकों को पूछे गए इस सवाल के जवाब में लोगों ने जमकर प्रतिक्रियाएं दी हैं। </p>
    </article>
  </body>
</html>