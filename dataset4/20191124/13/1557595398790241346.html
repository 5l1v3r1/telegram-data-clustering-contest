<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/athlitismos/o-podosfairikos-theos-edose-ta-chrostoymena-ston-zorze-zesoys/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T13:17:48+00:00"/>
    <meta property="og:title" content="Ο ποδοσφαιρικός Θεός έδωσε τα… χρωστούμενα στον Ζόρζε Ζεσούς"/>
    <meta property="og:description" content="Από τους μεγάλους κλασσικούς συγγραφείς του παρελθόντος, που κέρδισαν τον χρόνο και παραμένουν πάντα επίκαιροι, μέχρι κι αυτούς που πουλάνε στις μέρες μας χιλιάδες, εκατομμύρια αντίτυπα σε όλο τον κόσμο δεν θα μπορούσαν ποτέ να φανταστούν και να αποτυπώσουν στις εκατοντάδες σελίδες ενός βιβλίου, όλο αυτό το… συναρπαστικό μυθιστόρημα που έγραψε η ίδια η ζωή για τον Ζόρζε Ζεσούς."/>
  </head>
  <body>
    <article>
      <h1>Ο ποδοσφαιρικός Θεός έδωσε τα… χρωστούμενα στον Ζόρζε Ζεσούς</h1>
      <address><time datetime="2019-11-24T13:17:48+00:00">24 Nov 2019, 13:17</time> by <a rel="author">Μιχάλης Τσαμπάς</a></address>
      <p>Eκατομμύρια αντίτυπα σε όλο τον κόσμο δεν θα μπορούσαν ποτέ να φανταστούν και να αποτυπώσουν στις εκατοντάδες σελίδες ενός βιβλίου, όλο αυτό το… συναρπαστικό μυθιστόρημα που έγραψε η ίδια η ζωή για τον Ζόρζε Ζεσούς.</p>
      <p>Τον Πορτογάλο τεχνικό που από το περασμένο Σάββατο κοιμάται και ξυπνάει έχοντας αγκαλιά το Κόπα Λιμπερταδόρες. Κάποιους αιώνες πριν, ο συμπατριωτης του, Φερδινάνδος Μαγγελάνος δάμασε φουρτουνιασμένες θάλασσες και αγριεμένα κύματα για να ανακαλύψει νέες εμπειρίες και νέους κόσμους, φτάνοντας εως και την Βραζιλία και το Ρίο Ντε Τζανέιρο.</p>
      <p>Προφανώς ο Ζεσούς με πολύ πιο σύγχρονα μέσα και μεγαλύτερες ανέσεις, αλλά με την ίδια δίψα για το καινούριο, βρέθηκε στην χώρα του καφέ και πλέον τον απολαμβάνει με όλη του την γλύκα! Ο loser που μέσα σε 3-4 λεπτά έγινε θριαμβευτής γιατί έτσι ήθελε o η μοίρα. Eντάξει και ο Γκαμπιγκόλ. Ο Ζεσούς ως το 89’ του τελικού της Φλαμένγκο με την Ρίβερ Πλέιτ έβλεπε ακόμη έναν τελικό να χάνεται για τον ίδιο και την… κατάρα της Μπενφίκα να τον κυνηγά και στην άλλη άκρη του Ατλαντικού.</p>
      <p>Κάπου εκεί λίγο πριν το φινάλε του τελικού της Λίμα, η ποδοσφαιρική μοίρα αποφάσισε να πάψει να είναι τόσο σκληρή διαχρονικά μαζί του! Τον «μαύρο Μάιο» του 2013 του στέρησε μέσα σε 15 ημέρες 3 τίτλους. Κι όλους στα τελευταία λεπτά. Το πρωτάθλημα Πορτογαλίας που πήγε στην Πόρτο, το Europa League που το πανηγύρισε η Τσέλσι και το Κύπελλο Πορτογαλία που το χάρηκε η Γκιμαράες.</p>
      <p>Όλες οι ήττες με γκολ προς το φινάλε, όλες με 2-1!!! Ναι καλά καταλάβατε. Το Σάββατο γύρισε εντελώς το χαρτί. Ξανά 2-1 αλλά νίκη αυτή τη φορά, ξανά γκολ στο φινάλε (και 2 μάλιστα) αλλά λυτρωτικά αυτή την φορά και αρκετά για να πανηγυρίσει ένα απίθανο Κόπα Λιμπερταδόρες που φάνταζε χαμένο.  Ο 65χρονος Πορτογάλος προπονητής μετά κι από αυτή την εξέλιξη έχει βιώσει στο μάξιμουμ όλα τα συναισθήματα που χαρίζει ο Βασιλιάς των σπορ.</p>
      <p>Η στιγμή που η Μπενφίκα δέχεται το 2ο γκολ από την Πόρτο στις καθυστερήσεις στην κομβική αναμέτρηση της 11ης Μαιου του 2013 και ο ίδιος δεν αντέχει και ο λυγίζει πέφτοντας στο χορτάρι είναι μια από τις δυνατότερες στην ιστορία του ποδοσφαίρου. Αν υπάρχει… ποδοσφαιρικός Θεός, κάτι του χρωστούσε. Πλέον τον Ζορζέ Ζεσούς τον ξεχρέωσε!</p>
    </article>
  </body>
</html>