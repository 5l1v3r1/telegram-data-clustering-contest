<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/risultati-serie-b-classifica-diretta-gol-live-score-13-giornata-24-novembre/1951484/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T13:38:36+00:00"/>
    <meta property="og:title" content="RISULTATI SERIE B, CLASSIFICA/ Diretta gol live score: al via i primi incontri!"/>
    <meta property="og:description" content="Risultati Serie B, classifica: diretta gol live score delle tre partite che si giocano domenica 24 novembre, valide per la 13^ giornata del campionato."/>
  </head>
  <body>
    <article>
      <h1>RISULTATI SERIE B, CLASSIFICA/ Diretta gol live score: al via i primi incontri!</h1>
      <h2>Risultati Serie B, classifica: diretta gol live score delle tre partite che si giocano domenica 24 novembre, nel proseguimento del programma della tredicesima giornata per il torneo cadetto.</h2>
      <address><time datetime="2019-11-24T13:38:36+00:00">24 Nov 2019, 13:38</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <p>Tra pochi minuti avremo la possibilità di seguire le prime due partite per <b>i risultati di Serie B:</b> il Cosenza spera di prolungare la sua striscia positiva, non lunghissima ma comunque utile a portarsi fuori dalla zona retrocessione. Nelle ultime due partite i lupi hanno sempre segnato due gol, battendo la Cremonese e pareggiando a Trapani (risultato agrodolce): un’altra serie è attiva, quella delle gare con almeno una rete a referto che sono diventate adesso 8, visto che l’ultimo zero era maturato a Benevento lo scorso 21 settembre. Contro la Cremonese poi è arrivato il secondo clean sheet stagionale: mancava dalla prima giornata e due mesi e mezzo (0-0 a Crotone). Sicuramente la situazione dei calabresi non è ancora buona, ma ci sono segnali di risveglio; oggi ad Ascoli c’è una buona occasione da sfruttare perchè i marchigiani non vincono da tre partite e hanno ottenuto appena 5 punti nelle ultime sette, dopo aver rappresentato la grande sorpresa di inizio stagione. Ora però mettiamoci comodi e stiamo a vedere quello che succederà sui due campi, perchè per i risultati di Serie B si inizia a giocare! (agg. di Claudio Franceschini)</p>
      <h4>GRANATA IN RIPRESA</h4>
      <p>Per uno Spezia in crisi, i <b>risultati di Serie B</b> di domenica ci propongono un Cittadella che sta provando a spiccare il volo: i veneti erano partiti malissimo in campionato, pagando la delusione per la finale playoff persa e incamerando tre sconfitte nelle prime quattro giornate. La società ha però dimostrato di voler onorare i progetti: Roberto Venturato, allenatore della squadra per la quinta stagione consecutiva, è stato confermato e ha trovato il modo di risalire la corrente. Tre vittorie consecutive, poi 8 punti in quattro partite dopo il ko interno contro il Cosenza; il Cittadella, reduce come detto dalla vittoria di Perugia (terza affermazione esterna del campionato), aveva subito 8 gol nelle prime quattro gare e da allora ha ridotto il numero di gol reti incassate a 4 (in otto partite), tre delle quali contro i lupi. Non solo: il gol di Jaime Baez, lo scorso 18 ottobre, è l’ultimo che i veneti abbiano concesso e dunque la porta della squadra è inviolata da 469 minuti. Ora bisogna migliorare il rendimento offensivo, ma senza ombra di dubbio il Cittadella è pronto a giocare nuovamente un ruolo da protagonista nel campionato di Serie B. (agg. di Claudio Franceschini)</p>
      <h4>RISULTATI SERIE B: LA CRISI DELLO SPEZIA</h4>
      <p>Nell’analizzare i <b>risultati di Serie B</b> attesi per questa domenica, bisogna porre l’accento sulla crisi dalla quale lo Spezia non riesce a risollevarsi. La squadra ligure, affidata in estate a Vincenzo Italiano che aveva appena traghettato il Trapani alla promozione, non trova continuità: addirittura clamoroso il ribaltone subito a Pisa per effetto dei gol di Ramzi Aya (87’) e Simone Benedetti (92’) a togliere una vittoria che la doppietta di Antonino Ragusa sembrava aver certificato. E’ un segno del fatto che in questo momento lo Spezia manca di serenità: a ottobre erano arrivate due vittorie consecutive (contro Pescara e Juve Stabia) con le quali la squadra si era risollevata dopo aver fatto un punto in sei partite, ma purtroppo nemmeno questo bis è servito. Da allora, lo Spezia ha pareggiato contro Empoli e Chievo e poi ha perso appunto all’Arena Garibaldi: entrando in questa giornata si trovava con un solo punto di vantaggio sulle Vespe terzultime, inoltre al Picco ha ottenuto appena 5 punti in sei partite e dunque questa sera contro il Frosinone, in ripresa, bisogna solo vincere per evitare che la situazione diventi ancora più complicata. (agg. di Claudio Franceschini)</p>
      <h4>LE PARTITE DI DOMENICA 24 NOVEMBRE</h4>
      <p>Dopo la sosta per gli impegni delle nazionali, i <b>risultati di Serie B</b> tornano a farci compagnia: siamo arrivati alla 13^ giornata del campionato cadetto e come sempre, domenica 24 novembre, saranno tre le partite cui assisteremo e che ci lanceranno verso il Monday Night. Nello specifico, <b>Ascoli Cosenza</b> e <b>Cittadella Pisa</b> si giocano alle ore 15:00 mentre il posticipo serale, alle ore 21:00, sarà <b>Spezia Frosinone</b>. La classifica di Serie B è ancora in fase di definizione: la comanda il Benevento, ma ormai siamo abituati ad assistere ad una corsa per i playoff incerta e nella quale tante squadre si possono inserire o restarne tagliate fuori dopo un buon avvio di stagione. Così è anche per quanto riguarda la lotta per la salvezza. Non resta allora che aspettare che si giochino queste partite per valutare quali saranno i risultati di Serie B di questa domenica e, appunto, come cambierà di conseguenza la classifica dell’appassionante campionato cadetto.</p>
      <h4>RISULTATI SERIE B: LA SITUAZIONE</h4>
      <p>Delle sei squadre coinvolte oggi nei risultati di Serie B, quella messa meglio è il Cittadella: <a href="https://www.ilsussidiario.net/news/video-perugia-cittadella-0-2-highlights-e-gol-durso-e-diaw-decidono-il-match/1947518/"><b>i veneti sono reduci dalla bella vittoria di Perugia</b></a> con cui hanno operato il sorpasso ai danni degli umbri e si sono presi il terzo posto, rilanciandosi verso una promozione diretta che l’anno scorso è sfuggita soltanto nella finale di ritorno. Segnali di risveglio da parte del Pisa che, <a href="https://www.ilsussidiario.net/news/video-pisa-spezia-3-2-highlights-e-gol-ragusa-non-basta-serie-b/1947527/"><b>battendo lo Spezia in un match delicatissimo</b></a>, si è staccato dalla zona retrocessione ma rimane comunque coinvolto in ambito playout; a conferma di quanto la situazione sia incerta possiamo notare che i toscani sono dodicesimi ma a 2 punti dai playoff, mentre il margine sugli spareggi per la retrocessione è di una sola lunghezza. Ancora più paradossale la situazione dell’Ascoli, nono e con un punto da recuperare per entrare nella zona playoff ma allo stesso tempo a 2 punti dal quindicesimo posto della Cremonese (almeno per come i grigiorossi erano entrati nella 13^ giornata). Insomma: una situazione ancora tutta da sbrogliare, in questo momento una vittoria può fare tutta la differenza del mondo e allora vedremo cosa succederà in campo.</p>
      <h4>RISULTATI SERIE B: 13^ GIORNATA</h4>
      <p>IN CORSO <b>Ascoli Cosenza 0-0</b></p>
      <p>IN CORSO<b> Cittadella Pisa 0-0</b></p>
      <p>ore 21:00 Spezia Frosinone</p>
      <h4>CLASSIFICA SERIE B</h4>
      <p>Benevento 28</p>
      <p>Pordenone 22</p>
      <p>Crotone 21</p>
      <p>Pescara, Cittadella 20</p>
      <p>Perugia 19</p>
      <p>Chievo, Salernitana, Empoli 18</p>
      <p>Ascoli, Frosinone, Venezia 17</p>
      <p>Pisa, Entella, Cremonese 16</p>
      <p>Juve Stabia 14</p>
      <p>Cosenza, Spezia 12</p>
      <p>Livorno, Trapani 10</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-avellino-rieti-streaming-video-e-tv-partita-delicata-per-entrambe-serie-c/1951282/"/>
        <a href="https://www.ilsussidiario.net/news/diretta-ravenna-gubbio-streaming-video-tv-quote-romagnoli-favoriti-serie-c/1951277/"/>
        <a href="https://www.ilsussidiario.net/news/diretta-foggia-altamura-streaming-video-tv-satanelli-favoriti-serie-d/1951002/"/>
        <a href="https://www.ilsussidiario.net/news/diretta-siena-pontedera-streaming-video-tv-bel-derby-toscano-serie-c/1951269/"/>
        <a href="https://www.ilsussidiario.net/news/diretta-pro-patria-pistoiese-streaming-video-tv-entrambe-per-il-rilancio-serie-c/1951640/"/>
        <a href="https://www.ilsussidiario.net/news/diretta-piacenza-imolese-streaming-video-e-tv-occasione-per-i-lupi-serie-c/1951276/"/>
      </related>
    </article>
  </body>
</html>