<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kovnacki-iskam-da-se-biq-s-pulev-toj-e-pyrvoklasen-boec-1409233.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="Ковнацки: Искам да се бия с Пулев, той е първокласен боец"/>
    <meta property="og:description" content="Полският боксьор в тежка категория Адам Ковнацки заяви, че е готов на евентуална битка с Кубрат Пулев през февруари 2020 година Боксьорът, който все още няма загуба в професионалната си кариера, вярва, че ще победи българина, въпреки че го определи като първокласен боец"/>
  </head>
  <body>
    <article>
      <h1>Ковнацки: Искам да се бия с Пулев, той е първокласен боец</h1>
      <address><time datetime="2019-11-24T13:35:00+00:00">24 Nov 2019, 13:35</time> by <a rel="author">Sportlive.bg</a></address>
      <p>Полският боксьор в тежка категория Адам Ковнацки заяви, че е готов на евентуална битка с <b><a href="https://www.sportlive.bg/tags/1593">Кубрат Пулев</a></b> през февруари 2020 година. Боксьорът, който все още няма загуба в професионалната си кариера, вярва, че ще победи българина, въпреки че го определи като "първокласен боец".</p>
      <p><i>"Мач с Пулев? Чудесно. Харесвам такъв бой. Ето защо бих го направил - за да победя всеки, срещу когото се изправям"</i>, заяви 30-годишният поляк, който за последно се би през август. Тогава той повали американеца Крис Ареола.</p>
      <p><i>"Мисля, че единственият начин такъв мач да се случи е ако титлата на IBF бъде овакантена, тъй като Пулев е задължителен претендент, а аз съм следващия в ранглистата"</i>, заяви Ковнацки. Запитан дали е гледал последния мач на Кобрата - победата над Райдъл Букър, той заяви: <i>"Да, гледах го. Не изглеждаше особено добре, но не можеш да съдиш боец според една битка. Той е първокласен боец"</i>. <b><i>Слуховете противопоставят българина на друг известен боец. <a href="https://www.sportlive.bg/sport/boxing/Iznenada-ot-Ukrajna-Kubrat-shte-se-bie-sreshtu-Aleksandyr-Usik-1404785.html">Вижте подробности в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/sport/boxing/VIDEO-Brutalniqt-desen-prav-na-Uajldyr-dokazvasht-che-nqma-po-dobyr-nokautxor-ot-nego-1409221.html"/>
        <a href="https://www.sportlive.bg/sport/boxing/Kubrat-Pulev-Mechtaq-da-proveda-zashtita-na-svetovna-titla-na-noviq-stadion-na-cSKA-1408778.html"/>
        <a href="https://www.sportlive.bg/sport/boxing/Kubrat-Pulev-Silata-e-v-duha-a-ne-v-parite-i-kolite-1408343.html"/>
        <a href="https://www.sportlive.bg/sport/boxing/Kobrata-shokira-Mozhe-bi-e-po-dobre-che-zagubih-ot-Klichko-1408318.html"/>
        <a href="https://www.sportlive.bg/sport/boxing/Kubrat-Pulev-mozhe-da-se-bie-za-svetovnata-titla-oshte-prez-fevruari-1409230.html"/>
      </related>
    </article>
  </body>
</html>