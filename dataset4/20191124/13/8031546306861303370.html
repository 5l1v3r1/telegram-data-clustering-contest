<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109481-2-godishnite-kucheta-sa-na-40-choveshki-godini"/>
    <meta property="og:site_name" content="Канал 3"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="2-годишните кучета са на 40 човешки години"/>
    <meta property="og:description" content="С течение на времето стареенето се забавя при кучетата, което означава, че до 10-годишна възраст лабрадорът е подобен на човек на 68 години"/>
  </head>
  <body>
    <article>
      <h1>2-годишните кучета са на 40 човешки години</h1>
      <h2>С течение на времето стареенето се забавя при кучетата, което означава, че до 10-годишна възраст лабрадорът е подобен на човек на 68 години</h2>
      <address>
        <time datetime="2019-11-24T13:40:00+00:00">24 Nov 2019, 13:40</time>
      </address>
      <p><b>Годините на кучетата са мит, а кученцата са "на средна човешка възраст" по времето, когато са на две, показва ново проучване, пише "Дейли Телеграф".<br/></b> </p>
      <p>За една кучешка година до сега се приемаше, че е еквивалентна на около седем човешки години, но нови изследвания показват, че кучетата са по-скоро близо до 50-годишен човек на тригодишна възраст.</p>
      <p> </p>
      <p>Проучване в Калифорнийския университет изследва как кучетата порастват и съзряват, като се фокусират върху естествен феномен, наречен метилиране на ДНК при повече от 100 лабрадори, на възраст между 14 седмици и 16 години.</p>
      <p> <br/><a href="http://kanal3.bg/news/lifestyle/lubopitno"><b><i>Още любопитни новини четете тук<br/></i></b></a> </p>
      <p>ДНК съдържа белези, които се променят с течение на времето, когато клетката съзрява, което позволява на учените да проследяват по-точно биологичната възраст на даден вид.</p>
      <p> </p>
      <p>След това резултатите бяха сравнени с около 300 човека - разкривайки, че младите кучета с безгранична енергия може да са значително по-стари, отколкото изглеждат.</p>
      <p> </p>
      <p>До двегодишна възраст ДНК на лабрадора е приблизително еквивалентен на човек, влизащ в ранните си четиридесет години, за разлика от мнението, че такова куче е 14-годишен тийнейджър, което традиционната формула би предполагала.</p>
      <p> </p>
      <p>С течение на времето стареенето се забавя при кучетата, което означава, че до 10-годишна възраст лабрадорът е подобен на човек на 68 години.</p>
      <p> </p>
      <p>Предишната популярна в целия свят формула за изчисляване на възрастта на кучето е очевидно разработена при предположението, че повечето кучета са живели средно около 10 г., а хората - средно около 70г.</p>
      <p> </p>
      <p>Американските изследователи разработиха нов метод за определяне на възрастта на кучетата - но за съжаление без очарователната простота на своите предшественици.</p>
      <p> </p>
      <p>Умножаването на естествения логаритъм на възрастта на кучето в календарни години с 16 и добавянето на 31 ще покаже неговата еквивалентна възраст в човешки години, се казва в проучването.</p>
      <p> </p>
      <p>"Очакваната продължителност на живота на лабрадори и ретривъри, 12 години, правилно преведена към продължителността на живота на хората е 70 години“, казват изследователите.</p>
      <p> </p>
      <p>Имаше сходства и в процеса на стареене между хората и кучетата, се казва в проучването, като осемседмичните кученца приличат на деветмесечни човешки бебета.</p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/109093-Genialno%2521-Eto-kak-da-smetnete-%20choveshkata-vazrast%E2%80%9C-na-kucheto-si"/>
        <a href="http://kanal3.bg/news/world/europe/108860-Tri-dzeni-se-udaviha-pri-opit-da-spasyat-kucheta-ot-navodnen-priyut"/>
        <a href="http://kanal3.bg/news/lifestyle/lubopitno/108746-Ne-kreshtete-na-kuchetata-si-%E2%80%93-sasipvate-im-dzivota"/>
      </related>
    </article>
  </body>
</html>