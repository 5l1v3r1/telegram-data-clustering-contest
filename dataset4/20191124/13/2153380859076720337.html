<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/o-fan-mpasten-zitise-syggnomi-gia-ton-nazistiko-hairetismo"/>
    <meta property="og:site_name" content="The Pressroom"/>
    <meta property="article:published_time" content="2019-11-24T13:38:27+00:00"/>
    <meta property="og:title" content="Ο Φαν Μπάστεν ζήτησε συγγνώμη για τον ναζιστικό χαιρετισμό"/>
    <meta property="og:description" content="Ο Μάρκο Φαν Μπάστεν ζήτησε δημοσίως συγγνώμη για τον ναζιστικό χαιρετισμό που απηύθυνε κατά την διάρκεια τηλεοπτικής εκπομπής στην ολλανδική τηλεόραση. Ο άλλοτε ηγέτης των “οράνιε” βρέθηκε σε τηλεοπτικό πάνελ του του “Fox Sports” και άφησε τους πάντες με… ανοικτό το στόμα όταν είπε την έκφραση “sieg heil” (σ.σ. Ζήτω η Νίκη) στη ζωντανή σύνδεση που έγινε στο ημίχρονο του αγώνα του Άγιαξ με την Χέρακλες (σ.σ. μάλλον δεν κατάλαβε μάλλον ότι το μικρόφωνό του ήταν ανοιχτό)."/>
  </head>
  <body>
    <article>
      <h1>Ο Φαν Μπάστεν ζήτησε συγγνώμη για τον ναζιστικό χαιρετισμό</h1>
      <address>
        <time datetime="2019-11-24T13:38:27+00:00">24 Nov 2019, 13:38</time>
      </address>
      <p>
        <b>Ο Μάρκο Φαν Μπάστεν ζήτησε δημοσίως συγγνώμη για τον ναζιστικό χαιρετισμό που απηύθυνε κατά την διάρκεια τηλεοπτικής εκπομπής στην ολλανδική τηλεόραση.</b>
      </p>
      <p>Ο άλλοτε ηγέτης των “οράνιε” βρέθηκε σε τηλεοπτικό πάνελ του του “Fox Sports” και άφησε τους πάντες με… ανοικτό το στόμα όταν είπε την έκφραση <b>“sieg heil” </b>(σ.σ. Ζήτω η Νίκη) στη ζωντανή σύνδεση που έγινε στο ημίχρονο του αγώνα του Άγιαξ με την Χέρακλες<b> (σ.σ. μάλλον δεν κατάλαβε μάλλον ότι το μικρόφωνό του ήταν ανοιχτό).</b></p>
      <p>Ο Φαν Μπάστεν ξεστόμισε το συγκεκριμένο<b> ναζιστικό χαιρετισμό</b> που είχε επικρατήσει στη ναζιστική Γερμανία, μόλις ο Γερμανός προπονητής της Έρακλες, Φρανκ Βόρτμουτ, ολοκλήρωσε τις δηλώσεις του στον ρεπόρτερ, Χανς Κράιτ.</p>
      <p><b>Στα social media επικράτησε ένας… χαμός με καταιγισμό σχολίων κατά του Φαν Μπάστεν</b>, ο οποίος θέλησε να απολογηθεί – δικαιολογηθεί, τονίζοντας πως… ήθελε να κάνει πλάκα με τη γερμανική προφορά του ρεπόρτερ του καναλιού που πήρε τις συγκεκριμένες δηλώσεις.</p>
      <figure>
        <iframe data-src="https://twitter.com/TijaniGoulletAD/status/1198336456491765763?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>