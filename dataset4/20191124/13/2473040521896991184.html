<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247156/alegeri-prezidentiale-2019-dosar-penal-pentru-primarul-comunei-ciobanu-din-constanta.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T13:22:21+00:00"/>
    <meta property="og:title" content="Alegeri prezidentiale 2019: Dosar penal pentru primarul comunei Ciobanu din Constanta"/>
    <meta property="og:description" content="Primarul comunei Ciobanu, din judetul Constanta, Tudorel Gurgu, a fost implicat intr-un incident electoral, duminica, dupa ce a fost reclamat ca ar fi indrumat un cetatean cum sa-si exprime optiunea, dupa ce l-a insotit in cabina de votare, informeaza Inspectoratul Politiei Judetene (IPJ) Constanta, potrivit Agerpres."/>
  </head>
  <body>
    <article>
      <h1>Alegeri prezidentiale 2019: Dosar penal pentru primarul comunei Ciobanu din Constanta</h1>
      <address>
        <time datetime="2019-11-24T13:22:21+00:00">24 Nov 2019, 13:22</time>
      </address>
      <p>
        <b>Primarul comunei Ciobanu, din judetul Constanta, Tudorel Gurgu, a fost implicat intr-un incident electoral, duminica, dupa ce a fost reclamat ca ar fi indrumat un cetatean cum sa-si exprime optiunea, dupa ce l-a insotit in cabina de votare, informeaza Inspectoratul Politiei Judetene (IPJ) Constanta, potrivit <a href="http://agerpres.ro/">Agerpres.</a></b>
      </p>
      <p>Potrivit sursei citate, duminica, in jurul orei 11.15, lucratorii Politiei Orasului Harsova au fost sesizati de catre un membru al Sectiei de votare nr. 391, din cadrul Liceului Tehnologic Ciobanu, cu privire la faptul ca primarul localitatii Ciobanu, Tudorel Gurgu, ar fi insotit un barbat de 73 de ani, imobilizat in scaun cu rotile, si ar fi intrat cu acesta pana la cabina de votare unde, profitand de perdeaua intredeschisa, ar fi observat procesul de votare si l-ar fi indrumat cum sa voteze.</p>
      <p>'In aceasta cauza a fost intocmit un dosar de cercetare penala in rem, sub aspectul savarsirii infractiunii de violarea confidentialitatii votului' - se arata in comunicatul de presa al IPJ Constanta.</p>
      <p>Mentionam ca si in primul tur electoral, pe numele primarului comunei Ciobanu, Tudorel Gurgu, a fost deschis un dosar penal sub aspectul savarsirii infractiunii de coruperea alegatorilor, dupa ce a fost reclamat ca a stationat, impreuna cu un grup de persoane, in fata sectiei de votare, salutand si indrumand localnicii la vot, conform plangerii inregistrata la IPJ.</p>
      <p>
        <a href="https://www.wall-street.ro/articol/Politic/247162/alegeri-prezidentiale-2019-turul-doi-primele-rezultate-din-diaspora.html">Citeste si:<br/>Iohannis castiga cu peste 90% in Australia si Noua Zeelanda</a>
      </p>
      <figure>
        <img src="https://img.wall-street.ro/image_thumbs/thumbs/543/54354fa467f7132dc5b4703c2d23eb35-400x250-00-65.jpg?v=1574611117"/>
      </figure>
      <footer>Sursa foto: Agerpres</footer>
    </article>
  </body>
</html>