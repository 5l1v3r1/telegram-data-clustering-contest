<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33305-taycan-4s-macan-turbo-un-99x-electric-pirmizrade-autoizstade-kalifornija-foto"/>
    <meta property="og:site_name" content="iAuto"/>
    <meta property="article:published_time" content="2019-11-24T13:50:00+00:00"/>
    <meta property="og:title" content="Taycan 4S, Macan Turbo un 99X Electric pirmizrāde autoizstādē Kalifornijā (+ FOTO)"/>
    <meta property="og:description" content="Losandželosas autoizstādē Porsche Taycan svin pirmizrādi ASV. Pilnīgi elektriskais četrdurvju sedans piedāvā jaudu un savienojamību, kāda tiek gaidīta no Porsche, kopā ar ikdienas lietojamību."/>
  </head>
  <body>
    <article>
      <h1>Taycan 4S, Macan Turbo un 99X Electric pirmizrāde autoizstādē Kalifornijā (+ FOTO)</h1>
      <address><time datetime="2019-11-24T13:50:00+00:00">24 Nov 2019, 13:50</time> by <a rel="author">Porsche</a></address>
      <p>Losandželosas autoizstādē Porsche Taycan svin pirmizrādi ASV. Pilnīgi elektriskais četrdurvju sedans piedāvā jaudu un savienojamību, kāda tiek gaidīta no Porsche, kopā ar ikdienas lietojamību.</p>
      <p>Augsti attīstītās ražošanas metodes un Taycan iespējas nosaka jaunus standartus ilgtspējības un digitalizācijas jomā. Centrālo vietu Porsche stendā ieņems jaunais Taycan 4S, kurš tagad kļūst par sākumpunktu klāstam, kas līdz šim sastāvēja tikai no Taycan Turbo un Taycan Turbo S. Taycan 4S ir pieejams ar divu izmēru akumulatoriem: veiktspējas akumulators sasniedz 390 kW (530 ZS) jaudu, savukārt veiktspējas akumulators Plus nodrošina līdz 420 kW (571 ZS) īslaicīgo jaudu.<br/>„Pirms gada mēs Losandželosā iepazīstinājām ar 911 jauno paaudzi,” saka Porsche AG valdes priekšsēdētājs Olivers Blūme. „Tagad mēs turpinām ar Taycan — Porsche pirmo pilnīgi elektrisko sporta automobili. Jau daudzus gadu desmitus Kalifornija ir bijusi kā Porsche otrās mājas. Tieši šeit atrodas visvairāk 911 cienītāju pasaulē. Mēs esam pārliecināti, ka Taycan turpinās šo veiksmes stāstu.”</p>
      <p>Līdzās Taycan Porsche ir izvēlējies Losandželosas autoizstādi par vietu arī jaunā Macan Turbo pirmizrādei ASV. Ar 324 kW (440 ZS) jaudu tas ieņem līderpozīciju Porsche kompakto SUV sporta automobiļu vidū. Vienlaikus ar Porsche debiju „Formula E” 2019. gada 22. un 23. novembrī Losandželosas autoizstādē tiks demonstrēts arī zīmola pirmais pilnīgi elektriskais sacīkšu automobilis Porsche 99X Electric.</p>
      <p>
        <b>Porsche Taycan 4S: elektriskā sporta automobiļa trešais variants</b>
      </p>
      <p>Pēc Taycan Turbo S un Taycan Turbo elektriskās sērijas jaunais sākumpunkts ir Taycan 4S. Standartaprīkojumā ir uzstādīts vienkomplekta veiktspējas akumulators ar kopējo ietilpību 79,2 kWh, savukārt no Taycan Turbo S un Taycan Turbo pazīstamais divkomplektu veiktspējas akumulators Plus (kopējā ietilpība 93,4 kWh) tiek piedāvāts papildaprīkojumā. <br/>Attiecīgi atšķiras jaudas atdeve un nobraucamais attālums. Ar veiktspējas akumulatoru Taycan 4S sasniedz 390 kW (530 ZS) īslaicīgo jaudu, savukārt. ja ir uzstādīts veiktspējas akumulators Plus, tas nodrošina līdz 420 kW (571 ZS) jaudu. Abi Taycan 4S varianti paātrinās līdz 100 km/h 4,0 sekundēs. Abu variantu maksimālais ātrums ir 250 km/h, un nobraucamais attālums ar veiktspējas akumulatoru sasniedz 407 kilometrus un ar veiktspējas akumulatoru Plus — 463 kilometrus (abos variantos saskaņā ar WLTP datiem). Maksimālā uzlādes jauda ir 225 kW (veiktspējas akumulatoram) un 270 kW (veiktspējas akumulatoram Plus).</p>
      <p>Arī 4S piemīt Taycan priekšrocības: elpu aizraujošs paātrinājums, sporta automobiļiem raksturīga vilces jauda un izcila pastāvīgi pieejamā jauda. Aizmugures ass pastā-vīgās ierosmes sinhrondzinēja aktīvais garums ir 130 milimetru, un tas ir tieši par 80 milimetriem īsāks nekā Taycan Turbo S un Taycan Turbo. Ar motoriem uz katras ass, lai nodrošinātu pilnpiedziņu, kā arī divpakāpju transmisiju uz aizmugures ass 4S piedziņas arhitektūra ietver tādas pašas galvenās tehniskās priekšrocības kā pārējiem saimes locekļiem. Tas pats attiecas arī uz intelektisko uzlādes pārvaldību un izcilo aerodinamiku: ar Cd vērtību no 0,22 aerodinamika dod ievērojamu ieguldījumu maza enerģijas patēriņa un nobraucamā attāluma palielinājuma nodrošināšanā.</p>
      <p>Ar tīro un vienkāršo izskatu Taycan iezīmē jauna laikmeta sākumu, taču saglabā labi pazīstamos Porsche konstrukcijas gēnus. No priekšpuses tas izskatās sevišķi zems un plats ar skaidri konturētiem spārniem. Siluetu veido sportiska jumta līnija, kas slīpi noliecas uz aizmuguri. Zīmolam ir raksturīgas arī izteiksmīgi veidotās sānu daļas. Slīpinātā kabīne, ievilktās aizmugures D statnes un spilgti izteiktie aizmugures spārni spēcīgi izceļ aizmuguri, kas tāpat ir tipiski zīmolam. Ir arī inovatīvi elementi, piemēram, stiklveida Porsche logotips, kas ir iestrādāts nepārtrauktajā gabarītlukturu joslā aizmugurē.</p>
      <p>Arī kabīne iezīmē jauna laikmeta sākumu ar skaidru struktūru un pilnīgi jaunu arhitektūru. Priekšējā paneļa augstāko punktu veido brīvstāvošs, izliekts kontrolmērinstru-mentu panelis. Centrālais 10,9 collu infoizklaides displejs un papildaprīkojumā pieeja-mais blakussēdētāja displejs ir apvienoti, lai tie veidotu iebūvētu stikla joslu, kas izskatās kā melns panelis. <br/>Taycan šasijai Porsche izmanto centralizēti satīklotu vadības sistēmu. Integrētā Porsche 4D šasijas vadība reāllaikā analizē un sinhronizē visas šasijas sistēmas. Taycan 4S ir uzstādīta adaptīva pneimatiskā piekare ar trīskameru tehnoloģiju, kas standartaprīkojumā ietver elektronisko amortizatoru vadību PASM (Porsche aktīvo piekares pārvaldību). Tāpat standartaprīkojumā ir uzstādītas sarkani krāsotas sešvirzuļu alumīnija monobloka nekustīgu skavu bremzes priekšā un četrvirzuļu alumīnija skavas aizmugurē. Iekšēji ventilēto čuguna bremžu disku diametrs ir 360 mm priekšā un 358 mm aizmugurē.</p>
      <p>
        <b>Porsche Macan Turbo ar 440 ZS jaudu: spēcīgāks, ātrāks, veiklāks</b>
      </p>
      <p>Jaunais Macan Turbo tagad ir nostājies Porsche kompakto SUV modeļu klāsta priekšgalā. Jaunais 2,9 litru, sešcilindru, divturbīnu motors šajā ievērojami pārstrādā-tajā flagmanī nodrošina 324 kW (440 ZS) jaudu, kas ir par desmit procentiem lielāka nekā priekštecim, bet tiek sasniegta, izmantojot par 20 procentiem mazāku darba tilpumu. <br/>Ar papildaprīkojumā pieejamo Sport Chrono pakotni šis automobilis sprintu no vietas līdz 100 km/h veic 4,3 sekundēs — par trim desmitdaļām ātrāk nekā iepriekš. Automobiļa maksimālais ātrums ir 270 km/h — tas nozīmē pieaugumu par 4 km/h. Modernizētās šasijas priekšrocība ir standartaprīkojumā uzstādītā augsti efektīvā Porsche virsmas pārklājuma bremžu (PSCB) sistēma. Ar plāno volframa karbīda pārklājumu tā rada līdz pat par 90 procentiem mazāk bremžu putekļu nekā parastās čuguna bremzes.</p>
      <p>Ārēji Macan Turbo raksturo pārskatītās modeļa paaudzes stilistiskās tendences. Tur-klāt jaunais klāsta flagmanis izceļas ar oriģināliem akcentiem, piemēram, turbomodeļiem raksturīgo priekšgalu un nekustīgu jumta spoileru ar dubultu spārnu konstrukciju.</p>
      <p>Gan braucēji, gan līdzbraucēji ir ieguvēji no Macan salona uzlabojumiem, kas ietver adaptīvus 18 pozīcijās regulējamus sporta sēdekļus un BOSE® telpiskās skaņas sis-tēmu.</p>
      <figure>
        <img src="https://iauto.lv/_mm/i/20191123/33305_2ef660844d5.jpg"/>
        <figcaption>Macan Turbo</figcaption>
      </figure>
      <p>
        <b>Porsche 99X Electric: pirmās sacīkstes „Formula E” paralēli Losandželosas autoizstādei</b>
      </p>
      <p>Pēc vairāk nekā 30 gadu pārtraukuma Porsche atgriežas formulu sacensībās. Ar Porsche 99X Electric uzņēmums uzsāk rūpnīcas klātbūtni 2019./2020. gada ABB FIA „Formula E” čempionātā. Ar to saistītā motorsporta ieceru reorganizācija izriet no Porsche stratēģiskā plāna līdz 2025. gadam, kurā ir iekļauti gan ceļu satiksmei paredzēti pūristiski GT sporta automobiļi, gan pilnīgi elektriski sporta automobiļi. Klātbūtne un pat panākumi motorsportā ar elektriski darbināmiem sacīkšu automobiļiem ir svarīga uzņēmuma „Mission E” stratēģijas daļa.</p>
      <p>Turklāt Porsche 99X Electric kalpos arī par izstrādes platformu turpmākajiem ceļu satiksmei paredzētajiem pilnīgi elektriskajiem sērijveida automobiļiem. Šī pilnīgi elektriskā sacīkšu automobiļa centrālais elements ir Porsche E-Performance Powertrain, kuras izstrādei jau no paša sākuma bija galvenā loma. „Formula E” noteikumi paredz standarta šasiju un akumulatoru, savukārt piedziņas tehnoloģiju izstrādā ražotājs.</p>
      <p>Oktobra vidū TAG Heuer Porsche „Formula E” komanda aizvadīja trīs dienu intensīvus izmēģinājumus Rikardo Tormo trasē Valensijā. Šī bija pirmā reize trasē kopā ar visām citām komandām, kas sacenšas ABB FIA „Formula E” čempionāta sestajā, 2019./2020. gada, sezonā, un tā sniedza vērtīgu pieredzi rūpnīcas komandai un tās abiem pastāvīgajiem braucējiem Nīlam Jani un Andrē Lotereram.<br/>Pirmās divas sacensības, kurās piedalās TAG Heuer Porsche „Formula E” komanda, notiek 2019. gada 22. un 23. novembrī Dirijas E-Prix izcīņā netālu no Rijādas (Saūda Arābijā).</p>
      <figure>
        <img src="https://iauto.lv/_mm/i/20191123/33305_1047cc0ba7d.jpg"/>
        <figcaption>99X Electric</figcaption>
      </figure>
      <p>
        <b>Porsche ASV</b>
      </p>
      <p>ASV ir otrais lielākais Porsche tirgus. 2018. gadā uzņēmums uz turieni piegādāja vairāk nekā 57 tūkstošus automobiļu, kas nozīmē izaugsmi deviņus gadus pēc kārtas. Arī pašreizējā finanšu gadā tendence ir pozitīva: piegādes ir pieaugušas par sešiem procentiem salīdzinājumā ar pagājušo gadu un pirmajos deviņos mēnešos ir sasniegušas 45 062 automobiļus.<br/>Porsche preses konferences Losandželosas autoizstādē tiešraides translācija kanālā NewsTV.porsche.com notiks 20. novembrī no pulksten 19.50 līdz 20.15 pēc Latvijas laika.</p>
      <p>Taycan: kombinētais enerģijas patēriņš 24,6–26,9 kWh/100 km, kombinētā CO2 izplūde 0 g/km.<br/>Macan Turbo: kombinētais degvielas patēriņš 9,8 l/100 km; kombinētā CO2 izplūde 224 g/km.</p>
    </article>
  </body>
</html>