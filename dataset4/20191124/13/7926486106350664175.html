<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013085/%D8%AC%D8%B2%D8%A6%DB%8C%D8%A7%D8%AA-%D8%AC%D8%AF%DB%8C%D8%AF-%D8%A7%D8%B2-%D8%A8%D8%A7%D8%B2%D8%AF%D8%A7%D8%B4%D8%AA-%D9%BE%D8%B3%D8%B1-%D8%A2%D8%AE%D9%88%D9%86%D8%AF%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T13:04:33+00:00"/>
    <meta property="og:title" content="جزئیات جدید از بازداشت پسر &quot;آخوندی&quot;"/>
    <meta property="og:description" content="در حالی مقامات قوه قضائیه بازداشت پسر وزیر سابق را تایید کرده‌اند که پیگیری‌ها نشان می‌دهد وی متهم به کارچاق‌کنی و دریافت مبالغی در وزارتخانه مربوطه بوده و به همراه یکی از مشاوران وزیر بازداشت شدند."/>
  </head>
  <body>
    <article>
      <h1>جزئیات جدید از بازداشت پسر "آخوندی"</h1>
      <address>
        <time datetime="2019-11-24T13:04:33+00:00">24 Nov 2019, 13:04</time>
      </address>
      <p>
        <i>در حالی مقامات قوه قضائیه بازداشت پسر وزیر سابق را تایید کرده‌اند که پیگیری‌ها نشان می‌دهد وی متهم به کارچاق‌کنی و دریافت مبالغی در وزارتخانه مربوطه بوده و به همراه یکی از مشاوران وزیر بازداشت شدند.</i>
      </p>
      <p>به گزارش مشرق، به تازگی خبر بازداشت پسر یکی از وزرای سابق دولت‌های یازدهم و دوازدهم منتشر شده است.<br/><br/>پیگیری‌ها اطلاعات جدیدی درباره این پرونده را روشن کرد. بر اساس پیگیری‌ها، مهدی آخوندی به همراه شهرام اجتهادی به اتهام کارچاق‌کنی و تخلفات مالی بازداشت شده‌اند.</p>
      <blockquote>بیشتر بخوانید:<br/><a href="https://www.mashreghnews.ir/news/1012635/%D9%81%DB%8C%D9%84%D9%85-%D8%A2%D9%85%D8%A8%D9%88%D9%84%D8%A7%D9%86%D8%B3-%D8%A2%D9%82%D8%A7%D8%B2%D8%A7%D8%AF%D9%87-%D9%87%D8%A7-%D8%A8%D8%A7-%D8%A2%D9%85%D8%A8%D9%88%D9%84%D8%A7%D9%86%D8%B3-%D9%85%D8%B1%D8%AF%D9%85-%D9%81%D8%B1%D9%82-%D8%AF%D8%A7%D8%B1%D9%87">فیلم/ آمبولانس آقازاده‌ها با آمبولانس مردم فرق داره؟<br/></a><a href="https://www.mashreghnews.ir/news/1008443/%DA%98%D9%86-%D8%AE%D9%88%D8%A8-%DA%86%D8%B1%D8%A7-%D8%A2%D9%85%D8%AF-%DA%86%D9%87-%DA%A9%D8%B1%D8%AF-%D9%88-%DA%86%D8%B1%D8%A7-%D8%B1%D9%81%D8%AA">ژن خوب چرا آمد، چه کرد و چرا رفت؟</a></blockquote>
      <p>بر این اساس، شهرام اجتهادی که با مهدی آخوندی و یکی دیگر از مسئولان ارشد دولتی نیز نسبت فامیلی دارد مدت‌ها به عنوان مشاور وزیر سابق و دست راست وی فعالیت می‌کرده است.<br/><br/>این فرد و پسر وزیر متهم هستند که با دریافت مبالغی از بعضی پیمانکاران برای آنها در وزارتخانه دستور گرفته یا کارسازی کرده‌اند.<br/><br/>این گزارش حاکی‌ست فشارهای شدیدی به پیگیری‌کنندگان این پرونده و قوه قضائیه برای آزاد کردن این دو نفر و پیگیری نشدن این پرونده وارد می‌شود.</p>
      <p>منبع: فارس</p>
    </article>
  </body>
</html>