<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kubrat-pulev-mozhe-da-se-bie-za-svetovnata-titla-oshte-prez-fevruari-1409230.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Кубрат Пулев може да се бие за световната титла още през февруари?"/>
    <meta property="og:description" content="Българската звезда в бокса тежка категория - Кубрат Пулев, се готви за битка срещу полския шампион Адам Ковнацки Новината обяви журналистът на The Athletic Майк Копингер"/>
  </head>
  <body>
    <article>
      <h1>Кубрат Пулев може да се бие за световната титла още през февруари?</h1>
      <address><time datetime="2019-11-24T13:15:00+00:00">24 Nov 2019, 13:15</time> by <a rel="author">Sportlive.bg</a></address>
      <p>Българската звезда в бокса тежка категория - <b><a href="https://www.sportlive.bg/tags/1593">Кубрат Пулев</a></b>, се готви за битка срещу полския шампион Адам Ковнацки. Новината обяви журналистът на "The Athletic" Майк Копингер. Според него, българинът и непобеденият до момента поляк ще се изправят един срещу друг на 22 февруари 2020 година.</p>
      <p>Има голяма вероятност мачът да е за световната титла на IBF. Както е известно, Пулев е основен претендент за нея, а Ковнацки е веднага след него в класирането на федерацията. Мач за титлата на споменатата дата може да има, ако Анди Руис победи Антъни Джошуа отново. Според Копингер, ако това се случи, мексиканецът ще оваканти титлата на IBF и Пулев и Ковнацки ще се бият за нея.</p>
      <p>Мачът може да бъде част от галата, в която главно събитие ще бъде реваншът между Дионтей уайлдър и Тайсън Фюри. Местата на провеждане са две възможни - в Лас Вегас и в Ню Йорк, в "Медисън Скуеър Гардън". Ковнацки няма допусната загуба или равенство в 20 мача като професионалист. В тях той е постигнал 15 победи с нокаут. <b><i><a href="https://www.sportlive.bg/sport/boxing/Nacionalniqt-stadion-e-opciq-za-macha-na-Kubrat-Pulev-1406527.html">Има вариант мачът да е и в София. Вижте подробности в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/sport/boxing/VIDEO-Brutalniqt-desen-prav-na-Uajldyr-dokazvasht-che-nqma-po-dobyr-nokautxor-ot-nego-1409221.html"/>
        <a href="https://www.sportlive.bg/sport/boxing/Kubrat-Pulev-Mechtaq-da-proveda-zashtita-na-svetovna-titla-na-noviq-stadion-na-cSKA-1408778.html"/>
        <a href="https://www.sportlive.bg/sport/boxing/Kubrat-Pulev-Silata-e-v-duha-a-ne-v-parite-i-kolite-1408343.html"/>
        <a href="https://www.sportlive.bg/sport/boxing/Kobrata-shokira-Mozhe-bi-e-po-dobre-che-zagubih-ot-Klichko-1408318.html"/>
        <a href="https://www.sportlive.bg/sport/boxing/Machyt-za-titlata-e-garantiran-Koga-i-sreshtu-kogo-Kubrat-Pulev-shte-se-bie-za-poqsa--1404740.html"/>
      </related>
    </article>
  </body>
</html>