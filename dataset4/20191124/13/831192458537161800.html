<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/pairnei-300-chil-eyro-to-chrono-kai-den-mporoyse-na-milisei-stin-eyrovoyli-to-fiasko-toy-alexi-georgoyli-eyrovoyleyti-toy-syriza/"/>
    <meta property="og:site_name" content="europost.gr"/>
    <meta property="article:published_time" content="2019-11-24T13:00:32+00:00"/>
    <meta property="og:title" content="Παίρνει 300 χιλ. ευρώ το χρόνο και δεν μπορούσε να μιλήσει στην Ευρωβουλή! Το φιάσκο του Αλέξη Γεωργούλη, ευρωβουλευτή του ΣΥΡΙΖΑ"/>
    <meta property="og:description" content="Μπορεί να έχει διαδρομή στην υποκριτική, αλλά στην πολιτική και στην Ευρωβουλή ο Αλέξης Γεωργούλης είναι πρωτάκι. Και αυτό φάνηκε στην τελευταία του ομιλία, η οποία ήταν κάπως αμήχανη. Ο Αλέξης Γεωργούλης, ο οποίος ήταν και"/>
  </head>
  <body>
    <article>
      <h1>Παίρνει 300 χιλ. ευρώ το χρόνο και δεν μπορούσε να μιλήσει στην Ευρωβουλή! Το φιάσκο του Αλέξη Γεωργούλη, ευρωβουλευτή του ΣΥΡΙΖΑ</h1>
      <address>
        <time datetime="2019-11-24T13:00:32+00:00">24 Nov 2019, 13:00</time>
      </address>
      <p>Μπορεί να έχει διαδρομή στην υποκριτική, αλλά στην πολιτική και στην Ευρωβουλή ο Αλέξης Γεωργούλης είναι πρωτάκι. Και αυτό φάνηκε στην τελευταία του ομιλία, η οποία ήταν κάπως αμήχανη.</p>
      <p>Ο Αλέξης Γεωργούλης, ο οποίος ήταν και ο μόνος από τους σελέμπριτι υποψηφίους που κατάφερε να εκλεγεί στην Ευρωβουλή, συμμετείχε σε εκδήλωση για την εξόρυξη χρυσού στην Ευρωβουλή, όπου μίλησε με την ιδιότητά του ως συντονιστής της Επιτροπής Αναφορών (PETI) για να ενημερώσει για την πρόοδο των αιτημάτων που κατατέθηκαν στην Επιτροπή.</p>
      <p>Βίντεο: Η αμήχανη ομιλία του Αλέξη Γεωργούλη στην ευρωβουλή<br/>Το αποτέλεσμα, λόγω άγχους, λόγω ακριβώς ότι ακόμη είναι… πρωτάκι, ή έστω λόγω μιας άτυχης στιγμής, μάλλον υπάρχει μια δυσκολία στο να καταλάβει κανείς τι ήθελε να πει ο Αλέξης Γεωργούλης. Τουλάχιστον από το απόσπασμα που πόσταρε ο ΣΥΡΙΖΑ στο Twitter σαφές νόημα δεν βγαίνει.<br/>«Ο λόγος που ζητάω τον λόγο είναι να.. επειδή είμαι μέλος της Επιτροπής των Αναφορών, και περνάνε αυτά από τα χέρια μου ουσιαστικά, από το δικό μας το γραφείο… Να πω δυο πράγματα όσον αφορά για τις αναφορές που έχουνε συμβεί, Υπάρχει ιστορικό από το 2006 που έχουν έρθει γύρω στις 6 αναφορές, οι περισσότερες έχουν κλείσει έξω από τις δύο τελευταίες αλλά θα ήθελα να καθίσω στην τελευταία, στην έκτη γιατί στις προηγούμενες, η Κομισιόν ουσιαστικά έπρεπε να ρωτήσει το ελληνικό κράτος τι συμβαίνει και έπαιρνε την απάντηση από το υπουργείο Περιβάλλοντος ότι υπήρχε μια μελέτη ότι δεν υπάρχει μια καταστροφή αλλά από το ’13 και μετά υπάρχει μια σιγή… ιχθύος. Αλλά στο 2006 μάλλον θέλω να πω ότι η Κομισιόν εδώ έχει απαντήσει, πως από την στιγμή που δεν έχει αλλάξει τίποτα στις δύο αναφορές που υπάρχουν στα δύο μεγάλα ζητήματα δεν μπορούμε να πούμε ότι υπάρχει λόγος για να κρατηθούν ανοιχτές.</p>
      <p>Αλλά στην τελευταία υπάρχουν κι άλλες υποθέσεις που πρέπει να ανοίξουνε οπότε εκεί ίσως υπάρχει μια ελπίδα να μπορέσει αυτό το πράμα να βρει έναν τρόπο που να είναι πιο δίκαιος προφανώς.</p>
      <p>Αυτή η αναφορά πρέπει ουσιαστικά για να δημιουργήσει κάποιο αντίκτυπο να την φέρουμε στην PETI ξανά μέσα στις επόμενες αναφορές για το 2020 γιατί για το 2019 έχουν κλείσει οπότε από εκεί θα προσέχουμε και θα έχουμε ό,τι μπορούμε να κάνουμε για να φέρουμε την δικαιοσύνη και όπου χρειάζεται φως να το ρίξουμε. Αυτά μπορούμε να κάνουμε σαν επιτροπή, δεν έχουμε κάποια αρμοδιότητα να ασκήσουμε πίεση με κάποιον άλλον τρόπο, μόνο να φέρουμε στο φως ό,τι στοιχείο υπάρχει και να ζητήσουμε από την Κομισιόν να μας δώσει απαντήσεις για όλα τα ερωτήματα που δεν έχουν απαντηθεί μέχρι στιγμής».</p>
      <figure>
        <iframe data-src="https://twitter.com/SYRIZAEP/status/1197820856673673216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>