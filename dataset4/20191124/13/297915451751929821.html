<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/hromadna-rvacka-stodulky-velka-ohrada-spor-o-pritelkyni-cela-rodina-policie.html"/>
    <meta property="og:site_name" content="Pražský deník"/>
    <meta property="article:published_time" content="2019-11-24T13:44:00+00:00"/>
    <meta property="og:title" content="Hromadná rvačka ve Stodůlkách. Do sporu o dívku se zapojila celá rodina"/>
    <meta property="og:description" content="/FOTOGALERIE, VIDEO/ Obyvatelé pražského sídliště Velká Ohrada ve Stodůlkách si na nedostatek událostí jako vystřižených z televizních kriminálek rozhodně nemohou stěžovat. V sobotu večer musely desítky policistů a mětských strážníků řešit incident v Prusíkově ulici."/>
  </head>
  <body>
    <article>
      <h1>Hromadná rvačka ve Stodůlkách. Do sporu o dívku se zapojila celá rodina</h1>
      <address><time datetime="2019-11-24T13:44:00+00:00">24 Nov 2019, 13:44</time> by <a rel="author">Michael Bereň</a></address>
      <p>„Na místo nejprve vyjeli pražští strážníci, kteří měli podle svědků čelit značné přesile a také opakovanému napadání,“ uvedl Týdeník policie s tím, že se začala prát dvojice mužů prát kvůli dívce jednoho z nich. </p>
      <figure>
        <iframe src="https://www.youtube.com/embed/tvOO5UpPhoc" width="630" height="354" data-service="Youtube" scrolling="no"/>
      </figure>
      <p>„Další rodinní příslušníci a známí se k nim pak podle sousedů přidali,“ dodaly Novinky. Do hromadné rvačky ve Stodůlkách se tak zapojilo kolem dvaceti lidí. Prvním dvěma strážníkům proto vyrazily na pomoc další hlídy městské policie, do akce šli i příslušníci Speciální pořádkové jednotky Policie ČR. Zasáhnout přijeli také policisté z místního oddělení.</p>
      <figure>
        <img src="https://g.denik.cz/1/c5/stodulky-sebevrazda-2_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/dvojnasobna-sebevrazda-ve-stodulkach-vyskocili-z-okna-matka-se-synem-20191111.html">Dvojnásobná sebevražda. Ve Stodůlkách vyskočili z okna matka se synem Přečíst článek ›</a>
      </aside>
      <p>„Oba muži byli na místě zajištěni a pro podezření z přestupku převezeni na policejní služebnu. Další právní kvalifikace případu se může odvíjet od výslechů jednotlivých aktérů, případně také od kamerových záznamů, které budeme vyhodnocovat,” citoval web Novinky.cz mluvčí pražské policie Violetu Siřišťovou.</p>
      <p>Jednoho z agresivních mladíků ještě na místě činu prohlédla posádka zdravotnické záchranné služby hlavního města, ale muž ošetření ani převoz do nemocnice nepožadoval. Policisté se případem příbuzenského a sousedského soužití budou nadále zabývat.</p>
      <figure>
        <img src="https://g.denik.cz/63/ed/pozarstodulky-noc-04_denik-150-3x2.jpg"/>
      </figure>
      <aside>
        <a href="https://prazsky.denik.cz/pozary/evakuace-v-pyzamu-a-v-maskach-nocni-pozar-ve-stodulkach-zcela-znicil-byt-20191013.html">Evakuace v pyžamu a v maskách. Noční požár ve Stodůlkách zničil byt Přečíst článek ›</a>
      </aside>
    </article>
  </body>
</html>