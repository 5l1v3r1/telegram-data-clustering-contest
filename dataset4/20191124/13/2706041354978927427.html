<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220967/v-kauze-futbalovej-korupcie-maju-obvineni-uzavriet-dohody-o-vine-a-treste-rozhodne-sud-v-pezinku"/>
    <meta property="og:site_name" content="Športky.sk"/>
    <meta property="article:published_time" content="2019-11-24T13:55:00+00:00"/>
    <meta property="og:title" content="V kauze futbalovej korupcie majú obvinení uzavrieť dohody o vine a treste: Rozhodne súd v Pezinku"/>
    <meta property="og:description" content="BRATISLAVA - Špecializovaný trestný súd v Pezinku má budúci týždeň schvaľovať dohody o vine a treste v kauze futbalovej korupcie. Verejné zasadnutie s obvinenými Vladimírom Ľ. a spol. vytýčil ..."/>
  </head>
  <body>
    <article>
      <h1>V kauze futbalovej korupcie majú obvinení uzavrieť dohody o vine a treste: Rozhodne súd v Pezinku</h1>
      <address>
        <time datetime="2019-11-24T13:55:00+00:00">24 Nov 2019, 13:55</time>
      </address>
      <p>BRATISLAVA - Špecializovaný trestný súd v Pezinku má budúci týždeň schvaľovať dohody o vine a treste v kauze futbalovej korupcie. Verejné zasadnutie s obvinenými Vladimírom Ľ. a spol. vytýčil konkrétne na stredu 27. novembra.</p>
      <p>Prokurátor Úradu špeciálnej prokuratúry podal totiž ešte začiatkom októbra na súd návrhy na uzavretie dohôd so 14 obvinenými v prípade úplatkov za ovplyvňovanie futbalových zápasov.</p>
      <p>Národná Kriminálna agentúra ešte v júli minulého roku vykonala v súčinnosti so Slovenským futbalovým zväzom v Banskej Bystrici akciu zameranú na rozhodcov aj zástupcov futbalových klubov. <i><b>„Sedemdesiat policajtov z NAKA a zo Strednej odbornej školy Policajného zboru z Pezinku obsadili priestory v Banskej Bystrici, kde sa konal seminár futbalových rozhodcov,"</b></i> informovala vtedy polícia s tým, že akcia súvisela s rozhodovaním na futbalových zápasoch v pôsobnosti Stredoslovenského futbalového zväzu (SSFZ). Hlavní rozhodcovia, asistenti rozhodcov a delegáti si na osobných stretnutiach podľa polície nechali sľúbiť a následne prijímali úplatky dvesto až tisíc eur od predstaviteľov futbalových klubov za ovplyvňovanie výsledkov futbalových zápasov.</p>
      <footer><b>Zdroj:</b> SITA<br/><b>Foto:</b> archív</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/215763/video-hodur-otvorene-o-stavkarskej-mafii-detaily-ako-sa-manipulovali-zapasy"/>
        <a href="https://sportky.zoznam.sk/c/209583/argentina-bez-messiho-hviezdnej-modle-za-ostre-slova-o-korupcii-hrozi-poriadne-kruty-trest"/>
        <a href="https://sportky.zoznam.sk/c/209469/video-messi-obvinil-braziliu-z-korupcie-nicia-futbal-nedovolili-nam-dostat-sa-do-finale"/>
        <a href="https://sportky.zoznam.sk/c/181833/korupcia-v-slovenskom-futbale-rozzureny-kouc-to-este-nezazil-nieco-je-za-tym-a-ja-zistim-co"/>
      </related>
    </article>
  </body>
</html>