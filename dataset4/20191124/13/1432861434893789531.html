<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/sari-sravni-ronaldo-s-amatxor-1409235.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T13:57:00+00:00"/>
    <meta property="og:title" content="Сари сравни Роналдо с аматьор"/>
    <meta property="og:description" content="По всичко личи, че тихата война между наставника на Ювентус Маурицио Сари и звездата на тима Кристиано Роналдо далеч не е приключила Вчера португалецът пропусна гостуването на „старата госпожа“ на Аталанта от 13-тия кръг в Серия А"/>
  </head>
  <body>
    <article>
      <h1>Сари сравни Роналдо с аматьор</h1>
      <address><time datetime="2019-11-24T13:57:00+00:00">24 Nov 2019, 13:57</time> by <a rel="author">Sportlive.bg</a></address>
      <p>По всичко личи, че тихата война между наставника на Ювентус <a href="https://www.sportlive.bg/tags/47207">Маурицио Сари</a> и звездата на тима Кристиано Роналдо далеч не е приключила. Вчера португалецът пропусна гостуването на „старата госпожа“ на Аталанта от 13-тия кръг в Серия А. Тимът на Маурицио Сари направи обрат и спечели двубоя с 1:3 след два гола на Гонсало Игуаин и едно попадение на Пауло Дибала.</p>
      <p>Италианският мениджър заяви, че причината да остави <a href="https://www.sportlive.bg/tags/2646">Кристиано Роналдо</a> извън групата е въпросната травма, заради която той бе сменян в мачовете срещу Локомотив Москва и Милан. Според Сари Роналдо е бил на ниво в първия мач на Португалия срещу Литва, но във втората среща срещу Люксембург е почувствал отново болка в коляното. 60-годишният специалист не подмина и реакцията на португалеца при смените му в предните мачове, като каза, че е виждал подобна реакция при изваждане на футболист от игра само на аматьорски мачове през 90-те години. Въпреки обяснението, което даде Сари, започват да се появяват информации, че наставникът и Роналдо не са в добри отношения.</p>
      <p>Очевидно обаче липсата на португалеца не се отразява негативно на <a href="https://www.sportlive.bg/tags/1622">Ювентус</a>, които продължават да са без загуба до момента през сезона. „Старата госпожа“ има актив от 35 точки, с които е на първата позиция в Калчото до момента. Във вторник за тима на Маурицио Сари предстои домакинство на Атлетико Мадрид в Шампионската лига. <i><a href="https://www.sportlive.bg/worldfootball/italy/Ronaldo-ne-se-e-izvinil-na-syotbornicite-si-sled-zavryshtaneto-si-v-Yuventus-1408661.html">Очевидно обаче Маурицио Сари не е единственият, който не е в добри отношения с Роналдо в Ювентус.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ronaldo-iznenadvashto-izvyn-grupata-na-Yuventus-za-macha-s-Atalanta-1408763.html"/>
        <a href="https://www.sportlive.bg/worldfootball/italy/cifrite-pokazvat-che-Yuventus-na-Sari-e-po-dobyr-ot-tozi-na-Alegri-1407039.html"/>
        <a href="https://www.sportlive.bg/worldfootball/italy/Ronaldo-proiznesyl-gruba-obida-kym-Sari-pri-smqnata-si-1405852.html"/>
        <a href="https://www.sportlive.bg/worldfootball/england/Manchestyr-Yunajted-podgotvq-iznenadvashta-oferta-za-Ronaldo-1405212.html"/>
        <a href="https://www.sportlive.bg/worldfootball/italy/Ronaldo-shte-se-sreshtne-sys-Sari-za-da-izgladqt-razlichiqta--1408200.html"/>
      </related>
    </article>
  </body>
</html>