<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779199/%DB%B2%DB%B0%DB%B0-%D9%87%DA%A9%D8%AA%D8%A7%D8%B1-%D8%A8%D9%87-%D9%88%D8%B3%D8%B9%D8%AA-%D8%AC%D9%86%DA%AF%D9%84-%DA%A9%D8%A7%D8%B1%DB%8C-%D9%87%D8%A7%DB%8C-%D8%A7%D8%B3%D8%AF%D8%A2%D8%A8%D8%A7%D8%AF-%D8%A7%D9%81%D8%B2%D9%88%D8%AF%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:47:54+00:00"/>
    <meta property="og:title" content="فرماندار اسدآباد: ۲۰۰ هکتار به وسعت جنگل کاری‌های اسدآباد افزوده می‌شود"/>
    <meta property="og:description" content="همدان - فرماندار شهرستان اسدآباد با اشاره به هدفگذاری اجرای یک هزار هکتار جنگل کاری در استان همدان گفت: امسال ۲۰۰ هکتار به وسعت جنگل کاری‌های اسدآباد افزوده می‌شود."/>
  </head>
  <body>
    <article>
      <h1>فرماندار اسدآباد: ۲۰۰ هکتار به وسعت جنگل کاری‌های اسدآباد افزوده می‌شود</h1>
      <address>
        <time datetime="2019-11-24T13:47:54+00:00">24 Nov 2019, 13:47</time>
      </address>
      <p>مجید درویشی در گفتگو با <a href="https://www.mehrnews.com/">خبرنگار مهر</a> با بیان اینکه بر اساس هدفگذاری صورت گرفته یک هزار هکتار به وسعت جنگل کاری استان همدان اضافه خواهد شد، گفت: سهم هر یک از شهرستان های استان همدان در این طرح ۱۰۰ هکتار است.</p>
      <p>وی با بیان اینکه تعهد شهرستان اسدآباد در این برنامه ۲۰۰ هکتار و ۲ برابر تعهد شهرستان های دیگر است، افزود: ۲۰۰ هکتار جنگل کاری در شهرستان اسدآباد تا پایان سال جاری اجرایی خواهد شد.</p>
      <p>درویشی از پیش بینی ۹۵ میلیون تومان اعتبار از محل اعتبارات استانی برای اجرای این طرح سخن گفت و اظهار داشت: طرح ۲۰۰ هکتاری جنگل کاری شهرستان اسدآباد در دو نقطه «تپه ستران» شهر آجین به میزان ۱۸ هکتار و گردنه شهر اسدآباد به میزان ۱۸۲ هکتار در نظر گرفته شده است.</p>
      <p>فرماندار اسدآباد با تاکید بر اینکه گردنه اسدآباد بهترین وضعیت را برای جنگل کاری دارد و سعی بر آن است در این برنامه گونه های سازگار با محیط کاشته شوند، گفت: بادام شیرین، بادامک، ارژن و سماق برای کاشت در نظر گرفته شده است.</p>
      <p>وی بر بهره مندی مردم از عرصه های منابع طبیعی به واسطه اجرای طرح جنگل کاری تاکید کرد و گفت: اضافه شدن یک هزار هکتار به جنگل های استان همدان در راستای تفاهم نامه منعقدشده سازمان جنگل ها، مراتع و آبخیزداری کشور با استاندار همدان اجرایی می شود.</p>
    </article>
  </body>
</html>