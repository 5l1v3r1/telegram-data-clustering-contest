<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/v-postojni-eksplodiralo-v-komunalnem-zabojniku-let"/>
    <meta property="og:site_name" content="Primorske novice"/>
    <meta property="article:published_time" content="2019-11-24T13:43:27+00:00"/>
    <meta property="og:title" content="V Postojni eksplozija v komunalnem zabojniku, leteči kosi so razbili stekla knjižnice"/>
    <meta property="og:description" content="Dopoldne so policiste obvestili o eksploziji v Postojni. Po prvih podatkih naj bi eksplodiralo ponoči, in sicer v zabojniku za smeti, so sporočili s koprske policijske uprave. Kosi so prileteli približno deset metrov v stekla knjižnice, ki so se razbila, prav tako je v knjižnico priletel pokrov zabojnika. Policisti so zavarovali kraj dogodka."/>
  </head>
  <body>
    <article>
      <h1>V Postojni eksplozija v komunalnem zabojniku, leteči kosi so razbili stekla knjižnice</h1>
      <address><time datetime="2019-11-24T13:43:27+00:00">24 Nov 2019, 13:43</time> by <a rel="author">Spletno uredništvo</a></address>
      <p>
        <b>Dopoldne so policiste obvestili o eksploziji v Postojni. Po prvih podatkih naj bi eksplodiralo ponoči, in sicer v zabojniku za smeti, so sporočili s koprske policijske uprave. Kosi so prileteli približno deset metrov v stekla knjižnice, ki so se razbila, prav tako je v knjižnico priletel pokrov zabojnika. Policisti so zavarovali kraj dogodka.</b>
      </p>
      <figure>
        <img src="https://static.primorske.si/foto/highres/gnweb/721003_ekspolozijasmetnjakpo-1.jpg"/>
        <figcaption>Foto: Veronik Rupnik Ženko</figcaption>
      </figure>
      <p><b>POSTOJNA</b> &gt; Bombologi specialne enote bodo pregledali bližnjo okolico in izključili nevarnost, zatem bodo kriminalisti opravili ogled kraja.</p>
      <p>Tako knjižnica kot tudi bližnja osnovna šola sta bili med eksplozijo prazni, prav tako zaradi eksplozije ni bil nihče poškodovan.</p>
      <p>Vse okoliške prebivalce policija prosi, da informacije v zvezi s tem dogodkom čim prej sporočijo na 113 ali na anonimni telefon policije 080 1200.</p>
      <figure>
        <img src="https://static.primorske.si/foto/highres/gnweb/721003_ekspolozijasmetnjakpo-4.jpg"/>
        <figcaption>Foto: Veronika Rupnik Ženko</figcaption>
      </figure>
    </article>
  </body>
</html>