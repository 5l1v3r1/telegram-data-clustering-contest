<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/derzhdep-ssha-polipshennya-stosunkiv-z-rf-zalezhyt-vid-vykonannya-neyu-minskyh-ugod/"/>
    <meta property="og:site_name" content="Рубрика"/>
    <meta property="article:published_time" content="2019-11-24T13:53:57+00:00"/>
    <meta property="og:title" content="Держдеп США: Поліпшення стосунків з РФ залежить від виконання нею мінських угод"/>
    <meta property="og:description" content="Перший заступник держсекретаря США Джон Салліван на зустрічі з міністром закордонних справ РФ Сергієм Лавровим заявив, що поліпшення двосторонніх відносин залежить від виконання Росією мінських домовленостей. Заступник держсекретаря Салліван підкреслив на зустрічі з главою МЗС Лавровим, що поліпшення двосторонніх відносин залежить від виконання Москвою положень мінських домовленостей, а також – від того, чи відмовиться вона від спроб […]"/>
  </head>
  <body>
    <article>
      <h1>Держдеп США: Поліпшення стосунків з РФ залежить від виконання нею мінських угод</h1>
      <address><time datetime="2019-11-24T13:53:57+00:00">24 Nov 2019, 13:53</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Dzhon-Sallivan-860x506.jpg"/>
      </figure>
      <p>
        <b>
          <b>Перший заступник держсекретаря США Джон Салліван на зустрічі з міністром закордонних справ РФ Сергієм Лавровим заявив, що поліпшення двосторонніх відносин залежить від виконання Росією мінських домовленостей.</b>
        </b>
      </p>
      <p>Заступник держсекретаря Салліван підкреслив на зустрічі з главою МЗС Лавровим, що поліпшення двосторонніх відносин залежить від виконання Москвою положень мінських домовленостей, а також – від того, чи відмовиться вона від спроб підірвати наші демократичні процеси, передає <a href="https://www.dw.com/uk/%D0%B4%D0%B5%D1%80%D0%B6%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D1%88%D0%B0-%D0%BD%D0%B0%D0%B3%D0%B0%D0%B4%D0%B0%D0%B2-%D1%80%D0%BE%D1%81%D1%96%D1%97-%D0%BF%D1%80%D0%BE-%D0%BC%D1%96%D0%BD%D1%81%D1%8C%D0%BA%D1%96-%D0%B4%D0%BE%D0%BC%D0%BE%D0%B2%D0%BB%D0%B5%D0%BD%D0%BE%D1%81%D1%82%D1%96/a-51388952?maca=uk-Twitter-sharing">DW</a>.</p>
      <p>Зустріч Саллівана з Лавровим відбулася під час саміту Великої двадцятки в Японії 23 листопада.</p>
      <p>Також дипломати обговорили теми Сирії, КНДР, співпраці в боротьбі проти тероризму і “питання стратегічної безпеки”.</p>
      <p>Сенат США розглядає кандидатуру Саллівана на посаду посла США в Росії.</p>
      <p>Відзначається, що комітет у закордонних справах верхньої палати Конгресу США вже висловився за призначення Саллівана. Тепер рішення за Сенатом.</p>
    </article>
  </body>
</html>