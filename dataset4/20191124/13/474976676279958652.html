<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121432/magdalena-biejat-zaglosowala-z-pis-tlumaczy-dlaczego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T13:43:00+00:00"/>
    <meta property="og:title" content="Magdalena Biejat zagłosowała z PiS. Tłumaczy, dlaczego"/>
    <meta property="og:description" content="Posłanka Lewicy, którą głosami m. in. PiS mianowano na szefową sejmowej komisji ds. rodziny, zagłosowała wraz z partią rządzącą za podwyższeniem akcyzy na alkohol i papierosy. – Uważamy, że podnoszenie akcyzy jest słusznym kierunkiem jako element przeciwdziałania nałogowi – stwierdziła Magdalena Biejat."/>
  </head>
  <body>
    <article>
      <h1>Magdalena Biejat zagłosowała z PiS. Tłumaczy, dlaczego</h1>
      <address>
        <time datetime="2019-11-24T13:43:00+00:00">24 Nov 2019, 13:43</time>
      </address>
      <h4>Posłanka Lewicy, którą głosami m. in. PiS mianowano na szefową sejmowej komisji ds. rodziny, zagłosowała wraz z partią rządzącą za podwyższeniem akcyzy na alkohol i papierosy. – Uważamy, że podnoszenie akcyzy jest słusznym kierunkiem jako element przeciwdziałania nałogowi – stwierdziła Magdalena Biejat.</h4>
      <p>Magdalena Biejat była gościem Radio Zet. Posłanka Lewicy została zapytana o to, dlaczego wsparła swoim głosem obóz rządzący w podniesieniu akcyzy na alkohol i wybory tytoniowe o 10 proc. W odpowiedzi zaznaczyła, że PiS zgłasza takie projekty ustaw, bo "chodzi o zasypywanie dziury budżetowej". Dodała, że są dobre i złe sposoby owego "zasypywania".</p>
      <p>– Akurat w tym przypadku uważamy, że podnoszenie akcyzy jest w porządku. Badania pokazują, że podnoszenie cen alkoholu i papierosów realnie wpływa na zmniejszenie konsumpcji przez najmłodszych – oznajmiła Biejat. Dodała jednak, że nie oznacza to, iż jej ugrupowanie (Razem) popiera w całości kształt budżetu. Posłanka wskazała, że lewica zaproponuje do budżetu poprawki. – Generalnie całość budżetu jest źle przygotowana, ten budżet jest tworzony pod propagandowe zagrywki partii rządzącej, więc w tej chwili mamy do niego bardzo dużo zastrzeżeń – oceniła.</p>
      <footer>/ Źródło: <a href="http://www.radiozet.pl/">Radio Zet<br/></a>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121228/sejm-przeglosowal-podwyzke-akcyzy-projekt-poparli-wszyscy-poslowie-razem.html"/>
      </related>
    </article>
  </body>
</html>