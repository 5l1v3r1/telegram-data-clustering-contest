<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268481/senatorul-psd-virginel-iordache-a-votat-cu-inima-impacata-pentru-un-presedinte-care-sa-uneasca"/>
    <meta property="og:site_name" content="NewsBucovina"/>
    <meta property="article:published_time" content="2019-11-24T13:01:20+00:00"/>
    <meta property="og:title" content="Senatorul PSD Virginel Iordache a votat cu inima împăcată pentru un președinte care să unească"/>
    <meta property="og:description" content="Senatorul PSD de Suceava Virginel  Iordache a declarat, duminică, după ce și-a exercitat dreptul de vot, că a votat pentru ca România să nu mai fie o societate dezbinată. „Astăzi este vorba despre viitorul României. Am votat pentru ca următorii 5 ani să nu mai vorbim despre o societate dezbinată, despre o societate împărțită între …"/>
  </head>
  <body>
    <article>
      <h1>Senatorul PSD Virginel Iordache a votat cu inima împăcată pentru un președinte care să unească</h1>
      <address>
        <time datetime="2019-11-24T13:01:20+00:00">24 Nov 2019, 13:01</time>
      </address>
      <p>Senatorul PSD de Suceava Virginel  Iordache a declarat, duminică, după ce și-a exercitat dreptul de vot, că a votat pentru ca România să nu mai fie o societate dezbinată.</p>
      <p>„Astăzi este vorba despre viitorul României. Am votat pentru ca următorii 5 ani să nu mai vorbim despre o societate dezbinată, despre o societate împărțită între „ai mei” și restul”, a spus Iordache.</p>
      <figure>
        <img src="https://www.newsbucovina.ro/wp-content/uploads/2019/11/iordache.jpeg"/>
      </figure>
      <p>El a arătat că a votat un președinte care să unească.</p>
      <p>„Am votat cu un președinte capabil să unească, un președinte al tuturor românilor, un președinte român, cu inima de român, care simte și trăiește românește, un președinte care a înțeles că demnitatea funcției prezidențiale nu este „despre el”, ci despre întregul popor. Cred că ne-am săturat cu toții de actualul șef al statului -pentru că exact așa se comportă: ca un șef, nu ca un președinte-, care a ales ca în ultimii 5 ani să-și treacă țara pe persoană fizică. Din aceste considerente am votat cu inima….cu inima împăcată”, a spus Virginel Iordache.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268556/liderul-sucevean-al-pro-romania-deputatul-catalin-nechifor-a-fost-cooptat-in-biroul-executiv-al-partidului-anunta-victor-ponta"/>
        <a href="https://www.newsbucovina.ro/politica/268537/rezultatele-finale-oficiale-ale-turului-al-doilea-al-alegerilor-prezidentiale-in-judetul-suceava-klaus-iohannis-6135-la-suta-viorica-dancila-3865-la-suta-reprezentantul-pnl-in-bej-suceava-lucian-h"/>
        <a href="https://www.newsbucovina.ro/politica/268526/klaus-iohannis-castiga-alegerile-in-judetul-suceava-cu-6138-la-suta-candidatul-pnl-a-obtinut-victoria-in-93-de-localitati-inclusiv-in-toate-municipiile"/>
      </related>
    </article>
  </body>
</html>