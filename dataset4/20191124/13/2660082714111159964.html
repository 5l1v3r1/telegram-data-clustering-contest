<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@tarjomic/3-%D8%B1%D9%88%D8%B4-%D8%AA%D8%AC%D8%B1%D8%A8%DB%8C-%D8%B3%D8%A7%D8%AF%D9%87-%D8%A8%D8%B1%D8%A7%DB%8C-%D8%A8%D9%87%D8%AA%D8%B1-%DA%A9%D8%B1%D8%AF%D9%86-%D8%B1%D8%A7%DB%8C%D8%AA%DB%8C%D9%86%DA%AF-%D8%A7%D9%86%DA%AF%D9%84%DB%8C%D8%B3%DB%8C-vuckicceurpe"/>
    <meta property="og:site_name" content="ویرگول"/>
    <meta property="article:published_time" content="2019-11-24T13:50:36+00:00"/>
    <meta property="og:title" content="3 روش تجربی ساده برای بهتر کردن رایتینگ انگلیسی"/>
    <meta property="og:description" content="نوشتن متون بی نقص انگلیسی، آرزوی خیلی هاست اینجا روش برای این کار ارائه کردیم"/>
  </head>
  <body>
    <article>
      <h1>3 روش تجربی ساده برای بهتر کردن رایتینگ انگلیسی</h1>
      <address><time datetime="2019-11-24T13:50:36+00:00">24 Nov 2019, 13:50</time> by <a rel="author" href="https://virgool.io/@tarjomic" target="_blank">ترجمیک | پلتفرم ترجمه تخصصی و خدمات زبانی</a></address>
      <p>زبان انگلیسی، زبان بین‌المللی و زبان علم است و هر کسی که با علم سر و کار داشته باشد باید تسلط خود بر این زبان پرکاربرد را هرچه بیشتر افزایش دهد. در ادامه به راهکارهایی می‌پردازیم که برای ارتقا سطح مهارت رایتینگ کمکتان می‌کند. ارتقای مهارت رایتینگ به مهارت ترجمه فارسی به انگلیسی شما نیز کمک می‌کند. علاوه بر این کسی که رایتینگ خوبی داشته باشد، می‌تواند مانند یک <a href="https://tarjomic.com/%D9%88%DB%8C%D8%B1%D8%A7%DB%8C%D8%B4_%D9%86%DB%8C%D8%AA%DB%8C%D9%88_%D8%A7%D9%86%DA%AF%D9%84%DB%8C%D8%B3%DB%8C">ویراستار نیتیو</a> متن خود را ویرایش کند. با ما همراه باشید.</p>
      <figure>
        <img src="https://files.virgool.io/upload/users/21841/posts/vuckicceurpe/cztuc8sxuh06.png"/>
      </figure>
      <h3>هر چقدر می‌توانید مطلب انگلیسی بخوانید</h3>
      <p>یادتان هست وقتی برای اولین بار تصمیم گرفتید انگلیسی یاد بگیرید از چه راه‌هایی استفاده کردید؟ شاید کلاس زبان رفتید یا کتاب خودخوان خریدید و یا شروع کردید به دیدن فیلم‌های انگلیسی یا گوش کردن پادکست‌های آموزشی، شاید هم از یکی از دوستانتان کمک گرفتید. برای نوشتن هم باید از پایه شروع کنید.</p>
      <p>در کل، یادگیری یک زبان جدید، فرقی نمی‌کند لیسنینگ، اسپیکینگ، ریدینگ یا رایتینگ باشد، ترتیب خاصی دارد و باید روال طبیعی خودش را طی کند. مثلا به بچه‌های کوچک توجه کنید، بچه‌ها وقتی می‌خواهند زبان مادری‌شان را یاد بگیرند، دو سال اول زندگی‌شان را فقط گوش می‌کنند (لیسنینگ)، بعد از دو سال کم کم شروع می‌کنند به ادای کلمات و نهایتا تا پنج سالگی تقریبا به زبان مادری مسلط می‌شوند (اسپیکینگ)، بعد، دو سال فقط خواندن و الفبا یاد می‌گیرند (ریدینگ) و پس از یادگیری خواندن کم کم شروع می‌کنند به نوشتن (رایتینگ). شما هم برای یادگیری زبان دوم باید همین روند را طی کنید. پس باید توجه کنید که یادگیری رایتنگ یک شبه اتفاق نمی‌افتد و نیاز به پشتکار دارد. اما برای تسریع روند یادگیری و تقویت رایتینگ‌تان می‌توانید از راهکارهایی که در ادامه می‌آید استفاده کنید.</p>
      <p>سعی کنید مطالعه‌تان را به زبان انگلیسی افزایش دهید. مثلا می‌توانید هر روز بخشی از کتاب مورد علاقه‌تان را به انگلیسی بخوانید یا مثلا هر روز اخبار را دنبال کنید یا حتی رمان بخوانید. البته توجه داشته باشید که خواندن رمان‌های کلاسیک شاید راهکار خوبی نباشد چون رمان‌های کلاسیک به سبک قدیمی نوشته شده‌اند و شاید خیلی از قواعدشان در متون امروزی کاربرد نداشته باشد. بنابراین سعی کنید مطالبی که می‌خوانید به‌روز باشد تا ساختارهای نگارشی را بهتر و سریع‌تر فرابگیرید.</p>
      <h3>برای ارتقا مهارت رایتینگ‌تان دنبال راه‌های بامزه باشید</h3>
      <p>احتمالا این راهکار خیلی به گوشتان خورده، چون پیدا کردن راه‌های جالب و جذاب می‌تواند انجام هر کار خسته‌کننده‌ای را جذاب و سرگرم‌کننده کند. اما نکته مهم این است که برای تقویت رایتینگ‌تان باید بنویسید. نوشتن تنها راه تقویت نگارش است!</p>
      <p>یکی از این راه‌ها نوشتن خاطرات روزانه‌تان به زبان انگلیسی است. می‌توانید وبلاگی هم به انگلیسی برای خودتان راه بیاندازید و درباره چیزهایی که برایتان جالب است بنویسید. چت کردن و پیغام گذاشتن در فروم‌های آنلاین هم راه دیگری است تا بیشتر از زبان انگلیسی در نوشتار روزانه‌تان استفاده کنید.</p>
      <p>راهی بامزه‌تر استفاده از اپلیکیشن‌ها و بازی‌های نوشتاری مثل Duolingo یا Babbel است. با استفاده از این اپلیکیشن‌های موبایلی می‌توانید به‌جای کتاب‌ها و نوشته‌های خشک و خسته‌کننده رایتینگ، بازی کنید و رایتینگ‌تان را تقویت کنید.</p>
      <h3>از هر منبعی کمک بگیرید</h3>
      <p>تسلط بر رایتینگ انگلیسی کار سختی است. این مهارت به این سادگی‌ها به‌دست نمی‌آید. حتی برای تسلط بر نگارش فارسی هم باید سال‌ها تلاش و مطالعه کرد. بنابراین ناامید نشوید و به کارتان ادامه دهید اما به یاد داشته باشید که در این راه تنها نیستید. مجبور نیستید این راه را تنهایی طی کنید و با همه چیز به تنهایی دست و پنجه نرم کنید. می‌توانید از انواع منابعی که در دسترس‌تان است استفاده کنید و این راه را برای خودتان هموار کنید.</p>
      <p>مثلا می‌توانید از سایت‌هایی مثل Hemingway Editorاستفاده کنید یا حتی از یکی از ویراستاران حرفه‌ای ترجمیک بخواهید متن‌تان را ویرایش کند و ایراداتش را اصلاح کند. حتی می‌توانید از خدمات <a href="https://tarjomic.com/%D8%AA%D8%B5%D8%AD%DB%8C%D8%AD_%D8%B1%D8%A7%DB%8C%D8%AA%DB%8C%D9%86%DA%AF">رایتینگ آیلتس و تافل ترجمیک</a>استفاده کنید و خودتان را برای آزمون آماده کنید و با خیال راحت سر جلسه آزمون بروید.</p>
    </article>
  </body>
</html>