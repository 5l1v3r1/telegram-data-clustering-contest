<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/20-%d7%a9%d7%a0%d7%95%d7%aa-%d7%9e%d7%90%d7%a1%d7%a8-%d7%a0%d7%92%d7%96%d7%a8%d7%95-%d7%a2%d7%9c-%d7%a8%d7%95%d7%a6%d7%97-%d7%90%d7%99%d7%a9%d7%aa%d7%95-%d7%91%d7%9e%d7%9c%d7%95%d7%9f-%d7%a8%d7%a0%d7%a1%d7%a0%d7%a1-419513"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T13:18:00+00:00"/>
    <meta property="og:title" content="20 שנות מאסר נגזרו על רוצח אישתו במלון רנסנס"/>
    <meta property="og:description" content="בית המשפט המחוזי בתל אביב גזר 20 שנות מאסר על יוסף ברוך, שהורשע ברצח אישתו דליה ברוך ז&quot;ל לפני כשנתיים וחצי במלון רנסנס בתל אביב - רק כי רצתה להתגורר באשדוד. עוד קבע בית המשפט כי הוא יוסף ברוך יפצה את ביתם היחידה של בני הזוג בכ-120 אלף ש&quot;ח"/>
  </head>
  <body>
    <article>
      <h1>20 שנות מאסר נגזרו על רוצח אישתו במלון רנסנס</h1>
      <address><time datetime="2019-11-24T13:18:00+00:00">24 Nov 2019, 13:18</time> by <a rel="author">עופר אשטוקר</a></address>
      <h3>בית המשפט המחוזי בתל אביב גזר 20 שנות מאסר על יוסף ברוך, שהורשע ברצח אישתו דליה ברוך ז"ל לפני כשנתיים וחצי במלון רנסנס בתל אביב - רק כי רצתה להתגורר באשדוד. עוד קבע בית המשפט כי הוא יוסף ברוך יפצה את ביתם היחידה של בני הזוג בכ-120 אלף ש"ח</h3>
      <p>פרשת הרצח המזעזע של דליה ברוך, תושבת אשדוד, במלון רנסנס - <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">בית המשפט</a> גזר 20 שנות מאסר על יוסף ברוך שהורשע בחודש ספטמבר האחרון ברצח אישתו דליה. לאורך כל המשפט כפר הנאשם באישומים נגדו. "מקרה הרצח שבפנינו אינו נמנה על המקרים שבהם קיימת אחריות מופחתת, והדיון בהם נועד להוות "איתות" לגבולו התחתון של מתחם הענישה", נכתב בגזר הדין.</p>
      <p>למרות הפצרות <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">בית המשפט</a>, יוסף ברוך בחר לייצג את עצמו במשפט ולא הסתייע <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">בעורך דין</a>. בטיעונים לקביעת העונש ביקש הנאשם מהשופטים כי יסתפקו ב-28 חודשי המאסר בהם שהה מאחורי סורג ובריח.</p>
      <p>הרצח של דליה ברוך ז"ל התרחש ביוני 2017 במלון רנסנס בתל אביב. כוחות של מד"א שהוזעקו למקום מצאו את דליה ללא רוח חיים ואת בעלה במצב קשה לאחר שניסה להתאבד. עוד כשהיה מאושפז הוא נעצר בחשד שרצח את אישתו דליה על רקע ויכוח שפרץ ביניהם בעקבות כוונת דליה לשוב לאשדוד ולא לחזור לטורקיה.</p>
      <p>
        <mark>בכתב האישום נכתב: שהבעל ששהה עם אשתו במלון רנסנס בתל אביב, ניסה להסתיר את כוונתו לרצוח אותה באמצעות מכתב התאבדות על רקע מחלת אשתו - ואז חנק אותה למוות עם כרית.</mark>
      </p>
      <p>לפי כתב האישום שהוגש על ידי התובעת <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">עו"ד</a> יעל הראל מפרקליטות מחוז תל אביב, ברוך, אזרח טורקי, ואשתו דליה עברו מישראל לאיסטנבול, ונהגו לבקר בני משפחתם בארץ מידי תקופה.</p>
      <p>עוד בטרם הרצח, דליה רצתה לחזור מטורקיה ולהתגורר בישראל, באחד הביקורים האחרונים שלהם בישראל, עת התגורו במלון "רנסנס" בת"א פרץ בינהן ויכוח שהוביל לרצח לאחר שדליה עדכנה את ברוך שהיא לא רוצה לחזור לטורקיה ורוצה להישאר בישראל. בכתב האישום נכתב: "הנאשם החליט לגרום בכוונה תחילה למותה".   </p>
      <p>לפי ממצאי החקירה מתסבר, שהבעל לאחר שחנק אותה, בלע כדורים רבים, נטל סכין יפנית וחתך את ידיו מספר רב של פעמים במטרה לסיים את חייו.</p>
      <p>יום למחרת, בשעות הבוקר, צוות מד"א שהוזעק קבע את מותה של המנוחה ופינה את ברוך לבית החולים איכילוב. המשטרה פתחה בחקירה.</p>
      <p>במכתב הפרידה שכתב ברוך נכתב: "בצער רב אני מסיים את חיינו. אני חולה ללא תקנה ואשתי חולת נפש. אני מבקש סליחה מכל המשפחה שתמכה בי במשך השנים". </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A9%D7%99%D7%A4%D7%95%D7%A6%D7%99%D7%9D-%D7%95%D7%AA%D7%99%D7%A7%D7%95%D7%A0%D7%99%D7%9D/%D7%94%D7%90%D7%97%D7%99%D7%9D-%D7%A7%D7%99%D7%93%D7%A8?utm_content=LinksUnderArticles">רוצים לשפץ את הבית ? לפרטים לחצו כאן</a>
      </p>
    </article>
  </body>
</html>