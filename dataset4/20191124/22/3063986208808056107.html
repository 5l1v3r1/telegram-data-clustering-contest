<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843120"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T22:42:00+00:00"/>
    <meta property="og:title" content="আমতলীতে এবতেদায়ীর ৮ পরীক্ষার্থী বহিস্কার"/>
    <meta property="og:description" content="বরগুনা আমতলী উপজেলার আড়পাঙ্গাশিয়া ইউনিয়নের ঘোপখালী আল-আমিন দাখিল মাদ্রাসা কেন্দ্রে ৮ জন এবতেদায়ী পরীক্ষার্থীকে বহিস্কার করা হয়েছে। তারা পঞ্চম শ্রেনীর সমাপনী পরীক্ষায় অংশ নিলেও প্রকৃতপক্ষে ৬ষ্ঠ ও ৭ম শ্রেণীর শিক্ষার্থী। সূত্র জানায়, রবিবার পঞ্চম শ্রেণীর এবতেদায়ী গণিত বিষয়ের পরীক্ষা চলছিল। এ সময় আড়পাঙ্গাশিয়া ইউনিয়নের ঘোপখালী আল-আমিন দাখিল মাদ্রাসা কেন্দ্রে ৮ পরীক্ষার্থীকে বহিস্কার করা হয়। মধ্য আড়পাঙ্গাশিয়া স্বতন্ত্র ইবতেদায়ী মাদ্রাসার এসব শিক্ষার্থীরা হলো- আয়শা আক্তার (রোল ম- ১০২৫), কারিমা (রোল ম- ১০২৬), মারিয়া (রোল ম ১০২৭), লামিয়া (রোল ম- ১০২৮), ফেরদৌসি (রোল ম- ১০২৯), মিতু (রোল ম- ১০৩০) ও সাকিবা (রোল ম- ১০৩১)। আটকের  পর তারা স্বীকার করেছে তারিকাটা দাখিল মাদ্রাসার তারা ৬ষ্ঠ ও ৭ম শ্রেণীতে অধ্যয়নরত। এর আগে ২১ নভেম্বর একই মাদ্রাসার এলমা নামের শিক্ষার্থীকে বহিস্কার করা হয়। স্থানীয় সূত্র জানায়, মধ্য আড়পাঙ্গাশিয়া স্বতন্ত্র ইবতেদায়ী মাদ্রাসায় শিক্ষার্থী সংকট রয়েছে। সে কারনে মাদ্রাসা সুপার মাওলানা মো. আবুল কালাম  অন্য শিক্ষা প্রতিষ্ঠান থেকে শিশুদের 'ভাড়া করে' পরীক্ষা দেয়াচ্ছেন। সরকারি সহায়তা রক্ষার জন্য এ ধরণের অপকৌশল…"/>
  </head>
  <body>
    <article>
      <h1>আমতলীতে এবতেদায়ীর ৮ পরীক্ষার্থী বহিস্কার</h1>
      <address><time datetime="2019-11-24T22:42:00+00:00">24 Nov 2019, 22:42</time> by <a rel="author">আমতলী (বরগুনা) প্রতিনিধি</a></address>
      <p>বরগুনা আমতলী উপজেলার আড়পাঙ্গাশিয়া ইউনিয়নের ঘোপখালী আল-আমিন দাখিল মাদ্রাসা কেন্দ্রে ৮ জন এবতেদায়ী পরীক্ষার্থীকে বহিস্কার করা হয়েছে। তারা পঞ্চম শ্রেনীর সমাপনী পরীক্ষায় অংশ নিলেও প্রকৃতপক্ষে ৬ষ্ঠ ও ৭ম শ্রেণীর শিক্ষার্থী।</p>
      <p>সূত্র জানায়, রবিবার পঞ্চম শ্রেণীর এবতেদায়ী গণিত বিষয়ের পরীক্ষা চলছিল। এ সময় আড়পাঙ্গাশিয়া ইউনিয়নের ঘোপখালী আল-আমিন দাখিল মাদ্রাসা কেন্দ্রে ৮ পরীক্ষার্থীকে বহিস্কার করা হয়। মধ্য আড়পাঙ্গাশিয়া স্বতন্ত্র ইবতেদায়ী মাদ্রাসার এসব শিক্ষার্থীরা হলো- আয়শা আক্তার (রোল ম- ১০২৫), কারিমা (রোল ম- ১০২৬), মারিয়া (রোল ম ১০২৭), লামিয়া (রোল ম- ১০২৮), ফেরদৌসি (রোল ম- ১০২৯), মিতু (রোল ম- ১০৩০) ও সাকিবা (রোল ম- ১০৩১)। আটকের  পর তারা স্বীকার করেছে তারিকাটা দাখিল মাদ্রাসার তারা ৬ষ্ঠ ও ৭ম শ্রেণীতে অধ্যয়নরত। এর আগে ২১ নভেম্বর একই মাদ্রাসার এলমা নামের শিক্ষার্থীকে বহিস্কার করা হয়।</p>
      <p>স্থানীয় সূত্র জানায়, মধ্য আড়পাঙ্গাশিয়া স্বতন্ত্র ইবতেদায়ী মাদ্রাসায় শিক্ষার্থী সংকট রয়েছে। সে কারনে মাদ্রাসা সুপার মাওলানা মো. আবুল কালাম  অন্য শিক্ষা প্রতিষ্ঠান থেকে শিশুদের 'ভাড়া করে' পরীক্ষা দেয়াচ্ছেন। সরকারি সহায়তা রক্ষার জন্য এ ধরণের অপকৌশল গ্রহন করেছেন তিনি। অভিযোগ সম্পর্কে জানতে মাদ্রাসার সুপার মাওলানা মো. আবুল কালামের মোবাইল ফোনে কল দিলে তা বন্ধ পাওয়া যায়।</p>
      <p>উপজেলা প্রাথমিক শিক্ষা অফিসার মো. মজিবুর রহমান বলেন, 'বিধি বহির্ভূতভাবে যারা ৫ম শ্রেণীর এবতেদায়ী পরীক্ষায় অংশ নিয়েছে তাদের বহিস্কার করা হয়েছে। যেসব শিক্ষা প্রতিষ্ঠান এসব ঘটনায় জড়িত তাদের বিরুদ্ধে ব্যবস্থা নেয়া হবে।'</p>
    </article>
  </body>
</html>