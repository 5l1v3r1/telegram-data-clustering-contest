<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905088/-de-supporters-vlogen-door-de-bocht-en-dit-gaat-ons-ongetwijfeld-centjes-kosten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T22:55:00+00:00"/>
    <meta property="og:title" content="'De supporters vlogen door de bocht en dit gaat ons ongetwijfeld centjes kosten'"/>
    <meta property="og:description" content="Adriaan Visser, voorzitter van PEC Zwolle, is allerminst gelukkig na het vuurwerkincident in Overijssel tijdens de wedstrijd tegen Fortuna Sittard. Visser veroordeelt de supporters van PEC die de openingsfase van het duel verstoorden. De voorzitter snapt dat de supporters ontevreden zijn over de resultaten van PEC. &quot;Dan zijn ze in goed gezelschap van mezelf natuurlijk&quot;, meldt hij in gesprek met RTV Oost. &quot;Maar er werd doelgericht vuurwerk op het veld gegooid en dat kan natuurlijk niet. Sommige mensen vinden dat vuurwerk in het stadion zou moeten kunnen, maar ik vind van niet.&quot; Vuurwerk, twee keer rood en vier goals: PEC wint amusant kelderduel van Fortuna Dat ging snel: PEC Zwolle - Fortuna al na twee minuten gestaakt"/>
  </head>
  <body>
    <article>
      <h1>'De supporters vlogen door de bocht en dit gaat ons ongetwijfeld centjes kosten'</h1>
      <address>
        <time datetime="2019-11-24T22:55:00+00:00">24 Nov 2019, 22:55</time>
      </address>
      <p>
        <b>Adriaan Visser, voorzitter van PEC Zwolle, is allerminst gelukkig na het vuurwerkincident in Overijssel tijdens de wedstrijd tegen Fortuna Sittard. Visser veroordeelt de supporters van PEC die de openingsfase van het duel verstoorden.</b>
      </p>
      <p>De voorzitter snapt dat de supporters ontevreden zijn over de resultaten van PEC. "Dan zijn ze in goed gezelschap van mezelf natuurlijk", meldt hij in gesprek met <a href="https://www.rtvoost.nl/nieuws/321900/PEC-voorzitter-Visser-betreurt-vuurwerkincident-Supporters-vlogen-uit-de-bocht">RTV Oost</a>. "Maar er werd doelgericht vuurwerk op het veld gegooid en dat kan natuurlijk niet. Sommige mensen vinden dat vuurwerk in het stadion zou moeten kunnen, maar ik vind van niet."</p>
      <p>De resultaten van de Blauwvingers zijn voor Visser geen enkel excuus voor het afsteken van vuurwerk in het stadion. "Er zat druk op, ook bij de spelers. De supporters hebben geprobeerd om dat te ondersteunen, maar vlogen uit de bocht door vuurwerk op het veld te gooien. Ik vrees dat het ons ongetwijfeld wat centjes gaat kosten en dat is zo onnodig. Het blijft een beetje boven deze wedstrijd hangen en dat moeten we met elkaar niet willen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904937/vuurwerk-twee-keer-rood-en-vier-goals-pec-wint-amusant-kelderduel-van-fortuna.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904920/vuurwerk-op-het-veld-pec-fortuna-al-na-twee-minuten-gestaakt.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>