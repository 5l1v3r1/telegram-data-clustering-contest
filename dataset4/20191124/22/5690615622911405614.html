<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837561-pid-chas-protestiv-v-iraku-zaginuli-schonaymenshe-13-lyudey"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T22:45:00+00:00"/>
    <meta property="og:title" content="Під час протестів в Іраку загинули щонайменше 13 людей"/>
    <meta property="og:description" content="КИЇВ. 24 листопада. УНН. Щонайменше 13 людей загинули, ще 150 отримали поранення в неділю на півдні Іраку в ході зіткнень протестуючих з поліцією. Про це …"/>
  </head>
  <body>
    <article>
      <h1>Під час протестів в Іраку загинули щонайменше 13 людей</h1>
      <address><time datetime="2019-11-24T22:45:00+00:00">24 Nov 2019, 22:45</time> by <a rel="author">Ілля Нежигай</a></address>
      <p><b>КИЇВ. 24 листопада. УНН.</b> Щонайменше 13 людей загинули, ще 150 отримали поранення в неділю на півдні Іраку в ході зіткнень протестуючих з поліцією. Про це повідомило агентство Associated Press з посиланням на владу республіки, передає <b>УНН</b>.</p>
      <p>Представники керівництва країни назвали минулий день “одним з найгірших” за весь час антиурядових демонстрацій на півдні країни, що тривають вже близько двох місяців.</p>
      <p>Раніше <b>УНН</b> писав про <a href="https://www.unn.com.ua/uk/news/1837531-v-iraku-v-protestakh-zaginulo-sche-semero-lyudey">7 загиблих</a> під час протестів.</p>
      <p>Нагадаємо, що протести в Іраку <a href="https://www.unn.com.ua/uk/news/1835044-kilkist-zagiblikh-pid-chas-protestiv-v-iraku-zbilshilasya-do-319-osib">спалахнули</a> 1 жовтня у Багдаді і поширилися на інші міста країни. Протестувальники виступають проти безробіття, корупції в уряді та низької якості послуг, зокрема відключення електроенергії та нестачі води. Від початку протестів в країні загинули понад 255 людей.</p>
    </article>
  </body>
</html>