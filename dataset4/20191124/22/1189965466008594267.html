<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260486/antirrio-agonia-gia-ton-entopismo-dyo-atomon-poy-agnooyntai-stin-thalassia-perioxi"/>
    <meta property="og:site_name" content="LiFO"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Αντίρριο: Αγωνία για τον εντοπισμό δύο ατόμων που αγνοούνται στην θαλάσσια περιοχή"/>
    <meta property="og:description" content="Έρευνες για τον εντοπισμό δύο ατόμων που αγνοούνται στην θαλάσσια περιοχή του Αντιρρίου"/>
  </head>
  <body>
    <article>
      <h1>Αντίρριο: Αγωνία για τον εντοπισμό δύο ατόμων που αγνοούνται στην θαλάσσια περιοχή</h1>
      <h2>Έρευνες για τον εντοπισμό δύο ατόμων που αγνοούνται στην θαλάσσια περιοχή του Αντιρρίου</h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">NEWSROOM</a></address>
      <p>
        <b>Συναγερμός σήμανε λίγα λεπτά μετά τις 9 το βράδυ στο Αντίρριο μετά από πληροφορίες ότι δύο άτομα που επέβαιναν σε σκάφος στην περιοχή, βρίσκονται σε κίνδυνο.</b>
      </p>
      <p>Σε εξέλιξη βρίσκεται εδώ και λίγη ώρα επιχείρηση του λιμενικού στην θαλάσσια περιοχή για τον εντοπισμό των δύο ατόμων που αγνοούνται ενώ οι πληροφορίες αναφέρουν πως επικρατούν κακές καιρικές συνθήκες</p>
      <p>Σύμφωνα με πληροφορίες, τα δύο άτομα επέβαιναν σε ιστιοφόρο που ήταν ελλιμενισμένο στην ανατολική προβλήτα του Αντιρρίου, το οποίο, λόγω των δυσμενών καιρικών συνθηκών, αναποδογύρισε.</p>
      <p>Το ένα από τα δύο άτομα φαίνεται να πρόλαβε να ειδοποιήσει τις αρχές, με αποτέλεσμα να ξεκινήσουν άμεσα οι έρευνες για τον εντοπισμό των αγνοούμενων.</p>
      <p>Πληροφορίες από τα τοπικά ΜΜΕ αναφέρουν ότι πρόκειται για άνδρες, και πως ένας εκ των δύο είναι νεκρός, αλλά δεν υπάρχει επίσημη ενημέρωση.</p>
    </article>
  </body>
</html>