<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843119"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T22:40:00+00:00"/>
    <meta property="og:title" content="বেশি দামে পেঁয়াজ বিক্রির দায়ে জরিমানা"/>
    <meta property="og:description" content="সুনামগঞ্জের ছাতকে বেশি দামে পেঁয়াজ বিক্রির অপরাধে ভ্রাম্যমাণ আদালতের অভিযানে গ্রামীণ সবজি ভান্ডারকে ৪০ হাজার টাকা জরিমানা করা হয়েছে। আজ রবিবার সন্ধ্যায় উপজেলার জাউয়া বাজারে ভ্রাম্যমাণ আদালত পরিচালনা করেন সহকারী কমিশনার (ভূমি) ও নির্বাহী ম্যাজিষ্ট্রেট তাপস শীল। বাজার মনিটরিংয়ে গিয়ে গ্রামীণ সবজি ভান্ডারকে কম দামে ক্রয়কৃত পেঁয়াজ সাধারণ ক্রেতাদের কাছে দ্বিগুণ দামে বিক্রি করার অপরাধে ভোক্তা অধিকার সংরক্ষণ আইনে এ জরিমানা আদায় করা হয়। এ সময় তিনি জানান, উপজেলার বিভিন্ন বাজারে নিয়মিত বাজার মনিটরিং করা হবে যাতে করে সাধারণ মানুষ সঠিক দামে পেঁয়াজ কিনতে পারে। "/>
  </head>
  <body>
    <article>
      <h1>বেশি দামে পেঁয়াজ বিক্রির দায়ে জরিমানা</h1>
      <address><time datetime="2019-11-24T22:40:00+00:00">24 Nov 2019, 22:40</time> by <a rel="author">ছাতক (সুনামগঞ্জ) প্রতিনিধি</a></address>
      <p>সুনামগঞ্জের ছাতকে বেশি দামে পেঁয়াজ বিক্রির অপরাধে ভ্রাম্যমাণ আদালতের অভিযানে গ্রামীণ সবজি ভান্ডারকে ৪০ হাজার টাকা জরিমানা করা হয়েছে।</p>
      <p>আজ রবিবার সন্ধ্যায় উপজেলার জাউয়া বাজারে ভ্রাম্যমাণ আদালত পরিচালনা করেন সহকারী কমিশনার (ভূমি) ও নির্বাহী ম্যাজিষ্ট্রেট তাপস শীল।</p>
      <p>বাজার মনিটরিংয়ে গিয়ে গ্রামীণ সবজি ভান্ডারকে কম দামে ক্রয়কৃত পেঁয়াজ সাধারণ ক্রেতাদের কাছে দ্বিগুণ দামে বিক্রি করার অপরাধে ভোক্তা অধিকার সংরক্ষণ আইনে এ জরিমানা আদায় করা হয়।</p>
      <p>এ সময় তিনি জানান, উপজেলার বিভিন্ন বাজারে নিয়মিত বাজার মনিটরিং করা হবে যাতে করে সাধারণ মানুষ সঠিক দামে পেঁয়াজ কিনতে পারে। </p>
    </article>
  </body>
</html>