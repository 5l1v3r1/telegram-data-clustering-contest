<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843095"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T22:02:00+00:00"/>
    <meta property="og:title" content="ভারত মাতিয়েছে হবিগঞ্জের 'জীবন সংকেত'"/>
    <meta property="og:description" content="ভারতের পশ্চিবঙ্গের চারটি মর্যাদাপূর্ণ নাট্যোৎসবে সাফল্যের সাথে অংশগ্রহণ করে দেশে ফিরেছে হবিগঞ্জের জীবন সংকেত নাট্যগোষ্ঠী। উৎসবগুলিতে জীবন সংকেত তাদের ২৮তম প্রযোজনা রুমা মোদক রচিত অনিরুদ্ধ কুমার ধর শান্তনু ও সুদীপ চক্রবর্তী নির্দেশনার মূল ভাবনায় নুসরাত জিসার নির্দেশনায় তাদের ২৮তম প্রযোজনা ‘বিভাজন’ নাটকটি মঞ্চায়ন করে। এ উদ্দেশে জীবন সংকেতের সভাপতি অনিরুদ্ধ কুমার ধরের নেতৃত্বে ৩০ জনের একটি দল ১০ নভেম্বর বাংলাদেশ ত্যাগ করে। ১২ নভেম্বর বহরমপুর রবীন্দ্র ভবনে রঙ্গভূমি নাট্যোৎসব, ১৪ নভেম্বর পুরুলিয়ার রবীন্দ্র ভবনে কাঁসাই-কপোতাক্ষ নাট্যোৎসব, বর্ধমান লোক সংস্কৃতি মিলনায়তনে গঙ্গা-যমুনা নাট্যোৎসব ও কলকাতা মধ্যমগ্রামে অগাস্তো বোআল মিলনায়তনে নাটকটির সফল মঞ্চায়ন অনুষ্ঠিত হয়। জীবন সংকেতের নাটককে ঘিরে ৪টি উৎসবেরই মিলনায়তন ছিল কানায় কানায় দর্শকপূর্ণ। দেশ বিভাগের পটভূমিতে রচিত নাটকটি অনবদ্য অভিনয় ও পরিবেশনা রীতি উপস্থিত দর্শকবৃন্দকে মুগ্ধ ও আবেগাপ্লুত করে। নাটক শেষে দর্শক অশ্রু আর মূর্হুমুহূ করতালি দিয়ে জীবন সংকেতের নাট্যশিল্পীদের অভিনন্দিত করেন এবং নাটকটির ভূয়সী করেন। নাটকটি সংস্কৃতি বিষয়ক মন্ত্রণালয় ও বাংলাদেশ শিল্পকলা একাডেমির…"/>
  </head>
  <body>
    <article>
      <h1>ভারত মাতিয়েছে হবিগঞ্জের 'জীবন সংকেত'</h1>
      <address><time datetime="2019-11-24T22:02:00+00:00">24 Nov 2019, 22:02</time> by <a rel="author">হবিগঞ্জ প্রতিনিধি</a></address>
      <p>ভারতের পশ্চিবঙ্গের চারটি মর্যাদাপূর্ণ নাট্যোৎসবে সাফল্যের সাথে অংশগ্রহণ করে দেশে ফিরেছে হবিগঞ্জের জীবন সংকেত নাট্যগোষ্ঠী। উৎসবগুলিতে জীবন সংকেত তাদের ২৮তম প্রযোজনা রুমা মোদক রচিত অনিরুদ্ধ কুমার ধর শান্তনু ও সুদীপ চক্রবর্তী নির্দেশনার মূল ভাবনায় নুসরাত জিসার নির্দেশনায় তাদের ২৮তম প্রযোজনা ‘বিভাজন’ নাটকটি মঞ্চায়ন করে।</p>
      <p>এ উদ্দেশে জীবন সংকেতের সভাপতি অনিরুদ্ধ কুমার ধরের নেতৃত্বে ৩০ জনের একটি দল ১০ নভেম্বর বাংলাদেশ ত্যাগ করে। ১২ নভেম্বর বহরমপুর রবীন্দ্র ভবনে রঙ্গভূমি নাট্যোৎসব, ১৪ নভেম্বর পুরুলিয়ার রবীন্দ্র ভবনে কাঁসাই-কপোতাক্ষ নাট্যোৎসব, বর্ধমান লোক সংস্কৃতি মিলনায়তনে গঙ্গা-যমুনা নাট্যোৎসব ও কলকাতা মধ্যমগ্রামে অগাস্তো বোআল মিলনায়তনে নাটকটির সফল মঞ্চায়ন অনুষ্ঠিত হয়।</p>
      <p>জীবন সংকেতের নাটককে ঘিরে ৪টি উৎসবেরই মিলনায়তন ছিল কানায় কানায় দর্শকপূর্ণ। দেশ বিভাগের পটভূমিতে রচিত নাটকটি অনবদ্য অভিনয় ও পরিবেশনা রীতি উপস্থিত দর্শকবৃন্দকে মুগ্ধ ও আবেগাপ্লুত করে। নাটক শেষে দর্শক অশ্রু আর মূর্হুমুহূ করতালি দিয়ে জীবন সংকেতের নাট্যশিল্পীদের অভিনন্দিত করেন এবং নাটকটির ভূয়সী করেন। নাটকটি সংস্কৃতি বিষয়ক মন্ত্রণালয় ও বাংলাদেশ শিল্পকলা একাডেমির আর্থিক সহযোগিতায় পুনঃনির্মাণ করা হয়।</p>
      <p>বহরমপুরে পূর্ত দপ্তরের অধিক্ষক বাস্তুকার প্রণব বিশ্বাস, মধ্যমগ্রামে রবীন্দ্র ভারতী বিশ্ববিদ্যালয়ের বাংলা বিভাগের অধ্যাপক সুরঞ্জন মিদ্যে, পুরুলিয়ায় অতিরিক্ত জেলা শাসক সুপ্রিয় দাস ও এডিএম ইন্দ্রনীল ভট্টাচার্য, বর্ধমানে প্রখ্যাত নাট্য নির্দেশক ও সমালোচক অংশুমান ভৌমিক প্রমুখ উপস্থিত থেকে জীবন সংকেতকে শুভেচ্ছা উপহার প্রদান করেন।</p>
      <p>জীবন সংকেতের সভাপতি অনিরুদ্ধ কুমার ধর শান্তনু নাটকটি পুনঃমঞ্চায়নে যারা আর্থিক ও বিভিন্নভাবে সহযোগিতা করেছেন তাদের প্রতি কৃতজ্ঞতা প্রকাশ করেন।</p>
    </article>
  </body>
</html>