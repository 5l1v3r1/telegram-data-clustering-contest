<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843101"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T22:18:00+00:00"/>
    <meta property="og:title" content="শিশুর বালুচাপা লাশ উদ্ধার"/>
    <meta property="og:description" content="নিখোঁজের চারদিন পর কেরানীগঞ্জে মো. মাহিন (৮) নামে এক শিশুর লাশ উদ্ধার করেছে পুলিশ। রবিবার সন্ধ্যায় দক্ষিণ কেরানীগঞ্জ থানাধীন মিরেরবাগ বালুর মাঠ থেকে শিশুর লাশ উদ্ধার হয়। হত্যার পর বালুচাপা দিয়ে রাখা ছিল লাশ। তাকে কেন ও কারা হত্যা করেছে সে বিষয়ে ধারণা দিতে পারেননি স্বজনরা। বাবা ইসমাইল হোসেন জানান, মিরেরবাগ মডেল স্কুলের প্রথম শ্রেণীর ছাত্র ছিল মাহিন। বৃহস্পতিবার বিকেলে বাড়ির পাশে বালুর মাঠে খেলতে যায় সে। সন্ধ্যায় বাসায় ফিরে আসেনি। এরপর বিভিন্ন জায়গায় খোঁজাখুঁজির পর দক্ষিন কেরানীগঞ্জ থানায় একটি জিডি করা হয়। রবিবার সন্ধ্যায় মিরেরবাগ বালুর মাঠে শিশুর লাশ দেখে স্থানীয়রা পুলিশে খবর দেন। লোকমুখে খবর পেয়ে মাহিনের স্বজনরা উপস্থিত হন ঘটনাস্থলে। তারা লাশটি মাহিনের বলে শনাক্ত করেন। কিন্তু তাকে কারা ও কেন হত্যা করেছে সে বিষয়ে কিছু জানাতে পারেননি পরিবার সদস্যরা। দক্ষিন কেরানীগঞ্জ থানার ওসি মো. শাহজামান বলেন, 'লোকমুখে সংবাদ পেয়ে আমরা শিশুর লাশ উদ্ধার করেছি। শিশুর বাবা ঘটনাস্থলে পৌঁছে লাশ শনাক্ত করেন। লাশটি ময়নাতদন্তের জন্য স্যার সলিমুল্লাহ মেডিকেল কলেজ হাসপাতাল মর্গে পাঠানো হয়েছে। এ ঘটনায় থানায় মামলা প্রক্রিয়াধীন।'"/>
  </head>
  <body>
    <article>
      <h1>শিশুর বালুচাপা লাশ উদ্ধার</h1>
      <address><time datetime="2019-11-24T22:18:00+00:00">24 Nov 2019, 22:18</time> by <a rel="author">কেরানীগঞ্জ (ঢাকা) প্রতিনিধি</a></address>
      <p>নিখোঁজের চারদিন পর কেরানীগঞ্জে মো. মাহিন (৮) নামে এক শিশুর লাশ উদ্ধার করেছে পুলিশ। রবিবার সন্ধ্যায় দক্ষিণ কেরানীগঞ্জ থানাধীন মিরেরবাগ বালুর মাঠ থেকে শিশুর লাশ উদ্ধার হয়। হত্যার পর বালুচাপা দিয়ে রাখা ছিল লাশ। তাকে কেন ও কারা হত্যা করেছে সে বিষয়ে ধারণা দিতে পারেননি স্বজনরা।</p>
      <p>বাবা ইসমাইল হোসেন জানান, মিরেরবাগ মডেল স্কুলের প্রথম শ্রেণীর ছাত্র ছিল মাহিন। বৃহস্পতিবার বিকেলে বাড়ির পাশে বালুর মাঠে খেলতে যায় সে। সন্ধ্যায় বাসায় ফিরে আসেনি। এরপর বিভিন্ন জায়গায় খোঁজাখুঁজির পর দক্ষিন কেরানীগঞ্জ থানায় একটি জিডি করা হয়।<br/>রবিবার সন্ধ্যায় মিরেরবাগ বালুর মাঠে শিশুর লাশ দেখে স্থানীয়রা পুলিশে খবর দেন। লোকমুখে খবর পেয়ে মাহিনের স্বজনরা উপস্থিত হন ঘটনাস্থলে। তারা লাশটি মাহিনের বলে শনাক্ত করেন। কিন্তু তাকে কারা ও কেন হত্যা করেছে সে বিষয়ে কিছু জানাতে পারেননি পরিবার সদস্যরা।</p>
      <p>দক্ষিন কেরানীগঞ্জ থানার ওসি মো. শাহজামান বলেন, 'লোকমুখে সংবাদ পেয়ে আমরা শিশুর লাশ উদ্ধার করেছি। শিশুর বাবা ঘটনাস্থলে পৌঁছে লাশ শনাক্ত করেন। লাশটি ময়নাতদন্তের জন্য স্যার সলিমুল্লাহ মেডিকেল কলেজ হাসপাতাল মর্গে পাঠানো হয়েছে। এ ঘটনায় থানায় মামলা প্রক্রিয়াধীন।'</p>
    </article>
  </body>
</html>