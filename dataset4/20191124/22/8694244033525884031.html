<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268520/atmosfera-de-resemnare-la-psd-suceava-dupa-rezultatul-alegerilor-prezidentiale-dar-cu-incredere-in-revenirea-partidului-la-alegerile-locale-si-parlamentare-ioan-stan-am-conservat-cele-peste-3-milio"/>
    <meta property="og:site_name" content="NewsBucovina"/>
    <meta property="article:published_time" content="2019-11-24T22:25:08+00:00"/>
    <meta property="og:title" content="Atmosferă de resemnare la PSD Suceava după rezultatul alegerilor prezidențiale, dar cu încredere în revenirea partidului la alegerile locale și parlamentare. Ioan Stan: Am conservat cele peste 3 milioane de voturi de la parlamentare//VIDEO"/>
    <meta property="og:description" content="Membrii PSD Suceava au primit, duminică seara, cu resemnare rezultatul alegerilor prezidențiale potrivit exit-poll-urilor prezentate de televiziuni. Membrii social-democrați prezenți în sediul organizației județene PSD Suceava s-au arătat însă încrezători după acest scor pentru că partidul a început să recupereze din voturile pe care le-a primit la alegerile parlamentare din 2016. În timpul discursului de …"/>
  </head>
  <body>
    <article>
      <h1>Atmosferă de resemnare la PSD Suceava după rezultatul alegerilor prezidențiale, dar cu încredere în revenirea partidului la alegerile locale și parlamentare. Ioan Stan: Am conservat cele peste 3 milioane de voturi de la parlamentare//VIDEO</h1>
      <address>
        <time datetime="2019-11-24T22:25:08+00:00">24 Nov 2019, 22:25</time>
      </address>
      <p>Membrii PSD Suceava au primit, duminică seara, cu resemnare rezultatul alegerilor prezidențiale potrivit exit-poll-urilor prezentate de televiziuni.</p>
      <p>Membrii social-democrați prezenți în sediul organizației județene PSD Suceava s-au arătat însă încrezători după acest scor pentru că partidul a început să recupereze din voturile pe care le-a primit la alegerile parlamentare din 2016.</p>
      <figure>
        <img src="https://www.newsbucovina.ro/wp-content/uploads/2019/11/psd-stan.jpeg"/>
      </figure>
      <p>În timpul discursului de învingător al lui Klaus Iohannis, membrii PSD Suceava comentau că acesta continuă să divizeze societatea.</p>
      <p>Președintele PSD Suceava, senatorul Ioan Stan,  a spus că decizia electoratului este suverană.</p>
      <p>„Am respectat, respectăm și acum și vom respecta întotdeauna decizia electoratului, spre deosebire de alții care, atunci când am câștigat noi, din prima zi a îndemnat cetățenii, electoratul, să iasă în stradă și a pus piedici guvernării PSD”, a spus Ioan Stan.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F2674029799300872%2F&amp;show_text=&amp;width=640" width="640" height="352" data-service="Facebook" scrolling="no"/>
      </figure>
      <p>Senatorul PSD sucevean a mai declarat că este important că PSD a reușit să conserve cele peste trei milioane de voturi cu care a câștigat alegerile parlamentare din 2016.</p>
      <p>El a subliniat că a constatat cu suprindere că și la finalul acestei campanii electorale „sentimentul de ură și dezbinare a reușit să învingă sentimentul de bună înțelegere”.</p>
      <p>Președintele PSD Suceava a mai spus că urmează alegerile locale și parlamentare și că PSD Suceava va face tot ceea ce e posibil să nu-și dezamăgească electoratul.  (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268556/liderul-sucevean-al-pro-romania-deputatul-catalin-nechifor-a-fost-cooptat-in-biroul-executiv-al-partidului-anunta-victor-ponta"/>
        <a href="https://www.newsbucovina.ro/politica/268537/rezultatele-finale-oficiale-ale-turului-al-doilea-al-alegerilor-prezidentiale-in-judetul-suceava-klaus-iohannis-6135-la-suta-viorica-dancila-3865-la-suta-reprezentantul-pnl-in-bej-suceava-lucian-h"/>
        <a href="https://www.newsbucovina.ro/politica/268526/klaus-iohannis-castiga-alegerile-in-judetul-suceava-cu-6138-la-suta-candidatul-pnl-a-obtinut-victoria-in-93-de-localitati-inclusiv-in-toate-municipiile"/>
      </related>
    </article>
  </body>
</html>