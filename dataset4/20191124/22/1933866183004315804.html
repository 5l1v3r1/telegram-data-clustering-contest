<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/24/chiariello-editoriale-milan-napoli/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-24T22:46:28+00:00"/>
    <meta property="og:title" content="L’Editoriale di Chiariello: “Dopo Cagliari il Napoli ha dimenticato come si vince. Ora come ora serve solo pregare!”"/>
    <meta property="og:description" content="Ormai appuntamento regolare, nel post partita del Napoli, dell’emittente televisiva campana Canale 21, è l’Editoriale del collega Umberto Chiariello. Queste le parole del giornalista in seguito al pareggio maturato ieri sera per 1-1 dopo la sfida in trasferta degli azzurri contro il Milan: “7 pareggi nelle ultime 11 partite. Il Napoli aveva cominciato la stagione […]"/>
  </head>
  <body>
    <article>
      <h1>L’Editoriale di Chiariello: “Dopo Cagliari il Napoli ha dimenticato come si vince. Ora come ora serve solo pregare!”</h1>
      <address><time datetime="2019-11-24T22:46:28+00:00">24 Nov 2019, 22:46</time> by <a rel="author" href="https://www.spazionapoli.it/author/lorenzo-gentile/" target="_blank">Lorenzo Gentile</a></address>
      <h3>A Canale 21, appuntamento con il consueto “Editoriale” di Umberto Chiariello, post Milan-Napoli 1-1</h3>
      <p>Ormai appuntamento regolare, nel post partita del <b>Napoli</b>, dell’emittente televisiva campana <i>Canale 21</i>, è l’<b><a href="https://www.spazionapoli.it/editoriale/">Editoriale</a></b> del collega <b>Umberto Chiariello</b>. Queste le parole del giornalista in seguito al pareggio maturato ieri sera per <b>1-1</b> dopo la sfida in trasferta degli azzurri contro il <b>Milan</b>:</p>
      <p><i>“<b>7 pareggi nelle ultime 11 partite</b>. Il Napoli aveva cominciato la stagione con le stigmate della grande squadra: 4 vittorie su 5 (e la sconfitta a Torino con la <b>Juventus</b>). <b>Dopo la partita col Cagliari il Napoli non sa più cosa significhi vincere!</b> Dopo la sconfitta col Cagliari sono arrivate solo 3 vittorie ovvero Brescia, Verona e l’unica in trasferta a Salisburgo; poi la sconfitta con la Roma e ben 7 pareggi, tutto in queste ultime 11 partite</i>“.</p>
      <p>“<i>Alcuni hanno visto col Milan dei miglioramenti rispetto alla gara col Genoa ma, intanto, <b>Aurelio De Laurentiis</b> vuole multare i giocatori per una cifra che va dal 25% al 50% del loro stipendio, minacciando anche di agire per vie legali riguardo alla lesione dei diritti dl immagine della <a href="https://www.spazionapoli.it/">SSC Napoli</a> in tutto il mondo: <b>con questo spirito il Napoli si appresta a giocare a Liverpool</b>. Visto il momento del Napoli e quello dei </i>Reds <i>– che hanno perso solo una partita delle ultime 52 ad Anfield Road – dobbiamo solo affidarci alla parrocchia più vicina e pregare. Le due squadre si giocano il primo posto, certo, ma ora come ora <b>il vero problema sarà non uscire da Anfield con le ossa rotte</b></i>“.</p>
      <p>Per restare sempre aggiornato e seguire tutte le <a href="https://www.spazionapoli.it/news-napoli-calcio/">news</a> sul mondo Napoli, <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">CLICCA QUI</a></p>
    </article>
  </body>
</html>