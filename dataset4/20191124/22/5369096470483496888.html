<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/778918/vagiadolid-sevilli-0-1/"/>
    <meta property="og:site_name" content="to10.gr"/>
    <meta property="article:published_time" content="2019-11-24T22:06:35+00:00"/>
    <meta property="og:title" content="Βαγιαδολίδ-Σεβίλλη 0-1"/>
    <meta property="og:description" content="Η εύστοχη εκτέλεση πέναλτι του Έβερ Μπανέγα στο 13ο λεπτό, ήταν αρκετή ώστε να οδηγήσει την Σεβίλλη στην τρίτη θέση και το -1 από τις πρωτοπόρους Ρεάλ Μαδρίτης και Μπαρτσελόνα."/>
  </head>
  <body>
    <article>
      <h1>Βαγιαδολίδ-Σεβίλλη 0-1</h1>
      <h2>Η εύστοχη εκτέλεση πέναλτι του Έβερ Μπανέγα στο 13ο λεπτό, ήταν αρκετή ώστε να οδηγήσει την Σεβίλλη στην τρίτη θέση και το -1 από τις πρωτοπόρους Ρεάλ Μαδρίτης και Μπαρτσελόνα.</h2>
      <address><time datetime="2019-11-24T22:06:35+00:00">24 Nov 2019, 22:06</time> by <a rel="author">Κωνσταντίνος Χριστόπουλος</a></address>
      <p>H Σεβίλλη σημείωσε την πέμπτη νίκη μακριά από το «Σάντσεθ Πιθχουάν» στη La Liga, με το νέο της…θύμα να είναι η Βαγιαδολίδ.</p>
      <p>Η ομάδα του Χούλιεν Λοπετέγκι μετά την εκτός έδρας νίκη επί της Ρεάλ Μπέτις, πέρασε και από το «Θορίγια», ξεπέρασε στην βαθμολογία την Ατλέτικο Μαδρίτης και πήγε στο -1 από τις Ρεάλ Μαδρίτης και Μπαρτσελόνα (με ματς λιγότερο).</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Πλέον οι «νερβιονένσες» έχουν τους περισσότερους πόντους εκτός έδρας από οποιανδήποτε ομάδα στη La Liga, συνεχίζοντας να εντυπωσιάζουν.</p>
      <p>Αντίθετα η Βαγιαδολίδ παρέμεινε στους 17 πόντους και την 14η θέση, αν και το πάλεψε, όσο μπορούσε.</p>
      <p>Το μοναδικό τέρμα της αναμέτρησης πέτυχε ο Έβερ Μπανέγα στο 13ο λεπτό, ακόμα και αν χρειάστηκε δύο εκτελέσεις πέναλτι. Την πρώτη φορά απέκρουσε ο Μασίπ, αλλά δεν πατούσε την γραμμή, με τον διαιτητή της αναμέτρησης να δείχνει επανάληψη. Αυτή τη φορά ο Αργεντινός δεν συγχώρησε και έδωσε το προβάδισμα στην ομάδα του.</p>
      <p>Οι δύο ομάδες είχαν από ένα δοκάρι, αλλά όσο περνούσε η ώρα περιορίζονταν οι φάσεις, με τους φιλοξενούμενους να παίζουν αρκετά παθητικά και να ψάχνουν την αντεπίθεση.</p>
      <p>Το 0-1 όμως παρέμεινε μέχρι το τέλος, παρά την αποβολή του Λούκας Οκάμπος, από μεριάς Σεβίλλης, με δεύτερη κίτρινη κάρτα.</p>
      <p><b>ΒΑΓΙΑΔΟΛΙΔ:</b> Μασίπ, Ολίβας, Μίτσελ, Νάτσο Μαρτίνεθ, Μογιάνο, Φέντε, Σαλισού (84’ Ουνάλ), Ερβίας (63’ Βίγια), Γκουαρντιόλα, Πλάνο, Σάντρο (77’ Ντε Φρούτος)</p>
      <p><b>ΣΕΒΙΛΛΗ:</b> Βάτσλικ, Κάρλος, Ρεγκιλόν, Νάβας, Κουντέ, Μπανέγα (75’ Βάσκες), Φερνάντο, Χορδάν, Νολίτο (66’ Τόρες), Οκάμπος, Ντε Γιονγκ</p>
      <p>
        <b>
          <a href="https://www.to10.gr/podosfero/la-liga/778918/vagiadolid-sevilli-0-1/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>