<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/bjp-tries-to-pouch-mlas-ashok-chavan"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-24T22:33:00+00:00"/>
    <meta property="og:title" content="മഹാരാഷ്ട്രയില്‍ ബിജെപി നടത്തുന്നത് മോഷണശ്രമം: അശോക് ചവാന്‍"/>
    <meta property="og:description" content="മുംബൈ: മഹാരാഷ്ട്രയില്‍ ബിജെപി നടത്തുന്നത് മോഷണശ്രമമെന്ന് കോണ്‍ഗ്രസ് നേതാവ് അശോക് ചവാന്‍. തങ്ങളുടെ എംഎല്‍എമാരുമായി ബിജെപി ബന്ധപ്പെടാന്‍ ശ്രമിക്കുന്നുണ്ട്. അവര്‍ക്ക് ഫോണ്‍ കോളുകള്‍ ലഭിക്കുന്നുണ്ട്. ബിജെപി നേതാക്കള്‍ ഹോട്ടലുകളില്‍ മുറി ബുക്ക് ചെയ്ത് അവിടെ..."/>
  </head>
  <body>
    <article>
      <h1>മഹാരാഷ്ട്രയില്‍ ബിജെപി നടത്തുന്നത് മോഷണശ്രമം: അശോക് ചവാന്‍</h1>
      <address><time datetime="2019-11-24T22:33:00+00:00">24 Nov 2019, 22:33</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മുംബൈ: മഹാരാഷ്ട്രയില്‍ ബിജെപി നടത്തുന്നത് മോഷണശ്രമമെന്ന് കോണ്‍ഗ്രസ് നേതാവ് അശോക് ചവാന്‍. തങ്ങളുടെ എംഎല്‍എമാരുമായി ബിജെപി ബന്ധപ്പെടാന്‍ ശ്രമിക്കുന്നുണ്ട്. അവര്‍ക്ക് ഫോണ്‍ കോളുകള്‍ ലഭിക്കുന്നുണ്ട്. ബിജെപി നേതാക്കള്‍ ഹോട്ടലുകളില്‍ മുറി ബുക്ക് ചെയ്ത് അവിടെ താമസിക്കുകയാണ്. പക്ഷേ തങ്ങളുടെ എംഎല്‍എമാര്‍ സുരക്ഷിതരാണെന്ന് തനിക്ക് ഉറപ്പുനല്‍കാനാകുമെന്നും അശോക് ചവാന്‍ പറഞ്ഞു. </p>
      <p>തങ്ങള്‍ ഭൂരിപക്ഷം തെളിയിക്കുക തന്നെ ചെയ്യും. എണ്ണത്തെക്കുറിച്ച് ഭയപ്പെടുന്നില്ല. സമയം നീട്ടിക്കിട്ടാനും അതിലൂടെ എംഎല്‍എമാരെ വശത്താക്കാനുമാണ് ബിജെപി ശ്രമിക്കുന്നത്. ആദ്യം അവര്‍ ഭൂരിപക്ഷം തെളിയിക്കട്ടെയെന്നും അശോക് ചവാന്‍ വ്യക്തമാക്കി. </p>
      <p>ശിവസേനയിലെയും കോണ്‍ഗ്രസിലെയും എന്‍സിപിയിലെയും എംഎല്‍എമാര്‍  ബിജെപിയിലേക്ക് പോകില്ലെന്നും അദ്ദേഹം കൂട്ടിച്ചേര്‍ത്തു.</p>
    </article>
  </body>
</html>