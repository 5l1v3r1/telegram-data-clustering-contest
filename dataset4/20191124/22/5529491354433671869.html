<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/coppa-davis-spagna-mondiale-tennis-3121103/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T22:03:19+00:00"/>
    <meta property="og:title" content="Coppa Davis, la Spagna trionfa nel “Mondiale del tennis”"/>
    <meta property="og:description" content="ROMA – La Spagna ha vinto per la sesta volta la Coppa Davis. Nella finale di oggi contro il Canada il punto decisivo lo ha ottenuto Rafa Nadal, che ha battuto per 6-3 7-6 Denis Shapovalov. In precedenza Roberto Bautista aveva superato Felix Auger, quindi essendo in vantaggio per 2-0 prima del doppio la Spagna ha vinto la Coppa (per Nadal è la quinta personale).  L’armata di Spagna festeggia il sesto successo in Davis dopo i trionfi del 2000 sull’Australia, del 2004 sugli Usa, del 2008 e del 2011 sull’Argentina, e del 2009 sulla Repubblica Ceca. Il “Mondiale del tennis”, lo slogan con cui è stata lanciata questa prima edizione con fase finale in sede unica, va come i Mondiali di calcio che Gerard Piqué, difensore della Spagna iridata del 2010 e capo della Kosmos che ha proposto il cambio di format, conosce bene: per vincere non basta un solo campione, se dietro non c’è una squadra.Fiorentina. Federico Chiesa ormai è un caso. Montella non lo fa giocare: “Faccia quello che vuole”Gasperini e i consigli di Antonio…"/>
  </head>
  <body>
    <article>
      <h1>Coppa Davis, la Spagna trionfa nel “Mondiale del tennis”</h1>
      <address><time datetime="2019-11-24T22:03:19+00:00">24 Nov 2019, 22:03</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/spagna-ansa.jpg"/>
        <figcaption>La Spagna ha vinto la Coppa Davis (foto ansa)</figcaption>
      </figure>
      <p>ROMA – La Spagna ha vinto per la sesta volta la Coppa <a href="https://www.blitzquotidiano.it/sport/tennis-coppa-davis-fognini-italia-francia-2859248/">Davis</a>. Nella finale di oggi contro il Canada il punto decisivo lo ha ottenuto Rafa Nadal, che ha battuto per 6-3 7-6 Denis Shapovalov. In precedenza Roberto Bautista aveva superato Felix Auger, quindi essendo in vantaggio per 2-0 prima del doppio la Spagna ha vinto la Coppa (per Nadal è la quinta personale).  L’armata di Spagna festeggia il sesto successo in Davis dopo i trionfi del 2000 sull’Australia, del 2004 sugli Usa, del 2008 e del 2011 sull’Argentina, e del 2009 sulla Repubblica Ceca.</p>
      <p>Il “Mondiale del tennis”, lo slogan con cui è stata lanciata questa prima edizione con fase finale in sede unica, va come i Mondiali di calcio che Gerard Piqué, difensore della Spagna iridata del 2010 e capo della Kosmos che ha proposto il cambio di format, conosce bene: per vincere non basta un solo campione, se dietro non c’è una squadra.</p>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/wp/wp-content/uploads/2019/11/gasperini-conte-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/gasperini-consigli-antonio-conte-3121164/">Gasperini e i consigli di Antonio Conte sull’amore: “Sono i calciatori che dovrebbero dirlo a me”</a>
      </h3>
      <p>Ma anche i team più uniti se non hanno un campione, difficilmente possono sollevare trofei. Così c’è voluto un Nadal che, ancora una volta, si è impegnato allo spasimo per il suo paese, e alla fine, davanti ai diecimila del ‘Caja Magica’, ha piegato la resistenza di Shapovalov dando alla Spagna l’Insalatiera numero 6.</p>
      <p>Onore comunque al Canada, arrivato dopo 90 anni di partecipazioni alla prima finale della sua storia, e che ha retto per tutta la settimana con due soli giocatori, Denis Shapovalov e Vasek Pospisil, che hanno giocato singolare e doppio in tutte le partite. Fino a oggi, visto che contro Roberto Bautista il capitano dei canadesi Frank Dancevic ha azzardato la mossa Felix Auger-Aliassime come primo singolarista, che però non ha pagato (fonte Ansa).</p>
    </article>
  </body>
</html>