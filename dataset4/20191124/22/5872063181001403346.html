<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/volei/1561165/volley-league-den-ta-katafere-o-ofi-kodra-ston-paok/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T22:48:00+00:00"/>
    <meta property="og:title" content="VOLLEY LEAGUE: Δεν τα κατάφερε ο ΟΦΗ κόντρα στον ΠΑΟΚ"/>
    <meta property="og:description" content="Ήττα με 3-0 σετ, με ίωση αγωνίστηκε ο Τσούλαφιτς…"/>
  </head>
  <body>
    <article>
      <h1>VOLLEY LEAGUE: Δεν τα κατάφερε ο ΟΦΗ κόντρα στον ΠΑΟΚ</h1>
      <address><time datetime="2019-11-24T22:48:00+00:00">24 Nov 2019, 22:48</time> by <a rel="author">Πετρούτσου Μαρία</a></address>
      <p>
        <b>Ήττα με 3-0 σετ, με ίωση αγωνίστηκε ο Τσούλαφιτς…</b>
      </p>
      <p>Μια ίωση του παίκτη-βαρόμετρο Μίλος Τσούλαφιτς, δεν επέτρεψε στον ΟΦΗ να έχει το ανταγωνιστικό πρόσωπο που θα ήθελε και θα μπορούσε κόντρα στον ΠΑΟΚ.</p>
      <p>Ο Μαυροβούνιος διαγώνιος αγωνίστηκε λίγο και ο ΟΦΗ δεν είχε τον παίκτη που θα έκανε τη διαφορά στο παιχνίδι.</p>
      <p>Παρ' όλα αυτά, τα υπόλοιπα παιδιά που αγωνίστηκαν, έκαναν ότι καλύτερο μπορούσαν στα δυο τελευταία σετ, ο ΟΦΗ τα πάλεψε, αλλά δεν κατάφερε να αποφύγει την ήττα απο τον ΠΑΟΚ με 3-0 σετ.</p>
      <figure>
        <img src="https://www.neakriti.gr/files/2019-11-24/paok_ofh.jpg"/>
      </figure>
      <p>Να σημειωθεί ότι, ο Δημήτρης Ζλατιλίδης δεν είχε στην διάθεση του και τον Κολομβιανό Καραμπαλί, ο οποίος έχει υποχρεώσεις με την Εθνική ομάδα της χώρας του.</p>
      <p>"Το πρόβλημα του Τσούλαφιτς μας επηρέασε, αλλά θα ήθελα να σταθώ στην εικόνα των παιδιών στα δυο τελευταία σετ και την κατάθεση ψυχής που έκαναν. Είμαι πολύ ευχαριστημένος απο αυτό" ανέφερε στην επίσημη σελίδα του Ερασιτέχνη ΟΦΗ, στο ofierasitechnis.gr, ο προπονητής του ΟΦΗ Δημήτρης Ζλατιλίδης.</p>
      <p>Για τον ΟΦΗ πλέον μεγάλη σημασία έχει το προσεχές παιχνίδι με την Ελπίδα Αμπελοκήπων που θα γίνει το προσεχές Σάββατο στο κλριστό γυμναστήριο του Βαρδινγιάννειου αθλητικού κέντρου, όπου ο στόχος είναι η δεύτερη νίκη στο πρωτάθλημα.</p>
      <p>Τα σετ: 25-15, 25-20, 25-22.</p>
      <figure>
        <img src="https://www.neakriti.gr/files/2019-11-24/ofh_xairetismos.jpg"/>
      </figure>
      <p><b>Π.Α.Ο.Κ. (Κώστας Δεληκώστας):</b> Μάρσαλ 14 (14/27 επ., 69% υπ. - 44% άριστες), Χαραλαμπίδης 2 (2/3 επ.), Φιλίποφ 1 (1/1 επ.), Σωτηρίου 7 (6/13 επ., 1 μπλοκ, 71% υπ. - 46% άριστες), Τακουρίδης 16 (11/13 επ., 5 μπλοκ), Ιλίνκχ 9 (9/24 επ.) / Στεφάνου (λ, 70% υπ. - 60% άριστες), Κωνσταντινίδης (λ), Γάτσης 2 (2/3 επ.).</p>
      <p><b>Ο.Φ.Η. (Δημήτρης Ζλατιλίδης):</b> Ρουμελιωτάκης 10 (9/21 επ., 1 μπλοκ, 61% υπ. - 44% άριστες), Στοροζίλοφ 2 (1/1 επ., 1 μπλοκ), Τσέλιος 7 (6/12 επ., 1 μπλοκ), Καρατζάς 7 (7/13 επ.), Σαρικεΐσογλου 10 (8/24 επ., 1 άσσος, 1 μπλοκ, 48% υπ. - 17% άριστες), Τσούλαφιτς 1 (1/6 επ.) / Γκαράς (λ, 77% υπ. - 62% άριστες), Τεφτσής (λ), Μονιάκης, Κομητούδης, Κοσκινάς, Χουρτάντο 2 (2/13 επ.).</p>
    </article>
  </body>
</html>