<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/jon-bon-jovi-otworzyl-restauracje-dla-biednych-i-bezdomnych-gdzie_821772.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-24T22:32:13+00:00"/>
    <meta property="og:title" content="Jon Bon Jovi otworzył dwie restauracje. Biedni i ubodzy mają pierwszeństwo. Są traktowani w wyjątkowy sposób"/>
    <meta property="og:description" content="Jon Bon Jovi otworzył dwie restauracje, w których biedni i bezdomni mogą zjeść za darmo. Gdzie znajduje się JBJ Soul Kitchen?"/>
  </head>
  <body>
    <article>
      <h1>Jon Bon Jovi otworzył dwie restauracje. Biedni i ubodzy mają pierwszeństwo. Są traktowani w wyjątkowy sposób</h1>
      <address><time datetime="2019-11-24T22:32:13+00:00">24 Nov 2019, 22:32</time> by <a rel="author" href="https://jastrzabpost.pl/author/user7" target="_blank">Rafał Matuszczak</a></address>
      <aside>
        <a href="https://jastrzabpost.pl/newsy/jon-bon-jovi-otworzyl-restauracje-dla-biednych-i-bezdomnych-gdzie_821772.html#gallery">Zobacz galerię</a>
      </aside>
      <p>W 2006 roku założona została fundacja <b><i>The Jon Bon Jovi Soul Foundation</i></b>. Ma ona na celu pomoc osobom biednym i bezdomnym. Za jeden z najbardziej znaczących czynów organizacji uważa się otwarcie restauracji społecznościowych <b><i>JBJ Soul Kitchen</i></b>, w których ludzie ubodzy nie muszą płacić za posiłki.</p>
      <h3>Bon Jovi otworzył restaurację z darmowym jedzeniem dla bezdomnych i ubogich</h3>
      <p>Pierwsza restauracja Jona Bon Joviego została otwarta w październiku 2011 roku, w dzielnicy Red Bank w stanie New Jersey. Druga powstała pięć lat później, w pobliżu rzeki Toms – są to tereny, które zostały niezwykle silnie dotknięte przez huragan Sandy w 2012 roku. Oznacza to, że wybór tej lokalizacji był nieprzypadkowy.</p>
      <p>
        <b>Zobacz: <a href="https://jastrzabpost.pl/paparazzi/eva-longoria-w-bardzo-obcislej-sukience-wyglada-zjawiskowo_792463.html">Eva Longoria przyłapana przez paparazzi przed restauracją. Wyglądała zjawiskowo. Nie możemy oderwać wzroku</a></b>
      </p>
      <h4>Gdy kupujesz nowe buty, to co przede wszystkim bierzesz pod uwagę?</h4>
      <figure>
        <img src="https://fajnequizy.pl/embed-logo.png"/>
      </figure>
      <figure>
        <img src="https://fajnequizy.pl/wp-content/uploads/2019/05/100-bank-notes-buy-2099-800x587.jpg"/>
      </figure>
      <p>
        <a href="https://fajnequizy.pl/quiz/czy-madrze-wydajesz-pieniadze-170/?response=0an2t">Wygląd i markę obuwia<br/></a>
        <a href="https://fajnequizy.pl/quiz/czy-madrze-wydajesz-pieniadze-170/?response=pywhe">Czy są wygodne<br/></a>
        <a href="https://fajnequizy.pl/quiz/czy-madrze-wydajesz-pieniadze-170/?response=vcs9b">Ważne żeby były tanie</a>
      </p>
      <p>Obie restauracje mają na celu walkę z brakiem żywności. Pracownicy lokali nie oceniają gości, którzy do nich przychodzą. Wszyscy są mile widziani, bez względu na zasobność portfela. <b>W menu nie ma cen, ale tych, którzy mogą sobie pozwolić na opłacenie posiłku, zachęca się do przekazania 20 dolarów na rzecz fundacji.</b> Biedni mogą pomóc pracownikom restauracji, wyręczając ich w prostych obowiązkach.</p>
      <figure>
        <img src="https://jastrzabpost.pl/wp-content/uploads/2019/11/john2.jpg"/>
        <figcaption>Jon Bon Jovi otworzył dwie restauracje z darmowymi posiłkami dla biednych i bezdomnych</figcaption>
      </figure>
      <p><i>JBJ Soul Kitchen</i> wydało już ponad <b>105 tysięcy posiłków</b>. Ze strony internetowej restauracji dowiadujemy się, że 54% dań zostało opłaconych darowiznami, a pozostałe 46%pochodziło z wolontariatu.</p>
      <p>Rezerwacja stolików nie jest możliwa. <b>Pierwszeństwo w zajmowaniu miejsc mają osoby bezdomne i ubogie.</b></p>
      <figure>
        <img src="https://jastrzabpost.pl/wp-content/uploads/2019/11/john7.jpg"/>
        <figcaption>Jon Bon Jovi otworzył dwie restauracje z darmowymi posiłkami dla biednych i bezdomnych</figcaption>
      </figure>
      <p>Menu restauracji składa się z trzech dań inspirowanych kuchnią amerykańską. <i>JBJ Soul Kitchen</i> dba o to, aby ich posiłki były zarówno smaczne, jak i pożywne. Znaczna część produktów pochodzi z restauracyjnych ogródków, w których warzywa i owoce nie są pryskane żadnymi nawozami chemicznymi.</p>
      <p>Mamy nadzieję, że postawa Jona Bon Joviego zainspiruje innych światowych artystów do pomagania potrzebującym. Brawo!</p>
      <p>
        <b>Zobacz: <a href="https://jastrzabpost.pl/newsy/zalipianki-ewa-wachowicz-ma-restauracje-w-krakowie-szczegoly_616788.html">Ruszyła restauracja Ewy Wachowicz – Zalipianki! Wiemy jak wygląda lokal w samym centrum Krakowa!</a></b>
      </p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/john3.jpg"/>
          <figcaption>Jon Bon Jovi otworzył dwie restauracje z darmowymi posiłkami dla biednych i bezdomnych</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/john4.jpg"/>
        </figure>
        <figure>
          <img src="https://jastrzabpost.pl/wp-content/uploads/2019/11/john6.jpg"/>
          <figcaption>Jon Bon Jovi otworzył dwie restauracje z darmowymi posiłkami dla biednych i bezdomnych</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/john8.jpg"/>
          <figcaption>Jon Bon Jovi otworzył dwie restauracje z darmowymi posiłkami dla biednych i bezdomnych</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/jb1-768x540.jpg"/>
          <figcaption>Jon Bon Jovi</figcaption>
        </figure>
      </anchor>
    </article>
  </body>
</html>