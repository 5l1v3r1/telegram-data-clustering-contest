<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/meteoroloji-den-saganak-yagis-uyarisi-1211323.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T22:58:00+00:00"/>
    <meta property="og:title" content="Meteoroloji'den sağanak yağış uyarısı"/>
    <meta property="og:description" content="Meteoroloji Genel Müdürlüğü, Antalya, Muğla, Burdur ve Isparta'da bugün (25 Kasım Pazartesi) başlayacak kuvvetli sağanağın bazı yerlerde şiddetli ve yer yer aşırı yağışa dönüşebileceği uyarısında bulundu."/>
  </head>
  <body>
    <article>
      <h1>Meteoroloji'den sağanak yağış uyarısı</h1>
      <h2>Meteoroloji Genel Müdürlüğü, Antalya, Muğla, Burdur ve Isparta'da bugün (25 Kasım Pazartesi) başlayacak kuvvetli sağanağın bazı yerlerde şiddetli ve yer yer aşırı yağışa dönüşebileceği uyarısında bulundu.</h2>
      <address>
        <time datetime="2019-11-24T22:58:00+00:00">24 Nov 2019, 22:58</time>
      </address>
      <p><b>Meteoroloji'</b>den yapılan açıklamaya göre, <b>Antalya'da </b>gök gürültülü sağanağın bugün sabah başlaması, akşam etkisini artırarak sürmesi ve salı günü de devam etmesi bekleniyor.</p>
      <p>İl genelinde yer yer çok kuvvetli (21-75 kilogram/metrekare) olması öngörülen sağanağın,<b> Antalya merkez, Aksu, Döşemealtı, Kemer, Kumluca </b>ve <b>Finike </b>ilçelerinde şiddetli ve yer yer aşırı (100 kilogram ve üzeri/metrekare) şekilde gerçekleşeceği tahmin ediliyor. <b>Muğla</b>'da bugün sabah başlayacak gök gürültülü sağanağın salı sabahına kadar il genelinde çok kuvvetli (21-75 kilogram/metrekare), Muğla merkez, <b>Datça</b>, <b>Marmaris</b>, <b>Ula</b>, <b>Köyceğiz</b>, <b>Ortaca </b>ve <b>Dalaman </b>ilçelerinde şiddetli ve yer yer aşırı (100 kilogram ve üzeri/metrekare) olması bekleniyor.</p>
      <p>
        <b>Sel ve su baskını uyarısı yapıldı</b>
      </p>
      <p><b>Isparta </b>ve<b> Burdur'</b>da da bugün öğlen başlaması öngörülen sağanağın, salı akşam saatlerine kadar kuvvetli (21-50 kilogram/metrekare) olacağı tahmin ediliyor. <b>Burdur'un </b>Bucak ve Ağlasun, Isparta'nın Eğirdir ve Sütçüler ilçelerinde ise şiddetli yağış (51-100 kilogram/metrekare) bekleniyor.</p>
      <p>Muhtemel sel, su baskını, yıldırım, dolu yağışı, kuvvetli rüzgar ve fırtına ile deniz üzerinde hortum oluşma tehlikesi gibi olumsuzluklara karşı dikkatli ve tedbirli olunması gerekiyor.</p>
    </article>
  </body>
</html>