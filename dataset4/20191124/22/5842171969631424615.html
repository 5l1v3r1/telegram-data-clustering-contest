<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sports/359847-kurucam-88-zaudejuma-g-ligas-spele"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T22:31:00+00:00"/>
    <meta property="og:title" content="Kurucam 8+8 zaudējumā G līgas spēlē"/>
    <meta property="og:description" content="Latvijas basketbolists Rodions Kurucs svētdien guva astoņos punktus Nacionālās basketbola asociācijas (NBA) attīstības līgas jeb G līgas spēlē, neglābdams Longailendas &quot;Nets&quot; komandu no zaudējuma."/>
  </head>
  <body>
    <article>
      <h1>Kurucam 8+8 zaudējumā G līgas spēlē</h1>
      <address><time datetime="2019-11-24T22:31:00+00:00">24 Nov 2019, 22:31</time> by <a rel="author">Jauns.lv / LETA</a></address>
      <p>
        <b>Latvijas basketbolists Rodions Kurucs svētdien guva astoņos punktus Nacionālās basketbola asociācijas (NBA) attīstības līgas jeb G līgas spēlē, neglābdams Longailendas "Nets" komandu no zaudējuma.</b>
      </p>
      <p>"Nets" viesos ar rezultātu 96:101 (28:31, 28:27, 12:19, 28:24) piekāpās Atlantas "Hawks" fārmklubam Koledžparkas "Skyhawks".</p>
      <p>Kurucs šajā duelī laukumā pavadīja 32 minūtes, kuru laikā realizēja četrus no pieciem divpunktu metieniem, bet aizmeta garām piecus tālmetienus.</p>
      <p>Tāpat viņš izcīnīja astoņas atlēkušās bumbas, veica trīs rezultatīvas piespēles, pārtvēra vienu bumbu, pieļāva piecas kļūdas un četras reizes pārkāpa noteikumus. "Nets" ar viņu laukumā iemeta par vienu punktu vairāk nekā ielaida.</p>
      <p>Kuruca pārstāvētajā komandā rezultatīvākais ar 17 punktiem bija Timotijs Luvavu-Kabaro, bet pretiniekiem 26 punktus guva Tairons Voless.</p>
      <p>Longailendas komanda ar vienu uzvaru sešās spēlēs Austrumu konferencē ieņem 13.vietu.</p>
      <p>Kurcs šajā sezonā laukumā bijis deviņās NBA cīņās, kurās vidēji nospēlējis 10,9 minūtes, guvis 2,3 punktus un izcīnījis 2,4 atlēkušās bumbas.</p>
    </article>
  </body>
</html>