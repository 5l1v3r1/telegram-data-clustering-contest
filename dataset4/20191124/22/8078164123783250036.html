<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_25/i-medici-scrivono-governo-inglese-julian-assange-rischia-morire-e6b8905c-0f5a-11ea-bd6b-b9b6fa42a1a4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="I medici scrivono al governo inglese: «Julian Assange rischia di morire»"/>
    <meta property="og:description" content="Il fondatore di Wikileaks, detenuto in un carcere britannico dallo scorso maggio, potrebbe morire in prigione senza cure «urgenti». Lo scrivono 60 medici di diversi paesi in una lettera aperta indirizzata al ministro dell’Interno Priti Patel"/>
  </head>
  <body>
    <article>
      <h1>I medici scrivono al governo inglese: «Julian Assange rischia di morire»</h1>
      <h2>Il fondatore di Wikileaks, detenuto in un carcere britannico dallo scorso maggio, potrebbe morire in prigione senza cure «urgenti». Lo scrivono 60 medici di diversi paesi in una lettera aperta indirizzata al ministro dell’Interno Priti Patel</h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Alessio Ribaudo</a></address>
      <p>«Senza cure urgenti Julian Assange potrebbe morire». In sintesi è questo il contenuto di una lettera aperta indirizzata al ministro dell’Interno britannico, Priti Patel, da una sessantina di diversi Paesi che denunciano come il fondatore di Wikileaks soffra di problemi fisici e psicologici (tra cui la depressione), tali da dover essere curato in un ospedale «attrezzato e con personale esperto». Assange, 48 anni, dallo scorso maggio è detenuto è detenuto nel carcere di Belmarsh, nel sudest di Londra, per aver violato i termini della libertà vigilata. Sta scontando una pena a 50 settimane e il 24 febbraio 2020, il tribunale di Westminister dovrà cominciare il dibattimento per sulla richiesta di estradizione presentata dagli Stati Uniti che lo hanno accusato di spionaggio. Fra i 18 capi d’imputazione c’è anche quello di aver messo a rischio fonti governative Usa con la pubblicazione di centinaia di migliaia di cablogrammi e documenti riservati sulle manovre dell’esercito americano in Iraq e in Afghanistan.</p>
      <h4>Il processo</h4>
      <p>Assange, dal 2012, si era rifugiato nell’ambasciata dell’Ecuador a Londra che gli aveva concesso il diritto di asilo per evitare l’estradizione in Svezia. A febbraio inizieranno le udienze sulla richiesta di estradizione degli Usa. Secondo quanto riferito da Skynews il pool dei medici composto non solo da europei ma anche da australiani e Srilankesi, nella lettera diffusa da WikiLeaks, afferma che «da un punto di vista medico, sulle indagini attualmente disponibili, nutriamo serie preoccupazioni riguardo all’idoneità del signor Assange ad essere processato nel febbraio 2020» e «soprattutto è nostra opinione che necessiti di una valutazione medica urgente da parte di esperti sul suo stato fisico e psicologico». Altrimenti, avvertono, «nutriamo serie preoccupazioni che possa morire in prigione».</p>
    </article>
  </body>
</html>