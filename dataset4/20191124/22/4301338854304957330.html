<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/epidoma-1-000-evro-pii-to-dikeounte/"/>
    <meta property="og:site_name" content="irafina"/>
    <meta property="article:published_time" content="2019-11-24T22:30:36+00:00"/>
    <meta property="og:title" content="Επίδομα 1.000 ευρώ – Ποιοι το δικαιούνται"/>
    <meta property="og:description" content="Ξεκίνησαν στις 21/11 οι αιτήσεις για το Πρόγραμμα Παροχής Χρηματικών Βοηθημάτων σε 4.000 Τρίτεκνες και 1.000 Πολύτεκνες Αγρότισες μητέρες Η υποβολή ηλεκτρονικών αιτήσεων από τις ενδιαφερόμενες γίνεται μέσω των ΚΕΠ όλης της χώρας και θα έχει διάρκεια από 20/11/19 έως και 2/12/2019. Επισημαίνεται ότι, η δυνατότητα της εκ νέου υποβολής των αιτήσεων συμμετοχής για το […]"/>
  </head>
  <body>
    <article>
      <h1>Επίδομα 1.000 ευρώ – Ποιοι το δικαιούνται</h1>
      <address>
        <time datetime="2019-11-24T22:30:36+00:00">24 Nov 2019, 22:30</time>
      </address>
      <p>Ξεκίνησαν στις 21/11 οι αιτήσεις για το Πρόγραμμα Παροχής Χρηματικών Βοηθημάτων σε 4.000 Τρίτεκνες και 1.000 Πολύτεκνες Αγρότισες μητέρες</p>
      <p>Η υποβολή ηλεκτρονικών αιτήσεων από τις ενδιαφερόμενες γίνεται μέσω των ΚΕΠ όλης της χώρας και θα έχει διάρκεια από 20/11/19 έως και 2/12/2019.</p>
      <p>Επισημαίνεται ότι, η δυνατότητα της εκ νέου υποβολής των αιτήσεων συμμετοχής για το εν λόγω πρόγραμμα δόθηκε με απόφαση της Διοίκησης δεδομένου ότι υπήρξαν πολλές περιπτώσεις ενδιαφερόμενων του προγράμματος που κατά την αρχική προθεσμία υποβολής των αιτήσεων τον Ιούνιο 2019 (05/06/2019 έως 24/06/2019) δεν υπέβαλαν αίτηση καθώς το πρόγραμμα ξεκίνησε νωρίτερα από τις προθεσμίες των προηγούμενων ετών.</p>
      <p>Το χρηματικό βοήθημα σε τρίτεκνες και πολύτεκνες αγρότισες μητέρες θα καταβληθεί με πίστωση στους τραπεζικούς λογαριασμούς που έχουν δηλώσει κατά την υποβολή της αίτησής τους και είναι συνολικού ύψους επτακοσίων ευρώ (700 €) και χιλίων ευρώ (1.000 €) αντίστοιχα.</p>
      <p>Η δυνατότητα της εκ νέου υποβολής αιτήσεων αφορά αποκλειστικά όσους δικαιούχους, δεν υπέβαλλαν αίτηση και δεν έλαβαν την εν λόγω παροχή.</p>
      <p>Τα δικαιολογητικά που θα συνοδεύουν τις αιτήσεις πρέπει να αποσταλούν αυθημερόν, προκειμένου να ολοκληρωθεί η καταβολή της παροχής εντός του Δεκεμβρίου 2019.</p>
      <p>Για πληροφορίες οι ενδιαφερόμενοι μπορούν να επισκεφθούν την ιστοσελίδα του ΟΠΕΚΑ www.opeka.gr</p>
      <p>Newsbomb.gr</p>
    </article>
  </body>
</html>