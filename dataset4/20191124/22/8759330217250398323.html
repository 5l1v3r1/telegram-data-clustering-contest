<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905089/belhocine-is-een-gelukkig-man-mijn-ploeg-verdient-dit-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T22:59:00+00:00"/>
    <meta property="og:title" content="Belhocine is een gelukkig man: &quot;Wij werken ongelofelijk hard voor dit&quot;"/>
    <meta property="og:description" content="Charleroi deed een uitstekende zaak door te winnen op het veld van STVV. De ploeg van trainer Karim Belhocine staat nu weer wat steviger in de top zes."/>
  </head>
  <body>
    <article>
      <h1>Belhocine is een gelukkig man: "Wij werken ongelofelijk hard voor dit"</h1>
      <address>
        <time datetime="2019-11-24T22:59:00+00:00">24 Nov 2019, 22:59</time>
      </address>
      <p>
        <b>Charleroi deed een uitstekende zaak door te winnen op het veld van STVV. De ploeg van trainer Karim Belhocine staat nu weer wat steviger in de top zes.</b>
      </p>
      <p>Volgens Belhocine komt deze overwinning niet uit de lucht gevallen. Het is eerder het resultaat van hard werk gekoppeld aan ambitie in de spelersgroep. "We werken heel erg hard op training doorheen de week. Deze groep wil er echt het maximum uithalen", vertelt Belhocine daarover aan <a href="https://sporza.be/nl/matches/voetbal/jupiler-pro-league/2019-2020/regulier/16/stvv-charleroi/"><i>Sporza</i></a>.</p>
      <aside>Lees meer<br/><a href="https://www.voetbalprimeur.be/nieuws/905082/charleroi-zet-play-off-1-ambities-kracht-bij-met-overwinning-tegen-stvv.html?itm_source=www.voetbalprimeur.be&amp;itm_medium=highlighted-content">Charleroi boekt verdiende overwinning tegen STVV</a></aside>
      <p>Charleroi lijkt halverwege de competitie een serieuze kanshebber op deelname aan Play-Off 1. De goede resultaten zijn echter niet enkel door hard labeur op training te verklaren, ook het mentale aspect zit goed. "Als het moeilijk gaat werkt deze groep gewoon nog harder. Ik denk dat we ook vaak onze aanvallende kwaliteiten laten zien tijdens de wedstrijden", aldus Belhocine.</p>
      <p>Ten slotte is het ook opvallend dat Charleroi nog maar één keer verloor op verplaatsing. Belhocine wilt daar echter niet te veel achter zoeken. "Mijn team geeft zich volledig in elke wedstrijd en heeft ook zin in elke wedstrijd. Ze verdienen dit."</p>
      <figure>
        <iframe data-src="https://twitter.com/SportCharleroi/status/1198720140940075008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904840/verheyen-gelooft-nog-in-genk-en-anderlecht-ze-zullen-play-off-1-halen-.html?itm_source=www.voetbalprimeur.be&amp;itm_medium=highlighted-content">Verheyen ziet Mechelen en Charleroi overtuigen, maar gelooft in Genk en Anderlecht</a></aside>
    </article>
  </body>
</html>