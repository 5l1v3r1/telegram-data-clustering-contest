<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546674/Zaplenjena-podmornica-s-tri-tone-kokaina.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T22:04:00+00:00"/>
    <meta property="og:title" content="Zaplenjena podmornica s tri tone kokaina"/>
    <meta property="og:description" content="Španska policija zaplenila je podmornicu sa tri tone kokaina nedaleko od obala Galicije, javili su španski mediji...."/>
  </head>
  <body>
    <article>
      <h1>Zaplenjena podmornica s tri tone kokaina</h1>
      <address>
        <time datetime="2019-11-24T22:04:00+00:00">24 Nov 2019, 22:04</time>
      </address>
      <p>Španska policija zaplenila je podmornicu sa tri tone kokaina nedaleko od obala Galicije, javili su španski mediji. Televizijska stanica "Laseksta" navodi da je podmornica duga 20 metara, koja je stigla iz Južnoafričke Republike, primećena nedaleko od obala provincije Pontevedra.</p>
      <p>Posada je tokom policijske akcije pokušala da potopi podmornicu.</p>
      <p>Privedena su dva člana posade, a jedan osumnjičeni je na slobodi. Policija veruje da je posada uspela da se otarasi jednog dela tereta. List "Pais" piše da su privedeni državljani Ekvadora.</p>
      <p>Vlasti pokušavaju da podignu podmornicu na površinu, rekao je za Radio Galiciju predstavnik španske Vlade Havijer Losada. Situacija je, kako kaže, složena zbog loših vremenskih uslova.</p>
    </article>
  </body>
</html>