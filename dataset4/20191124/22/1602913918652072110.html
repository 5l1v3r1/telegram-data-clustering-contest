<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/alegeri-prezidentiale-2019-klaus-iohannis-castiga-la-pas-al-doilea-mandat-de-presedinte-al-romaniei-18612180"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T22:08:00+00:00"/>
    <meta property="og:title" content="Alegeri prezidenţiale 2019. Klaus Iohannis câştigă la pas al doilea mandat de preşedinte al României"/>
    <meta property="og:description" content="Klaus Iohannis, cu o confruntate mai degrabă germanică decât balcanică, câştigă al doilea mandat învingând-o categoric pe Viorica Dăncilă, candidatul PSD: spre un milion de voturi în străinătate, la alegerile prezidenţiale de duminică - un record. În ciuda vremii ploioase şi reci prezenţa la vot a fost semnificativă, peste 50% din alegători. Acest vot aruncă o responsabilitate uriaşă pe umerii preşedintelui, pentru că aceşti oameni nu aşteaptă nici scăderi de taxe, nici majorări de salarii, ci „o ţară ca afară”. Preşedintele Klaus Iohannis avea aseară cel de-al doilea mandat pe preşedinte în buzunar – spre 60-65% din voturi."/>
  </head>
  <body>
    <article>
      <h1>Alegeri prezidenţiale 2019. Klaus Iohannis câştigă la pas al doilea mandat de preşedinte al României</h1>
      <address>
        <time datetime="2019-11-24T22:08:00+00:00">24 Nov 2019, 22:08</time>
      </address>
      <p>Klaus Iohannis, cu o confruntate mai degrabă germanică decât balcanică, câştigă al doilea mandat învingând-o categoric pe Viorica Dăncilă, candidatul PSD: spre un milion de voturi în străinătate, la alegerile prezidenţiale de duminică - un record. În ciuda vremii ploioase şi reci prezenţa la vot a fost semnificativă, peste 50% din alegători. Acest vot aruncă o responsabilitate uriaşă pe umerii preşedintelui, pentru că aceşti oameni nu aşteaptă nici scăderi de taxe, nici majorări de salarii, ci „o ţară ca afară”. Preşedintele Klaus Iohannis avea aseară cel de-al doilea mandat pe preşedinte în buzunar – spre 60-65% din voturi.</p>
      <p>Alegerile prezidenţiale din această toamnă marchează o schimbare fundamentală: la vot au ieşit judeţele şi oraşele cu un nivel de trai mai ridicat decât media ţării. Ilfovul, cândva „sectorul agricol” al ţării, avea la ora 18.00 cea mai mare prezenţă la vot – 58% dintre cetăţenii cu drept de vot.</p>
      <p>Acum Ilfovul este locuit în bună parte de bucureştenii care s-au săturat de aglomeraţia oraşului. Potrivit datelor oficiale oferite de Biroul Electoral Central, prezenţa la vot, la ora 19.00, a fost de 47,4%, cu două puncte procentuale peste prezenţa din turul întâi al prezidenţialelor.</p>
      <p>Votul masiv pro Iohannis aruncă pe umerii noii guvernări o responsabilitate imensă. Deşi preşedintele nu are o responsabilitate directă în administrarea ţării, el este cel care numeşte prim-ministrul, el garantează pentru buna guvernare. România a crescut din punct de vedere economic, iar votul nu a mers în direcţia PSD. Ceea ce înseamnă că oamenii au avut aşteptări la care PSD, aflat la putere vreme de trei ani, nu a răspuns.</p>
    </article>
  </body>
</html>