<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816005"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T22:21:00+00:00"/>
    <meta property="og:title" content="Силен Виктор Йосифов с 12 точки, Монца удари &quot;българския&quot; Верона (снимки)"/>
    <meta property="og:description" content="Капитанът на националния ни волейболен отбор Виктор Йосифов и неговият Веро Волей (Монца) записаха едва втора победа от началото на сезона в ..."/>
  </head>
  <body>
    <article>
      <h1>Силен Виктор Йосифов с 12 точки, Монца удари "българския" Верона (снимки)</h1>
      <address><time datetime="2019-11-24T22:21:00+00:00">24 Nov 2019, 22:21</time> by <a rel="author">SPORTAL.BG</a></address>
      <p>Капитанът на националния ни волейболен отбор Виктор Йосифов и неговият Веро Волей (Монца) записаха едва втора победа от началото на сезона в италианската Суперлига. Йосифов и съотборниците му биха категорично като гости Калцедония (Верона), воден от Радостин Стойчев, с <a href="http://www.legavolley.it/match/32792"><b>3:0 (25:21, 25:19, 25:21)</b></a> в мач от 8-ия кръг, игран тази вечер пред над 3500 зрители в зала "ЕйДжиЕсЕм Форум".</p>
      <figure>
        <img src="https://legavolley2.key-web.it/photogallery/pg5001/ASP_1222.JPG"/>
      </figure>
      <p>Така Монца се изкачи на 8-о място във временното класиране с 2 победи, 5 загуби и 9 точки, с колкото е и Верона, където играе националът Аспарух Аспарухов, който е 7-и с 3 победи и 5 загуби. В следващия, междинен, 9-и кръг играчите на Фабио Соли са гости на шампиона Лубе, докато тимът на Радо Стойчев ще гостува на Равена, с национала Алекс Грозданов в състава. Срещите са в сряда (27 ноември) от 21,30 часа българско време.</p>
      <figure>
        <img src="https://legavolley2.key-web.it/photogallery/pg5001/ASP_0941.JPG"/>
      </figure>
      <p><b>Виктор Йосифов изигра силен мач за своя отбор и завърши с 12 точки (3 блока, 1 ас и 73% ефективност в атака) за успеха</b>. Най-полезен за Монца стана полската звезда Бартош Курек със страхотните 19 точки (3 блока, 1 ас и 42% ефективност в атака) за победата.</p>
      <figure>
        <img src="https://legavolley2.key-web.it/photogallery/pg5001/ASP_1156.JPG"/>
      </figure>
      <p><b>От друга страна Аспарух Аспарухов също игра цял мач за домакините и се отчете с 9 точки (1 блок, 35% ефективност в атака и 33% позитивно посрещане)</b>. Най-резултатен за Монца пък бе френският национал Стефан Бойер с 16 точки (44% ефективност в атака).</p>
      <figure>
        <img src="https://legavolley2.key-web.it/photogallery/pg5001/ASP_1250.JPG"/>
      </figure>
      <p><a href="http://www.legavolley.it/match/32792"><b>КАЛЦЕДОНИЯ (ВЕРОНА) - ВЕРО ВОЛЕЙ (МОНЦА) 0:3 (21:25, 19:25, 21:25)</b></a><br/><b>ВЕРОНА:</b> Лука Спирито 2, Стефан Бойер 16, <b>АСПАРУХ АСПАРУХОВ 9</b>, Гарет Муагутутиа 7, Емануеле Бирарели 7, Себастиан Соле 6 - Федерико Бонами-либеро (Федерико Марета)<br/><b>Старши треньор: РАДОСТИН СТОЙЧЕВ</b><br/><b>МОНЦА:</b> Сантиаго Ордуна, Бартош Курек 19, Донован Джаворонок 13, Ясин Луати 6, <b>ВИКТОР ЙОСИФОВ 12</b>, Томас Берета 3 - Рикардо Гой-либеро (Джанлука Галази, Марко Седлачек)<br/><b>Старши треньор: ФАБИО СОЛИ.</b></p>
    </article>
  </body>
</html>