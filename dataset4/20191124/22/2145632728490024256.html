<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18601803-mini-gaurile-negre-ar-putea-sa-se-formeze-in-apropierea-gaurilor-negre-supermasive"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Mini-găurile negre ar putea să se formeze în apropierea găurilor negre supermasive"/>
    <meta property="og:description" content="Un studiu nou sugerează că găurile negre supermasive pot fi înconjurate de către găuri negre mult mai mici."/>
  </head>
  <body>
    <article>
      <h1>Mini-găurile negre ar putea să se formeze în apropierea găurilor negre supermasive</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18601803/2/gaura-neadra-spatiu-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Un studiu nou sugerează că găurile negre supermasive pot fi înconjurate de către găuri negre mult mai mici.</p>
      <p>Ciocnirea dintre două găuri negre este un eveniment pe care astronomii au ocazia să îl vadă foarte rar, în prezent, doar de 10 ori, şi ca urmare tinde să fie un fenomen pe care cercetătorii trebuie să îl studieze în continuare. Un astfel de eveniment, care a fost observat în luna iulie a anului 2017, ridică o serie de întrebări şi a dat naştere unei noi înţelegeri a modului în care funcţionează găurile negre supermasive aflate în centrul galaxiilor, notează <a href="http://www.astronomy.com/news/2019/11/huge-black-holes-might-have-cannibalistic-baby-black-holes-around-them?fbclid=IwAR2RxvBEKKLGzpj9slmHPg1WEF5q5tFZyoFuOTnlbe1wkhPnQPULXDl73pE">Astronomy</a>.</p>
      <p>În iulie 2017, astronomii au observat două găuri negre care se ciocneau, acest eveniment a atras atenţia cercetătorilor atât prin raritatea sa, cât şi prin faptul că una dintre găurile negre implicate avea aproximativ 50 de mase solare. În acest context apare întrebarea: „Cum s-a format o gaură neagră atât de masivă?”</p>
      <p>Un posibil răspuns a fost oferit de către o echipă condusă de către Richard O’Shaughnessy, asistent universitar al Institutului Tehnologic Rochester, Statele Unite. Echipa pe care acesta a condus-o a ajuns la concluzia că <a href="https://www.descopera.ro/stiinta/18400608-sagittarius-a-gaura-neagra-din-mijlocul-galaxiei-noastre-a-eliminat-doua-bule-de-gaze-radioactive">în centrul unor galaxii</a> se pot afla găuri negre supermasive, în jurul cărora se află mini-găuri negre. Acestea din urmă se hrănesc din obiectele din jur, printre care şi celelalte mini-găruri negre, pentru ca, în final, să ajungă masive.</p>
      <p>Folosind o serie de simulări computerizate, cercetătorii au descoperit că în eventualitatea în care câteva astfel de găuri negre mai mici s-ar contopi, masa găurii negre asfel formate ar putea <a href="https://www.descopera.ro/stiinta/18334179-oamenii-de-stiinta-cred-ca-au-descoperit-o-gaura-neagra-enorma-a-carei-masa-este-imposibila">să depăşească 50 de mase solare</a>. O astfel de situaţie ar putea explica şi observaţiile pe care astronomii le-au realizat în iulie 2017.</p>
      <p>Studiul a fost publicat în <i>Physical Review Letters</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18527952-descoperirea-unei-perechi-gaura-neagra-stea-deschide-perspectiva-gasirii-unor-noi-gauri-negre">Descoperirea unei perechi gaură neagră-stea deschide perspectiva găsirii unor noi găuri negre</a>
        </b>
      </p>
      <p>
        <b>
          <a href="https://www.descopera.ro/stiinta/18337992-cateva-milioane-de-gauri-negre-care-se-misca-la-viteze-mari-ar-putea-exista-in-calea-lactee">Câteva milioane de găuri negre care se mişcă la viteze mari ar putea exista în Calea Lactee</a>
        </b>
      </p>
      <p>
        <b>
          <a href="https://www.descopera.ro/stiinta/18334179-oamenii-de-stiinta-cred-ca-au-descoperit-o-gaura-neagra-enorma-a-carei-masa-este-imposibila">Oamenii de ştiinţă cred că au descoperit o gaură neagră enormă a cărei masă este imposibilă</a>
        </b>
      </p>
      <p>
        <b>
          <a href="https://www.descopera.ro/stiinta/18416286-astronomii-au-surprins-intreg-modul-in-care-o-stea-a-fost-inghitita-de-catre-o-gaura-neagra">Astronomii au surprins întreg modul în care o stea a fost înghiţită de către o gaură neagră</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18577342-o-stea-se-deplaseaza-cu-o-viteza-foarte-mare-dupa-ce-a-fost-lansata-de-catre-gaura-neagra-din-mijlocul-galaxiei-noastre"/>
        <a href="https://www.descopera.ro/stiinta/18527952-descoperirea-unei-perechi-gaura-neagra-stea-deschide-perspectiva-gasirii-unor-noi-gauri-negre"/>
        <a href="https://www.descopera.ro/stiinta/18419409-planeta-x-ar-putea-fi-o-gaura-neagra-primordiala"/>
        <a href="https://www.descopera.ro/stiinta/18416286-astronomii-au-surprins-intreg-modul-in-care-o-stea-a-fost-inghitita-de-catre-o-gaura-neagra"/>
      </related>
    </article>
  </body>
</html>