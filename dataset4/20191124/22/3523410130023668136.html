<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641875/%D8%B3%DB%8C%D9%84-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AC%D8%A7%D9%86-%D8%AF%D9%88-%D9%86%D9%81%D8%B1-%D8%B1%D8%A7-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:26:00+00:00"/>
    <meta property="og:title" content="سیل در فرانسه جان دو نفر را گرفت"/>
    <meta property="og:description" content="به دنبال وقوع توفان و جاری شدن سیل در جنوب فرانسه تاکنون دو نفر جان خود را از دست داده و دو نفر دیگر نیز زخمی شده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/641875/%D8%B3%DB%8C%D9%84-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AC%D8%A7%D9%86-%D8%AF%D9%88-%D9%86%D9%81%D8%B1-%D8%B1%D8%A7-%DA%AF%D8%B1%D9%81%D8%AA">سیل در فرانسه جان دو نفر را گرفت</a>
      </h1>
      <h2>به دنبال وقوع توفان و جاری شدن سیل در جنوب فرانسه تاکنون دو نفر جان خود را از دست داده و دو نفر دیگر نیز زخمی شده‌اند.</h2>
      <address><time datetime="2019-11-24T22:26:00+00:00">24 Nov 2019, 22:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، توفان و سیل شدیدی که در مناطق جنوب شرق فرانسه به راه افتاده است، سبب شد دو نفر جان خود را از دست بدهند و دو نفر دیگر زخمی شوند.</p>
      <p>رادیوی محلی «فرانسه بولو» گزارش داد امروز جسد دو قربانی در دو منطقه مختلف در جنوب فرانسه پیدا شده است. بنابر اعلام این رسانه محلی، قربانی اول یک مرد ۴۰ ساله است که یک روز پیش پس از واژگون شدن قایق نجاتش ناپدید شده بود. قربانی دوم مردی ۵۰ ساله که از شکارچیان بومی بوده و در خودروی خود بی‌جان یافت شده است. امدادگران حدس می‌زنند که این مرد با خودروی خود در سیلاب گیر افتاده باشد.</p>
      <p>روز گذشته، فرانسه با توجه به باران‌های شدید و جاری شدن سیل در دو منطقه «وار» و «آلپ-ماریتیم» در ساحل جنوب شرقی مدیترانه بالاترین سطح هشدار «قرمز» را صادر کرد. عملیات نجات از صبح امروز هنگامی که سطح هشدار هوا به «نارنجی» کاهش یافت آغاز شد.</p>
    </article>
  </body>
</html>