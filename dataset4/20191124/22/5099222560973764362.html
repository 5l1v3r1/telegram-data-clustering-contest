<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23511939-mihai-chirica-dupa-lupta-grea-uzura-reusit-eliberam-romania-iasul-psdragnea.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T22:18:00+00:00"/>
    <meta property="og:title" content="Mihai Chirica: După o luptă grea, de uzură, am reușit să eliberăm România și Iașul de PSDragnea"/>
    <meta property="og:description" content="Primarul Iașului a declarat, duminică seara, la scurt timp după închiderea urnelor, că nu crede că războiul a fost câștigat, dar că „după o luptă grea, de uzură, am reușit să"/>
  </head>
  <body>
    <article>
      <h1>Mihai Chirica: După o luptă grea, de uzură, am reușit să eliberăm România și Iașul de PSDragnea</h1>
      <address><time datetime="2019-11-24T22:18:00+00:00">24 Nov 2019, 22:18</time> by <a rel="author">I.B.</a></address>
      <p>
        <b>Primarul Iașului a declarat, duminică seara, la scurt timp după închiderea urnelor, că nu crede că războiul a fost câștigat, dar că „după o luptă grea, de uzură, am reușit să eliberăm România și Iașul de PSDragnea”, potrivit Mediafax.</b>
      </p>
      <p>Primarul Iașului, Mihai Chirica, crede că după aceste alegeri a venit momentul reconstrucției, a relansării politicilor în justiție, în economie.</p>
      <p>„Indiferent de cum a votat fiecare dintre noi, de acum nu mai suntem împărțiți pe partide, nu mai sunem divizați de orgolii, nu mai acceptăm lupte fratricide. De astăzi, suntem toți ieșeni, suntem toți români! Felicitări, domnule președintele Klaus Iohannis, pentru câștigarea alegerilor! După bucuria firească a momentului, trebuie să ne gândim și la responsabilitatea votului acordat de români! România suferă, Iașul suferă, romanii de pretutindeni suferă, iar de mâine, acest lucru trebuie să se schimbe! După o luptă grea, de uzură, am reușit să eliberăm România și Iașul de PSDragnea! Nu cred ca războiul a fost câștigat, rămășițele fostelor structuri bolșevice mai zac prin diverse cotloane ale țării. Este momentul reconstrucției, momentul relansării politicilor în justiție, în economie, politici fiscale și sociale pentru ieșeni și români, care să constate și să repare dezastrul din ultimii 30 de ani. Așteptările sunt mari, la fel și proiectele restante - împreună putem schimba cu adevărat România în bine", a declarat Mihai Chirica.</p>
      <p>Rezultatele provizorii, după numărarea a 71% din voturi, arată că actualul președinte Klaus Iohannis a obținut 62,2% din voturi, iar Viorica Dăncilă- 37,8%.</p>
    </article>
  </body>
</html>