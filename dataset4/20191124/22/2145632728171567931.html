<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18602220-fizicienii-au-dovezile-existentei-unei-a-cincea-forte-fundamentale"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Fizicienii au dovezile existenţei unei a cincea forţe fundamentale"/>
    <meta property="og:description" content="În prezent, modelul explicativ include patru forţe fundamentale ale Universului."/>
  </head>
  <body>
    <article>
      <h1>Fizicienii au dovezile existenţei unei a cincea forţe fundamentale</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18602220/1/forta-univers-123rf-descopera.jpg"/>
      </figure>
      <p>În prezent, modelul explicativ include patru forţe fundamentale ale Universului.</p>
      <p>În prezent, fizicienii operează cu un model al Universului în care operează patru forţe fundamentale, dar, conform unui studiu recent, care extinde concluziile unui studiu din 2016, există dovezi ale existenţei unei a cincea forţe fundamentale, notează <a href="http://futurism.com/the-byte/physicists-discover-evidence-fifth-force-nature?fbclid=IwAR0eLF-JaI6GSfWGPfYb-falHcJEHqNYNasRitilLQsYrFlrc9gDzEazthI">Futurism</a>.</p>
      <p>Cele patru forţe care sunt incluse în modele fizice ale Universului sunt: gravitaţia, electromagnetismul, forţa nucleară tare şi forţa nucleară slabă. Noul studiu care prezintă dovezi ale existenţei unei a forţe necunoscute anterior porneşte de la un articol al cercetătorilor de la <a href="https://www.descopera.ro/dnews/15378873-fizicienii-maghiari-sustin-ca-este-posibil-sa-fi-descoperit-cea-de-a-cincea-forta-fundamentala-din-univers">Institutul de Studii Nucleare din Ungaria</a>, în care oamenii de ştiinţă au observat efectul acesteia asupra degradării radioactive a beriliului-8.</p>
      <p>În acest nou articol, în care concluziile iniţiale sunt reluate şi extinse, cercetătorii au explicat că aceeaşi influenţă poate fi observată în cazul atomilor de heliu, precizând că trebuie să fie îndeplinite o serie de condiţii specifice.</p>
      <p>Acest nou studiu încă nu a trecut prin procesul de evaluare colegială (peer review), dar, conform cercetătorilor, ar putea să reprezinte un pas important în înţelegerea materiei întunecate şi a modului în care aceasta acţionează asupra materiei pe care o putem observa.</p>
      <p>„Această descoperire a unei <a href="https://www.descopera.ro/dnews/10453165-o-noua-forta-fundamentala-a-universului-a-fost-descoperita-in-urma-unei-ciocniri-galactice-colosale">eventuale forţe a cincea</a> (n.r. a naturii) ne-ar schimba complet înţelegerea universului, cu consecinţe pentru unificarea forţelor şi a materiei întunecate”, a explicat Jonathan Feng, fizician al Universităţii California, dar care nu a colaborat în cadrul acestui studiu.</p>
      <p>Studiul a fost publicat pe serverul <i>arXiv</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/15378873-fizicienii-maghiari-sustin-ca-este-posibil-sa-fi-descoperit-cea-de-a-cincea-forta-fundamentala-din-univers">Fizicienii maghiari susţin că este posibil să fi descoperit cea de-a cincea forţă fundamentală din Univers</a>
        </b>
      </p>
      <p>
        <b>
          <a href="https://www.descopera.ro/stiinta/17841134-fizicienii-masurat-interactiunea-nucleara-slaba-atomi">Fizicienii au măsurat, pentru prima dată, interacţiunea nucleară slabă din interiorul atomilor</a>
        </b>
      </p>
      <p>
        <b>
          <a href="https://www.descopera.ro/stiinta/16395478-a-gresit-einstein-o-forta-bizara-care-guverneaza-universul-nostru-poate-fi-gasita-in-centrul-galaxiei-noastre">A greşit Einstein? O forţă bizară care guvernează universul nostru poate fi găsită în centrul galaxiei noastre</a>
        </b>
      </p>
      <p>
        <b>
          <a href="https://www.descopera.ro/dnews/10453165-o-noua-forta-fundamentala-a-universului-a-fost-descoperita-in-urma-unei-ciocniri-galactice-colosale">O nouă forţă fundamentală a Universului a fost descoperită în urma unei ciocniri galactice colosale</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18100875-ce-este-forta-nucleara-tare"/>
        <a href="https://www.descopera.ro/stiinta/17788217-noua-metoda-ieftina-usoara-masura-gravitatia"/>
        <a href="https://www.descopera.ro/stiinta/17414304-gravitatia-negativa-ar-putea-exista-in-jurul-nostru-specialistii-sustin-ca-au-descoperit-sursa"/>
        <a href="https://www.descopera.ro/stiinta/17344522-teoria-relativitatii-generale-a-lui-einstein-a-trecut-cel-mai-dificil-test-gravitatia-are-aceleasi-efecte-chiar-si-in-cazul-unui-sistem-stelar-unic"/>
      </related>
    </article>
  </body>
</html>