<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179507/la-caccia-monteperdido-anticipazioni-ultima-puntata-di-domenica-1-dicembre-2019"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-24T22:25:00+00:00"/>
    <meta property="og:title" content="La Caccia – Monteperdido: anticipazioni ultima puntata di domenica 1 dicembre 2019"/>
    <meta property="og:description" content="Canale 5 ha deciso di puntare ancora una volta su Megan Montaner. L’attrice spagnola è infatti la protagonista di La Caccia – Monteperdido, la nuova fiction iberica in onda ogni domenica in prima serata. Incentrata sulla misteriosa scomparsa delle piccole Ana Montrell e Lucia Castan, la serie è contraddistinta da tinte noir. Di seguito le anticipazioni, aggiornate di puntata in puntata."/>
  </head>
  <body>
    <article>
      <h1>La Caccia – Monteperdido: anticipazioni ultima puntata di domenica 1 dicembre 2019</h1>
      <address><time datetime="2019-11-24T22:25:00+00:00">24 Nov 2019, 22:25</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/La-Caccia-Monteperdido1.jpg"/>
        <figcaption>La Caccia - Monteperdido</figcaption>
      </figure>
      <p>Canale 5 ha deciso di puntare ancora una volta su <b><a href="https://www.davidemaggio.it/tag/megan-montaner">Megan Montaner</a></b>. L’attrice spagnola è infatti la protagonista di <b><a href="https://www.davidemaggio.it/tag/la-caccia-monteperdido">La Caccia – Monteperdido</a></b>, la nuova fiction iberica in onda ogni domenica in prima serata. Incentrata sulla misteriosa scomparsa delle piccole<b> Ana Montrell</b> e <b>Lucia Castan</b>, la serie è contraddistinta da tinte noir. Di seguito le<b> anticipazioni</b>, aggiornate di puntata in puntata.</p>
      <p>“<b><i>La cerva bianca</i></b>“. Ismael, interrogato da Sara, afferma che tra i film porno portati all’Hotel La Guardia ce ne fosse uno con una minorenne che si trovava in una stanza rivestita di una carta da parati azzurra con dei caprioli, la stessa carta parati di cui era rivestito il buco dove vivevano Ana e Lucia. Sara arriva alla conclusione che probabilmente Simo’n sia stato uno dei carcerieri. Dai racconti di Anna si evince che il rapporto tra lei e Lucia fosse molto conflittuale. Dopo la telefonata di Lucia, Ana scappa di casa e tutto il paese si mobilita per cercarla. Rafael viene accusato del sequestro delle bambine e dell’assassinio di Ana. Sara lo interroga per cercare di sapere dove tenga segregata Lucia, ma lui sostiene di averla uccisa. Sara non ne e’ convinta, ma ormai il suo autocontrollo e’ messo a dura prova dagli eventi. Victor chiede al Colonnello Figueroa di venire a Monteperdido per sollevarla dall’incarico ritenendo che non sia piu’ in grado di occuparsi del caso.</p>
      <p>“<b><i>La tana del lupo</i></b>“. Nella vallata di Monteperdido due bambine di 11 anni, Ana e Lucia, tornando a casa dopo la scuola, scompaiono. Cinque anni dopo Ana viene ritrovata in stato di incoscienza con una grave commozione cerebrale, a causa di un incidente d’auto in cui il conducente ha perso la vita. Da Madrid arrivano due agenti dell’UCO, Sara Campos e Santiago Bain, per guidare le indagini, sottraendo il caso al Comandante Victor Gamero della Polizia locale. Mentre Ana, ancora ricoverata, cerca di superare il trauma e riabbraccia i suoi genitori, continuano le ricerche per tentare di salvare Lucia. Ana ha ricordi vaghi e fumosi del luogo dove le due ragazze sono state tenute prigioniere così a lungo, ma è evidente che nasconde qualcosa. Per questo tra le due famiglie nasce un profondo astio. Grazie alla perspicacia di Victor, il luogo della prigionia viene individuato, ma il sequestratore prima di fuggire, gli ha dato fuoco per cancellare ogni prova, portando probabilmente con sé Lucia.</p>
      <p>“<i><b>La tempesta</b></i>“. A Monteperdido continua la ricerca di Lucia dopo che Ana è stata ritrovata. Il primo sospettato del rapimento è il padre della ragazza, Alvaro Montrell. La Giudice decide di non arrestarlo, ma emette un ordine restrittivo nei confronti della famiglia. L’uomo chiede ad Elisa di convalidare il suo alibi, ma la ragazza si confida con Sara Campos, sergente della UCO che segue le indagini insieme al Tenente Santiago Bain. Sulla zona imperversa un forte temporale e il pericolo che il fiume esondi è molto serio. Elisa viene percossa dal padre che ha saputo delle sue dichiarazioni e scappa impaurita. Dopo la revoca dell’ordine restrittivo, Alvaro viene a sapere che cinque anni prima anche Gaizka avrebbe potuto fornirgli un alibi e lo affronta picchiandolo. Ana assiste alla scena e fugge in preda al terrore. Joaquin, non contento dei risultati delle indagini, manda in onda in un programma televisivo un’intervista di Ana e offre una ricompensa a chi gli darà notizie della figlia Lucia.</p>
      <p>“<b><i>Il lago incantato</i></b>“. Le indagini inducono Sara a pensare che i rapitori siano due. Joaquin offre una taglia a chiunque sia in grado di fornirgli notizie sulla figlia. Nicolas viene rilasciato, ma grazie alle sue dichiarazioni emerge una realtà del tutto inattesa. Intanto le indagini proseguono e Sara cerca di avvicinarsi ad Ana, che invece trova appoggio in Quim. Joaquin e Montse temono che Lucia sia morta e non nutrono speranze sul lavoro della polizia. Sara scopre che Victor le ha sempre tenuto nascosto un particolare piuttosto importante sulle indagini. Emerge un grande segreto che mette a rischio l’incolumità di tutti gli abitanti di Monteperdido. Nessuno di loro sembra essere in salvo.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179705/pezzi-unici-anticipazioni-terza-puntata-di-domenica-1-dicembre-2019"/>
        <a href="https://www.davidemaggio.it/archives/178118/temptation-island-vip-2019-anticipazioni-terza-puntata-nathalie-caldonazzo-e-anna-pettinelli-chiedono-il-falo-anticipato"/>
        <a href="https://www.davidemaggio.it/archives/176196/temptation-island-2019-nunzia-ed-arcangelo-faranno-pace-durante-il-falo-extra"/>
        <a href="https://www.davidemaggio.it/archives/175530/lontano-da-te-anticipazioni-ultima-puntata-di-domenica-30-giugno-2019"/>
      </related>
    </article>
  </body>
</html>