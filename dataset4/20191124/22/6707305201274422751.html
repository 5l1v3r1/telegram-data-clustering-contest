<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/beatrice-borromeo-principessa-monaco-oscura-charlene/659082/"/>
    <meta property="og:site_name" content="DiLei"/>
    <meta property="article:published_time" content="2019-11-24T22:24:21+00:00"/>
    <meta property="og:title" content="Beatrice Borromeo, la vera principessa di Monaco che oscura Charlene"/>
    <meta property="og:description" content="Beatrice Borromeo si mostra sempre più bella e sorridente e oscura la triste Charlene Wittstock. È lei la vera principessa di Monaco?"/>
  </head>
  <body>
    <article>
      <h1>Beatrice Borromeo, la vera principessa di Monaco che oscura Charlene</h1>
      <h2>Modella, giornalista, moglie di Pierre Casiraghi e mamma di due splendidi figli. Ecco chi è Beatrice Borromeo</h2>
      <address>
        <time datetime="2019-11-24T22:24:21+00:00">24 Nov 2019, 22:24</time>
      </address>
      <p>Beatrice Borromeo è la vera principessa di Monaco: <b>capelli biondissimi e occhi azzurri</b>, portamento elegante e look sempre perfetto. È forse lei, la moglie di Pierre Casiraghi la nuova <b>Grace Kelly</b>?</p>
      <p>Figlia di Carlo Ferdinando Borromeo e Paolo Marzotto, l’ultima entrata nella famiglia Casiraghi, ha sempre frequentato l’alta società italiana e quella internazionale. Del resto quell’<b>allure così raffinata</b> e la spontaneità con cui si mostra durante le apparizioni pubbliche di famiglia, non fanno che confermare che la ragazza è nata per vestire questo ruolo.</p>
      <p>È sempre sorridente e impeccabile, in veste di moglie, del terzogenito di Carolina di Monaco e del compianto Stefano Casiraghi, e come <a href="https://dilei.it/vip/foto/beatrice-borromeo-mamma-foto-ufficiali-private-pancione/473034/">mamma di due piccoli splendidi bambini</a> nati dal <b>matrimonio d’amore con Pierre.</b></p>
      <p>Al contrario invece <a href="https://dilei.it/lifestyle/charlene-alberto-monaco-copiano-harry-meghan-foto-instagram/658752/">Charlene Wittstock</a> sembra non trovare nulla per cui sorridere, anche durante i giorni di festa del <b>Principato di Monaco</b>. Soltanto qualche giorno fa infatti, la famiglia ha celebrato la <b>Festa Nazionale</b> e proprio in quella occasione, la principessa si è mostrata <b>più triste che mai.</b></p>
      <p>Qualcuno sostiene che la Wittstock e Caroline di Monaco siano decisamente ai ferri corti e come dimostrano le fotografie, non fanno nulla per nasconderlo. In mezzo alla diatriba familiare c’è Alberto di Monaco che apparentemente si mostra sereno e noncurante di quello che accade attorno.</p>
      <p>Certo è che le <a href="https://dilei.it/lifestyle/charlene-di-monaco-sconsolata-alla-festa-nazionale-e-i-gemelli-le-rubano-la-scena/657560/">aspettative riposte</a> da tutti nei confronti di Charlene sono state ampiamente deluse, proprio lei che doveva essere la Grace Kelly di questa nuova epoca si è trasformata nella <b>principessa triste</b>. Qualcuno, ha azzardato anche il paragone con l’indimenticabile <a href="https://dilei.it/notizie/foto/diana-storia-di-una-principessa/21/">Lady Diana.</a></p>
      <p>E intanto, mentre Charlene si mostra sempre più cupa e triste, <a href="https://dilei.it/vip/beatrice-borromeo/536917/">Beatrice le ruba la scena</a>. Proprio durante i festeggiamenti per la Festa Nazionale, tutto il clan Grimaldi si è riunito, all’appello mancava soltanto <a href="https://dilei.it/lifestyle/ballo-della-rosa-beatrice-borromeo-oscura-charlotte-casiraghi/435999/">Charlotte Casiraghi</a>, ma questa non è una novità.</p>
      <p>E se durante il gala serale la Wittstock non ha accennato neanche un sorriso vestita nel suo tailleur d’ordinanza, non stupisce che i riflettori siano stati puntati tutti sull’<i>allure</i> unica di <b>Beatrice Borromeo.</b></p>
      <p>La moglie di Pierre Casiraghi è sicuramente la più charmante, anche in nero la sua aura dorata risplende, complice la bellezza e quel portamento innati che la contraddistinguono da sempre.</p>
      <related>
        <h4>Leggi anche</h4>
        <a href="https://dilei.it/lifestyle/charlotte-casiraghi-sposa-charlene-di-monaco-messa-in-ombra-omaggio-grace-kelly/609257/"/>
        <a href="https://dilei.it/lifestyle/battesimo-dei-gemelli-di-monaco-principato-in-festa/373499/"/>
        <a href="https://dilei.it/lifestyle/ballo-della-rosa-beatrice-borromeo-oscura-charlotte-casiraghi/435999/"/>
        <a href="https://dilei.it/lifestyle/charlene-di-monaco-sconsolata-alla-festa-nazionale-e-i-gemelli-le-rubano-la-scena/657560/"/>
        <a href="https://dilei.it/notizie/beatrice-borromeo-pierre-casiraghi-genitori-nato-primo-figlio/482630/"/>
      </related>
    </article>
  </body>
</html>