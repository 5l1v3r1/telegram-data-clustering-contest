<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/bartinda-2-ev-yandi-h699107.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T22:09:51+00:00"/>
    <meta property="og:title" content="Bartın'da 2 ev yandı"/>
    <meta property="og:description" content="BARTIN (AA) - Bartın'ın Ulus ilçesinde çıkan yangın sonucu iki ev kullanılamaz hale geldi. Yukarıdere köyü Kerpiçli Mahallesi’de Şevket Artar’a ait iki katlı ahşap evde henüz belirlenemeyen bir nedenle yangın çıktı. Artar'ın,..."/>
  </head>
  <body>
    <article>
      <h1>Bartın'da 2 ev yandı</h1>
      <h2>BARTIN (AA) - Bartın'ın Ulus ilçesinde çıkan yangın sonucu iki ev kullanılamaz hale geldi. Yukarıdere köyü Kerpiçli Mahallesi’de Şevket Artar’a ait iki katlı ahşap evde henüz belirlenemeyen bir nedenle yangın çıktı. Artar'ın,...</h2>
      <address>
        <time datetime="2019-11-24T22:09:51+00:00">24 Nov 2019, 22:09</time>
      </address>
      <p>BARTIN (AA) - Bartın'ın Ulus ilçesinde çıkan <b>yangın</b> sonucu iki <b>ev</b> kullanılamaz hale geldi.</p>
      <p>Yukarıdere köyü Kerpiçli Mahallesi’de Şevket Artar’a ait iki katlı ahşap evde henüz belirlenemeyen bir nedenle yangın çıktı.</p>
      <p>Artar'ın, eşiyle komşusunda misafirlikte bulunduğu sırada evden dumanların yükseldiğini gören vatandaşlar, itfaiyeye haber verdi.</p>
      <p>Kısa sürede büyüyen yangında, alevler söz konusu binanın bitişiğinde bulunan ve sahipleri İstanbul'da ikamet eden Muharrem Davutoğlu'na ait 2 katlı eve de sıçradı.</p>
      <p>Vatandaşların da müdahale etmeye çalıştığı yangın olay yerine çağrılan ekiplerce yaklaşık 4 saatte kontrol altına alınabildi.</p>
      <p>2 evin kullanılamaz hale geldiği yangının çıkış sebebi araştırılıyor.</p>
    </article>
  </body>
</html>