<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367256/%e5%a8%9b%e8%81%9e/22%e6%ad%b2%e5%ab%a9%e5%8f%a3%e4%b8%81%e5%ad%90%e6%9c%97%e6%88%92%e5%a5%b3%e4%b8%8a%e4%bd%8d-plt/"/>
    <meta property="og:site_name" content="東方新地"/>
    <meta property="article:published_time" content="2019-11-24T22:10:41+00:00"/>
    <meta property="og:title" content="22歲嫩口丁子朗戒女上位 慳家爆肌小鮮肉靠5招成功入屋"/>
    <meta property="og:description" content="有情飲水飽！有理想都可以！現年22歲的丁子朗，為咗實現做藝人理想，放棄加國讀大學機會，隻身來港發展，寧願做慳家男，冇錢就捱麵包飯盒，都要為理想拼搏！"/>
  </head>
  <body>
    <article>
      <h1>22歲嫩口丁子朗戒女上位 慳家爆肌小鮮肉靠5招成功入屋</h1>
      <address><time datetime="2019-11-24T22:10:41+00:00">24 Nov 2019, 22:10</time> by <a rel="author">東方新地</a></address>
      <p>有情飲水飽！有理想都可以！現年22歲的丁子朗，為咗實現做藝人理想，放棄加國讀大學機會，隻身來港發展，寧願做慳家男，冇錢就捱麵包飯盒，都要為理想拼搏！</p>
      <h3>丁子朗慳家唔媾女 默默靠爆肌彈起</h3>
      <p>丁子朗生活慳家，租住西貢村屋，座駕亦是殘爆錢七，更怕使錢唔敢媾女，生活相當之Dry，幸好辛苦三年有回報，近日終憑《解決師》上位。除咗拍劇，丁子朗亦是綜藝節目常客，去年參與拍攝《森美旅行團》第 二輯，同森美一齊晒肌，即時引起網民關注。</p>
      <figure>
        <img src="https://imgs.orientalsunday.hk/wp-content/uploads/2019/11/new2_12794304955dda8b9d7fa50.jpg"/>
      </figure>
      <h3>新一代慳家仔：住村屋揸二手車</h3>
      <p>日前，慳家肌男駕車返電視城開工，入廠前在canteen食碟頭飯醫肚，外形稚氣生活踏實，丁子朗更被網民封做天然呆馬明2.0，贏得呢個稱號，證明佢好得民心！</p>
      <figure>
        <img src="https://imgs.orientalsunday.hk/wp-content/uploads/2019/11/1_1146a_catc_p20_22_6584646185dda8bc5d004d.jpg"/>
        <figcaption>為做慳家男，丁子朗生活乏味，收工鍾意留喺屋 企，更怕使錢唔敢追女仔，日前，他就單拖孭住大 袋嘢出發返電視城開工，穿上背心身形健碩。</figcaption>
      </figure>
      <h3>樸實好青年 頹食唔介意</h3>
      <p>日前，身穿冇袖Tee大騷結實手臂的他，離開西貢村 屋寓所駕車返電視城，開工前先到canteen買飯醫肚，唔似大部分年輕男，乜都貪新鮮，丁子朗食嘢簡單唔講究，絕對係少有的樸實新人。</p>
      <figure>
        <img src="https://imgs.orientalsunday.hk/wp-content/uploads/2019/11/8_1146a_catc_p20_22_16450083825dda8be28d49c.jpg"/>
        <figcaption>唔想亂花錢，丁子朗未有外出吃飯，等返到電視城先去 canteen 買碟頭飯醫肚，相當慳家！</figcaption>
      </figure>
      <h3>有長輩心假日齊歎茶</h3>
      <p>另一日，不用開工的他，又約長輩親友去金鐘歎茶。一個人來港發展冇王管，丁子朗三年都冇變質，繼續保持純真，丁爸爸可以十萬個放心！</p>
      <figure>
        <img src="https://imgs.orientalsunday.hk/wp-content/uploads/2019/11/01_1146a_catc_p20_22_16405367005dda8c042e032.jpg"/>
        <figcaption>雖然唔理家人反對入行，不過丁子朗性格溫馴，其實同《解決師》內高俊角色一樣係乖乖仔，日前他約咗長輩及親友在金鐘 HighTea，全程表現乖巧。</figcaption>
      </figure>
      <h3>性格純真踏實 人緣好個個錫</h3>
      <p>唔單止外表稚氣，丁子朗性格純真踏實，在無綫三年人緣不錯，拍《解決師》同王浩信、唐詩詠及一班演員打成一片。</p>
      <figure>
        <img src="https://imgs.orientalsunday.hk/wp-content/uploads/2019/11/a3_1146a_catc_p20_22_11794369235dda8c25ee535.jpg"/>
      </figure>
    </article>
  </body>
</html>