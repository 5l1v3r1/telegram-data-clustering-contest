<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zdenkova-nejkrasnejsi-hadanka-proc-troska-toci-vsechno-v-jiznich-cechach"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T22:50:00+00:00"/>
    <meta property="og:title" content="Zdeňkova Nejkrásnější hádanka: Proč Troška točí všechno v jižních Čechách?"/>
    <meta property="og:description" content="Od natočení pohádky Nejkrásnější hádanka uběhlo už jedenáct let a diváci se na ni stále nemůžou vynadívat. Snímek byl natočen pod režijní taktovkou jednoho z našich nejoblíbenějších režisérů pohádek. Pro Zdeňka Trošku (66) to byl po delší pauze návrat zpět do pohádkového světa. A musíme uznat, že s nekomplikovanou pohádkou zabodoval."/>
  </head>
  <body>
    <article>
      <h6 class="kicker">Pohádkový mág</h6>
      <h1>Zdeňkova Nejkrásnější hádanka: Proč Troška točí všechno v jižních Čechách?</h1>
      <address><time datetime="2019-11-24T22:50:00+00:00">24 Nov 2019, 22:50</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/1b/be/1bbef9c-246878-1wedfghj-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Zdeněk je úžasný režisér.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/b7/8f/b78f353-210363-profimedia-0397673682-2560x0-shrink.jpg"/>
          <figcaption>Zdeněk Troška je oblíbený český režisér.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/7f/69/7f69a2e-246877-tzguhjilu-2560x0-shrink.png"/>
          <figcaption>Vytvořil pohádku Nejkrásnější hádanka.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/c7/56/c756d04-218483-vystrizekuj-2560x0-shrink.png"/>
          <figcaption>Je úžasný.<cite>archiv</cite></figcaption>
        </figure>
        <figcaption>
          <a href="https://www.extra.cz/zdenkova-nejkrasnejsi-hadanka-proc-troska-toci-vsechno-v-jiznich-cechach/galerie/4">+ Dalších 8 fotografií</a>
        </figcaption>
      </slideshow>
      <p>
        <b>Od natočení pohádky Nejkrásnější hádanka uběhlo už jedenáct let a diváci se na ni stále nemůžou vynadívat. Snímek byl natočen pod režijní taktovkou jednoho z našich nejoblíbenějších režisérů pohádek. Pro Zdeňka Trošku (66) to byl po delší pauze návrat zpět do pohádkového světa. A musíme uznat, že s nekomplikovanou pohádkou zabodoval.</b>
      </p>
      <p><a href="https://www.extra.cz/tema/zdenek-troska">Zdeněk Troška</a> je jedním z nejúspěšnějších a nejoblíbenějších českých režisérů. Každý z nás zvládne vyjmenovat minimálně tři jeho filmy. Mezi ty nejpopulárnější patří například <a href="https://www.extra.cz/tema/slunce-seno">Slunce, seno</a>, <a href="https://www.extra.cz/tema/kamenak">Kameňák</a> nebo <a href="https://www.extra.cz/tema/babovresky">Babovřesky</a>.</p>
      <p>Rodák z Hoštic u Volyně se ale nezaměřuje jenom na komedie, ve velké oblibě má i pohádky. Klasické české pohádky, ve kterých dobro vítězí nad zlem. Jednou z takových je i Nejkrásnější hádanka, která měla premiéru v únoru 2008 a v hlavních rolích se objevili <a href="https://www.extra.cz/tema/veronika-kubarova">Veronika Kubařová</a> a <a href="https://www.extra.cz/tema/jan-dolansky">Jan Dolanský</a>. Troška se jako obvykle nechal inspirovat svým oblíbeným autorem Janem Drdou. Namíchal dvě pohádky dohromady – O Matějovi a Majdalence a Jak princezna hádala, až prohádala.</p>
      <related>
        <a href="https://www.extra.cz/zdenek-troska-prozradil-sve-tajemstvi-ktery-ze-svych-filmu-ma-nejradsi-slunce-seno-to-neni"/>
      </related>
      <p>Zdeněk Troška se nechal slyšet, že už v první třídě se do Drdy zamiloval. „Jeho pohádky jsou úsměvné a krásně české. Proto se k nim rád vracím. I když doba se mění a s ní i styl vyprávění. Jedno je ale jisté – musí tam být dva světy, dobro a zlo, a zlo musí být potrestáno. Jak do pohádky začnete cpát filozofii a psychologii, je to špatně,“ řekl režisér při tehdejší tiskové konferenci k Nejkrásnější hádance.</p>
      <p>Exteriéry pro natáčení štáb hledal dlouho. „Naše země je strašně zadrátovaná, máme spoustu sloupů elektrického vedení. Když už najdete volný horizont, na každém vyvýšeném místě stojí vysílač mobilních telefonů,“ postěžoval si režisér. Nakonec ho zachránila Stará obora na Hluboké, kde mohl využít cestu, jež se kdysi upravovala speciálně pro natáčení Vávrova filmu. Ten ji ale nakonec stejně nevyužil.</p>
      <p>A postřehli jste někdy, že Zdeněk Troška si pro téměř všechny své snímky vybírá prostředí v jižních Čechách? Je to kvůli tomu, že miluje svůj domov. „Měl jsem v životě možnost navštívit mnoho krásných zemí a krajin světa, ale domov je jen jeden. A ten je vždy nejkrásnější. Aspoň pro mě. Kdo měl krásné dětství jako já, jistě pochopí, co říkám. Stejně tak bych nikdy nemohl emigrovat nebo žít dlouhou dobu daleko od domova. Umřel bych steskem,“ vysvětlil Troška pro deník Aha!.</p>
    </article>
  </body>
</html>