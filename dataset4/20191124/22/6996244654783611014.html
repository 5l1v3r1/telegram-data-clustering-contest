<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709925?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T22:50:16+00:00"/>
    <meta property="og:title" content="&quot;התאבדות אפשטיין - אוסף פאשלות&quot;"/>
    <meta property="og:description" content="התובע הכללי של ארה&quot;ב התייחס להתאבדות עבריין המין, ופסל את תיאוריות הקונספירציה • &quot;ראיתי את סרטוני האבטחה&quot;ארצות הברית"/>
  </head>
  <body>
    <article>
      <h1>"התאבדות אפשטיין - אוסף פאשלות"</h1>
      <h2>התובע הכללי של ארה"ב התייחס להתאבדותו של עבריין המין המיליונר, ופסל את תיאוריות הקונספירציה • "ראיתי את סרטוני האבטחה"</h2>
      <address><time datetime="2019-11-24T22:50:16+00:00">24 Nov 2019, 22:50</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p>סוף לפרשה? התובע הכללי בארצות הברית ויליאם בר התייחס למותו של המיליארדר ועבריין המין ג'פרי אפשטיין, שהתאבד בתא כלא בחודש אוגוסט, ופסל כי את תיאוריות הקונספירציה שטענו כי לא אפשטיין לא התאבד - אלא נרצח.</p>
      <p>בראיון שהעניק בר, הוא הגדיר את רצף האירועים שאפשרו את התאבדותו של אפשטיין - למרות שהיה אמור להיות תחת פיקוח הדוק כרצף של תקלות, והודה כי גם הוא סירב להאמין בתחילה שמדובר בהתאבדות. "אני יכול להבין אנשים שקפצו למסקנות, שדמיינו את הדברים הגרועים ביותר, מכיוון שהייתה פה סופה מושלמת של פאשלות".</p>
      <p>בר ציין שקשה להבין איך אדם שהיה בכלא מאובטח, והיה ידוע כי הוא בסיכון ליטול את חייו מצליח לעשות זאת. עם זאת הוא אמר, שהחקירה שנוהלה על ידי משרד המשפטים והאף. בי. איי הסירה מבחינתו כל ספק, והוסיף כי הוא עצמו בחן את מצלמות האבטחה וראה שאיש לא נכנס לאזור בו הוחזק אפשטיין בלילה בו הוא מת.</p>
      <p>עוד בנושא:</p>
      <p>• <a href="https://www.israelhayom.co.il/article/679091">החזון של אפשטיין: השבחת הגזע דרך זרעו</a></p>
      <p>• <a href="https://www.israelhayom.co.il/article/681467">המיליארדר ועבריין המין ג'פרי אפשטיין שם קץ לחייו</a></p>
      <p>• <a href="https://www.israelhayom.co.il/article/708931">בשל יחסיו עם אפשטיין: הנסיך אנדרו פורש מתפקידו</a></p>
      <p>בר ציין כי הסיבה היחידה שבגללה אפשטיין הצליח להתאבד הייתה סדרת תקלות שביצעו השומרים שלו, בין השאר העובדה שהוא שובץ בתא ללא שותפים למרות הנהלים בנוגע לאסירים בסכנת התאבדות והעובדה שהשומרים לא בדקו את תאו כל חצי שעה כפי שהיו אמורים.</p>
      <p>כזכור, בשבוע שעבר הוגש כתב אישום נגד שני הסוהרים שהיו אומרים לשמור על אפשטיין בלילה בו התאבד. על פי כתב האישום, השניים ישנו וביצעו קניות באינטרנט בזמן שהיו אמורים לעשות סבבים בבית המעצר, ובנוסף לכך הם נאשמים בזיוף הרשומות כך שייראה כאילו הם ביצעו את עבודתם.</p>
    </article>
  </body>
</html>