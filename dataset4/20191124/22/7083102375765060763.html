<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.ua/news/467595-eks-vitse-prezident-karpat-zvinuvativ-fedetskogo-u-roboti-z-suddyami"/>
    <meta property="og:site_name" content="СПОРТ.UA"/>
    <meta property="article:published_time" content="2019-11-24T22:55:00+00:00"/>
    <meta property="og:title" content="Екс-віце-президент Карпат звинуватив Федецького у роботі з суддями"/>
    <meta property="og:description" content="Схоже, буде великий скандал ⋆ Футбол на Sport.ua"/>
  </head>
  <body>
    <article>
      <h1>Екс-віце-президент Карпат звинуватив Федецького у роботі з суддями</h1>
      <address>
        <time datetime="2019-11-24T22:55:00+00:00">24 Nov 2019, 22:55</time>
      </address>
      <figure>
        <img src="https://pic.sport.ua/images/news/0/11/137/orig_467595.jpg"/>
        <figcaption>
          <cite>© ФК Карпати. Артем Федецький</cite>
        </figcaption>
      </figure>
      <p>Екс-віце-президент «Карпат» <b>Олег Смалійчук</b> звинуватив екс-капітана клубу Артема Федецького у роботі з суддями. Про це Смалійчук сказав в інтерв’ю програмі «Великий футбол».</p>
      <p>«У перший день в «Карпатах» я всіх зібрав і пояснив, що живу чесно, і мені не потрібен результат за всяку ціну. Сказав: «Або живемо за нормальними, людським правилам, або викручуємо лампочку і розбігаємось по домівках. Не дай Бог мені дізнатися, що гравці з своїх преміальних діляться з суддями».</p>
      <p>Потім з часом я дізнаюся, що судді за матч «Карпати» - «Сталь», останній матч сезону, пообіцяли 200 тисяч гривень. І там стирчать вуха великого переговірника - Артема Федецького.</p>
      <p>Я не став розбиратися, покликав його і сказав, що пора прощатися. Він відмовився йти - відправили в дубль. Краще туди або в політику.</p>
      <p>Чи був би він хорошим політиком? 100 відсотків. Не доводиться сумніватися, навіть готовий поставити ставку. У нього є все: від камери поганою мітлою не відженеш, селфі на тлі АТО, любить гроші. За гроші, за суму в контракті будь-яку емблему поцілує, хоч дупу намалюй.</p>
      <p>Весь стандартний набір нашого сучасного політика. Кажуть, буде у нас слуга народу, якого ми заслужили», - сказав Смалійчук.</p>
      <p>В «Карпатах» Федецький провів останній матч на початку грудня 2018 року. Тодішній головний тренер Фабрі Гонсалес згодом сказав, що Федецький переведений до дублюючого складу рішенням клубу.</p>
      <p>Источник — <a href="https://sport.ua/">Sport.ua</a></p>
      <related>
        <h4>Материалы по теме</h4>
        <a href="https://sport.ua/news/467630-smaliychuk-vatsko-dlya-chego-ty-slivaesh-insaydy-iz-razdevalok"/>
        <a href="https://sport.ua/news/466730-fedetskiy-ne-ponimayu-pochemu-shevchenko-ne-obrashchaet-vnimaniya-na-zozulyu"/>
        <a href="https://sport.ua/news/466434-artem-fedetskiy-samoe-vazhnoe-zabyt-o-schete-5-0"/>
        <a href="https://sport.ua/news/461362-artem-fedetskiy-nelzya-ekonomit-sily-v-matche-protiv-litvy"/>
      </related>
    </article>
  </body>
</html>