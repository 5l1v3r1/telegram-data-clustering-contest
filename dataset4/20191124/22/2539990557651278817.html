<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/1222/Artykul/2409619,XI-konkurs-im-Paderewskiego-rozstrzygniety-Sztuka-na-najwyzszym-poziomie"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T22:16:00+00:00"/>
    <meta property="og:title" content="XI konkurs im. Paderewskiego rozstrzygnięty. &quot;Sztuka na najwyższym poziomie&quot;"/>
    <meta property="og:description" content="Rosjanin Filip Łynow został zwycięzcą XI Międzynarodowego Konkursu Pianistycznego im. Ignacego Jana Paderewskiego zakończonego w niedzielę w Bydgoszczy. Drugie miejsce zajął Kamil Pacholec, a trzecie - Japonka Yasuko Furimi."/>
  </head>
  <body>
    <article>
      <h1>XI konkurs im. Paderewskiego rozstrzygnięty. "Sztuka na najwyższym poziomie"</h1>
      <address>
        <time datetime="2019-11-24T22:16:00+00:00">24 Nov 2019, 22:16</time>
      </address>
      <p>
        <b>Rosjanin Filip Łynow został zwycięzcą XI Międzynarodowego Konkursu Pianistycznego im. Ignacego Jana Paderewskiego zakończonego w niedzielę w Bydgoszczy. Drugie miejsce zajął Kamil Pacholec, a trzecie - Japonka Yasuko Furimi.</b>
      </p>
      <p>Jury wyróżnienia przyznało Koreance Saetbyeol Kim i Rosjaninowi Siergiejowi Bielawskiemu.</p>
      <related>
        <a href="https://www.polskieradio.pl/8/3669/Artykul/2408228,Relacja-z-XI-Konkursu-Pianistycznego-im-IJ-Paderewskiego"/>
      </related>
      <p>Wręczenie nagród i koncert laureatów odbyły się w Filharmonii Pomorskiej im. Ignacego Jana Paderewskiego. Miejscową Orkiestrę Symfoniczną poprowadził Jakub Chrenowicz.</p>
      <p>
        <b>"Sztuka muzyczna nie zna granic"</b>
      </p>
      <p>List do organizatorów i uczestników konkursu skierował wicepremier, minister kultury Piotr Gliński. - Konkurs dzięki swojej formule wspiera młodych instrumentalistów w ich artystycznym rozwoju, a jednocześnie umożliwia słuchaczom obcowanie ze sztuką na najwyższym poziomie. Udział pianistów z całego świata jest doskonałą okazją do smakowania pięknego zjawiska, jakim jest fakt, że sztuka muzyczna nie zna granic - napisał wicepremier w liście, który odczytała wiceminister kultury Wanda Zwinogrodzka.</p>
      <p>
        <b>
          <a href="https://www.polskieradio24.pl/8/404/Artykul/2404676,Blizej-Paderewskiego-Poznaj-unikalne-archiwalia">&gt;&gt;&gt; [CZYTAJ TAKŻE] Bliżej Paderewskiego. Poznaj unikalne archiwalia</a>
        </b>
      </p>
      <p>Piotr Gliński podkreślił, że o randze konkursu świadczą znakomici jurorzy i utalentowani uczestnicy. - Wszystkim uczestnikom konkursowych zmagań składam wyrazy uznania dla trudu, jaki podjęli przygotowując się do przesłuchań konkursowych. Laureatom zaś gratuluję sięgnięcia po najwyższe trofea. Mam nadzieję, że zebrane doświadczenia staną się szczególne cenne w procesie poszykowania własnej drogi artystycznej - dodał wicepremier.</p>
      <p>
        <b>Międzynarodowe jury</b>
      </p>
      <p>Występy pianistów oceniało jury w składzie - przewodniczący Piotr Paleczny (Polska), Lilian Barretto (Brazylia), Manana Doijaszwili (Gruzja), Janina Fialkowska (Kanada), Władimir Owczennikow (Rosja), Zbigniew Raubo (Polska), Waldemar Wojtal (Polska), Ying Wu (Chiny) i Yukio Yokoyama (Japonia).</p>
      <figure>
        <iframe data-src="https://twitter.com/FilharmoniaPom/status/1198554349171023872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Organizatorem konkursu jest Towarzystwo Muzyczne im. Ignacego Jana Paderewskiego w Bydgoszczy przy współudziale Akademii Muzycznej im. Feliksa Nowowiejskiego w Bydgoszczy i Filharmonii Pomorskiej im. Ignacego Jana Paderewskiego.</p>
      <p>mbl</p>
      <related>
        <a href="https://www.polskieradio.pl/9/5390/Artykul/2401256,Ojcowie-Niepodleglosci-i-miejsca-z-nimi-zwiazane"/>
      </related>
      <related>
        <a href="https://www.polskieradio.pl/9/325/Artykul/2401602,W-czterech-katach-Ignacego-Jana-Paderewskiego"/>
      </related>
      <related>
        <a href="https://www.polskieradio.pl/5/1223/Artykul/2407412,USA-w-Waszyngtonie-wystawiono-opere-Trzech-Paderewskich"/>
      </related>
    </article>
  </body>
</html>