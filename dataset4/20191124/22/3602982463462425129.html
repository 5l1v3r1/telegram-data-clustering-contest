<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/gerwen-ploetert-zich-price-en-titel-terug/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T22:33:17+00:00"/>
    <meta property="og:title" content="ðŸŽ¥ | Van Gerwen ploetert zich langs Price en heeft titel terug"/>
    <meta property="og:description" content="Michael van Gerwen heeft gedaan waarvoor hij is gekomen: de titel op de Players Championship Finals terugveroveren. De nummer 1 van de wereld gooide zeker niet werelds tegen Gerwyn Price, maar hij kwam er in een superspannende pot mee weg: 11-9. De toeschouwers wisten in de 1e leg niet wat ze zagen. De 2 besteâ€¦"/>
  </head>
  <body>
    <article>
      <h1>ðŸŽ¥ | Van Gerwen ploetert zich langs Price en heeft titel terug</h1>
      <address>
        <time datetime="2019-11-24T22:33:17+00:00">24 Nov 2019, 22:33</time>
      </address>
      <p>
        <b>Michael van Gerwen heeft gedaan waarvoor hij is gekomen: de titel op de Players Championship Finals terugveroveren. De nummer 1 van de wereld gooide zeker niet werelds tegen Gerwyn Price, maar hij kwam er in een superspannende pot mee weg: 11-9.</b>
      </p>
      <p>De toeschouwers wisten in de 1e leg niet wat ze zagen. De 2 beste darters van dit moment stonden extreem te stuntelen op de dubbels, in totaal zouden ze er samen <a href="https://sportnieuws.nl/dartnieuws/mvg-en-price-missen-17-darts-op-dubbel-1e-leg/">liefst 17 missen</a>! Van Gerwen brak uiteindelijk wel direct Price en dat bleek lang een belangrijk gegeven.<br/><br/>Na die waardeloze 1e leg gingen de 2 aan hun gemiddeldes werken, want die waren uiteraard laag. Veel gaven de 2 elkaar niet toe. Langzaam maar zeker begon Price beter te gooien, totdat hij op 5-6 nipt van Gerwen terug brak voor een gelijke stand. Uiteraard schreeuwde de voormalig rugbyer het uit van plezier.</p>
      <figure>
        <iframe data-src="https://twitter.com/OfficialPDC/status/1198726959259213824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na de break ging het weer gelijk op. Price mocht zelfs de pauze in met een kleine voorsprong op Van Gerwen:</p>
      <figure>
        <iframe data-src="https://twitter.com/OfficialPDC/status/1198728892510457857?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dat pikte de Nederlander natuurlijk niet. Na de pauze hield hij zijn eigen leg, waarna hij Price brak voor 8-9. Opeens was de titel heel dichtbij in de wedstrijd die 11 legs nodig heeft om gewonnen te worden.</p>
      <figure>
        <iframe data-src="https://twitter.com/OfficialPDC/status/1198730279533236224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In de 19e leg was Van Gerwen net even beter. De kale sloopkogel mikte ze wat strakker in het bord en Price kon onder grote druk slechts volgen. Op dubbel 5 maakte Van Gerwen het af en pakte hij zijn 5e Players Championship Finals. Uiteindelijk zette hij een matig gemiddelde van 97.92 neer, tegen 96.48 voor Price. Spannend was het zeker wel!<br/><br/>Van Gerwen won de PC Finals eerder in 2013, '14, '15 en '17.</p>
    </article>
  </body>
</html>