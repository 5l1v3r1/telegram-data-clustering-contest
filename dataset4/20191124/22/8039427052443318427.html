<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963453"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T22:49:13+00:00"/>
    <meta property="og:title" content="ఎన్సీపీ, శివసేనల బంధం మరింత బలపడుతోంది : ఆదిత్య ఠాక్రే"/>
    <meta property="og:description" content="ADVT"/>
  </head>
  <body>
    <article>
      <h1>ఎన్సీపీ, శివసేనల బంధం మరింత బలపడుతోంది : ఆదిత్య ఠాక్రే</h1>
      <address>
        <time datetime="2019-11-24T22:49:13+00:00">24 Nov 2019, 22:49</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> ఎన్సీపీ, శివసేనల బంధం మరింత బలపడుతోందని శివసేన ఎమ్మెల్యే ఆదిత్య ఠాక్రే ఆదివారం పేర్కొన్నారు. శివసేన అధినేత ఉద్ధవ్ ఠాక్రే, ఎన్సీపీ అధ్యక్షుడు శరద్ పవార్‌ల ఆధ్వర్యంలో తమ కూటమి మహాబలంగా తయారవుతుందని తెలిపారు. పవార్ నేతృత్వంలో ఆదివారం జరిగిన పార్టీ ఎమ్మెల్యేల సమావేశం అనంతరం పవార్ కుమార్తె సుప్రియా సూలే ట్విటర్‌లో పోస్ట్ చేసిన ఫొటోను ఆదిత్య తిరిగి ట్వీట్ చేస్తూ పై విధంగా పేర్కొన్నారు.</p>
      <p> ఈ ఫోటోలో శివసేన ఎంఎల్ఏ సంజయ్ రౌత్, ఎన్సీపీ నేత సుప్రియా సూలే, రోహిత్ పవార్‌లతో ఆదిత్య ఠాక్రే కలిసున్నారు. దీనితో పాటు ఎన్సీపీ అధికారిక ట్విటర్ ఖాతా ద్వారా పార్టీ సమావేశానికి సంబంధించి పోస్ట్ చేసిన ఫొటోలను కూడా ఆయన తిరిగి ట్వీట్ చేశారు. ఈ సమావేశంలో మహారాష్ట్రలోని పరిస్థితుల గురించి పార్టీ ఎమ్మెల్యేలతో పవార్ చర్చించినట్లు సమాచారం. అనంతరం శివసేన అధ్యక్షుడు ఉద్ధవ్ ఠాక్రే కూడా తన పార్టీ ఎమ్మెల్యేలతో మహారాష్ట్రలోని పరిస్థితులపై సమీక్షించినట్లు తెలుస్తోంది.</p>
    </article>
  </body>
</html>