<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/napoli-multe-calciatori-contenzioso-legale-3121106/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T22:59:17+00:00"/>
    <meta property="og:title" content="Napoli, maxi multe in arrivo. Non solo, De Laurentiis prepara contenzioso legale"/>
    <meta property="og:description" content="NAPOLI – Al Napoli, dalla crisi tecnica si sta per passare al contenzioso legale. Da Los Angeles torna Aurelio De Laurentiis e sarà formalizzata presso il Collegio Arbitrale la richiesta di multa per i giocatori che la sera di Napoli-Salisburgo di Champions interruppero unilateralmente il ritiro deciso dalla società. La richiesta di multa per i calciatori potrebbe arrivare fino al 25% dell’importo lordo dello stipendio del mese di ottobre che per il momento non è stato ancora corrisposto alla squadra. Si tratterebbe di un mancato versamento complessivo quantificabile in oltre due milioni. A quanto pare De Laurentiis, nonostante il momento delicato che sta attraversando la squadra che si appresta ad affrontare mercoledì sera ad Anfield il Liverpool in una sfida che potrebbe essere decisiva per la qualificazione agli ottavi di Champions, non intenderebbe tendere una mano agli ammutinati.    Champions League, la Uefa si mette in proprio? Partite in streaming, addio diritti alle pay-tvFiorentina. Federico Chiesa…"/>
  </head>
  <body>
    <article>
      <h1>Napoli, maxi multe in arrivo. Non solo, De Laurentiis prepara contenzioso legale</h1>
      <address><time datetime="2019-11-24T22:59:17+00:00">24 Nov 2019, 22:59</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/DE-LAURENTIIS-ANSA.jpg"/>
        <figcaption>Napoli, Aurelio De Laurentiis nella foto Ansa</figcaption>
      </figure>
      <p>NAPOLI – Al Napoli, dalla crisi tecnica si sta per passare al contenzioso legale. Da Los Angeles torna <a href="https://www.blitzquotidiano.it/sport/napoli-de-laurentiis-ancelotti-multe-3114097/">Aurelio De Laurentiis</a> e sarà formalizzata presso il Collegio Arbitrale la richiesta di multa per i giocatori che la sera di Napoli-Salisburgo di Champions interruppero unilateralmente il ritiro deciso dalla società. La richiesta di multa per i calciatori potrebbe arrivare fino al 25% dell’importo lordo dello stipendio del mese di ottobre che per il momento non è stato ancora corrisposto alla squadra.</p>
      <p>Si tratterebbe di un mancato versamento complessivo quantificabile in oltre due milioni. A quanto pare De Laurentiis, nonostante il momento delicato che sta attraversando la squadra che si appresta ad affrontare mercoledì sera ad Anfield il Liverpool in una sfida che potrebbe essere decisiva per la qualificazione agli ottavi di Champions, non intenderebbe tendere una mano agli ammutinati.<br/>   </p>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/wp/wp-content/uploads/2019/11/champions-league_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/champions-league-uefa-streming-3121324/">Champions League, la Uefa si mette in proprio? Partite in streaming, addio diritti alle pay-tv</a>
      </h3>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <p>Anzi, il presidente sta valutando di procedere contro i calciatori anche per la lesione dei diritti d’immagine, iniziativa che potrebbe dar luogo a un ulteriore contenzioso per una cifra tra i 7 e gli 8 milioni (fonte ANSA).</p>
    </article>
  </body>
</html>