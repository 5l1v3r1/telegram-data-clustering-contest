<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/manchester-siti-shahtar-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-24T22:04:00+00:00"/>
    <meta property="og:title" content="«Манчестер Сіті» – «Шахтар». Прогноз і ставка Вадима Скічка"/>
    <meta property="og:description" content="Команда Хосепа Гвардіоли майже забезпечила собі перше місце у групі Ліги чемпіонів. Від самого початку було очевидно, що саме «Містяни» будуть першими у цьому квартеті. Нічия з «Аталантою» не входила у плани англійців, проте це особливо і не вплинуло на їхнє лідерство. «Шахтарю» у Манчестері буде надзвичайно складно, вважає постійний прогнозист «Рейтингу Букмекерів» і коментатор MEGOGO Вадим Скічко."/>
  </head>
  <body>
    <article>
      <h1>«Манчестер Сіті» – «Шахтар». Прогноз і ставка Вадима Скічка</h1>
      <address><time datetime="2019-11-24T22:04:00+00:00">24 Nov 2019, 22:04</time> by <a rel="author">Вадим Скічко</a></address>
      <p>Команда Хосепа Гвардіоли майже забезпечила собі перше місце у групі Ліги чемпіонів. Від самого початку було очевидно, що саме «Містяни» будуть першими у цьому квартеті. Нічия з «Аталантою» не входила у плани англійців, проте це особливо і не вплинуло на їхнє лідерство. «Шахтарю» у Манчестері буде надзвичайно складно, вважає постійний прогнозист «Рейтингу Букмекерів» і коментатор MEGOGO Вадим Скічко.</p>
      <p>
        <b>22:00, 26 лис 2019</b>
      </p>
      <p>«Шахтар» вже двічі приїжджав у гості до «Манчсетер Сіті», однак двічі поступався не забивши у відповідь. У Харкові у вересні «Гірники» проти «Містян» теж не відзначилися. Авжеж, у «Шахтаря» жодних проблем з реалізацією в УПЛ або у інших іграх Ліги чемпіонів, однак виїзна гра з «Манчестер Сіті» це інший рівень. Окрім Соломона втрат у Луїша Каштру нема. Мораес, Тайсон, Коноплянка, Марлос – усі мають бути доступні для гри у Манчестері. «Шахтар» забивав у всіх виїзних іграх сезону 2019/20 незалежно від турніру, втім кожна серія має властивість припинятися. Тим більше, що гра у Англії буде для чемпіонів України перевіркою іншого ґатунку, аніж більшість попередніх матчів з іншими опонентами.</p>
      <p>«Манчестер Сіті» вдома розбив «Аталанту», хоч і пропустив з пенальті, а також розібрався з «Динамо» Загреб. Останнім часом «Сіті» щоразу пропускає вдома – від «Саутгемптона» у Кубку англійської ліги та АПЛ і від «Челсі». Цей факт має непокоїти Гвардіолу, тому уважна гра в обороні повинна стати пріоритетом. Сухих ігор цього сезону у «Манчестер Сіті» якось надто мало.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/tottenhem-olimpiakos-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/yuventus-atletiko-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/manchester-siti-shahtar-prognoz-i-stavka-ivana-gromikova/"/>
      </related>
    </article>
  </body>
</html>