<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641886/%D8%AF%D9%88-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%D9%82%D8%B1%D8%A8%D8%A7%D9%86%DB%8C-%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%AF%D8%B1-%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:46:00+00:00"/>
    <meta property="og:title" content="دو دانش‌آموز قربانی تیراندازی در کالیفرنیا شدند"/>
    <meta property="og:description" content="مقام‌های محلی در کالیفرنیای آمریکا می‌گویند بر اثر تیراندازی در برابر مدرسه‌ای در این ایالت دو دانش‌آموز نوجوان کشته شده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/641886/%D8%AF%D9%88-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%D9%82%D8%B1%D8%A8%D8%A7%D9%86%DB%8C-%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%AF%D8%B1-%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7-%D8%B4%D8%AF%D9%86%D8%AF">دو دانش‌آموز قربانی تیراندازی در کالیفرنیا شدند</a>
      </h1>
      <h2>مقام‌های محلی در کالیفرنیای آمریکا می‌گویند بر اثر تیراندازی در برابر مدرسه‌ای در این ایالت دو دانش‌آموز نوجوان کشته شده‌اند.</h2>
      <address><time datetime="2019-11-24T22:46:00+00:00">24 Nov 2019, 22:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مقام‌های ایالت کالیفرنیای آمریکا روز یکشنبه از کشته شدن دو دانش‌آموز نوجوان در جریان یک تیراندازی خبر داده‌اند.</p>
      <p>به نوشته پایگاه خبری شبکه «فاکس نیوز»، این تیراندازی صبح شنبه در برابر مدرسه‌ای در شهر «یونیون» واقع در جنوب شرق «سان فرانسیسکو» رخ داده است.</p>
      <p>به گفته پلیس، این دو دانش‌آموز ۱۱ و ۱۴ ساله در پارکینگ روبروی مدرسه در یک خودروی ون نشسته بوده‌اند که تعداد نامعلومی فرد مسلح این خودرو را به رگبار بسته و فرار می‌کنند.</p>
      <p>پس از رسیدن پلیس، مشخص می‌شود که دو نوجوان در این تیراندازی زخمی شده‌اند. نوجوان بزرگتر در محل به دلیل شدت جراحات جان باخته و نوجوان دیگر هم در مسیر بیمارستان فوت می‌کند.</p>
      <p>هویت و انگیزه مهاجمین هنوز مشخص نشده است.</p>
      <p>قوانین سهل‌گیرانه حمل سلاح در آمریکا موجب شده تا تیراندازی به یکی از عوامل مهم مرگ در این کشور بدل شود. سالانه نزدیک به ۳۰ هزار نفر در آمریکا جان خود را در حوادث مرتبط با اسلحه از دست می‌دهند. با این وجود، نفوذ لابی‌های اسلحه‌سازی در کنگره آمریکا و در میان دولتمردان این کشور موجب شده تا قوانین حمل سلاح در این کشور همچنان دست‌نخورده باقی بماند.</p>
    </article>
  </body>
</html>