<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/kalinic-sa-terena-u-bolnicu-neshvatljiv-potez-igraca-darusafake-393669.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T22:30:00+00:00"/>
    <meta property="og:title" content="Kalinić sa terena u bolnicu, neshvatljiv potez igrača Darušafake"/>
    <meta property="og:description" content="Srpski košarkaš doživeo povredu u finišu meča protiv Darušafake."/>
  </head>
  <body>
    <article>
      <h1>Kalinić sa terena u bolnicu, neshvatljiv potez igrača Darušafake</h1>
      <h2>Srpski košarkaš doživeo povredu u finišu meča protiv Darušafake.</h2>
      <address><time datetime="2019-11-24T22:30:00+00:00">24 Nov 2019, 22:30</time> by <a rel="author">Darko Mitrović</a></address>
      <p>Ekipa Fenerbahčea ostvarila je novu pobedu u šampionatu Turske, <anchor name=""/><a href="https://www.sportske.net/vest/kosarka/tbsl-nova-pobeda-fenera-ponovo-srbin-u-glavnoj-ulozi-393660.html">ovoga puta protiv Darušafake (83:75)</a>, a senku na ovaj trijumf bacila je povreda Nikole kalinića u završnici meča, kada je pobednik praktično bio već poznat. <br/><br/>On je primio jednu loptu na sredini terena, a onda ga je s leđa, laktom u nos udario protivnički igrač Kolson. Kalinić je odmah počeo da krvari, ukazana mu je pomoć i otišao je u svlačionicu. <br/><br/>Posle meča, trener Željko Obradović je rekao da je Kalinić u bolnici gde mu se ukazuje pomoć. <br/><br/>Ipak, nadamo se da je povreda ipak lakša od onoga kako je sve izgledalo na terenu i da će naš košarkaš već u sledećoj utakmici nastupiti za Fenerbahče.</p>
      <p>Izvor: Sportske.net</p>
    </article>
  </body>
</html>