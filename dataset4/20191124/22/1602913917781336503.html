<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/virgil-popescu-proiect-pentru-incalzirea-a-480-de-apartamente-din-drobeta-turnu-severin-18606018"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Virgil Popescu: Proiect pentru încălzirea a 480 de apartamente din Drobeta Turnu Severin"/>
    <meta property="og:description" content="Într-o postare pe Facebook ministrul, care a fost invitat la şedinţa extraordinară a Consiliului Local, spune că acesta este un prim pas pentru rezolvarea problemei încălzirii în municipiul Drobeta Turnu Severin."/>
  </head>
  <body>
    <article>
      <h1>Virgil Popescu: Proiect pentru încălzirea a 480 de apartamente din Drobeta Turnu Severin</h1>
      <address>
        <time datetime="2019-11-24T22:00:00+00:00">24 Nov 2019, 22:00</time>
      </address>
      <p>Într-o postare pe Facebook ministrul, care a fost invitat la şedinţa extraordinară a Consiliului Local, spune că acesta este un prim pas pentru rezolvarea problemei încălzirii în municipiul Drobeta Turnu Severin.</p>
      <p>Proiectul este posibil prin intermediul a două cazane care pot dezvolta, fiecare, o energie termică de 1 Gigacalorie, montate într-un punct termic, care se alimentează cu gaz.</p>
      <p>„Cred că la începutul lunii ianuarie în cele 480 de apartamente va fi livrată căldură şi apă caldă. Dacă acest proiect se va dovedi un succes, eu personal consider că aşa va fi, până la sfârşitul anului 2020 ar putea fi implementată această soluţie la nivelul întregului municipiu. De asemenea, am discutat cu cei de la Mehedinţi Gaz, ca în planul de investiţii pe 2020, să includă şi extinderea reţelei în zona de locuinţe racordate la reţeaua primară”, spune ministrul.</p>
    </article>
  </body>
</html>