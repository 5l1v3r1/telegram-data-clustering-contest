<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549788.html/%D8%AF%D8%B4%D9%85%D9%86%D8%A7%D9%86-%DB%8C%DA%A9-%D8%B9%D9%85%D9%84%DB%8C%D8%A7%D8%AA-%D8%AF%D8%A7%D8%B9%D8%B4-%DA%AF%D9%88%D9%86%D9%87-%D8%A8%D8%B1%D8%A7%DB%8C-%D8%A7%DB%8C%D8%B1%D8%A7%D9%86-%D8%B7%D8%B1%D8%A7%D8%AD%DB%8C-%DA%A9%D8%B1%D8%AF%D9%87-%D8%A8%D9%88%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T22:29:00+00:00"/>
    <meta property="og:title" content="دشمنان یک عملیات داعش‌گونه برای ایران طراحی کرده بودند"/>
    <meta property="og:description" content="مسئول نهاد نمایندگی ولی‌فقیه سپاه کربلا مازندران گفت: یک عملیات داعش‌گونه برای جمهوری اسلامی ایران طراحی شده بود زیرا دشمن چهل سال از ایران در مرزهای سیاسی شکست خورده بود."/>
  </head>
  <body>
    <article>
      <h1>دشمنان یک عملیات داعش‌گونه برای ایران طراحی کرده بودند</h1>
      <h2>مسئول نمایندگی ولی‌فقیه سپاه کربلا:</h2>
      <address>
        <time datetime="2019-11-24T22:29:00+00:00">24 Nov 2019, 22:29</time>
      </address>
      <p>مسئول نهاد نمایندگی ولی‌فقیه سپاه کربلا مازندران گفت: یک عملیات داعش‌گونه برای جمهوری اسلامی ایران طراحی شده بود زیرا دشمن چهل سال از ایران در مرزهای سیاسی شکست خورده بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت‌الاسلام یدالله غلامی امشب در مراسم تجلیل از برترین‌های مساجد و پیشکسوتان بسیجی شهرستان جویبار اظهار کرد: در قرآن کریم آمده است که استکبار پیوسته با ما در ستیز خواهد تا زمانی که ما را از دین خارج کند.<br/> <br/>وی به هدف و راهبرد استکبار در چهار دهه گذشته برابر علیه جمهوری اسلامی ایران اشاره و عنوان کرد: در دهه اول هدف‌گذاری استکبار (آمریکا) براندازی نظام بود و با ایجاد ناامنی، قائله کردستان و تبریزو جنگل و قم ....، جنگ تحمیلی، کودتا و واقعه طبس به دنبال براندازی نظام بود اما ملت ایستادگی کرد و شهید داد و نظام را حفظ کرد.<br/> <br/>مسئول نهادنمایندگی ولی‌فقیه سپاه کربلا گفت: در دهه دوم هدف‌گذاری دشمن تغییر ساختار نظام با شبیه‌خون فرهنگی، تهاجم فرهنگی، حوادث تیر 78 و روزنامه‌های زنجیر و انتشار مطالب علیه ساختار نظام بود که با درایت و هوشمندی رهبر معظم انقلاب با شکست مواجه شد.<br/> <br/>غلامی تصریح کرد: در دهه سوم و چهارم نیز هدف‌گذاری دشمن مهار جمهوری اسلامی ایران بود زیرا ایران پس از انقلاب توانست قلب دنیا را از دست استکبار بگیرد و ابرقدرتی آمریکا رو به زوال برود که برای احیای قدرت خود و کاهش نفوذ ایران در منطقه 7 تریلیون دلار هزینه کرد ولی باز هم برنده میدان ایران اسلامی بود.<br/> <br/>وی با بیان اینکه در طول این چهل سال، پنج بار با آمریکا مذاکره انجام شده اظهار کرد: در همه این دوره‌ها یک جریان خاص مذاکره را انجام داده و در تمام دوره‌ها سرش کلاه رفت فلذا مشکلات امروز جامعه به انتخاب ما مربوط است نه به نظام و انقلاب.<br/> <br/>مسئول نهادنمایندگی ولی‌فقیه سپاه کربلا به هدف آمریکا از برجام اشاره و عنوان کرد: هدف دشمنان از امضای برجام این بود که ایران بپذیرد دیگر قدرت منطقه‌ای نیست، ایران در نقشه جدید خاورمیانه دخالت نکند و از محور مقاومت حمایت نخواهد کرد و در آخر اینکه برجام‌های یک و دو و سه را امضا کند.<br/> <br/>غلامی خاطرنشان کرد: رهبر معظم انقلاب با هوشیاری و هوشمندی به تیم مذاکره تذکر داد که فقط بر سر مسائل هسته‌ای مذاکره کنند نه موضوعات دیگر.<br/> <br/>وی با بیان اینکه دشمنان یک عملیات داعش‌گونه برای ایران طراحی کرده بودند گفت: یک عملیات داعش‌گونه برای جمهوری اسلامی ایران طراحی شده بود زیرا دشمن چهل سال از ایران در مرزهای سیاسی شکست خورده بود فلذا با فشار تحریم‌ها و ایجاد مشکلات اقتصادی و معیشتی برای مردم توطئه‌هایی طراحی کردند و اشرار و نیروهای آموزش دیده خود را در کشور فعال ساختند.<br/> <br/>مسئول نهادنمایندگی ولی‌فقیه سپاه کربلا به دلایل حمایت رهبری از تصمیم شورای سران قوه اشاره و عنوان کرد: دشمنان منتظر عدم حمایت رهبری از تصمیم شورای سران قوه بود تا برنامه از پیش طراحی خود را اجرا کنند اما رهبر معظم انقلاب به دلایلی ازجمله اینکه عقل و منطق حکم می‌کند تصمیمات کشور که در بستر قانونی و کارشناسی گرفته شد در همان بستر اجرا یا تغییر کند،اعتبار بخشی به ساختار نظام، مشی مبتنی بر جوانمردی و رفتار ولی زمان پیچیدگی‌های دارد که باید با آن‌ها آشنا شویم.<br/> <br/>انتهای پیام/</p>
    </article>
  </body>
</html>