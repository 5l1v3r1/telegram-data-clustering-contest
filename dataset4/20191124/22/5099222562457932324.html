<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23511895-eugen-teodorovici-trebuie-facuta-analiza-scorul-care-are-astazi-psd.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T22:06:00+00:00"/>
    <meta property="og:title" content="Eugen Teodorovici: Trebuie făcută o analiză pe scorul pe care îl are astăzi PSD"/>
    <meta property="og:description" content="Eugen Teodorovici a declarat duminică seară, la Antena 3, că trebuie făcută o analiză în PSD pentru a vedea care sunt cauzele care au dus la scorul din prezent al partidului, scrie Mediafax."/>
  </head>
  <body>
    <article>
      <h1>Eugen Teodorovici: Trebuie făcută o analiză pe scorul pe care îl are astăzi PSD</h1>
      <address><time datetime="2019-11-24T22:06:00+00:00">24 Nov 2019, 22:06</time> by <a rel="author">V.M.</a></address>
      <p><b>Eugen Teodorovici a declarat duminică seară, la Antena 3, că trebuie făcută o analiză în PSD pentru a vedea care sunt cauzele care au dus la scorul din prezent al partidului, scrie Mediafax. El a adăugat că pe partea de economie orice derapaj trebuie sancționat, indiferent că e făcut de președinte sau de către premier.</b><br/><br/>„Sigur că am făcut lucruri bune și asta o spun oamenii când discutăm cu ei pe stradă. Eu vă spun că atunci când am mers prin țară, când am făcut campanie, asta a fost discuția pe care am purtat-o, că s-au făcut lucruri bune și să nu renunțăm la luptă. O analiză trebuie făcută, e normal să facem acest lucru, pe ceea ce partidul are astăzi ca și scor, care au fost motivele, acele cauze care au dus la această situație”, a spus Eugen Teodorovici.<br/><br/>El a adăugat că și pe partea de economie ar trebui ca orice derapaj să fie sancționat, indiferent că e făcut de președintele țării, de premier sau oricare alt politician.<br/><br/>„De asemenea, în economie, în piață, practic în stradă să vedem exact ce anume mai trebuie făcut pentru ca lumea să înțeleagă exact că PSD e singurul care practic este un partid românesc. Pe de altă parte cred că este obligația noastră față de români, orice abatere, derapaj trebuie să fie sancționat. Noi am stat și mult timp așa, am spus să nu facem una din acțiuni sau alta. Uitați-vă miniștri, premierul, președintele statului, nu au fost de noi taxate. Este o obligație morală ca orice derapaj să fie sancționat. Orice fel de derapaj din partea unui om politic, fie că este președintele statului, prim-ministru sau ministru, este obligația noastră morală că dacă legea este încălcată să fie făcută o acțiune în acest sens”, a subliniat Teodorovici.</p>
      <related>
        <h4>REFERINTE</h4>
        <a href="https://www.hotnews.ro/stiri-politic-23511886-variante-discuta-psd-dupa-infrangerea-lui-dancila-rocada-conducerea-partidului-marcel-ciolacu-putea-numit-presedinte-interimar.htm"/>
        <a href="https://www.hotnews.ro/stiri-esential-23511557-prezidentiabilul-psd-viorica-dancila-declaratii-presa-ora-21-00-dupa-anuntarea-rezultatelor-exit-poll.htm"/>
        <a href="https://www.hotnews.ro/stiri-esential-23511958-viorica-dancila-mesaj-facebook-dupa-pierdut-alegerile-pentru-viitorul-tarii-care-nu-poate-sacrificat-numele-austeritatii-continuam-lupta.htm"/>
        <a href="https://www.hotnews.ro/stiri-politic-23511939-mihai-chirica-dupa-lupta-grea-uzura-reusit-eliberam-romania-iasul-psdragnea.htm"/>
        <a href="https://www.hotnews.ro/stiri-esential-23511853-live-rezultate-prezidentiale-provizorii-klaus-iohannis-60-11-viorica-dancila-32-97-56-din-sectii-centralizate.htm"/>
      </related>
    </article>
  </body>
</html>