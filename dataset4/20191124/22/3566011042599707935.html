<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549771.html/%D8%A7%D9%86%D8%B9%D9%82%D8%A7%D8%AF-%D8%AA%D9%81%D8%A7%D9%87%D9%85-%D9%86%D8%A7%D9%85%D9%87-%D9%85%D8%B4%D8%AA%D8%B1%DA%A9-%D9%85%D8%A7%D8%A8%DB%8C%D9%86-%D8%B3%D9%BE%D8%A7%D9%87-%D8%A7%D9%85%D8%A7%D9%85-%D8%B3%D8%AC%D8%A7%D8%AF-%D8%B9--%D9%88-%DA%A9%D9%85%DB%8C%D8%AA%D9%87-%D8%A7%D9%85%D8%AF%D8%A7%D8%AF-%D8%A7%D9%85%D8%A7%D9%85-%D8%AE%D9%85%DB%8C%D9%86%DB%8C-%D8%B1%D9%87---%D9%87%D8%B1%D9%85%D8%B2%DA%AF%D8%A7%D9%86--%D8%B3%D8%B1%D9%BE%D8%B1%D8%B3%D8%AA%DB%8C------%DB%8C%D8%AA%DB%8C%D9%85-%D8%A8%D9%87-%D9%86%DB%8C%D8%A7%D8%A8%D8%AA-%D8%A7%D8%B2------%D8%B4%D9%87%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T22:20:00+00:00"/>
    <meta property="og:title" content="انعقاد تفاهم نامه مشترک مابین سپاه امام سجاد(ع) و کمیته امداد امام خمینی(ره ) هرمزگان/ سرپرستی ۱۵۰۰ یتیم به نیابت از ۱۵۰۰ شهید"/>
    <meta property="og:description" content="سالاری با اشاره مفاد تفاهم نامه مابین سپاه امام سجاد(ع) و کمیته امداد امام خمینی(ره ) هرمزگان اظهار کرد: سرپرستی ۱۵۰۰ یتیم به نیابت از ۱۵۰۰ شهید هرمزگان تا دی ماه که زمان برگزاری کنگره ملی شهدای هرمزگان بوده توسط بسیجیان اجرا می شود."/>
  </head>
  <body>
    <article>
      <h1>انعقاد تفاهم نامه مشترک مابین سپاه امام سجاد(ع) و کمیته امداد امام خمینی(ره ) هرمزگان/ سرپرستی ۱۵۰۰ یتیم به نیابت از ۱۵۰۰ شهید</h1>
      <h2>فرمانده سپاه امام سجاد(ع) هرمزگان عنوان کرد؛</h2>
      <address>
        <time datetime="2019-11-24T22:20:00+00:00">24 Nov 2019, 22:20</time>
      </address>
      <p>سالاری با اشاره مفاد تفاهم نامه مابین سپاه امام سجاد(ع) و کمیته امداد امام خمینی(ره ) هرمزگان اظهار کرد: سرپرستی ۱۵۰۰ یتیم به نیابت از ۱۵۰۰ شهید هرمزگان تا دی ماه که زمان برگزاری کنگره ملی شهدای هرمزگان بوده توسط بسیجیان اجرا می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://hirmoz.ir/">هرمز</a>،سردار اباذر سالاری، فرمانده سپاه امام سجاد(ع) هرمزگان ظهر امروز در مراسم انعقاد تفاهم نامه مشترک مابین سپاه امام سجاد(ع) و کمیته امداد امام خمینی(ره ) هرمزگان با اشاره به چهل سالگی درخت تنومند بسیج اظهار کرد: بسیج به عنوان یک نهاد ارزشمند نه تنها در ایران اسلامی بلکه در خارج از مرزها نیز تاثیر گذار است.</p>
      <p>فرمانده سپاه امام سجاد(ع) هرمزگان تصریح کرد: امروزه بسیج در عرصه های مختلف محرومیت زدایی، دفاعی، عمرانی، علمی و… میدان دار بوده و هر آنجا که جامعه به آن نیاز داشته همواره کنار مردم قرار دارد.</p>
      <p>سالاری با بیان اینکه یکی دیگر از نهال های پر برکت که رهبر کبیر انقلاب اسلامی(ره) بنا نهادند کمیته امداد است، عنوان کرد: کمیته امداد امام(ره) همانند بسیج به عنوان نهاد انقلابی خدمات شایسته و ارزشمندی به طبقه محروم جامعه می دهد.</p>
      <p>وی افزود: کمیته امداد امام (ره) و نهاد بسیج با استفاده از ظرفیت های یکدیگر می توانند خدمات فراوانی را برای محرومین جامعه انجام دهند.</p>
      <p>فرمانده سپاه امام سجاد(ع) هرمزگان با اشاره مفاد تفاهم نامه مابین سپاه امام سجاد(ع) و کمیته امداد امام خمینی(ره ) هرمزگان اظهار کرد: سرپرستی ۱۵۰۰ یتیم به نیابت از ۱۵۰۰ شهید هرمزگان تا دی ماه که زمان برگزاری کنگره ملی شهدای هرمزگان بوده توسط بسیجیان اجرا می شود.</p>
      <p>سالاری ادامه داد: برنامه های مشاوره ای با استفاده از بسیجیان حقوق دان، برپایی اردوهای مختلف زیارتی و راهیان نور، برگزاری مراسم ازدواج های آسان با استفاده از امکانات بسیج مانندسالن و سوله های بسیج در راستای این تفاهم نامه در خدمت محرومین جامعه و افراد تحت پوشش کمیته امداد قرار می گیرد.</p>
      <p>وی افزود: در شهر بندرعباس مزون عروس، مشارکت در جهت ترویج فرهنگ صدقه، راه اندازی کارگاه های تولیدی، احداث منزل برای افراد تحت پوشش کمیته امداد و… نیز انجام می شود.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>