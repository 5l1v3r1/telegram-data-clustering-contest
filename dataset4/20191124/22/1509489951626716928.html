<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/opinion/story/655843/vazoyme-ta-xerakia-mas-vgazoyme-ta-matakia-mas"/>
    <meta property="og:site_name" content="OnSports"/>
    <meta property="article:published_time" content="2019-11-24T22:15:40+00:00"/>
    <meta property="og:title" content="Βάζουμε τα χεράκια μας, βγάζουμε τα ματάκια μας…"/>
    <meta property="og:description" content="Πλέον μετατρέπεται σε σοβαρή ασθένεια η ανικανότητα να νικήσεις στα εύκολα…"/>
  </head>
  <body>
    <article>
      <h1>Βάζουμε τα χεράκια μας, βγάζουμε τα ματάκια μας…</h1>
      <address><time datetime="2019-11-24T22:15:40+00:00">24 Nov 2019, 22:15</time> by <a rel="author">Λευτέρης Μπακολιάς</a></address>
      <p>Πλέον μετατρέπεται σε σοβαρή ασθένεια η ανικανότητα να νικήσεις στα εύκολα…</p>
      <p>Είναι σαφές πως από τον Παναθηναϊκό λείπει η ποιότητα. Είναι ξεκάθαρο πως λείπουν οι λύσεις. Ειδικά απ’ τη στιγμή που αυτοί που ήρθαν για να σου διορθώσουν αυτά τα προβλήματα, απλά δεν μπορούν. Στο Αγρίνιο φάνηκε περίτρανα το τεράστιο θέμα που έχει το «τριφύλλι». Η ασθένεια όπως έχει εξελιχθεί αυτή η ανικανότητα να νικάς στα εύκολα ματς. Στα αρκετά εύκολα εδώ που τα λέμε… Γιατί όσο παθιασμένος κι αν ήταν ο Παναιτωλικός, όσο κι αν «καιγόταν» για να πάρει έστω έναν βαθμό, δεν παύει να είναι μια κακή ομάδα. Γι’ αυτό και βρίσκεται εκεί που βρίσκεται. Εσύ απ’ την άλλη, έχεις ψυχολογία, έχεις αυτοπεποίθηση, έχεις διώξει τη μιζέρια μετά από καιρό. Πώς εισπράττεις αυτή την κατάσταση; Με το να τα κάνεις… μούσκεμα στο Αγρίνιο. Είχες κάνει δύο βήματα μπρος, ξαναγύρισες πίσω και από την επόμενη αγωνιστική πάμε πάλι απ’ την αρχή…</p>
      <p>Δικαιολογία αποτελεί το γεγονός πως έλειπε ο Ζαχίντ αλλά και ο Ινσούα. Άλλωστε ο Κολοβός είναι σε μια συνεχόμενη κακή κατάσταση, ο Μολό… απλά υπάρχει στην ομάδα και είναι ξεκάθαρο πλέον. Άρα η παραμικρή απουσία δεν μπορεί να αναπληρωθεί. Πέρασαν τέσσερα ματς να βρεις μια καλή ενδεκάδα, η οποία απέδιδε μέχρι κάποιο σημείο αυτό που θες, αναγκαστικά την άλλαξες και… άστα να πάνε. Γιατί αυτό που παρουσίασε ο Παναθηναϊκός στο Αγρίνιο, δεν το λες ποδόσφαιρο μεγάλης ομάδας που παίζει κόντρα σε μία εκ των ουραγών. Δεν το λες ποδόσφαιρο που σου δίνει την ελπίδα πως θα «ανοίξεις» μια κλειστή άμυνα και θα πάρεις έστω και δύσκολα το αποτέλεσμα που χρειάζεσαι. Ο καλύτερος δημιουργός σου ήταν ο φορ, επειδή βγήκε εκτός περιοχής να δημιουργήσει για διάστημα 15 λεπτών περίπου. Αλλά κι αυτός δεν σκόραρε, ενώ οι υπόλοιποι ήταν απλά εκεί…</p>
      <p>Το χειρότερο όλων, όμως, είναι η νοοτροπία. Προς το τέλος του ματς είδαμε να γίνεται αλλαγή και ο παίκτης που βγήκε να μην τρέχει για να μη χαθεί δευτερόλεπτο. Είδαμε ένα σύνολο που ακόμη κι αν… στραβοπατούσε, τι πιο λογικό για έναν Παναθηναϊκό που παίζει στην έδρα του Παναιτωλικού να προσπαθήσει στο τέλος να πιέσει μπας και βάλει το γκολ; Αντίθετα, είδατε τον Παναιτωλικό να το προσπαθεί και τον Παναθηναϊκό να δείχνει απλά συμβιβασμένος με την ισοπαλία και πάμε παρακάτω.</p>
      <p>Διαβάστε περισσότερα στο <a href="https://www.leoforos.gr/blogs/leyterhs-mpakolias/story/158307/vazoyme-ta-xerakia-mas-vgazoyme-ta-matakia-mas">Leoforos.gr</a></p>
      <p>ΣΧΕΤΙΚΑ ΑΡΘΡΑ</p>
      <figure>
        <img src="https://i.onsmd.gr/media/com_news/story/2019/11/24/655807/thumb/2766599-1.jpg"/>
      </figure>
      <p>SUPER LEAGUE</p>
      <h3>Παναιτωλικός – Παναθηναϊκός 0-0: «Μπλόκο» στο Αγρίνιο (video+photos)</h3>
      <p>
        <a href="https://www.onsports.gr/podosfairo/superleague/story/655807/panaitolikos-panathinaikos-0-0-mploko-sto-agrinio-video-photos">Παναιτωλικός – Παναθηναϊκός 0-0: «Μπλόκο» στο Αγρίνιο (video+photos)</a>
      </p>
      <figure>
        <img src="https://i.onsmd.gr/media/com_news/story/2019/11/24/655826/thumb/2766961-1.jpg"/>
      </figure>
      <p>SUPER LEAGUE</p>
      <h3>Έτσι «κόλλησαν» Παναιτωλικός και Παναθηναϊκός στο Αγρίνιο (video+photos)</h3>
      <p>
        <a href="https://www.onsports.gr/podosfairo/superleague/story/655826/etsi-kollisan-panaitolikos-kai-panathinaikos-sto-agrinio-video-photos">Έτσι «κόλλησαν» Παναιτωλικός και Παναθηναϊκός στο Αγρίνιο (video+photos)</a>
      </p>
      <figure>
        <img src="https://i.onsmd.gr/media/com_news/story/2019/11/24/655838/thumb/6f1.jpg"/>
      </figure>
      <p>SUPER LEAGUE</p>
      <h3>Δώνης: «Δεν είμαστε στο επίπεδο που θέλουμε»</h3>
      <p>
        <a href="https://www.onsports.gr/podosfairo/superleague/story/655838/donis-den-eimaste-sto-epipedo-poy-theloyme">Δώνης: «Δεν είμαστε στο επίπεδο που θέλουμε»</a>
      </p>
    </article>
  </body>
</html>