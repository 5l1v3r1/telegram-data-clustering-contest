<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/flamengo-scontri-tifosi-polizia-rio-3121107/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T22:39:29+00:00"/>
    <meta property="og:title" content="Flamengo vince Libertadores, scontri tra polizia e tifosi a Rio"/>
    <meta property="og:description" content="RIO DE JANEIRO (BRASILE) – Centinaia di migliaia di persone hanno atteso nelle strade di Rio, e in particolare nell’avenida Presidente Vargas, il passaggio del bus e del ‘trio eletrico’ (mezzo a bordo del quale c’erano dei musicisti) che ha trasportato i giocatori e lo staff tecnico del Flamengo reduci dalla conquista della Coppa Libertadores contro il River Plate. I mezzi sui quali erano i giocatori hanno stentato a farsi largo fra una moltitudine di gente che ha formato un’autentica muraglia umana. Entusiasmo alle stelle, fra samba, pianti e salti di gioia e grida “Gabigol rimani!” indirizzate all’eroe della finale di Lima, in cui ha segnato le due reti del successo carioca.Champions League, la Uefa si mette in proprio? Partite in streaming, addio diritti alle pay-tvFiorentina. Federico Chiesa ormai è un caso. Montella non lo fa giocare: “Faccia quello che vuole” Dopo tre e ore e mezzo, verso la fine della ‘sfilata’, alcune decine di appartenenti alla ‘torcida’ hanno tentato di forzare il blocco messo in atto…"/>
  </head>
  <body>
    <article>
      <h1>Flamengo vince Libertadores, scontri tra polizia e tifosi a Rio</h1>
      <address><time datetime="2019-11-24T22:39:29+00:00">24 Nov 2019, 22:39</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/flamengo-ansa.jpg"/>
        <figcaption>Il Flamengo festeggia il trionfo in Libertadores nelle vie di Rio de Janeiro (foto Ansa)</figcaption>
      </figure>
      <p>RIO DE JANEIRO (BRASILE) – Centinaia di migliaia di persone hanno atteso nelle strade di Rio, e in particolare nell’avenida Presidente Vargas, il passaggio del bus e del ‘trio eletrico’ (mezzo a bordo del quale c’erano dei musicisti) che ha trasportato i giocatori e lo staff tecnico del Flamengo reduci dalla conquista della <a href="https://www.blitzquotidiano.it/sport/gabigol-flamengo-river-libertadores-youtube-3120836/">Coppa Libertadores</a> contro il River Plate.</p>
      <p>I mezzi sui quali erano i giocatori hanno stentato a farsi largo fra una moltitudine di gente che ha formato un’autentica muraglia umana. Entusiasmo alle stelle, fra samba, pianti e salti di gioia e grida “Gabigol rimani!” indirizzate all’eroe della finale di Lima, in cui ha segnato le due reti del successo carioca.</p>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/wp/wp-content/uploads/2019/11/champions-league_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/champions-league-uefa-streming-3121324/">Champions League, la Uefa si mette in proprio? Partite in streaming, addio diritti alle pay-tv</a>
      </h3>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <p>Dopo tre e ore e mezzo, verso la fine della ‘sfilata’, alcune decine di appartenenti alla ‘torcida’ hanno tentato di forzare il blocco messo in atto dalle forze dell’ordine per contenere la folla, e ci sono stati scontri, con lancio di pietre e gas lacrimogeni fra gli agenti e i tifosi, in mezzo ai quali c’erano anche degli individui che, in mezzo al caos creatosi per il passaggio della squadra, ne avevano approfittato per impadronirsi di cellulari e portafogli vari. Il bilancio di questi incidenti non è ancora stato reso noto.<br/>    (fonte ANSA).</p>
    </article>
  </body>
</html>