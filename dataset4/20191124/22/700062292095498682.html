<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/715049-stolises-dentro-tote-ayth-h-ereyna-se-afora.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T22:34:00+00:00"/>
    <meta property="og:title" content="Στόλισες δέντρο; Τότε αυτή η έρευνα σε αφορά"/>
    <meta property="og:description" content="Tι λένε οι ψυχολόγοι για όσους φέρνουν νωρίτερα τα Χριστούγεννα Υπάρχουν άνθρωποι που συνηθίζουν να στολίζουν χριστουγεννιάτικο δέντρο ακόμα και ένα μήνα πριν τα Χριστούγεννα. Στη"/>
  </head>
  <body>
    <article>
      <h1>Στόλισες δέντρο; Τότε αυτή η έρευνα σε αφορά</h1>
      <address>
        <time datetime="2019-11-24T22:34:00+00:00">24 Nov 2019, 22:34</time>
      </address>
      <p>Tι λένε οι ψυχολόγοι για όσους φέρνουν νωρίτερα τα Χριστούγεννα</p>
      <p>Υπάρχουν άνθρωποι που συνηθίζουν να στολίζουν χριστουγεννιάτικο δέντρο ακόμα και ένα μήνα πριν τα Χριστούγεννα. Στη Μεγάλη Βρετανία, μας προτείνουν να μην κατηγορούμε τους ανθρώπους που από τα μέσα Νοεμβρίου τιγκάρουν τα μπαλκόνια τους στα λαμπάκια. Γιατί όλη αυτή η γιορτινή ατμόσφαιρα στην οποία βιάζονται να μπουν, βοηθάει καταλυτικά την διάθεση και την ψυχολογία τους…</p>
      <p>
        <b>Σε έναν κόσμο γεμάτο άγχος και στρες</b>
      </p>
      <p>Οι άνθρωποι ψάχνουν εναγωνίως τρόπους για να νιώσουν καλύτερα. Η γιορτινή διαδικασία των Χριστουγέννων, πυροδοτεί δυνατά συναισθήματα που συνδέονται με την παιδική μας ηλικία. Ο στολισμός των Χριστουγέννων είναι μια γέφυρα που μας πάει πίσω, στα έντονα συναισθήματα χαράς που νιώθαμε τότε που είμασταν παιδιά. Όποιος βιάζεται να στολίσει, πολύ απλά βιάζεται να νιώσει ξανά την ξενοιασιά και την χαρά που ένιωθε παιδί.</p>
      <p>
        <b>Ο πρόωρος στολισμός του σπιτιού</b>
      </p>
      <p>Επίσης δείχνει σε όλη την γειτονιά την διάθεση των ανθρώπων του σπιτιού. Δείχνει ένα ανοιχτό σπίτι που βιάζεται να υποδεχτεί τις γιορτές, τους φίλους και την χαρά. Γιορτάζω και το φωνάζω…</p>
      <p>Τα λαμπάκια και τα δέντρα στα σπίτια τους, κάνουν μια προσπάθεια αντίστασης στην καθημερινότητα και στην ρουτίνα και προσπαθούν να φέρουν πιο γρήγορα στη ζωή τους την λάμψη και την μαγεία της γιορτής. Γι᾽ αυτό ποτέ μην κατηγορείς κάποιον που έχει κάνει από τον Οκτώβρη το μπαλκόνι του Ροβανιέμι. Αυτός ξέρει…</p>
    </article>
  </body>
</html>