<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/rares-bogdan-suntem-pe-val-dar-nu-vom-privi-cu-aroganta-as-vrea-sa-guvernam-alaturi-de-usr-plus-si-eventual-pmp-dar-nimeni-altcineva-le-multumesc-lui-dan-si-dacian-pentru-implicare.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T22:40:39+00:00"/>
    <meta property="og:title" content="Rareș Bogdan: Suntem pe val, dar nu vom privi cu aroganță. Aș vrea să guvernăm alături de USR-PLUS și, eventual, PMP. Dar nimeni altcineva/ Le mulțumesc lui Dan și Dacian pentru implicare"/>
    <meta property="og:description" content="Rareș Bogdan a transmis, luni dimineață, imediat după miezul nopții, câteva mesaje către liderii politici pentru o ”colaborare majoră” care nu se va putea"/>
  </head>
  <body>
    <article>
      <h1> Rareș Bogdan: Suntem pe val, dar nu vom privi cu aroganță. Aș vrea să guvernăm alături de USR-PLUS și, eventual, PMP. Dar nimeni altcineva/ Le mulțumesc lui Dan și Dacian pentru implicare </h1>
      <address><time datetime="2019-11-24T22:40:39+00:00">24 Nov 2019, 22:40</time> by <a rel="author">Andreea Pavel</a></address>
      <p>Rareș Bogdan a transmis, luni dimineață, imediat după miezul nopții, câteva mesaje către liderii politici pentru o ”colaborare majoră” care nu se va putea împiedica de ”mici neînțelegeri”.</p>
      <p>Prim-vicepreședintele PNL a declarat că deșii liberalii ”sunt pe val” aceștia ”nu se vor uita de sus” către ceilalți potențiali parteneri politici: ”Da, suntem pe val, dar nu vom privi de sus acum, nu vom privi cu aroganță, ci vom fi deschiși dialogului și colaborării cu partenerii noștri”, a declarat Rareș Bogdan care a precizat că și-ar dori o guvernare dar cu alianța USR-PLUS și PMP: ”Aș vrea să guvernăm alături de USR-PLUS și, eventual, PMP. Dar nimeni altcineva”, a mai spus Rareș Bogdan.</p>
      <p>Europarlamentarul liberal le-a mulțumit nominal lui Dan Barna și Dacian Cioloș pentru susținerea din turul doi pe care au acordat-o președintelui Iohannis și a precizat că deși au fost zone unde ”oamenii (simpatizanții USR-PLUS) nu au înțeles acest lucru, pentru că au fost, acestea sunt mici incidente care nu ne vor împiedica să avem o colaborare majoră”, a declarat Rareș Bogdan, luni dimineață, la Digi24.</p>
      <p>
        <i>sursa foto: Inquam Photos/ Octav Ganea</i>
      </p>
    </article>
  </body>
</html>