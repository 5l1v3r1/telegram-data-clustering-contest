<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18605176-un-cuplu-de-pinguini-gay-a-furat-un-ou-de-la-alt-cuplu-de-pinguini"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Un cuplu de pinguini gay a furat un ou de la alt cuplu de pinguini"/>
    <meta property="og:description" content="Oamenii de ştiinţă au descoperit peste 130 de specii de păsări care prezintă comportamente homosexuale."/>
  </head>
  <body>
    <article>
      <h1>Un cuplu de pinguini gay a furat un ou de la alt cuplu de pinguini</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5108/18605176/1/pinguini-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Oamenii de ştiinţă au descoperit peste 130 de specii de păsări care prezintă comportamente homosexuale.</p>
      <p>O pereche de pinguni masculi de la DierenPark Amersfoort, o grădină zoologică din Olanda, au furat un ou de la un alt cuplu în speranţa că vor avea un pui al lor, notează <a href="http://www.livescience.com/gay-penguins-steal-egg.html?fbclid=IwAR3j7WHuFC_LUmAFkHyC1D1Sse7ItnBMP-YvN7TWIczejAMcLxobV5FVnM4">Live Science</a>. Cei doi fac parte din specia <i>Spheniscus demersus</i>, cunoscută în mod comun drept pinguinul african.</p>
      <p>Cei doi masculi au luat un <a href="https://www.descopera.ro/mari-intrebari/17880454-de-ce-nu-ingheata-ouale-pinguinilor">ou </a>dintr-un cuib apropiat de al lor, care aparţinea unui cuplu format dintr-o femelă şi un mascul, în timp ce aceştia nu au fost atenţi. După cum explică reprezentanţii grădinii zoologice olandeze, pinguinii se află în plin sezon de reproducere, primii pui începând să eclozeze.</p>
      <p>Dat fiind faptul că unii pui au început deja să eclozeze, îngrijitorii grădinii zoologice au decis că cei doi pinguini şi oul pe care l-au furat ar trebui să se afle sub atentă supraveghere.</p>
      <p>Din păcate, după cum explică specialiştii în biologia şi <a href="https://www.descopera.ro/natura/16820291-oricat-de-caraghios-ar-arata-mersul-pinguinului-este-mai-eficient-decat-mersul-nostru">comportamentul pinguinilor</a>, cei doi masculi au şanse mari de a nu deveni taţi şi asta din cauza faptului că există o posibilitate ca oul subtilizat să nu fi fost fertilizat.</p>
      <p>Pinguinii gay din Olanda nu sunt primul exemplu de pinguini de acelaşi sex care au încercat să devină părinţi. În coloniile din sălbăticie, <a href="https://www.descopera.ro/dnews/12630612-doi-pinguini-gay-au-adoptat-un-ou-abandonat-si-in-prezent-cresc-impreuna-puiul-foto">puii fără părinţi adesea sunt adoptaţi de către pinguinii homosexuali</a>. Comportamente asemănătoare au fost observate şi în captivitate, Skip şi Ping, de la Grădina Zoologică din Berlin, au adoptat un ou abandonat de către părinţii naturali.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/mari-intrebari/17880454-de-ce-nu-ingheata-ouale-pinguinilor">De ce nu îngheaţă ouăle pinguinilor?</a>
        </b>
      </p>
      <p>
        <b>
          <a href="https://www.descopera.ro/natura/15101739-un-pinguin-inoata-anual-cate-8000-de-km-pentru-a-l-vizita-pe-brazilianul-care-l-a-salvat-iubesc-acest-pinguin-ca-pe-propriul-meu-copil-si-cred-ca-si-el-ma-iubeste-fotovideo">Un pinguin înoată anual câte 8.000 de km pentru a-l vizita pe brazilianul care l-a salvat. ''Iubesc acest pinguin ca pe propriul meu copil şi cred că şi el mă iubeşte''. FOTO+VIDEO</a>
        </b>
      </p>
      <p>
        <b>
          <a href="https://www.descopera.ro/natura/16820291-oricat-de-caraghios-ar-arata-mersul-pinguinului-este-mai-eficient-decat-mersul-nostru">Oricât de caraghios ar arăta mersul pinguinului, este mai eficient decât mersul nostru</a>
        </b>
      </p>
      <p>
        <b>
          <a href="https://www.descopera.ro/natura/18106104-mii-pui-pinguini-imperiali-inecati-prabusirii-ghetii">Mii de pui de pinguini imperiali, înecaţi în urma prăbuşirii gheţii pe care erau crescuţi</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/natura/18106104-mii-pui-pinguini-imperiali-inecati-prabusirii-ghetii"/>
        <a href="https://www.descopera.ro/natura/17376301-cea-mai-mare-colonie-de-pinguini-regali-a-scazut-in-proportie-de-90"/>
        <a href="https://www.descopera.ro/natura/17047854-o-colonie-nestiuta-de-15-milioane-de-pinguini-adelie-a-fost-descoperita-in-antarctica-video"/>
        <a href="https://www.descopera.ro/natura/15234234-oamenii-de-stiinta-au-nevoie-de-ajutorul-nostru-priveste-fotografiile-acestor-pinguini-adorabili-si-sustine-un-proiect-de-cercetare-foto"/>
      </related>
    </article>
  </body>
</html>