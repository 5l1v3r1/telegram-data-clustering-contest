<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_25/recupero-lecce-cagliari-solidarieta-ultra-tifosi-pugliesi-ospitano-casa-quelli-sardi-ed32cecc-0f71-11ea-bd6b-b9b6fa42a1a4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Recupero Lecce-Cagliari, solidarietà ultrà: i tifosi pugliesi ospitano a casa quelli sardi"/>
    <meta property="og:description" content="Dopo il rinvio di domenica sera, gli ultrà locali hanno aiutato quelli ospiti per consentire loro di essere presenti lunedì allo stadio nel recupero in programma alle 15"/>
  </head>
  <body>
    <article>
      <h1>Recupero Lecce-Cagliari, solidarietà ultrà: i tifosi pugliesi ospitano a casa quelli sardi</h1>
      <h2>Dopo il rinvio di domenica sera, gli ultrà locali hanno aiutato quelli ospiti per consentire loro di essere presenti lunedì allo stadio nel recupero in programma alle 15</h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Redazione Sport</a></address>
      <p>L ecce-Cagliari si giocherà lunedì alle 15 e i tifosi cagliaritani ci saranno. Merito dell’aiuto dei colleghi leccesi, che hanno concesso loro ospitalità per una notte, offrendo bevande e un pasto caldi, la possibilità di rifocillarsi e asciugarsi un po’ dopo le ore trascorse sotto la pioggia. Piazzati sotto la pioggia nello spicchio di stadio loro riservata, quando domenica sera hanno capito dal terzo sopralluogo effettuato dal capitano Nainggolan assieme all’arbitro Mariani che la gara non si sarebbe giocata, i tifosi del Cagliari hanno iniziato a pensare dove trascorrere la notte e trovare riparo. Cosa avrebbero fatto una volta usciti dall’impianto di Via del Mare? E lì è scattata la solidarietà tra coloro che sanno bene che cosa significa sobbarcarsi chilometri per passione per stare accanto alla propria squadra.</p>
      <p><b>«Un bel gesto dopo una serata buia e di maltempo», ha commentato il presidente del Lecce Cosimo Damiani Sticchi,</b> sottolineando la generosità che supera le barriere della diversa fede calcistica. Oggi alle 15 di lunedì si proverà a ridisputare la partita: le condizioni meteo sono migliorate, la partita dovrebbe giocarsi regolarmente.</p>
    </article>
  </body>
</html>