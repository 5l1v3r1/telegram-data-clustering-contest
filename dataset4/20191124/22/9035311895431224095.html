<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/romanya-da-cumhurbaskanligi-seciminin-ikinci-turunda-kazanan-klaus-iohannis-oldu"/>
    <meta property="og:site_name" content="euronews"/>
    <meta property="article:published_time" content="2019-11-24T22:31:45+00:00"/>
    <meta property="og:title" content="Romanya'da cumhurbaşkanlığı seçiminin kazananı Klaus Iohannis oldu"/>
    <meta property="og:description" content="Romanya'da cumhurbaşkanlığı seçiminin ikinci turunda kazanan, mevcut Cumhurbaşkanı Klaus Iohannis oldu."/>
  </head>
  <body>
    <article>
      <h1>Romanya'da cumhurbaşkanlığı seçiminin kazananı Klaus Iohannis oldu</h1>
      <address><time datetime="2019-11-24T22:31:45+00:00">24 Nov 2019, 22:31</time> by <a rel="author">euronews </a></address>
      <p>Romanya'da cumhurbaşkanlığı seçiminin ikinci turunda kazanan, mevcut Cumhurbaşkanı Klaus Iohannis oldu.</p>
      <p>10 Kasım'da düzenlenen ilk turda hiçbir adayın yüzde 50+1 oranında oy alamaması nedeniyle pazar günü yapılan ikinci turda, Ulusal Liberal Parti (PNL) adayı Iohannis ile Sosyal Demokrat Parti (PSD) adayı Viorica Dancila yarıştı.</p>
      <p>Merkez Seçim Bürosunca açıklanan ve kesin olmayan sonuçlara göre, Iohannis oyların yüzde 66,5'ini, rakibi Dancila ise yüzde 33,5'ini aldı.</p>
      <p>Yaklaşık 18 milyon seçmenin bulunduğu Romanya'da, 9 milyondan fazla Rumen oy kullandı.</p>
      <p>Cumhurbaşkanı Iohannis yaptığı açıklamada, seçim zaferini Romanya'nın kazanımı olarak değerlendirerek, "Bugün Avrupalı, modern Romanya kazandı. Bu zaferden sonra yapacağımız, tamir edeceğimiz çok işimiz var" ifadelerini kullandı.</p>
      <p>Iohannis ilk turda yüzde 37,82, Dancila ise yüzde 22,26 oranında oy <a href="https://tr.euronews.com/2019/11/10/romanya-da-cumhurbaskanligi-secimleri-ikinci-tura-kaldi">almıştı</a>.</p>
    </article>
  </body>
</html>