<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715039-parhggeile-pitsa-sthn-astynomia-kai-esose-thn-mhtera-ths-apo-thn-kakopoihsh.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T22:59:00+00:00"/>
    <meta property="og:title" content="Παρήγγειλε πίτσα στην αστυνομία και έσωσε την μητέρα της από την κακοποιήση"/>
    <meta property="og:description" content="Ένα απίστευτο κόλπο σκέφτηκε μια γυναίκα και άφησε έκπληκτους τους αστυνομικούς στο Όρεγκον, όταν τους πήρε τηλέφωνο για να... παραγγείλει πίτσα. Τελικά ήταν ένα κόλπο για να"/>
  </head>
  <body>
    <article>
      <h1>Παρήγγειλε πίτσα στην αστυνομία και έσωσε την μητέρα της από την κακοποιήση</h1>
      <address>
        <time datetime="2019-11-24T22:59:00+00:00">24 Nov 2019, 22:59</time>
      </address>
      <p>Ένα απίστευτο κόλπο σκέφτηκε μια γυναίκα και άφησε έκπληκτους τους αστυνομικούς στο Όρεγκον, όταν τους πήρε τηλέφωνο για να... παραγγείλει πίτσα.</p>
      <p>Τελικά ήταν ένα κόλπο για να σώσει τη μητέρα της που την κακοποιούσε ένας άνδρας στο σπίτι τους.</p>
      <p>Όπως αναφέρει η Daily Mail, η αστυνομία του Όρεγκον αν και αρχικά παραξενεύτηκαν με την κλήση που δέχθηκε τελικά εξέδωσε ανακοίνωση στην οποία επαινεί τη γυναίκα για την ευστροφία της.</p>
      <p>Η νεαρή κάλεσε την αστυνομία και ο υπάλληλος  Tim Teneyck σήκωσε το τηλέφωνο μένοντας άφωνος με αυτό που άκουσε.</p>
      <p>Στη συνέχεια κατάλαβε ότι πρόκειται περί κόλπου γιατί είχε διαβάσει γι'αυτό στα social media.</p>
      <p>«Το βλέπεις στο Facebook, αλλά δεν είναι κάτι για το οποίο μπορείς να εκπαιδευτείς», είπε και σημείωσε ότι πολλοί συνάδελφοί του του είπαν πως δεν θα το είχαν καταλάβει.</p>
      <p>Το τηλεφώνημα:</p>
      <ul>
        <li>Teneyck: Αστυνομία του Όρεγκον</li>
        <li>Άγνωστη: Θα ήθελα να παραγγείλω μία πίτσα για την οδό…</li>
        <li>Teneyck: Έχετε καλέσει την αστυνομία για να παραγγείλετε πίτσα;</li>
        <li>Άγνωστη: Ναι. Δεν καταλαβαίνετε…</li>
        <li>Teneyck: Αυτό δεν είναι το σωστό νούμερο για να παραγγείλετε πίτσα.</li>
        <li>Άγνωστη: Όχι, όχι, όχι. Δεν καταλαβαίνετε…</li>
        <li>Teneyck: Σας καταλαβαίνω τώρα…</li>
        <li>Στη συνέχεια του τηλεφωνήματος, ο άνδρας φρόντισε να κάνει ερωτήσεις οι οποίες μπορούσαν να απαντηθούν με ένα απλό ναι ή όχι για να μην βάλει σε κίνδυνο τη ζωή της.</li>
        <li>Teneyck: Είναι ακόμη εκεί;</li>
        <li>Άγνωστη: Ναι, θέλω μία μεγάλη πίτσα.</li>
        <li>Teneyck: Εντάξει. Χρειάζεστε γιατρό;</li>
        <li>Άγνωστη: Όχι. Με πεπερόνι.</li>
        <li>Η αστυνομία έφτασε στο σπίτι και συνέλαβε το δράστη.</li>
      </ul>
    </article>
  </body>
</html>