<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778893/chimeneth-gia-gelia-defteri-kitrini-tou-tasouli/"/>
    <meta property="og:site_name" content="to10.gr"/>
    <meta property="article:published_time" content="2019-11-24T22:30:20+00:00"/>
    <meta property="og:title" content="Χιμένεθ: «Για γέλια η δεύτερη κίτρινη του Τασουλή»"/>
    <meta property="og:description" content="Ο Μπόρχα Χιμένεθ καυτηρίασε την δεύτερη κίτρινη που είδε ο Τασουλής στην αναμέτρηση με τον Βόλο, κάνοντας λόγο για παράγοντα που δεν μπορούν να ελέγξουν."/>
  </head>
  <body>
    <article>
      <h1>Χιμένεθ: «Για γέλια η δεύτερη κίτρινη του Τασουλή»</h1>
      <h2>Ο Μπόρχα Χιμένεθ καυτηρίασε την δεύτερη κίτρινη που είδε ο Τασουλής στην αναμέτρηση με τον Βόλο, κάνοντας λόγο για παράγοντα που δεν μπορούν να ελέγξουν.</h2>
      <address><time datetime="2019-11-24T22:30:20+00:00">24 Nov 2019, 22:30</time> by <a rel="author">to10.gr</a></address>
      <p>Ο Αστέρας Τρίπολης αναδείχτηκε ισόπαλος 0-0 με τον Βόλο, με τους Αρκάδες όμως να έχουν πολλά παράπονα για την αποβολή του Τασουλή στο 57ο λεπτό.</p>
      <p>Σε αυτή τη φάση στάθηκε και ο προπονητής των Αρκάδων, Μπόρχα Χιμένεθ, που έκανε λόγο για αστεία δεύτερη κίτρινη.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p><b>Για το ματς:</b> «Δεν νομίζω ότι η διακοπή μας επηρέασε. Στο πρώτο ημίχρονο κάναμε καλή εμφάνιση. Είχαμε 4 ευκαιρίες, είχαμε την κατοχή αλλά δεν καταφέραμε να πετύχουμε κάποιο τέρμα. Τουλάχιστον στο πρώτο ημίχρονο ήμασταν αρκετά καλοί.</p>
      <p>Κυριαρχήσαμε στην αναμέτρηση θεωρώ. Πολλές φορές από τα πλάγια δημιουργούσαμε υπεραριθμίες, βάλαμε πολλές φορές τη μπάλα στην αντίπαλη περιοχή αλλά τελικά δεν καταφέραμε να βρούμε κάποιο γκολ.</p>
      <p>Σήμερα έπαιξε ρόλο στο τελικό αποτέλεσμα και ο παράγοντας διαιτησία. Κάθε φάουλ στο πρώτο ημίχρονο ήταν και κίτρινη κάρτα και η δεύτερη κίτρινη με την οποία βγήκε ο Τασουλής, για μένα ήταν για γέλια».</p>
      <p><b>Για το ότι πρώτη φορά μιλάει για διαιτησία:</b> «Ναι είναι η πρώτη φορά γιατί με τον ερχομό μου στην Τρίπολη, μου είχαν πει να μην μιλάω γι’ αυτό το ζήτημα. Αλλά παράπονα είχαμε και στο παιχνίδι με τον Άρη είχαμε παράπονα.</p>
      <p>Και απέναντι στον Ολυμπιακό το ίδιο, κι απέναντι στον ΟΦΗ και σήμερα. Νομίζω ότι διαιτησία γενικότερα στο πρωτάθλημα ως σήμερα μας έχει επηρεάσει αρνητικά.</p>
      <p>Ακόμα όμως και με δέκα παίκτες έπρεπε να κάνουμε κάποια πράγματα μέσα στο γήπεδο καλύτερα για να πετύχουμε τουλάχιστον ένα γκολ γιατί είχαμε φάσεις.</p>
      <p>Πρέπει να βελτιώσουμε τους παράγοντες που μπορούμε να ελέγξουμε γιατί υπάρχουν και παράγοντες για τους οποίους δεν μπορούμε να επηρεάσουμε».</p>
      <p>
        <b>
          <a href="https://www.to10.gr/podosfero/superleague/778893/chimeneth-gia-gelia-defteri-kitrini-tou-tasouli/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>