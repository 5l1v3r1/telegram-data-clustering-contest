<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641877/%D8%A8%DB%8C%D9%84-%DA%AF%DB%8C%D8%AA%D8%B3-%D9%87%D9%88%D8%A7%D9%88%DB%8C-%D9%87%D9%85%DB%8C%D8%B4%D9%87-%D8%B4%D8%B1%DA%A9%D8%AA-%D9%86%D9%88%D8%A2%D9%88%D8%B1%D8%A7%D9%86%D9%87%E2%80%8C%D8%A7%DB%8C-%D8%A8%D9%88%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:26:00+00:00"/>
    <meta property="og:title" content="بیل گیتس: هواوی همیشه شرکت نوآورانه‌ای بوده است"/>
    <meta property="og:description" content="بیل گیتس٬ بنیانگذار شرکت مایکروسافت در مصاحبه‌ای از هواوی به عنوان یک شرکت نواورانه یاد کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/641877/%D8%A8%DB%8C%D9%84-%DA%AF%DB%8C%D8%AA%D8%B3-%D9%87%D9%88%D8%A7%D9%88%DB%8C-%D9%87%D9%85%DB%8C%D8%B4%D9%87-%D8%B4%D8%B1%DA%A9%D8%AA-%D9%86%D9%88%D8%A2%D9%88%D8%B1%D8%A7%D9%86%D9%87%E2%80%8C%D8%A7%DB%8C-%D8%A8%D9%88%D8%AF%D9%87-%D8%A7%D8%B3%D8%AA">بیل گیتس: هواوی همیشه شرکت نوآورانه‌ای بوده است</a>
      </h1>
      <h2>بیل گیتس٬ بنیانگذار شرکت مایکروسافت در مصاحبه‌ای از هواوی به عنوان یک شرکت نواورانه یاد کرده است.</h2>
      <address><time datetime="2019-11-24T22:26:00+00:00">24 Nov 2019, 22:26</time> by <a rel="author">بولتن نیوز | bultannews.com</a></address>
      <p><b>گروه IT: بیل گیتس</b>٬ بنیانگذار شرکت<b> مایکروسافت</b> در مصاحبه‌ای از <b>هواوی</b> به عنوان یک <b>شرکت نواورانه</b> یاد کرده است. این میلیاردر آمریکایی همچنین صحبت‌هایی در مورد<b> تحریم‌های هواوی</b> را عنوان کرده است.   <br/>به گزارش بولتن نیوز به نقل از گجت نیوز، بیل گیتس٬ میلیاردر آمریکایی و بنیانگذار شرکت مایکروسافت٬ هواوی را مورد <b>ستایش</b> خود قرار داده است. بیل گیتس در مصاحبه‌ای با <b>نیویورک تایمز</b> عنوان کرده است که «هواوی باید مانند تمام کالاها و خدمات٬ تحت آزمایش‌های عینی قرار بگیرد. آیا فکر می‌کنید تجهیزات هواوی با اهداف جاسوسی استفاده می‌شوند؟ فکر می‌کنید هر چیزی که از چین وارد ایالات متحده می‌شود بد است؟ یا هرچیزی نظیر موتورهای هواپیما٬ نرم افزار و غیره که از آمریکا وارد می‌شود بد است؟ این‌ها طرز فکر‌های فاجعه باری هستند. <br/>بر اساس گزارش اخیر ٬<b>First Financial News</b> بیل گیتس بار دیگر نام هواوی را در مصاحبه‌ی اخیر خودش به زبان آورده است. به گفته‌ی وی: <br/>شکی نیست که در چین شرکت‌های پیشرو زیادی وجود دارد. این برای جهان خوب است. هواوی محصولات کم هزینه<b> 5G</b> تولید می‌کند و با سایر شرکت‌های جهان رقابت می‌کند. این امر دیگر کمپانی‌ها را وادار به پایین بردن قیمت‌ها یا تلاش برای بهبود محصولاتشان می‌کند. این مورد خوبی است. هواوی همیشه<b> مبتکرانه</b> عمل کرده است.<br/><br/>در انتها٬ بیل گیتس خاطرنشان کرد که مبادله و همکاری بین <b>چین</b> و<b> آمریکا</b><b> </b>باعث ایجاد تفاهم متقابل شده است. فقط کسانی از این مبادله ناخرسند هستند که نمی‌توانند پیشرفت این شرکت را ببینند. در این حال وی معتقد است که آمریکا نمی‌تواند از این معامله امتناع کند و به زودی همکاری با این شرکت چینی را از سر می‌گیرد.</p>
    </article>
  </body>
</html>