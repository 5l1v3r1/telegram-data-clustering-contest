<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04735186"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T22:27:00+00:00"/>
    <meta property="og:title" content="Brusselaar Jaro Verberck nieuwe voorzitter Jongsocialisten"/>
    <meta property="og:description" content="De Brusselaar Jaro Verberck is dit weekend tijdens het verkiezingscongres van de Jongsocialisten verkozen als nieuwe voorzitter. De leden verkozen een tien..."/>
  </head>
  <body>
    <article>
      <h1>Brusselaar Jaro Verberck nieuwe voorzitter Jongsocialisten</h1>
      <address>
        <time datetime="2019-11-24T22:27:00+00:00">24 Nov 2019, 22:27</time>
      </address>
      <p>
        <b>De Brusselaar Jaro Verberck is dit weekend tijdens het verkiezingscongres van de Jongsocialisten verkozen als nieuwe voorzitter. De leden verkozen een tienkoppig bestuur voor de komende twee jaar.</b>
      </p>
      <p>“De komende twee jaar ga ik met deze geweldige Jongsocialisten strijden voor een solidaire en rechtvaardige samenleving, met godverdomme veel goesting”, aldus Verberck in een persbericht.</p>
      <p>Ondervoorzitter wordt Laura Cools, gemeenteraadslid in Koekelare en voortrekker van Students for Climate. Voor de internationale relaties is Evelyn Logghe aangesteld als internationaal secreteris.</p>
      <p>De Limburgse Kaoutar Oulichki was de voorbije twee jaar voorzitter van de jongerenafdeling van sp.a.</p>
    </article>
  </body>
</html>