<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/isvoli-se-spiti-politefti-sta-kalivia-kinimatografiki-katadioxi-stin-keratea-vinteo/"/>
    <meta property="og:site_name" content="irafina"/>
    <meta property="article:published_time" content="2019-11-24T22:20:54+00:00"/>
    <meta property="og:title" content="Εισβολή σε σπίτι πολιτευτή στα Καλύβια – Κινηματογραφική καταδίωξη στην Κερατέα! (βίντεο)"/>
    <meta property="og:description" content="Σκηνές τρόμου με αδίστακτους κακοποιούς που εισέβαλαν στο σπίτι στα Καλύβια έζησε το πρωί πολιτευτής του κόμματος «Ελληνική Λύση» του Κυριάκου Βελόπουλου. Το αποκλειστικό ρεπορτάζ είναι του Γιάννη Σωτηρόπουλου. Το επικίνδυνο τετ α τετ που είχε λίγο μετά τις 9 το πρωί με αδίστακτο κακοποιό στην αυλή του σπιτιού του στα Καλύβια περιέγραψε ο Σταύρος […]"/>
  </head>
  <body>
    <article>
      <h1>Εισβολή σε σπίτι πολιτευτή στα Καλύβια – Κινηματογραφική καταδίωξη στην Κερατέα! (βίντεο)</h1>
      <address>
        <time datetime="2019-11-24T22:20:54+00:00">24 Nov 2019, 22:20</time>
      </address>
      <p>Σκηνές τρόμου με αδίστακτους κακοποιούς που εισέβαλαν στο σπίτι στα Καλύβια έζησε το πρωί πολιτευτής του κόμματος «Ελληνική Λύση» του Κυριάκου Βελόπουλου. Το αποκλειστικό ρεπορτάζ είναι του Γιάννη Σωτηρόπουλου.</p>
      <p>Το επικίνδυνο τετ α τετ που είχε λίγο μετά τις 9 το πρωί με αδίστακτο κακοποιό στην αυλή του σπιτιού του στα Καλύβια περιέγραψε ο Σταύρος Πετρόπουλος, ο οποίος ήταν υποψήφιος βουλευτής ανατολικής Αττικής με το κόμμα «Ελληνική Λύση» του Κυριάκου Βελόπουλου.</p>
      <p>Βίντεο από κάμερα ασφαλείας κατέγραψε καρέ-καρέ τις κινήσεις των 4 ληστών, οι οποίοι προσπάθησαν να εισβάλουν μέσα στο σπίτι του.</p>
      <p>Αρχικά, όπως θα δείτε στο βίντεο, ο ένας από τους ληστές κατέβηκε από το αυτοκίνητο και χτύπησε το κουδούνι, στη συνέχεια αφού είδε ότι δεν απάντησε κανείς, ξαναμπήκε μέσα στο όχημα.</p>
      <p>Αρχίζουν να περικυκλώνουν το σπίτι για να βρουν από πού θα εισβάλουν, την ώρα μάλιστα που μέσα βρίσκονταν η μόλις πεντέμισι ετών κορούλα του και η σύζυγος του.</p>
      <p>Κινηματογραφική καταδίωξη στην Κερατέα</p>
      <p>Σκηνές Φάρ Ουέστ εκτυλίχθηκαν το μεσημέρι του Σαββάτου, όταν αστυνομικοί της ασφάλειας Αττικής προσπάθησαν να συλλάβουν 5 Ρομά που τον τελευταίο καιρό φέρονται να είχαν ρημάξει στις ληστείες κατοίκους και καταστηματάρχες, κυρίως σε Πόρτο Ράφτη, Μαρκόπουλο και Κερατέα.</p>
      <p>Σύμφωνα με πληροφορίες αστυνομικοί της ομάδας ΔΙ.ΑΣ τους εντόπισαν να κινούνται ύποπτα με τζιπ στο Κορωπί και μόλις τους έκαναν σήμα να σταματήσουν, αυτοί ανέπτυξαν ταχύτητα, με αποτέλεσμα να ξεκινήσει κινηματογραφική καταδίωξη, που κατέληξε στην Κερατέα, όπου εκεί είχαμε και ανταλλαγή πυροβολισμών.</p>
      <figure>
        <iframe src="https://www.youtube.com/embed/EgnhCsfgURk" width="560" height="315" data-service="Youtube" scrolling="no"/>
      </figure>
      <p>star.gr</p>
    </article>
  </body>
</html>