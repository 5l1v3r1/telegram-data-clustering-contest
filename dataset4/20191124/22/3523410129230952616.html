<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641908/%D8%B1%D8%B4%D8%AF-%D8%A8%D8%A7%D9%84%D8%A7%DB%8C-%D9%81%D8%B1%D9%88%D8%B4-%DA%AF%D9%88%D8%B4%DB%8C-%D9%87%D8%A7%DB%8C-%D9%87%D9%88%D8%B4%D9%85%D9%86%D8%AF-%D8%AF%D8%B1-%DA%A9%D8%B4%D9%88%D8%B1%D9%87%D8%A7%DB%8C-%D8%A7%D8%B1%D9%88%D9%BE%D8%A7%DB%8C%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:39:00+00:00"/>
    <meta property="og:title" content="رشد بالای فروش گوشی های هوشمند در کشورهای اروپایی"/>
    <meta property="og:description" content="فروش گوشی های هوشمند در کشورهای اروپایی رشد بالایی را تجربه کرده است. در سه ماهه سوم امسال، 52.5 میلیون اسمارت فون در این قاره به فروش رسیده است."/>
  </head>
  <body>
    <article>
      <h1>
        <a href="https://www.bultannews.com/fa/news/641908/%D8%B1%D8%B4%D8%AF-%D8%A8%D8%A7%D9%84%D8%A7%DB%8C-%D9%81%D8%B1%D9%88%D8%B4-%DA%AF%D9%88%D8%B4%DB%8C-%D9%87%D8%A7%DB%8C-%D9%87%D9%88%D8%B4%D9%85%D9%86%D8%AF-%D8%AF%D8%B1-%DA%A9%D8%B4%D9%88%D8%B1%D9%87%D8%A7%DB%8C-%D8%A7%D8%B1%D9%88%D9%BE%D8%A7%DB%8C%DB%8C">رشد بالای فروش گوشی های هوشمند در کشورهای اروپایی</a>
      </h1>
      <h2>فروش گوشی های هوشمند در کشورهای اروپایی رشد بالایی را تجربه کرده است. در سه ماهه سوم امسال، 52.5 میلیون اسمارت فون در این قاره به فروش رسیده است.</h2>
      <address><time datetime="2019-11-24T22:39:00+00:00">24 Nov 2019, 22:39</time> by <a rel="author">بولتن نیوز | bultannews.com</a></address>
      <p><b>گروه IT:</b> آمار فروش<b> گوشی های هوشمند</b> در کشورهای اروپایی از سوی<b> Canalys</b> منتشر شد. بر اساس این آمار، <b>سامسونگ</b> بیشترین فروش را در سه ماهه سوم سال جاری میلادی تجربه کرده است. سهم این شرکت کره ای برابر با 35.7 درصد بوده که رشدی 26 درصدی را در مقایسه با سال گذشته از خود نشان می دهد. سامسونگ در سه ماهه 2018 موفق به فروش 14.8 میلیون اسمارت فون در کشورهای اروپایی شده بود که هم اکنون این رقم به 18.7 میلیون رسیده است.   <br/>به گزارش بولتن نیوز به نقل از کلیک، در رتبه دوم این لیست، شرکت <b>هواوی</b> به چشم می خورد. فروش این شرکت به 11.6 میلیون گوشی هوشمند رسیده است که در مقایسه با فروش 11.7 میلیونی در بازه زمانی مشابه سال گذشته، رشدی نداشته است. با وجود عدم رشد، سهم آن از 23.9 درصد در سال گذشته به 22.2 درصد رسیده است؛ با این حال همچنان دومین برند پرفروش در اروپا محسوب می شود.</p>
      <figure>
        <img src="https://www.bultannews.com/files/fa/news/1398/9/3/1201881_270.jpg"/>
      </figure>
      <p>در مقام سوم شرکت <b>اپل</b> با فروش 9.8 میلیون اسمارت فون قرار گرفته است. این شرکت در بازه زمانی مشابه سال گذشته میلادی موفق به فروش 10.2 میلیون دستگاه شده بود که خبر از رشد منفی 4 درصدی این برند می دهد. بالاترین رشد مربوط به شرکت <b>شیائومی</b> با فروش 5.5 میلیون اسمارت فون است. این شرکت رشد فروش سالیانه 73 درصدی را تجربه کرده و هم اکنون سهم 10.5 درصدی در کشورهای اروپایی دارد.<br/><br/>شرکت <b>HMD Global</b> با گوشی های<b> نوکیا</b> در مقام پنجم حضور دارد. این شرکت موفق به فروش 0.9 میلیون اسمارت فون شده که سهم 1.8 درصدی را برای آن به همراه داشته است. این برند کاهش فروش 21 درصدی را نسبت به سال گذشته میلادی تجربه کرده است. در حالت کلی شاهد افزایش 8 درصدی فروش گوشی های هوشمند در بازار کشورهای اروپایی در مقایسه با سه ماهه سوم 2018 هستیم.</p>
    </article>
  </body>
</html>