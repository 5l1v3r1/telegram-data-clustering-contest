<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/scuola/secondaria/19_novembre_25/fridaysforfuture-venerdi-29-novembre-quarto-sciopero-il-clima-appello-sardine-06b94aae-0f8d-11ea-bd6b-b9b6fa42a1a4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="FridaysforFuture: venerdì 29 novembre, quarto sciopero per il clima. Appello alle sardine"/>
    <meta property="og:description" content="Nuovo appuntamento per il clima con eventi in tutta Italia. Gli organizzatori: sardine, abbiamo gli stessi obiettivi, venite in piazza con noi"/>
  </head>
  <body>
    <article>
      <h1>FridaysforFuture: venerdì 29 novembre, quarto sciopero per il clima. Appello alle sardine</h1>
      <h2>Nuovo appuntamento per il clima con eventi in tutta Italia. Gli organizzatori: sardine, abbiamo gli stessi obiettivi, venite in piazza con noi</h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Redazione Scuola</a></address>
      <p>Torna FridaysforFuture, il movimento dei giovani per il clima ispirato da Greta Thunberg, con un nuovo sciopero globale - il quarto - in programma venerdì 29 novembre . E’ il giorno del Black Friday e non a caso i giovani ambientalisti vogliono protestare con l’obiettivo di proporsi come alternativa al modello «consumistico». Ma in Italia lo sciopero dei ragazzi per l’ambiente si è anche fatto più «politico» perché ha ufficialmente lanciato un appello al movimento delle Sardine fondato da <a href="https://www.corriere.it/scuola/universita/19_novembre_20/fenomeno-mattia-santori-ma-perche-nessuno-da-lei-43005db6-0ba2-11ea-a21c-9507e0a03cd5.shtml">Mattia Santori </a>perché aderisca alla manifestazione: «Siamo convinti che obiettivi per cui entrambi lottiamo siano complementari e spesso coincidano», si legge in una lettera aperta.</p>
      <p>
        <a href="https://www.corriere.it/scuola/universita/19_novembre_20/fenomeno-mattia-santori-ma-perche-nessuno-da-lei-43005db6-0ba2-11ea-a21c-9507e0a03cd5.shtml">PERCHE’ NESSUNO DA’ DEL LEI A MATTIA SANTORI?</a>
      </p>
      <h4>Vi aspettiamo, aspettateci</h4>
      <p>Dunque il FridaysforFuture da appuntamento in piazza alle Sardine, contando anche sullo spirito di novità e sulla capacità di mobilitazione del movimento: «Siamo certi che tanti di voi abbiano a cuore la situazione climatica, così come sappiamo che molti di noi stanno prendendo parte con entusiasmo alle vostre iniziative volte ad evidenziare l’emergenza democratica in corso nel paese. Questi scambi, queste commistioni sono il segnale più evidente che l’emergenza climatica non potrà essere affrontata e risolta senza prima affrontare l’emergenza democratica».</p>
      <h4>La giustificazione</h4>
      <p>Nei precedenti appuntamenti dello sciopero contro il riscaldamento globale FridaysforFuture Italia ha organizzato appuntamenti nelle piazze di tutte le principali città italiane: anche questa volta il loro sito comincia a popolarsi di appuntamenti<a href="https://www.corriere.it/scuola/medie/19_settembre_23/fioramonti-scuole-giustificate-studenti-che-scioperano-il-clima-07ae0032-de08-11e9-b3ae-814cb7847a2b.shtml">. Il ministro Lorenzo Fioramonti aveva chiesto alle scuole, in occasione del terzo sciopero, di giustificare l’assenza</a> dei ragazzi che avessero voluto andare in piazza per il clima.</p>
    </article>
  </body>
</html>