<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/festivita-biella-studenti-al-lavoro-per-abbellire-gli-alberi-di-natale"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T22:58:21+00:00"/>
    <meta property="og:title" content="Festività Biella studenti al lavoro per abbellire gli alberi di Natale"/>
    <meta property="og:description" content="Una &quot;fabbrica&quot; di addobbi natalizi"/>
  </head>
  <body>
    <article>
      <h1>Festività Biella studenti al lavoro per abbellire gli alberi di Natale</h1>
      <h2>Una "fabbrica" di addobbi natalizi</h2>
      <address>
        <time datetime="2019-11-24T22:58:21+00:00">24 Nov 2019, 22:58</time>
      </address>
      <h3>Festività Biella studenti al lavoro per abbellire gli alberi di Natale</h3>
      <p>Studenti al lavoro per preparare gli addobbi natalizi. Nella giornata di oggi, alla presenza dell’assessore all’Istruzione Gabriella Bessone, l’Its Tam (Tessile abbigliamento moda) è stato invaso da quasi 400 palline di Natale, che andranno a decorare i sei alberi che l’amministrazione installerà in altrettante piazze della città. L’intero istituto si è trasformato in una fabbrica di addobbi natalizi, tra polistirolo, cancelleria e i tessuti donati dalle aziende tessili biellesi dell’Uib (Unione Industriale Biellese) per ricoprire le palline. Al lavoro hanno partecipato le scuole primarie Collodi, Borgonuovo, Gromo Cridis, Pietro Micca, Villaggio Lamarmora e XXV Aprile sotto la regia dei ragazzi dell’Iis Q.Sella indirizzo tessile. Una lunga serie di aziende ha sposato l’evento facendo gioco di squadra. Le decorazioni sono pronte e lunedì 25 novembre saranno disponibili per l’addobbo degli alberi, con la collaborazione dei volontari della Protezione civile. Gli alberi di Natale saranno posizionati nelle seguenti piazze: piazza Falcone, piazza XXV Aprile Chiavazza, piazza Martiri, fontana Fons Vitae, piazza Duomo e piazza Cisterna. L’inaugurazione degli alberi si terrà il 1° dicembre, con orari da definire nei prossimi giorni. L’evento rientra nel calendario di Natale nel Cuore di Biella</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/il-programma-di-tutte-le-messe-previste-per-questo-santo-natale"/>
        <a href="https://laprovinciadibiella.it/attualita/per-gioire-abbiamo-bisogno-non-solo-di-cose-ma-di-amore"/>
        <a href="https://laprovinciadibiella.it/attualita/il-tenente-colonnello-fogliani-e-il-nuovo-comandante-provinciale-dei-carabinieri"/>
      </related>
    </article>
  </body>
</html>