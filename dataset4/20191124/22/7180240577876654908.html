<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/region/news_1767190"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-24T22:58:35+00:00"/>
    <meta property="og:title" content="นทท.แห่ชม ‘ดอกเวอร์บีนา’ บานสะพรั่งรับลมหนาวที่ปราจีนบุรี"/>
    <meta property="og:description" content="เมื่อเวลา 17.30 น.วันที่ 24 พฤศจิกายน ที่จ.ปราจีนบุรี ผู้สื่อข่าวรายงานบรรยากาศในช่วงวันหยุดพักผ่อนเสาร์-อาทิตย์ ซึ่งจ.ปราจีนบุรี มีอุณหภูมิลดลง เริ่มเข้าสู่หน้าหนาวแล้ว พบบริเวณ “เวโรน่า” กลายเป็นสถานที่ท่องเที่ยวสไตล์อิตาลี ได้รับเสียงตอบรับอย่างดีจากนักท่องเที่ยวทั้งไทยและต่างประเทศแห่มาชมทุ่งดอกเวอร์บีนาคึกคัก ซึ่งตั้งอยู่บริเวณตรงข้ามที่ทำการอุทยานแห่งชาติทับลานมรดกโลก พื้นที่พักเติมน้ำ –ตรวจเช็คสภาพรถ – พักคน ก่อนขึ้นถนนสายผ่านบนภูเขา 304 (นาดี –นครราชสีมา) ที่ผ่านระหว่างอุทยานแห่งชาติเขาใหญ่กับ อุทยานแห่งชาติทับลาน มรดกโลก ต.บุพราหมณ์ อ.นาดี จ.ปราจีนบุรี"/>
  </head>
  <body>
    <article>
      <h1>นทท.แห่ชม ‘ดอกเวอร์บีนา’ บานสะพรั่งรับลมหนาวที่ปราจีนบุรี</h1>
      <address><time datetime="2019-11-24T22:58:35+00:00">24 Nov 2019, 22:58</time> by <a rel="author">matichon</a></address>
      <p>เมื่อเวลา 17.30 น.วันที่ 24 พฤศจิกายน ที่จ.ปราจีนบุรี ผู้สื่อข่าวรายงานบรรยากาศในช่วงวันหยุดพักผ่อนเสาร์-อาทิตย์ ซึ่งจ.ปราจีนบุรี มีอุณหภูมิลดลง เริ่มเข้าสู่หน้าหนาวแล้ว พบบริเวณ “เวโรน่า” กลายเป็นสถานที่ท่องเที่ยวสไตล์อิตาลี ได้รับเสียงตอบรับอย่างดีจากนักท่องเที่ยวทั้งไทยและต่างประเทศแห่มาชมทุ่งดอกเวอร์บีนาคึกคัก ซึ่งตั้งอยู่บริเวณตรงข้ามที่ทำการอุทยานแห่งชาติทับลานมรดกโลก พื้นที่พักเติมน้ำ –ตรวจเช็คสภาพรถ – พักคน ก่อนขึ้นถนนสายผ่านบนภูเขา 304 (นาดี –นครราชสีมา) ที่ผ่านระหว่างอุทยานแห่งชาติเขาใหญ่กับ อุทยานแห่งชาติทับลาน มรดกโลก ต.บุพราหมณ์ อ.นาดี จ.ปราจีนบุรี</p>
      <figure>
        <img src="https://www.matichon.co.th/wp-content/uploads/2019/11/2103943.jpg"/>
      </figure>
      <p>ด้านฝ่ายประชาสัมพันธ์เวโรน่า เปิดเผยว่า <b>เวโรน่าได้วางแผนเพื่อรองรับนักท่องเที่ยว และรับลมหนาวอย่างต่อเนื่อง บนพื้นที่กว่า30 ไร่ ซึ่งแบ่งเป็นโซนต่างๆ ให้นักท่องเที่ยวได้เข้าเที่ยวชม อาทิ รถนั่งรถม้าเที่ยวชมถิ่นคาวบอย ดูฟาร์มวัว และจุดค้างแรมแบบวินเทจรองรับนักท่องเที่ยวที่ชอบธรรมชาติในใกล้หุบเขา ซึ่งปีนี้ยังได้ปลูกดอกเวอร์บีนากว่า 1 ไร่ รวมถึงยังมีแปลงดอกไม้ชนิดอื่นที่ปลูกไว้อย่างสวยงามเอาใจผู้มาเยือน </b></p>
      <figure>
        <img src="https://www.matichon.co.th/wp-content/uploads/2019/11/2103946.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/2103944.jpg"/>
      </figure>
    </article>
  </body>
</html>