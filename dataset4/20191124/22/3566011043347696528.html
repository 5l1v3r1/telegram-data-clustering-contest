<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549784.html/%D8%A7%D9%82%D8%AA%D8%AF%D8%A7%D8%B1-%D8%A7%DB%8C%D8%B1%D8%A7%D9%86-%D8%AF%D8%B1-%D8%AF%D9%86%DB%8C%D8%A7-%D8%A8%DB%8C-%D9%86%D8%B8%DB%8C%D8%B1-%D8%A7%D8%B3%D8%AA-%D8%A8%D8%B3%DB%8C%D8%AC-%D9%85%D8%AD%D8%A7%D9%81%D8%B8-%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T22:28:00+00:00"/>
    <meta property="og:title" content="اقتدار ایران در دنیا بی نظیر است/بسیج محافظ دستاوردهای انقلاب"/>
    <meta property="og:description" content="مشاور فرمانده سپاه قدس گفت: اقتدار ایران در دنیا بی نظیر است و به برکت انقلاب اسلامی ایران روز به روز بر اقتدار و عظمت ایران افزوده می شود."/>
  </head>
  <body>
    <article>
      <h1>اقتدار ایران در دنیا بی نظیر است/بسیج محافظ دستاوردهای انقلاب</h1>
      <h2>مشاور فرمانده سپاه قدس:</h2>
      <address>
        <time datetime="2019-11-24T22:28:00+00:00">24 Nov 2019, 22:28</time>
      </address>
      <p>مشاور فرمانده سپاه قدس گفت: اقتدار ایران در دنیا بی نظیر است و به برکت انقلاب اسلامی ایران روز به روز بر اقتدار و عظمت ایران افزوده می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://safireaflak.ir/"> سفیر افلاک</a> سردار احمد کریم پور امشب در یادواره شهدای بسیجی شهرستان بروجرد که در مسجد حضرت فاطمه(س) برگزار شد اظهار داشت: با پیروزی انقلاب اسلامی ایران عرصه برای پیشرفت و موفقیت فراهم شد و امروز به برکت انقلاب اسلامی ایران، اقتدار ایران در دنیا بی نظیر است.</p>
      <p>وی افزود: ایران اسلامی امروز در زمینه های مختلف پیشرفت داشته تا جایی که هیچ کشوری جرات کج نگاه کردن به این کشور را ندارد و کوچکترین خطایی را سریعا پاسخ می د هیم به طوری که در زمینه موشکی، پهپاد آمریکا را سرنگون کردیم و به دنیا ثابت شد که پیشرفت ایران بسیار بالا است.</p>
      <p>مشاور فرمانده سپاه قدس تصریح کرد: بسیج حافظ دستاوردهای انقلاب است و در طول این سالها با حضور موثر و پررنگ خود در صحنه، نقش خود را به خوبی ایفا کرده است.</p>
      <p>وی عنوان کرد: انقلاب اسلامی ایران یک پدیده است که در این انقلاب دشمن شناخته شده و جمعی از متدینین کنار هم هستند و در این پدیده و پدیده اربعین، دست یاری گر خدا را می بینیم.</p>
      <p>سردار کریم پور بیان کرد: امام(ره) اسلام را در دنیا زنده کرد و امروز انقلاب اسلامی ایران به الگویی برای بسیاری از کشورهای جهان تبدیل شده است؛ به برکت پیروزی انقلاب اسلامی ایران، انقلاب در دنیا قد برافراشته و لرزه بر اندام جبهه باطل انداخته و هیمنه استکبار را در هم شکسته است.</p>
      <p>مشاور فرمانده سپاه قدس گفت: اقتدار جبهه حق و ایستادن در برابر دشمن به برکت خون شهدا است که برای دفاع از ارزشها، دین و انقلاب جان خود را تقدیم کردند.</p>
      <p>انتهای پیام/</p>
    </article>
  </body>
</html>