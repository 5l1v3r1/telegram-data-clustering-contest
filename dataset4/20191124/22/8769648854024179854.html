<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/apunt/78038/dates-i-fets-del-25-de-novembre"/>
    <meta property="og:site_name" content="Diari La Veu"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Dates i fets del 25 de novembre"/>
    <meta property="og:description" content="1978.- Reunió del Consell: tots els seus membres manifesten estar a favor de la Constitució, a excepció del diputat conservador, membre d'Aliança Popular, Jarabo Payà."/>
  </head>
  <body>
    <article>
      <h1>Dates i fets del 25 de novembre</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Dates i fets, per E. Castellano</a></address>
      <p><b>Dia internacional de la no-violència contra les dones - Dia internacional de les persones obeses</b><br/><br/>1978.- Reunió del Consell: tots els seus membres manifesten estar a favor de la Constitució, a excepció del diputat conservador, membre d'Aliança Popular, Jarabo Payà. S'origina una polèmica sobre una traducció de la Constitució al valencià secessionista difosa pel govern de Madrid i activada per UCD-València i amb el suport d'Emilio Attard.<br/><br/>1976.- Atemptat amb bomba contra la llibreria La Costera de Xàtiva. L'autoria va ser atribuïda al 'V comando Adolf Hitler'.<br/><br/>1958.- Fa el seu traspàs a València el pintor muralista Ramon Stolz Viciana, company de Salvador Dalí i deixeble de Manuel Benedito i Anselmo Miguel Nieto, que va adquirir i practicar la pintura al fresc.<br/><br/>1939.- És afusellat per les tropes franquistes el dirigent socialista Manuel Molina Conejero, diputat a les Corts Generals durant la Segona República.<br/><br/>1916.- Constitució, amb la fusió de diverses empreses valencianes i catalanes, de la Companyia Transmediterrània.<br/><br/>1885.- Mor el rei Alfons XII. Fins el 1902, durant la minoria d’edat del seu fill Alfons XIII, exercirà la regència la vídua Maria Cristina.</p>
      <figure>
        <img src="https://www.diarilaveu.com/imatges/images/Muerte_de_Alfonso_XII_o_el_%C3%9Altimo_Beso.jpg"/>
      </figure>
      <p>1520.- Carles I accepta la formació de la Germania a canvi de l'acceptació de la preceptiva jura reial dels Furs del regne per delegació. Després es va constituir la Junta dels Tretze, màxim òrgan dirigent de la Germania, elegit pels gremis i llauradors.<br/><br/>1366.- Pere el Cerimoniós atorga franqueses als musulmans d'Asp per a afavorir el repoblament d'aquesta vila després de la recent guerra contra Castella.<br/><br/>1248.- L'Orde de l'Hospital concedeix una nova Carta Pobla a fur de València, a la vila de Silla.</p>
      <figure>
        <audio src="https://www.diarilaveu.com/public/Attachment/2019/11/11.25-DatesiFets.mp3"/>
        <figcaption>Dates i fets del 25 de novembre (Espai cedit per la Xarxa d'Emissores Municipals Valencianes)</figcaption>
      </figure>
      <related>
        <h4>Les més llegides</h4>
        <a href="https://www.diarilaveu.com/esquerra-republicana-denuncia-retencions-policia-protesta-rei"/>
        <a href="https://www.diarilaveu.com/matematiques-valencia-i-castella-seran-les-especialitats-amb-mes-places-en-les-oposicions-del-17-de-juny-de-2020"/>
        <a href="https://www.diarilaveu.com/banca-armada-manifestarte-banc-estalvis-direccio-contraria"/>
        <a href="https://www.diarilaveu.com/puig-defensa-visio-federal-psoe-federar-unir-diversitat-aixo-espanya"/>
        <a href="https://www.diarilaveu.com/apunt/78038/dates-i-fets-del-25-de-novembre"/>
      </related>
    </article>
  </body>
</html>