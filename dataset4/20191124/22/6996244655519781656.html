<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709917"/>
    <meta property="og:site_name" content="ישראל היום"/>
    <meta property="article:published_time" content="2019-11-24T22:07:00+00:00"/>
    <meta property="og:title" content="מכבי ראשל&quot;צ בחצי גמר הגביע"/>
    <meta property="og:description" content="כמעט סנסציה: לאחר סיום סופר דרמטי, הכתומים גברו על בני הרצליה מהליגה הלאומית 84:85 כדורסל ישראלי"/>
  </head>
  <body>
    <article>
      <h1>מכבי ראשל"צ בחצי גמר הגביע</h1>
      <h2>כמעט סנסציה: לאחר סיום סופר דרמטי, הכתומים גברו על בני הרצליה מהליגה הלאומית 84:85 • החטאת עונשין של אור לאומי עם 0.2 שניות לסיום מנעה הארכה</h2>
      <address><time datetime="2019-11-24T22:07:00+00:00">24 Nov 2019, 22:07</time> by <a rel="author" href="https://www.israelhayom.co.il/writer_articles?tid=222" target="_blank">אבי סגל</a></address>
      <p>מופע הישרדות אדיר לא הספיק אתמול לבני הרצליה מהליגה הלאומית כדי לחולל סנסציית ענק ברבע גמר גביע המדינה. המקומיים, שהופיעו עם סגל דליל מאוד, היו קרובים מאוד להדיח את מכבי ראשל"צ מליגת העל, אבל בסופו של דבר החטאת עונשין של אור לאומי סידרה לכתומים את הכרטיס לחצי הגמר עם 84:85 דרמטי.</p>
      <p> </p>
      <p>הרצליה הגיעה למשחק עם חצי קבוצה ונראתה חסרת סיכוי. היא שיחקה ללא גייב לווין הפצוע ונועם אביבי ואופק מלכה המורחקים, ואם זה לא מספיק - הסנטר ג׳אקים דונלדסון נפצע בתחילת הרבע השני וגמר את המשחק. מאותו רגע היו למאמן מיקי גורקה  רק חמישה שחקנים.</p>
      <p> </p>
      <p>כנגד כל הסיכויים הרצליה נשארה חזק במשחק עד לשניות הסיום. במצב  של 82:85, כשנותרו 2 עשיריות על השעון, אור לאומי סחט עבירה וניגש לקו לשלוש זריקות. השתיים הראשונות נכנסו, אבל לאומי לא עמד בלחץ של השלישית, החטיא ובכך נמנעה הארכה והתנפץ חלום ההופעה בחצי גמר הגביע.</p>
    </article>
  </body>
</html>