<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549803.html/%D8%A7%D8%AE%D8%AA%D8%AA%D8%A7%D9%85%DB%8C%D9%87-%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C-%D8%B4%D8%B9%D8%B1--%D8%AF%D8%B1-%D8%A7%D9%85%D8%AA%D8%AF%D8%A7%D8%AF-%D9%81%D8%AC%D8%B1--%D8%A8%D9%87-%D9%85%DB%8C%D8%B2%D8%A8%D8%A7%D9%86%DB%8C-%D8%A7%D8%B3%D8%AA%D8%A7%D9%86-%DB%8C%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T22:31:00+00:00"/>
    <meta property="og:title" content="اختتامیه جشنواره ملی شعر «در امتداد فجر» به میزبانی استان یزد"/>
    <meta property="og:description" content="جشنواره ملی شعر «در امتداد فجر» با حضور شاعران کشوری و استانی به کار خود پایان داد."/>
  </head>
  <body>
    <article>
      <h1>اختتامیه جشنواره ملی شعر «در امتداد فجر» به میزبانی استان یزد</h1>
      <h2>گزارش تصویری؛</h2>
      <address>
        <time datetime="2019-11-24T22:31:00+00:00">24 Nov 2019, 22:31</time>
      </address>
      <p>جشنواره ملی شعر «در امتداد فجر» با حضور شاعران کشوری و استانی به کار خود پایان داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://yazdrasa.ir/">یزدرسا</a>، جشنواره ملی شعر «در امتداد فجر» که به همت سازمان بسیج هنرمندان کشور در چهلمین سالگرد تاسیس سازمان بسیج مستضعفین و در گام دوم انقلاب اسلامی به میزبانی استان یزد برگزار شد، ساعاتی پیش به کار خود پایان داد.</p>
      <p>این جشنواره در موضوعات «بسیج شجره طیبه انقلاب»، «خودباوری خودکفایی و امید به آینده»، «خودسازی، جامعه سازی و تمدن نوین اسلامی»، «عزت و اقتدار ملی»، «جوانان و محور پیشرفت»، «فرجام برجام»، « ولایت، عاشورا، طلیعه ظهور عدالت علوی و مبارزه با افساد»، «هجو استکبار»، «راهیان نور، راویان عشق»، «اخلاق، معنویت»، «راهبرد مقاومت وحدت امت اسلامی» و «نگاه انقلابی، عمل جهادی، سبک زندگی ایرانی اسلامی» برگزار می‌شود.</p>
      <p>تعداد آثار ارسالی به این جشنواره پنج هزار و 100 اثر از هنرمندان سراسر کشور بوده که چهار هزار و 500 اثر آن در بخش عمومی و 600 اثر در بخش ویژه قرار گرفت و پس از ارزیابی داوران جشنواره، در نهایت 32 اثر به‌ عنوان آثار برگزیده جشنواره انتخاب و در مراسم اختتامیه که شامگاه امروز یکشنبه سوم آذرماه برگزار شد، مورد تجلیل قرار گرفت.</p>
    </article>
  </body>
</html>