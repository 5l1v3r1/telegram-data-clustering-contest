<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dalsi-rana-pro-lindsay-lohan-sotva-se-dostala-z-drog-zemrela-laska-jejiho-zivota"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T22:32:00+00:00"/>
    <meta property="og:title" content="Další rána pro Lindsay Lohan: Sotva se dostala z drog, zemřela láska jejího života"/>
    <meta property="og:description" content="Život Lindsay Lohan (33) rozhodně není procházka růžovou zahradou. I když za spoustu věcí, které se jí nevydařily, si nese zodpovědnost sama, osud jí uštědřuje rány, které nečekala. Web TMZ informoval o tom, že ve věku 38 let zemřel její bývalý přítel Harry Morton, který byl nalezen ve své vile v Beverly Hills. Ten patřil mezi nejvýraznější a největší lásky jejího života."/>
  </head>
  <body>
    <article>
      <h6 class="kicker">neštěstí</h6>
      <h1>Další rána pro Lindsay Lohan: Sotva se dostala z drog, zemřela láska jejího života</h1>
      <address><time datetime="2019-11-24T22:32:00+00:00">24 Nov 2019, 22:32</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/e2/82/e282757-247704-7323d1b-234633-d-658x900-fit-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Lindsay Lohan truchlí.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/57/77/57772c4-234750-zzlini-2560x0-shrink.jpg"/>
          <figcaption>Lindsay Lohan zemřel bývalý přítel.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/0c/5a/0c5a775-176983-snimek-obrazovky-2017-12-02-v-10-2560x0-shrink.png"/>
          <figcaption>Morton randil i s Britney Spears.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/78/9f/789f199-162897-profimedia-0264727084-1-2560x0-shrink.jpg"/>
          <figcaption>Byl spojován s Demi Moore.<cite>Profimedia</cite></figcaption>
        </figure>
        <figcaption>
          <a href="https://www.extra.cz/dalsi-rana-pro-lindsay-lohan-sotva-se-dostala-z-drog-zemrela-laska-jejiho-zivota/galerie/4">+ Další fotografie</a>
        </figcaption>
      </slideshow>
      <p>
        <b>Život Lindsay Lohan (33) rozhodně není procházka růžovou zahradou. I když za spoustu věcí, které se jí nevydařily, si nese zodpovědnost sama, osud jí uštědřuje rány, které nečekala. Web TMZ informoval o tom, že ve věku 38 let zemřel její bývalý přítel Harry Morton, který byl nalezen ve své vile v Beverly Hills. Ten patřil mezi nejvýraznější a největší lásky jejího života.</b>
      </p>
      <p><a href="https://www.extra.cz/tema/lindsay-lohan">Lindsay Lohan</a> se několik let potácela v problémech, které způsobovala pod vlivem alkoholu či drog. Sotva se ze svých závislostí vymanila a začala žít alespoň trochu vyrovnaný život, přišla rána, kterou nečekala. V 38 letech zemřela jedna z největších lásek jejího života, podnikatel <a href="https://www.extra.cz/tema/harry-morton">Harry Morton</a>.</p>
      <p>S Mortonem Lindsay randila v roce 2006. Jednalo se o jeden z jejích nejdelších a nejvášnivějších vztahů. Po boku podnikatele, který v pouhých 18 letech založil populární americký řetězec restaurací Pink Taco a byl synem spoluzakladatele legendárních kaváren Hard Rock Café, byla Lohan spokojená.</p>
      <related>
        <a href="https://www.extra.cz/uplne-naha-herecka-lindsay-lohan-ukazala-sve-krivky"/>
      </related>
      <p>Movitý mladík byl časem spojován ještě s mnoha dalšími ženami. Randil například s <a href="https://www.extra.cz/tema/demi-moore">Demi Moore</a>, <a href="https://www.extra.cz/tema/britney-spears">Britney Spears</a> či <a href="https://www.extra.cz/tema/paris-hilton">Paris Hilton</a>. Podle informací zahraničních médií byl ve své vile nalezen příbuzným, přivolaná pomoc ho na místě prohlásila za mrtvého. Čeká se na pitvu a všichni se obávají nejhoršího, jeho sestra se totiž před několika lety předávkovala.</p>
      <p>Zda se tato krutá zpráva nějakým způsobem podepíše na střízlivosti Lindsay Lohan je otázkou, nezbývá však než doufat, že smutek dokáže překonat i bez drog.</p>
    </article>
  </body>
</html>