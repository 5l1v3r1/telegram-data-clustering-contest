<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04735181?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T22:25:00+00:00"/>
    <meta property="og:title" content="‘Frozen 2’ slaat gensters in openingsweekend"/>
    <meta property="og:description" content="‘Frozen 2’, het langverwachte vervolg op de Disney-kaskraker ‘Frozen’, heeft in het openingsweekend in de VS en Canada 127 miljoen dollar in het laatje geb..."/>
  </head>
  <body>
    <article>
      <h1>‘Frozen 2’ slaat gensters in openingsweekend</h1>
      <address>
        <time datetime="2019-11-24T22:25:00+00:00">24 Nov 2019, 22:25</time>
      </address>
      <p>
        <b>‘Frozen 2’, het langverwachte vervolg op de Disney-kaskraker ‘Frozen’, heeft in het openingsweekend in de VS en Canada 127 miljoen dollar in het laatje gebracht. Dat is een pak boven de verwachting. Dat meldt het gespecialiseerde bedrijf Exhibitor Relations. Wereldwijd zou het gaan om 360 miljoen dollar.</b>
      </p>
      <p>Het gaat om de beste opening van een tekenfilm sinds ‘Lion King’ en de op twee na beste opening ooit van een tekenfilm.</p>
      <p>De eerste Frozen-film, over de avonturen van Anna, Elsa, Kristoff, Olaf en Sven, bracht in 2013 wereldwijd in totaal 1,3 miljard dollar op. Daarmee is die film nog steeds de best scorende animatiefilm ooit.</p>
    </article>
  </body>
</html>