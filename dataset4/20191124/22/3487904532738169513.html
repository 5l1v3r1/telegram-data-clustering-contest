<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/echmes-apo-ton-charistea-gia-ti-dietisia-tou-evangelou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T22:10:00+00:00"/>
    <meta property="og:title" content="Αιχμές από τον Χαριστέα για τη διαιτησία του Ευαγγέλου"/>
    <meta property="og:description" content="Ο αθλητικός διευθυντής του Άρη εξέφρασε τα έντονα παράπονά του για τη διαιτησία στο ντέρμπι με την Ένωση"/>
  </head>
  <body>
    <article>
      <h1>Αιχμές από τον Χαριστέα για τη διαιτησία του Ευαγγέλου</h1>
      <h2>Ο αθλητικός διευθυντής του Άρη εξέφρασε τα έντονα παράπονά του για τη διαιτησία στο ντέρμπι με την Ένωση</h2>
      <address><time datetime="2019-11-24T22:10:00+00:00">24 Nov 2019, 22:10</time> by <a rel="author">Γιώργος  Στράντζαλης</a></address>
      <p>Στη διαιτησία του Ευαγγέλου στάθηκε στις δηλώσεις του μετά το 1-1 με την ΑΕΚ στο ΟΑΚΑ ο Άγγελος Χαριστέας.</p>
      <p>Ο αθλητικός διευθυντής του Άρη μιλώντας στο συνδρομητικό κανάλι άφησε αιχμές για τη διαιτησία, τονίζοντας χαρακτηριστικά: «Οι διαιτητές δεν γνωρίζουν από το VAR, κάθε μέρα κάνουμε βήματα προς τα πίσω και σήμερα ο Ευαγγέλου μας στέρησε τη νίκη».</p>
      <p>«Ήρθαμε για να πάρουμε τους τρεις πόντους, ο Άρης παίζει μέσα και έξω για τη νίκη. Νομίζω ότι όλοι είδαν ότι έχουμε πάρα πολύ δυνατή ομάδα, είμαι πάρα πολύ ευχαριστημένος για το πόσο πάλεψαν οι παίκτες. Αν δεν ήταν ο ρέφερι που έκανε πάρα πολύ κακό παιχνίδι, θα μπορούσαμε να φύγουμε κάλλιστα με τους τρεις βαθμούς.</p>
      <p>Συνήθως δεν στέκομαι σε διαιτησίες, αλλά σήμερα φάνηκε ότι η ελληνική διαιτησία έχει πάρα πολλά προβλήματα. Το συζήτησα και στην ΟΥΕΦΑ που ήμουν την προηγούμενη εβδομάδα. Χάνουμε την ουσία που είναι να παίζεται ποδόσφαιρο. Ο διαιτητής χάνει πολύ χρόνο στο VAR, που δεν έχουμε μάθει να το χρησιμοποιούμε, έτσι εκνευρίζει και τον κόσμο που θέλει να απολαμβάνει το ποδόσφαιρο, αλλά και τους παίκτες. Αντί να κάνουμε βήματα μπροστά κάνουμε βήματα προς τα πίσω κάθε εβδομάδα. Σαν ΠΑΕ είμαστε απόλυτα ευχαριστημένοι από την παρουσία της ομάδας και σήμερα θα μπορούσαμε αν ήταν 50-50 να φεύγαμε με τους τρεις πόντους. Η ΑΕΚ είναι πάρα πολύ δυνατή ομάδα, οι δηλώσεις μου δεν έχουν να κάνουμε με την ΑΕΚ και την απόδοσή της. Αποδείχτηκε όμως ότι είμαστε πολύ δυνατοί, είτε εντός είτε εκτός έδρας.</p>
      <p>Όσοι είδαν το παιχνίδι δεν έχουν παρά να δουν τις φάσεις και να τις αναλύσουν πιο ήρεμα, για να δουν ότι σε ένα ματς, όταν σταματούν οι φάσεις για 3 και 4 λεπτά, αυτό είναι λάθος. Όταν είσαι σίγουρος για την απόφασή σου παίρνεις την ευθύνη, αλλά όταν χάνεις 5-10 λεπτά και δίνεις 8-10 λεπτά έξτρα χρόνο σε κάθε παιχνίδι, κάτι δεν πάει καλά.</p>
      <p>Πώς να διαχειριστεί μία ομάδα τις διακοπές, όταν προηγείσαι και ο διαιτητής κόβει συνέχεια το παιχνίδι, ο παίκτης δεν μπορεί να κάνει τίποτα, το ξέρω από τότε που έπαιζα. Όταν ο διαιτητής χαλάει πολύ χρόνο για μία απόφαση, αυτό προκαλεί ερωτηματικά μέσα και έξω από το γήπεδο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/kamia-dioxi-se-roz"/>
        <a href="http://www.metrosport.gr/article/opadi-tou-ari-sto-aerodromio"/>
        <a href="http://www.metrosport.gr/article/pos-scholiase-ti-dietisia-tou-evangelou-sto-oaka-kakos-videos"/>
        <a href="http://www.metrosport.gr/article/klopi-mono-mpravo-stin-omada"/>
        <a href="http://www.metrosport.gr/article/super-3-evosmou-prostatepste-tin-omada-apo-tous-egklimaties"/>
        <a href="http://www.metrosport.gr/article/tsilingiris-den-icha-agchos-poli-simantika-ta-logia-tou-eningk"/>
      </related>
    </article>
  </body>
</html>