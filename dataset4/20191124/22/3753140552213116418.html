<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/vseredyni_quotslugy_naroduquot_zriye_zakolot_treba_quotvidbytyquot_groshi_y_khochetsya_beverli_gillzu_politolog_davydyuk"/>
    <meta property="og:site_name" content="espreso.tv"/>
    <meta property="article:published_time" content="2019-11-24T22:08:00+00:00"/>
    <meta property="og:title" content="Всередині &quot;Слуги народу&quot; зріє заколот. Треба &quot;відбити&quot; гроші й хочеться Беверлі-Гіллзу, - політолог Давидюк"/>
    <meta property="og:description" content="Невдоволення членів парламентської фракції &quot;Слуга народу&quot; вимогами свого керівництва й поставленими ним умовами роботи зростатиме дедалі більше та сильніше. Окрім того, протиріччя посилюватимуться за рахунок прагнення пропрезидентських депутатів-мажоритар"/>
  </head>
  <body>
    <article>
      <h1>Всередині "Слуги народу" зріє заколот. Треба "відбити" гроші й хочеться Беверлі-Гіллзу, - політолог Давидюк</h1>
      <address>
        <time datetime="2019-11-24T22:08:00+00:00">24 Nov 2019, 22:08</time>
      </address>
      <p>Невдоволення членів парламентської фракції "Слуга народу" вимогами свого керівництва й поставленими ним умовами роботи зростатиме дедалі більше та сильніше. Окрім того, протиріччя посилюватимуться за рахунок прагнення пропрезидентських депутатів-мажоритарників, користуючись доступом на влади, відшкодувати витрати на обрання до Верховної Ради</p>
      <p>Таку думку керівник аналітичного центру "Політика" Микола Давидюк висловив в ефірі програми "Студія Захід" на телеканалі <a href="https://espreso.tv/">Еспресо.TV</a>.</p>
      <p>"Хтось же їм по 200-300 тис. (на вибори - ред.) давав. Відповідно, комусь же вони ці 200-300 тис. винні сьогодні. Відповідно, не тільки Зеленський для них авторитет. Тому що сьогодні почалися розмови, що хтось "зливав" округ за півтора мільйони (доларів США - ред.). Перед цим були розмови, інсайдери казали, що хтось купував франшизу на округ за півмільйона доларів. А хтось купував франшизу, щоб "злити" когось за півмільйона доларів. І зараз кожен, хто на місцях цю суму виплачує, він хоче десь на цьому поживитися, повернути ці гроші, відповідно, з'являються скандали і конфлікти. Тільки одні вважають більшим авторитетом тих, хто у них куратори в Києві, інші ж вважають авторитетами тих, хто їхні куратори на місцях, і, власні, ці гроші сплачував", - пояснив він.</p>
      <p>Разом з тим, зустріти у Раді "мільйони за голосування", за словами Давидюка, у нардепів-"слуг" не вийшло.</p>
      <p>"Виявляється що тут максимальна сума від 5-ти до 15-ти (тис. дол. - ред.). І ще залежить від того, що ти їсиш і як ти вдягаєшся. Якщо тебе бачили в "Пузатій хаті", то 15-ть ти не отримаєш... Не всі ж знали ці умови і не думали, що ділити будуть ці конверти. Всі думали, що конверти однаково товсті. Виявляється, що ні, що великих сум немає, що для великих сум треба ще щось робити", - зазначив експерт.</p>
      <p>"Вони хотіли Беверлі-Гіллз, вони хотілися кататися на кабріолетах і відпочивати закордоном. А тут, виявляється, треба працювати й придумали цей турбо-режим (прийняття законопроектів- ред.), постійно в напрузі. І ці збої почалися", - підсумував Давидюк.</p>
      <figure>
        <iframe src="https://www.youtube.com/embed/XU7YOAh1QdY" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>