<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641891/%D8%AC%D8%AF%DB%8C%D8%AF%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:55:00+00:00"/>
    <meta property="og:title" content="جدیدترین وضعیت قیمت‌ها در بازار"/>
    <meta property="og:description" content="معاون وزیر صنعت، معدن و تجارت اعلام کرد: طبق آخرین بررسی‌های انجام شده از مجموع ۱۰۰ قلم کالای ضروری موجود در سطح بازار، ۴۳ قلم با ...."/>
  </head>
  <body>
    <article>
      <h1>
        <a href="https://www.bultannews.com/fa/news/641891/%D8%AC%D8%AF%DB%8C%D8%AF%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1">جدیدترین وضعیت قیمت‌ها در بازار</a>
      </h1>
      <h2>معاون وزیر صنعت، معدن و تجارت اعلام کرد: طبق آخرین بررسی‌های انجام شده از مجموع ۱۰۰ قلم کالای ضروری موجود در سطح بازار، ۴۳ قلم با ....</h2>
      <address><time datetime="2019-11-24T22:55:00+00:00">24 Nov 2019, 22:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس تابش افزود: در بررسی های انجام گرفته روی تغییر قیمت این ۷ قلم کالا به صورت ویژه علاوه بر شرایط معمول بازار در <b>نوسانات قیمتی</b> که همواره و در طول سال وجود دارد، در برخی بخش ها و کالاها شاهد تخلفات و سوء استفاده افراد هستیم که قطعاً برخورد لازم با آنها صورت می گیرد.</p>
      <p>رئیس سازمان حمایت مصرف‌کنندگان و تولیدکنندگان ادامه داد: بر اساس مطالعات بانک مرکزی، مرکز مطالعات مجلس شورای اسلامی و همچنین مرکز مطالعات و پژوهش های بازرگانی کشور، اصلاح قیمت بنزین در حدود ۴ درصد تغییر قیمت ها تاثیر مستقیم و غیرمستقیم خواهد داشت.</p>
      <p>تابش تصریح کرد: روزانه ۱۰۰ قلم کالا به صورت مستمر مورد رصد قرار می‌گیرد که تاثیر مستقیمی روی سبد مصرفی مردم دارند.</p>
      <p>وی گفت: علاوه بر تلاش های صورت گرفته برای تامین مناسب کالا در شبکه توزیع کشور، ما طرح تشدید بازرسی را همزمان با اجرای طرح اصلاح قیمت بنزین به اجرا گذاشته ایم و در یک هفته گذشته و در مقایسه با هفته ماقبل آن فقط در تعداد بازرسی بیش از ۳۹ درصد افزایش صورت گرفته است و همچنین در تعداد پرونده‌های تخلف این رقم بالغ بر ۴۵.۴۶ درصد و همچنین ارزش ریالی پرونده‌ها حدود ۹۴.۴۴ درصد رشد داشته است.</p>
      <p>برخورد سخت قانونی با فرصت‌طلبان در سطح بازار</p>
      <p>معاون وزیر صمت تاکید کرد: در شرایط حاضر، اولویت ما توزیع به‌هنگام کالاهای مورد نیاز شبکه توزیع و وفور کالا در سطح عرضه است.</p>
      <p>تابش در گفت‌وگو با رادیو تهران خاطرنشان کرد: در حلقه‌های توزیع به ویژه از حلقه نخست یعنی مرحله قیمت گذاری بخش تولید یا واردات، باید جلوی اجحاف در حق مردم گرفته شود و همچنین حتما با فرصت‌طلبان در سطح بازار برخورد سخت قانونی خواهیم داشت.</p>
    </article>
  </body>
</html>