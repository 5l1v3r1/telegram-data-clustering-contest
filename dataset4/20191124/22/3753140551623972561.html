<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/quotnarodnyy_merquot_okupovanoyi_gorlivky_vyyavyvsya_ukrayinskym_rozvidnykom"/>
    <meta property="og:site_name" content="espreso.tv"/>
    <meta property="article:published_time" content="2019-11-24T22:35:00+00:00"/>
    <meta property="og:title" content="&quot;Народний мер&quot; окупованої Горлівки виявився українським розвідником"/>
    <meta property="og:description" content="Український розвідник Едуард Матюха більше п'яти років працював під прикриттям на окупованому Донбасі та деякий час був &quot;народним мером&quot; Горлівки"/>
  </head>
  <body>
    <article>
      <h1>"Народний мер" окупованої Горлівки виявився українським розвідником</h1>
      <address>
        <time datetime="2019-11-24T22:35:00+00:00">24 Nov 2019, 22:35</time>
      </address>
      <p>Український розвідник Едуард Матюха більше п'яти років працював під прикриттям на окупованому Донбасі та деякий час був "народним мером" Горлівки</p>
      <p>Про це повідомляє <a href="https://tsn.ua/vypusky/tsn_tyzhden/vipusk-tsn-tizhden-za-24-listopada-2019-roku-1448472.html">ТСН</a>.</p>
      <p>Інформацію про те, що співробітник Головного управління розвідки (ГУР) Міністерства оборони України Едуард Матюха повернувся з окупованого Донбасу підтвердив представник ГУР Вадим Скібіцький.</p>
      <p>"Справді, Едуард - це той чоловік, який надавав необхідну інформацію про реальну ситуацію на окупованих територіях", - сказав Скібіцький.</p>
      <p>Матюха пішов з посади так званого мера через суперечки бойовиків. За його словами, його завданням було посварити бойовиків. Згодом він став першим секретарем міського комітету "компартії" так званої "ДНР".</p>
      <p>Матюха збирав інформацію про злочини Росії. За його словами, проросійські невизнані анклави - Абхазія, Північна Осетія, Придністров'я, "ДНР" і "ЛНР" - координуються Кремлем через Комуністичну партію.</p>
      <ul>
        <li>Нагадаємо, 7 липня Вадим Скібіцький заявив, що усіма організаційно-кадровими процесами всередині російсько-терористичних угрупувань ОРДЛО <a href="https://espreso.tv/news/2019/07/07/pislya_voyennykh_zlochyniv_na_donbasi_rosiyski_oficery_otrymuyut_pidvyschennya_a_kursanty_z_rf_quottrenuyutsyaquot_pid_mariupolem_ukrayinska_rozvidka">керує Південний військовий округ</a> збройних сил Російської Федерації.</li>
      </ul>
    </article>
  </body>
</html>