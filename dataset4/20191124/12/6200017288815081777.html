<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/kayserispor-sivasspor-mac-sonucu-1-4-2103982"/>
    <meta property="og:site_name" content="Fanatik"/>
    <meta property="article:published_time" content="2019-11-24T12:55:00+00:00"/>
    <meta property="og:title" content="Kayserispor - Sivasspor maç sonucu: 1-4"/>
    <meta property="og:description" content="Süper Ligde 12. hafta maçında Kayserispor ile Sivasspor karşı karşıya geldi. Geçen haftanın lideri Yiğidolar deplasmanda Kayseriyi farklı geçerek liderliğini bu haftada devam ettirdi."/>
  </head>
  <body>
    <article>
      <h1>Kayserispor - Sivasspor maç sonucu: 1-4</h1>
      <h2>Süper Lig'de 12. hafta maçında Kayserispor ile Sivasspor karşı karşıya geldi. Geçen haftanın lideri Yiğidolar deplasmanda Kayseri'yi farklı geçerek liderliğini bu haftada devam ettirdi.</h2>
      <address>
        <time datetime="2019-11-24T12:55:00+00:00">24 Nov 2019, 12:55</time>
      </address>
      <p><a href="https://www.fanatik.com.tr/haberler/kayserispor">Kayserispor</a> ile <a href="https://www.fanatik.com.tr/haberler/sivasspor">Sivasspor</a> <a href="https://www.fanatik.com.tr/haberler/super-lig">Süper Lig</a>'in 12. hafta maçında Büyükşehir Belediyesi Kadir Has Stadı'nda karşı karşıya geldi. Mücadeleyi Yiğidolar 4-1 kazanarak liderliğini sürdürdü. </p>
      <p>Konuk ekip Sivaspor'un gollerini 24'te Fernando, 70'te Emre Kılınç, 74'te ve 90+4'te Erdoğan Yeşilyurt kaydetti.</p>
      <p>Kayserispor'un tek golünü ise Pedro Henrique kaydetti. </p>
      <p>Üst üste 4. galibiyeti alan ve puanını 24 yapan Sivasspor geçen hafta devraldığı liderliği bu haftada sürdürdü.</p>
      <p>Sivasspor gelecek hafta kendi sahasında Kasımpaşa ile karşılaşacak. Kayseri ise haftaya Beşiktaş deplasmanına konuk olacak.</p>
      <p>
        <b>MAÇTAN DAKİKALAR!</b>
      </p>
      <p><b>6. dakikada</b> ceza sahası dışında topla buluşan Umut Bulut’un vuruşunda meşin yuvarlak kaleci Samassa'da kaldı.</p>
      <p><b>21. dakikada</b> gelişen Sivasspor atağında topla buluşan Fernando Andre’nin vuruşunda meşin yuvarlak ağlarla buluştu ancak gol ofsayt gerekçesiyle verilmedi.</p>
      <p><b>24. dakikada</b> Uğur Çiftçi'nin ara pasında topla buluşan Fernando Andre'nin bir süre topu sürdükten sonra sol taraftan ceza sahasına girerek yaptığı düzgün vuruşla topu ağlarla buluşturdu. 0-1</p>
      <p><b>28. dakikada</b> Mert Hakan'ın pasıyla ceza sahası içerisinde topla buluşan Emre Kılınç'ın penaltı noktası üzerinden vuruşu üst direkten döndü.</p>
      <p><b>44. dakikada</b> Poulain’in ortasında topu önüne indiren Pedro Henrique'nin yere düşerken gerçekleştirdiği vuruşta top ağlara gitti. 1-1</p>
      <p><b>56'ncı dakikada </b>Djedje'nin ceza alanından vurduğu sert şutu kaleci Samassa güçlükle kurtardı.</p>
      <p><b>68'inci dakikada </b>Erdoğan Yeşilyurt'un şutu yan kale direğine çarptı. Oyun alanına dönen topa vuran Mert Hakan'ın şutunu gol çizgisinde kaleci Lung kurtardı.</p>
      <p><b>69'uncu dakikada </b>Sivasspor'un kullandığı köşe vuruşunda kafalardan seken topu ceza alanı dışında önünde bulan Emre Kılınç'ın sert şutu filelerle buluştu: 1-2.</p>
      <p><b>74'üncü dakikada</b> gelişen Mustapha Yatabare'nin pasında topla buluşan Erdoğan Yeşilyurt'un şutu Lung'un üzerinden filelerle buluştu: 1-3.</p>
      <p><b>90+2''nci dakikada</b> Sivasspor atağında Erdoğan Yeşilyurt'un şutu filelerle buluştu: 1-4.</p>
      <p>Karşılaşma Demir Grup Sivasspor'un 4-1'lik üstünlüğü ile sona erdi.</p>
    </article>
  </body>
</html>