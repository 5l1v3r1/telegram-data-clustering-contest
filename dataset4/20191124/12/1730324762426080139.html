<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243981/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T12:13:40+00:00"/>
    <meta property="og:title" content="ข่าวร้อน!! ฟาร์ม ‘ปารีณา’ รุกป่าสงวน 46 ไร่"/>
    <meta property="og:description" content="จากการเข้าตรวจสอบ เขาสนฟาร์มไก่ ของ น.ส.ปารีณา ไกรคุปต์ ส.ส.ราชบุรี เขต 3 พรรคพลังประชารัฐ พบล้ำเขตป่าสงวนแห่งชาติ 46 ไร่"/>
  </head>
  <body>
    <article>
      <h1>ข่าวร้อน!! ฟาร์ม ‘ปารีณา’ รุกป่าสงวน 46 ไร่</h1>
      <address><time datetime="2019-11-24T12:13:40+00:00">24 Nov 2019, 12:13</time> by <a rel="author" href="https://www.thebangkokinsight.com/author/wanpen21/" target="_blank">The Bangkok Insight Editorial Team</a></address>
      <p>จากการเข้าตรวจสอบ เขาสนฟาร์มไก่ ของ น.ส.ปารีณา ไกรคุปต์ ส.ส.ราชบุรี เขต 3 พรรคพลังประชารัฐ พบล้ำเขตป่าสงวนแห่งชาติ 46 ไร่</p>
      <p>นายธวัชชัย ลัดกรูด ผู้ตรวจราชการกรมป่าไม้ พร้อม นายชีวะภาพ ชีวะธรรม ที่ปรึกษาชุดพยัคฆ์ไพร นายสมชาย เปรมพาณิชย์นุกูล ผู้อำนวยการสำนักจัดการทรัพยากรป่าไม้ที่ 10 (ราชบุรี) นำหมายค้นจากศาล จ.ราชบุรี ที่ 122/2562 ลงวันที่ 24 พ.ย.2562 เข้าตรวจค้นพื้นที่ “เขาสนฟาร์ม” ต.บางโตนด อ.โพธาราม จ.ราชบุรี ของ น.ส.ปารีณา ไกรคุปต์ ส.ส.ราชบุรี เขต 3 พรรคพลังประชารัฐ โดยมี นายภูมิพัฒน์ จำปาทอง ผู้ใหญ่บ้านหมู่ 6 เป็นผู้นำตรวจค้น</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%9B%E0%B9%88%E0%B8%B2%E0%B9%84%E0%B8%A1%E0%B9%89.jpg"/>
      </figure>
      <p>ทั้งนี้ล่าสุดพบว่า จากพื้นที่ที่มีการประกอบกิจการประมาณ 690 ไร่ มีที่ดินในส่วนบริเวณฟาร์มไก่ เนื้อที่ประมาณ 30 ไร่ อยู่ในเขตพื้นที่ป่าสงวนแห่งชาติ ป่าฝั่งซ้ายแม่น้ำภาชี และอีกประมาณ 16 ไร่ อยู่ในเขตป่าไม้ 2484 เจ้าหน้าที่จึงได้ทำการตรวจยึดตาม พ.ร.บ.ป่าไม้ พ.ศ.2484 พระราชบัญญัติป่าไม้ พุทธศักราช 2484 มาตรา 4 (1)</p>
      <p>สำหรับความผิดตามมาตรานี้ ถ้าได้กระทำเป็นเนื้อที่เกิน 25 ไร่ ผู้กระทำผิดต้องระวางโทษจำคุกตั้งแต่ 2 ปี ถึง 15 ปี และปรับตั้งแต่ 1 หมื่นบาท ถึง 1 แสนบาท และหากพบว่าพื้นที่ดังกล่าวเป็นพื้นที่ป่าสงวนแห่งชาติ ทางเจ้าหน้าที่ก็จะได้ดำเนินคดี ในส่วนของ พ.ร.บ.ป่าสงวนแห่งชาติ 2507 มาตรา 14 ที่ระบุว่า <b>“ในเขตป่าสงวนแห่งชาติ ห้ามมิให้บุคคลใดยึดถือครอบครองทำประโยชน์หรืออยู่อาศัยในที่ดิน ก่อสร้าง แผ้วถางป่า เผาป่า ทำไม้ เก็บหาของป่า หรือกระทำด้วยประการใๆ อันเป็นการเสื่อมเสียแก่สภาพป่าสงวนแห่งชาติ”</b></p>
      <p>ผู้ใดฝ่าฝืนมาตรา 14 ต้องระวางโทษจำคุกตั้งแต่ 6 เดือน ถึง 5 ปี และปรับตั้งแต่ 5 พันบาท ถึง 5 หมื่นบาท แต่ถ้าได้กระทำเป็นเนื้อที่เกิน 25 ไร่ ต้องระวางโทษจำคุกตั้ง 2 ปี ถึง 15 ปี และปรับตั้งแต่ 2 หมื่นบาท ถึง 1 แสน 5 หมื่นบาท</p>
      <ul>
        <li>
          <a href="https://www.thebangkokinsight.com/243953/">เข้ารังวัดที่ดิน 1,700 ไร่ ‘ปารีณา’ เทียบแผนที่แนวเขต ‘ป่าสงวน’</a>
        </li>
        <li>
          <a href="https://www.thebangkokinsight.com/243825/">มือดีขึ้นป้ายถล่มนักการเมืองฮุบที่สปก.- ขอหมายศาลสอบที่ดิน ‘ปารีณา’</a>
        </li>
        <li>
          <a href="https://www.thebangkokinsight.com/238126/">จ่อถูกยึด! สปก.พบที่ดิน ‘ปารีณา’ รุกป่าสงวน – ขาดคุณสมบัติเกษตรกร</a>
        </li>
        <li>
          <a href="https://www.thebangkokinsight.com/238919/">‘เสรีพิศุทธ์’ เดินหน้าสอบ ‘ปารีณา’ ปมถือครองที่ดิน</a>
        </li>
        <li>
          <a href="https://www.thebangkokinsight.com/238762/">‘ธรรมนัส’ ยันที่ดิน ‘ปารีณา’ 1,700 ไร่ไม่บุกรุกที่ ‘ส.ป.ก.’</a>
        </li>
      </ul>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243981%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244078/"/>
        <a href="https://www.thebangkokinsight.com/244009/"/>
        <a href="https://www.thebangkokinsight.com/243969/"/>
        <a href="https://www.thebangkokinsight.com/243963/"/>
      </related>
    </article>
  </body>
</html>