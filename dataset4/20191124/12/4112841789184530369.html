<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77675-Facebook-by-Hitlerovi-umoznil-pridavat-reklamy-proti-zidom-tvrdi-komik-Sasha-Baron-Cohen"/>
    <meta property="og:site_name" content="REFRESHER"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="Facebook by Hitlerovi umožnil pridávať reklamy proti židom, tvrdí komik Sasha Baron Cohen"/>
    <meta property="og:description" content="Cohen je známy tým, že si nedáva servítku pred ústa."/>
  </head>
  <body>
    <article>
      <h1>Facebook by Hitlerovi umožnil pridávať reklamy proti židom, tvrdí komik Sasha Baron Cohen</h1>
      <address><time datetime="2019-11-24T12:16:00+00:00">24 Nov 2019, 12:16</time> by <a rel="author">Jakub Paulík</a></address>
      <p>
        <b>Cohen je známy tým, že si nedáva servítku pred ústa.</b>
      </p>
      <p>Keby <b>Facebook</b> existoval v 30. rokoch minulého storočia, <b>umožnil by Hitlerovi vytvoriť platformu pre šírenie jeho antisemitského presvedčenia</b>, myslí si komik a herec<b> Sasha Baron Cohen</b>. Svojimi slovami chcel na príklade ukázať, akým spôsobom funguje cielená politická reklama na sociálnych sieťach.</p>
      <p>Pri príhovore na konferencii Anti-Defamation League Cohen ďalej kritizoval<b> Google, Twitter</b> či <b>YouTube</b>, informuje <a href="https://www.bbc.com/news/world-us-canada-50525884?ocid=socialflow_facebook&amp;ns_mchannel=social&amp;ns_source=facebook&amp;ns_campaign=bbcnews&amp;fbclid=IwAR09Q2sLPVAuSRmjg-VkEqqtTvZMa63zMLoUoMfmteoDHD1igyXuBgxJ8mI"><b>BBC</b></a>. Menované firmy označil za najväčšiu propagandistickú mašinériu v histórii ľudstva.</p>
      <p>„<i>Ak im zaplatíte, Facebook vypustí akúkoľvek ‚politickú reklamu‘ akú požadujete, aj keď ide o lož. A dokonca vám pomôžu <b>zamerať tieto lži na konkrétnych užívateľov</b>, aby ste dosiahli maximálny možný efekt. Keby Facebook existoval v období 30. rokoch minulého storočia, podľa tejto zvrátenej logiky by umožnil Hitlerovi zverejňovať 30-sekundové reklamy na šírenie jeho ‚riešenia židovského problému‘,</i>“ tvrdí Cohen.</p>
      <related>
        <a href="https://refresher.sk/76479-Komik-Szatmary-Vraveli-mi-aby-som-nevtipkoval-o-tom-ze-som-Zid-Nedal-som-si-povedat-dnes-sa-na-tom-bavi-aj-zidovske-publikum"/>
      </related>
      <p>Facebook sa voči jeho obvineniam bráni. „<i>Odstraňujeme účty, ktoré sa zasadzujú za násilie a taktiež každého, kto ho schvaľuje alebo podporuje. Nikto – vrátane politikov – nemôže na Facebooku obhajovať alebo propagovať nenávisť, násilie alebo masovú vraždu,</i>“ tvrdia vo svojom stanovisku.</p>
      <p>Populárnemu zabávačovi prekáža, že sa<b> prostredníctvom platenej reklamy môžu pretláčať rôzne dezinformácie</b>, čím sa medzi ľuďmi z celého sveta šíria mnohé nenávistné lži.</p>
      <figure>
        <iframe src="https://www.youtube.com/embed/tDTOQUvpw7I" width="700" height="394" data-service="Youtube" scrolling="no"/>
      </figure>
      <p>Twitter ešte <a href="https://www.bbc.com/news/world-us-canada-50243306"><b>v minulom mesiaci</b></a> prisľúbil, že od 22. novembra tohto roku zakáže akúkoľvek politickú reklamu. Obmedzenie cielenej politickej reklamy by mal čoskoro podstúpiť aj Google.</p>
      <related>
        <a href="https://refresher.sk/68847-Preco-by-sa-niekto-dobrovolne-pridal-do-sekty-alebo-k-teroristom-Pozreli-sme-sa-ako-v-skutocnosti-funguje-vymyvanie-mozgov"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/39733-Kolko-ludi-je-na-fotke-a-kde-je-zachytena-Facebook-najnovsie-obdrzal-funkciu-ktora-pomoze-slepym"/>
        <a href="https://refresher.sk/50833-Kde-pracujes-kam-chodis-na-dovolenku-ci-odkial-je-tvoja-profilova-fotka-Vdaka-par-klikom-zistis-co-vsetko-o-tebe-Facebook-vie"/>
        <a href="https://refresher.sk/30111-Zuckerberg-sa-stal-otcom-dcerky-a-da-99-percent-svojich-akcii-Facebooku-na-charitu-Planuje-zlepsit-svet-pre-buduce-generacie"/>
        <a href="https://refresher.sk/53027-Socialni-media-otupuji-schopnost-dospivajicich-urcit-kdo-je-hoden-jejich-duvery-a-kdo-ne"/>
        <a href="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
        <a href="https://refresher.sk/77682-Nepredali-mu-energeticky-napoj-tak-sa-opil-a-isiel-podpalit-cely-klub-Na-incident-si-nespomina-tvrdil-jeho-advokat"/>
        <a href="https://refresher.sk/77687-Poistovna-jej-nechcela-preplatit-liecbu-rakoviny-vyzbierali-sa-na-nu-ludia-33rocna-Katka-v-nedelu-zomrela"/>
        <a href="https://refresher.sk/77678-James-McAvoy-bol-filmarmi-odmietnuty-kvoli-nizkemu-vzrastu-Kritiku-inkasoval-aj-za-svoj-vzhlad"/>
      </related>
    </article>
  </body>
</html>