<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:832065-Puska-mi-je-bila-na-celu-Pomorac-koji-se-spasao-od-pirata-prica-kako-je-pobegao"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T12:46:00+00:00"/>
    <meta property="og:title" content="Puška mi je bila na čelu: Pomorac koji se spasao od pirata priča kako je pobegao"/>
    <meta property="og:description" content="Pomorca Aleksandra Tereka iz Zrenjanina su pametne reakcije spasle od otmice pirata u Ekvatorijalnoj Gvineji"/>
  </head>
  <body>
    <article>
      <h1>Puška mi je bila na čelu: Pomorac koji se spasao od pirata priča kako je pobegao</h1>
      <address><time datetime="2019-11-24T12:46:00+00:00">24 Nov 2019, 12:46</time> by <a rel="author">Tanjug</a></address>
      <p>
        <b>Pomorca Aleksandra Tereka iz Zrenjanina su pametne reakcije spasle od otmice pirata u Ekvatorijalnoj Gvineji</b>
      </p>
      <p>Pomorac Aleksandar Tereki iz Zrenjanina, kojeg su pametne reakcije spasle od otmice pirata u Ekvatorijalnoj Gvineji, kaže da se nada da mu se ovako opasna situacija dogodila prvi i poslednji put.</p>
      <p>"Zanimalo ih je samo da pokupe posadu. Eventualno ceo brod, u šta čisto sumnjam. Pucnjavu nisam ni čuo, spavao sam. Nisu mogli da uđu, pa su probili prozore. Na taj način dali su do znanja da neko mora da ih pusti", rekao je Aleksandar za Tv Prvu.</p>
      <p>On je ispričao da mu je pirat stavio pušku na čelo.</p>
      <related>
        <a href="https://www.novosti.rs/vesti/naslovna/hronika/aktuelno.291.html:831917-Prve-fotografije-Aleksandra-Tereka-sa-beogradskog-aerodroma-Osmeh-i-jak-zagrljaj-samo-za-suprugu-FOTO"/>
      </related>
      <p>"Sreća da mi je rekao da se obučem, pošto sam bio u donjem vešu. Trebalo je da idem za nekim, a ja sam skrenuo nadesno i spustio se niz stepenice. Kada je primetio da me nema, već sam bio daleko. Usput sam poveo nekoliko članova posade i otišli smo u sivu sobu. Aktivirao sam alarm. Pogasio sam svetla i shvatili su da nemaju više šta da rade", kazao je Aleksandar, prenosi B92.</p>
      <p>On je rekao da još sabira utiske o ovoj opasnoj situaciji, za koju je kazao da se nada da mu se desila prvi i poslednji put.</p>
      <related>
        <a href="https://www.novosti.rs/vesti/naslovna/hronika/aktuelno.291.html:831911-Aleksandar-Terek-je-covek-koji-ima-devet-zivota-Pre-dve-godine-je-bio-na-brodu-koji-je-nestao-na-moru"/>
      </related>
      <p>Aleksandar Tereki iz Zrenjanina, državljanina Srbije koji je bio na brodu prilikom napada pirata u Gvinejskom zalivu, stigao je juče u Beograd letom iz Frankfurta.</p>
      <p>Aleksandar Tereki je bio na brodu prilikom napada pirata, ali se sa grupom pomoraca izvukao.</p>
      <p>Pirati u Gvinejskom zalivu oteli su sedam osoba, a osam ih se sakrilo.</p>
      <p>Ministarstvo spoljnih poslova je ranije saopštilo da je u grupi od sedam otetih mornara i državljanin Srbije.</p>
      <p>Među članovima posade bili su i državljani Južne Afrike, Filipina i Kameruna.</p>
      <p>Za sada nisu poznati nikakvi dodatni detalji o otmičarima i njihovim motivima.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831940-Jos-uvek-je-to-sve-oko-mene-sada-moram-da-se-odmorim-Aleksandar-Terek-konacno-stigao-kuci-u-zagrljaj-porodice-VIDEO"/>
        <a href="http://www.novosti.rs/vesti/naslovna/hronika/aktuelno.291.html:831917-Prve-fotografije-Aleksandra-Tereka-sa-beogradskog-aerodroma-Osmeh-i-jak-zagrljaj-samo-za-suprugu-FOTO"/>
        <a href="http://www.novosti.rs/vesti/naslovna/hronika/aktuelno.291.html:831912-Spasao-sam-se-bilo-je-strasno-Aleksandar-Terek-stigao-u-Beograd"/>
        <a href="http://www.novosti.rs/vesti/naslovna/hronika/aktuelno.291.html:831890-Tata-nije-otet-u-sukobu-sa-piratima-uspeo-je-da-se-spasi-Sin-Aleksandra-Tereka-otkriva-sta-se-desilo-u-Africi"/>
        <a href="http://www.novosti.rs/vesti/naslovna/hronika/aktuelno.291.html:831911-Aleksandar-Terek-je-covek-koji-ima-devet-zivota-Pre-dve-godine-je-bio-na-brodu-koji-je-nestao-na-moru"/>
      </related>
    </article>
  </body>
</html>