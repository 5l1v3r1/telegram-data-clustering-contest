<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/pamukkale-belediyesi-yeni-cop-kamyonlarini-hizmete-koydu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-24T12:56:00+00:00"/>
    <meta property="og:title" content="Pamukkale Belediyesi yeni çöp kamyonlarını hizmete koydu"/>
    <meta property="og:description" content="Pamukkale Belediyesi temizlik hizmetleri anlamında belediyeyi 5 yıl içinde 65 milyon lira tasarruf yaptıracak 27 adet çöp kamyonunu törenle hizmete soktu.  Başkan Avni Örki, “Hayalimiz çok daha temiz Pamukkale” dedi."/>
  </head>
  <body>
    <article>
      <h1>Pamukkale Belediyesi yeni çöp kamyonlarını hizmete koydu</h1>
      <h2>Pamukkale Belediyesi temizlik hizmetleri anlamında belediyeyi 5 yıl içinde 65 milyon lira tasarruf yaptıracak 27 adet çöp kamyonunu törenle hizmete soktu.  Başkan Avni Örki, “Hayalimiz çok daha temiz Pamukkale” dedi.</h2>
      <address><time datetime="2019-11-24T12:56:00+00:00">24 Nov 2019, 12:56</time> by <a rel="author">Haber Merkezi</a></address>
      <p>Aldığı tasarruf tedbirleri ile ön plana çıkan Pamukkale Belediyesi ilçenin temizliği anlamında alımını yaptığı 27 adet çöp kamyonunu törenle hizmete soktu. Araçların 14 milyon 500 bin liraya mal olduğunu söyleyen Başkan Avni Örki, “Temizliğimizi kendimiz yapacak ve bu şekilde de 5 yıl içinde 65 milyon lira tasarruf sağlanmış olacağız” dedi.</p>
      <figure>
        <img src="https://www.denizlihaber.com/medya/2019/11/denizli-pamukkale-cop-kamyonu-haberjpg.jpg"/>
      </figure>
      <p>Araçların hizmete alım törenine Vali Hasan Karahan, 62., 64. ve 65. Dönem Ekonomi Bakanı Nihat Zeybekci, Cumhurbaşkanlığı Sağlık ve Gıda Politikaları Kurulu Üyesi Dr. Sema Ramazanoğlu, Ak Parti Grup Başkanvekili ve Denizli Milletvekili Cahit Özkan, Ak Parti Denizli Milletvekili Ahmet Yıldız, Denizli Büyükşehir Belediye Başkanı Osman Zolan, Pamukkale Kaymakamı Hayrettin Balcıoğlu, kent protokolü ile çok sayıda vatandaş katıldı.</p>
      <p><b>5 YILDA 65 MİLYON TASARRUF SAĞLANACAK<br/></b>Törende açılış konuşmasını yapan Pamukkale Belediye Başkanı Avni Örki, Pamukkale’nin bir dünya ilçesi olduğuna vurgu yaparak, “Bu ilçe yılda 2.5 milyon turisti ağırlıyor. Biz de Pamukkale Belediyesi olarak buraya gelen insanlara tertemiz bir ilçe sunmak zorundayız.</p>
      <figure>
        <img src="https://www.denizlihaber.com/medya/2019/11/denizli-pamukkale-cop-kamyonu-haber1.jpg"/>
      </figure>
      <p>Bu çerçevede daha önce kiralama ile yapılan çöp toplama hizmeti için yaptığımız hesaplamalara göre bu araçları alarak önemli bir tasarruf sağlamış olacaktık. Paramız yokken de paramız varken de tasarruf yapmalıyız. Matematik yalan söylemez. Biz 27 adet çöp kamyonunu 14 milyon 500 bin liraya alarak 5 yılda tam 65 milyon lira tasarruf sağlamış olacağız. Aldığımız araçlar 14 ayda kendini amorti edecek. Bu 65 milyon lira ile halkımıza daha fazla hizmet götürmek için çalışacağız. Denizli Büyükşehir Belediyesi 5 mahallemizde altyapıya başladı. 2 mahalle daha eklenebilir.</p>
      <figure>
        <img src="https://www.denizlihaber.com/medya/2019/11/denizli-pamukkale-cop-kamyonu-haber2.jpg"/>
      </figure>
      <p>Biz Pamukkale Belediyesi olarak tasarrufla sağladığımız kaynağı bu mahallelerin üst yapısında değerlendirebiliriz. Bu araçların alımında destekleri olan herkese teşekkür ederim. Temizlik melekleri olarak gördüğüm ve bu araçları kullanacak olan arkadaşlarıma da kazasız belasız hizmet etmeyi rabbim nasip etsin” dedi.</p>
    </article>
  </body>
</html>