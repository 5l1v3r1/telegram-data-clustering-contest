<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/news-wielki-powrot-kamila-stocha-w-ii-serii-jest-podium,nId,3352252"/>
    <meta property="og:site_name" content="RMF24"/>
    <meta property="article:published_time" content="2019-11-24T12:47:49+00:00"/>
    <meta property="og:title" content="Wielki powrót Kamila Stocha w II serii! Jest podium!"/>
    <meta property="og:description" content="Co za zwrot akcji podczas konkursu w Wiśle! Kamil Stoch, który po pierwszej serii zajmował odległe 12. miejsce, ale po drugim skoku zdołał awansować na trzecią pozycję. Wygrał Daniel Andre Tande."/>
  </head>
  <body>
    <article>
      <h1>Wielki powrót Kamila Stocha w II serii! Jest podium!</h1>
      <address><time datetime="2019-11-24T12:47:49+00:00">24 Nov 2019, 12:47</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Co za zwrot akcji podczas konkursu w Wiśle! Kamil Stoch, który po pierwszej serii zajmował odległe 12. miejsce, ale po drugim skoku zdołał awansować na trzecią pozycję. Wygrał Daniel Andre Tande.</b>
      </p>
      <figure>
        <img src="https://i.iplsc.com/kamil-stoch/0009EQX24I8MFCGA-C123-F4.png"/>
        <figcaption>Kamil Stoch<cite>/ Grzegorz Momot /PAP</cite></figcaption>
      </figure>
      <p>Pierwsza seria była rozgrywana w trudnych warunkach. Sędziowie co chwilę przerywali zawody, a zawodnicy musieli schodzić z belki startowej i czekać kilka minut na oddanie swoich prób.</p>
      <p>W trudnych warunkach w I serii najlepiej poradził sobie Niemiec Karl Geiger, który skoczył 127 metrów. Taką samą odległość uzyskał drugi w konkursie Norweg Daniel Andre Tande. Trzeci jest jego rodak Robin Pedersen.</p>
      <p>
        <b>ZOBACZ: </b>
        <a href="https://www.rmf24.pl/sport/news-puchar-swiata-w-skokach-narciarskich-2019-2020-terminarz-sez,nId,3348857">
          <b>
            <u>Terminarz Pucharu Świata</u>
          </b>
        </a>
      </p>
      <p>Z Polaków najwyżej był Kamil Stoch, którzy po skoku na 118 metr zajmował 12 miejsce. 14. miejsce zajmował Dawid Kubacki, a 21. Maciej Kot.</p>
      <p>Do finałowej serii nie awansował Jakub Wolny, Stefan Hula, Paweł Wąsek i Aleksander Zniszczoł. <b><u><a href="https://www.rmf24.pl/fakty/news-grozny-upadek-piotra-zyly-w-wisle-polak-stracil-przytomnosc,nId,3352254">Piotr Żyła po skoku na 119 metr zaliczył groźny upadek. Polak przewrócił się przy lądowaniu i z zakrwawioną głową zszedł z zeskoku.</a></u></b></p>
      <h3>Wielki powrót Stocha!</h3>
      <p>W drugiej serii konkursu Kamil Stoch skoczył 126,5 metra i zdołał awansować na trzecie miejsce. Wygrał po skoku na 129 metr Norweg Daniel Andre Tande. Drugie miejsce na podium przypadło Słoweńcowi Anze Laniskowi. 4. był ubiegłoroczny zwycięzca w Pucharze Świata Ryoyu Kobayashi.</p>
      <p>Dawid Kubacki w II serii skoczył 127,5 metra i zajął ostatecznie 7. miejsce. Maciej Kot zakończył zawody na 25. lokacie.</p>
    </article>
  </body>
</html>