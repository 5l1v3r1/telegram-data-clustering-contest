<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598843/syntrivi-aeroskafous-sto-kongko-nekroi-oloi-oi-epivainontes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Συντριβή αεροσκάφους στο Κονγκό - Νεκροί όλοι οι επιβαίνοντες"/>
    <meta property="og:description" content="Ένα μικρό αεροπλάνο της ιδιωτικής εταιρείας Busy Bee με 19 επιβαίνοντες συνετρίβη σήμερα το πρωί την ώρα της απογείωσης σε λαϊκή συνοικία της Γκόμα, στο..."/>
  </head>
  <body>
    <article>
      <h1>Συντριβή αεροσκάφους στο Κονγκό - Νεκροί όλοι οι επιβαίνοντες</h1>
      <address><time datetime="2019-11-24T12:53:00+00:00">24 Nov 2019, 12:53</time> by <a rel="author">SigmaLive</a></address>
      <p>Ένα μικρό αεροπλάνο της ιδιωτικής εταιρείας Busy Bee με 19 επιβαίνοντες συνετρίβη σήμερα το πρωί την ώρα της απογείωσης σε λαϊκή συνοικία της Γκόμα, στο ανατολικό τμήμα της Λαϊκής Δημοκρατίας του Κονγκό, έγινε γνωστό από την εταιρεία και αυτόπτες μάρτυρες.</p>
      <p>"Έξι πτώματα έχουν ανασυρθεί. Τα σωστικά συνεργεία συνεχίζουν τις έρευνες", δήλωσε ο δήμαρχος της Γκόμα Τιμοτέ Μούισα Κίσε.</p>
      <p>Σύμφωνα με τον Ρίτσαρντ Μαγκολόπα, αξιωματούχο του αεροδρομίου της πόλης, δεν υπάρχουν επιζώντες μεταξύ των επιβαινόντων.</p>
      <p>Το αεροπλάνο τύπου Dornier είχε προορισμό το Μπένι, την πρωτεύουσα της επαρχίας Βόρειο Κίβου που βρίσκεται 350 χιλιόμετρα βόρεια της Γκόμα, σύμφωνα με στέλεχος της εταιρείας.</p>
      <p>Συνετρίβη σε μία από τις πυκνοκατοικημένες συνοικίες που βρίσκονται γύρω από το αεροδρόμιο της πρωτεύουσας. "Σε αυτό υπήρχαν 17 επιβάτες και δύο μέλη του πληρώματος. Απογειώθηκε περίπου στις 09:00- 09:10 (τοπική ώρα και ώρα Kύπρου)", επεσήμανε ο Εριτιέρ Σάιντ Μαμάντου αρμόδιος της εταιρείας Busy Bee για τις κρατήσεις.</p>
      <p>Η Busy Bee είναι μια νέα αεροπορική εταιρεία που διαθέτει τρία αεροσκάφη για να εξυπηρετεί περιοχές των επαρχιών Βόρειο Κίβου και Μπουτέμπο.</p>
    </article>
  </body>
</html>