<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/24/prihovane_minule_u_sofiji_kijivskij_arheologi_znajshli_novi_fragmenti_fresok_i_mozajik.html"/>
    <meta property="og:site_name" content="Соцпортал"/>
    <meta property="article:published_time" content="2019-11-24T12:45:00+00:00"/>
    <meta property="og:title" content="Приховане минуле. У Софії Київській археологи знайшли нові фрагменти фресок і мозаїк"/>
    <meta property="og:description" content="Археологи виявили чимало нових деталей, яких не помітили попередникиУ Софії Київській археологи знайшли нові фрагменти фресок і мозаїк, інформує Хмарочос."/>
  </head>
  <body>
    <article>
      <h1>Приховане минуле. У Софії Київській археологи знайшли нові фрагменти фресок і мозаїк</h1>
      <address>
        <time datetime="2019-11-24T12:45:00+00:00">24 Nov 2019, 12:45</time>
      </address>
      <h4>Археологи виявили чимало нових деталей, яких не помітили попередники</h4>
      <figure>
        <img src="https://socportal.info/media/contentimages/b6e5dd9d079b3012.jpg"/>
      </figure>
      <p>У Софії Київській археологи знайшли нові фрагменти фресок і мозаїк,<a href="https://hmarochos.kiev.ua/2019/11/20/u-sofiyi-kyyivskij-znajshly-novi-fragmenty-fresok-i-mozayik/"> інформує </a>Хмарочос.</p>
      <p>Дослідники вивчали залишки одного із храмових стовпів першої половини XI століття. Залишки стовпа розкопали під час археологічних робіт ще у 1939 році. У 1950-х роках навколо них зробили світловий ковпак, який зберігся донині.</p>
      <blockquote>“Наразі вчені шукають новий спосіб експонування історичних деталей собору, більш адаптований до сучасного відвідувача”, розповів науковий співробітник заповідника, доктор наук Тимур Бобровський.</blockquote>
      <p>Археологи виявили чимало нових деталей, яких не помітили попередники у 1939 році. Зокрема, знайшли залишки фрагментів фресок і мозаїк, фрагменти скляних посудин, виявили підлогу кількох рівнів, давні фундаменти тощо.</p>
      <p>Усе знайдене передадуть до фондів заповідника. Культурний шар законсервують до тих пір, поки не розроблять нового рішення для його експозиції.</p>
      <p>Упродовж сторіч Софія Київська була головною святинею Русі-України. Собор, як головний храм держави, відігравав роль духовного, політичного та культурного центру. Під склепіннями Святої Софії відбувалися урочисті „посадження” на великокняжий престол, церковні собори, прийоми послів, укладання політичних угод. При соборі велося літописання і була створена перша відома на Русі бібліотека.</p>
      <p>Тут відбувалися і найвидатніші події у становленні української державності. На початку ХХ ст. на Софійському майдані проголошувались Універсали Центральної Ради Української держави 1917–1918 рр. Тут у 1991 р. Всеукраїнським народним віче підтримано Акт про державну незалежність України.</p>
      <p>Всі <a href="https://socportal.info/category/capital/">київські новини </a>в розділі #Київград на Соцпорталі</p>
      <ul>
        <li>
          <a href="https://socportal.info/2018/04/05/kak_ezdit_v_kievskom_transporte_s_detskoj_koljaskoj_eksperiment.html">Як їздити київським транспортом з дитячим візочком - експеримент</a>
        </li>
        <li><a href="https://socportal.info/2019/03/11/lebedi_iz_ispolzovannyh_shin_prosto_urodlivo_ili_opasno_dlja_zhizni.html">"Лебеді" з шин</a>: просто жахливо чи небезпечно для життя?</li>
        <li>
          <a href="https://socportal.info/2019/09/07/gde_v_kieve_ljudej_mnogo.html">Де в Києві найбільш густонаселені райони</a>
        </li>
        <li>
          <a href="https://socportal.info/2019/09/06/proverit_chistotu_vozduha_v_kieve_mozhno_onlajn.html">Перевірити чистоту повітря у Києві можна онлайн</a>
        </li>
      </ul>
    </article>
  </body>
</html>