<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386906/bunu-anlatacagima-seriat-izin-verse-intihar-etmeyi-tercih-ederdim"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T12:41:00+00:00"/>
    <meta property="og:title" content="'Bunu anlatacağıma şeriat izin verse intihar etmeyi tercih ederdim'"/>
    <meta property="og:description" content="Doğu Türkistanlıların evlerine Çinlilerin yerleştirilmesine dair konuşan Abdusalam Teklimakan, &quot;Ben burada bunu anlatacağıma şeriatta yolu olsaydı intihar etmeyi tercih ederdim&quot; dedi."/>
  </head>
  <body>
    <article>
      <h1>'Bunu anlatacağıma şeriat izin verse intihar etmeyi tercih ederdim'</h1>
      <h2>Doğu Türkistanlıların evlerine Çinlilerin yerleştirilmesine dair konuşan Abdusalam Teklimakan, "Ben burada bunu anlatacağıma şeriatta yolu olsaydı intihar etmeyi tercih ederdim" dedi.</h2>
      <address>
        <time datetime="2019-11-24T12:41:00+00:00">24 Nov 2019, 12:41</time>
      </address>
      <p>Çin güçlerinin Doğu Türkistanlılara yönelik zulmü devam ederken 'Sözler Köşkü' isimli YouTube hesabında önemli bir video yayınlandı.</p>
      <p>Doğu Türkistan Yeni Nesil Hareketi Başkanı Abdusalam Teklimakan, Doğu Türkistan'da yaşanan zulme ilişkin 'Sözler Köşkü' isimli YouTube hesabına açıklamalarda bulundu. Söz konusu videda yürek sızlatan ifadeler kullanan Teklimakan, Çin'in 'Kardeş Aile Projesi' adı altında Doğu Türkistanlıların evlerine Çinli erkek yerleştirmesine dair de konuştu.</p>
      <p>"Çin'in Kardeş Aile Projesi Var, bundan bahseder misiniz?" sorusunu cevaplandıran Abdusalam Teklimakan şu ifadeleri kullandı:</p>
      <blockquote>Bu hiç bahsetmek istemediğim bir husus. Çünkü namus ile alakalı bir şey. Ben burada bunu anlatacağıma şeriatta yolu olsaydı intihar etmeyi tercih ederdim.</blockquote>
      <blockquote>'Kardeş Aile' projesi kampla bağlantılı olarak gelişen bir olay. Toplama kamplarına gönderilen kardeşlerimizin çoğunluğu erkeklerden oluşuyor. Evlerinde sahipsiz kalan ablalarımızın bacılarımızın yanına çoğunluğu erkek olmak üzere her eve Çinliler gönderiliyor. Çin'in geçen sene, 2018 yılı sonunda resmi bir veri var. 2018 yılında 1 milyon 100 küsür bin memur, 30 milyon aileyi birkaç kez ziyaret etti diyor. O ziyaretlerin nasıl bir ziyaret olduğunu bize gelen fotoğaflardan, ki bu fotoğrafları Çin sosyal medyasından anlıyoruz biz, Çin utanmadan paylaşıyor, biz oradan alıyoruz ve insanların yataklarına kadar zorla girdiklerini biliyoruz.</blockquote>
      <blockquote>Evinizdeki bıçağınız dahil duvara monte edilmiş bir coğrafyadır Doğu Türkistan. Alır birine saplar diye. Hanımlarımız intihar etmek istese dahi edemiyorlar. Son çare yüksek katlı binaların çatısından kendilerini atıyor.</blockquote>
      <blockquote>Çin bununla bizim gururumuzu kırmaya çalışıyor. Ve bununla bağlantılı olarak Çinliler ile evlenmeyi zorunlu hale getirdi. Artık her eve bir Çinli yerleştirdiler. Çinli benim bacımla evlenmek istediği zaman bacılarımızın bile itiraz etme hakkı olmuyor. Aksi takdirde terör suçundan hapis yatabiliyorlar.</blockquote>
    </article>
  </body>
</html>