<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779496/%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86-%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D9%85%D8%AA%D8%AE%D8%B5%D8%B5%D8%A7%D9%86-%D8%AE%D8%A7%D8%B1%D8%AC%DB%8C-%D8%AC%D8%B0%D8%A8-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:00:17+00:00"/>
    <meta property="og:title" content="با هدف توسعه صادرات؛ دانش‌بنیان‌های ایرانی متخصصان خارجی جذب می‌کنند"/>
    <meta property="og:description" content="مرکز تعاملات بین‌المللی علم و فناوری معاونت علمی و فناوری ریاست جمهوری به دنبال جذب متخصصان و فارغ‌التحصیلان کشورهای در حال توسعه در شرکت‌های دانش‌بنیان ایرانی است."/>
  </head>
  <body>
    <article>
      <h1>با هدف توسعه صادرات؛ دانش‌بنیان‌های ایرانی متخصصان خارجی جذب می‌کنند</h1>
      <address><time datetime="2019-11-24T12:00:17+00:00">24 Nov 2019, 12:00</time> by <a rel="author" href="https://www.mehrnews.com/archive?jr=137" target="_blank">میترا سعیدی کیا</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از معاونت علمی و فناوری ریاست جمهوری، متخصصان و فارغ‌التحصیلان کارشناسی ارشد به بالای کشورهای در حال توسعه مانند عراق، سوریه، افغانستان، پاکستان، تاجیکستان، ترکمنستان، آذربایجان، ارمنستان، قزاقستان، قرقیزستان و کشورهای عضو اتحادیه آفریقا، جذب شرکت‌های دانش‌بنیان ایرانی می‌شوند.</p>
      <p>این طرح با هدف توسعه صادرات محصولات دانش‌بنیان و توسط مرکز تعاملات بین‌المللی علم و فناوری معاونت علمی و فناوری ریاست جمهوری اجرایی می‌شود. در این برنامه هر کارآموز به مدت یک سال آموزش‌های لازم را دریافت می‌کند و در نهایت به شرکت‌های دانش‌بنیان ایرانی می‌پیوندد.</p>
      <p>هدف این برنامه، تربیت نیروی تخصصی و حمایت از آن‌ها به مدت یکسال برای توسعه صادرات محصولات شرکت‌های دانش‌بنیان در سایر کشورها است. </p>
    </article>
  </body>
</html>