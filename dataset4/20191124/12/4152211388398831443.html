<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/594297/%E0%A6%9A%E0%A6%BE%E0%A6%B2-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%AF%E0%A6%BC%E0%A7%8B%E0%A6%9C%E0%A6%A8%E0%A7%87-%E0%A6%B6%E0%A7%81%E0%A6%B2%E0%A7%8D%E0%A6%95-%E0%A6%95%E0%A6%AE%E0%A6%BE%E0%A6%A8%E0%A7%87%E0%A6%BE-%E0%A6%B9%E0%A6%AC%E0%A7%87-%E0%A6%8F%E0%A6%A8%E0%A6%AC%E0%A6%BF%E0%A6%86%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T12:32:00+00:00"/>
    <meta property="og:title" content="চাল আমদানিতে প্রয়োজনে শুল্ক কমানো হবে: এনবিআর চেয়ারম্যান"/>
    <meta property="og:description" content="কৃষিপণ্যের ক্ষেত্রে  তেমন কোনও ট্যাক্স নেই বলে মন্তব্য করেছেন জাতীয় রাজস্ব বোর্ডের (এনবিআর) চেয়ারম্যান মোশাররফ হোসেন ভূঁইয়া। তিনি বলেন, &amp;lsquo;আর চালে আমরা স্বয়ংসম্পূর্ণ। তাই আমরা চাল আমদানিতে শুল্ক বাড়িয়ে দিয়েছি। প্রয়োজনে এটা কমিয়ে দেওয়া হবে।&amp;rsquo; রবিবার (২৪ নভেম্বর)..."/>
  </head>
  <body>
    <article>
      <h1>চাল আমদানিতে প্রয়োজনে শুল্ক কমানো হবে: এনবিআর চেয়ারম্যান</h1>
      <address><time datetime="2019-11-24T12:32:00+00:00">24 Nov 2019, 12:32</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/a618d4435a66328ee6cdfb52d2169a90-5dda788808e84.jpg"/>
        <figcaption>গোল টেবিল বৈঠকে আলোচকরা</figcaption>
      </figure>
      <p>কৃষিপণ্যের ক্ষেত্রে  তেমন কোনও ট্যাক্স নেই বলে মন্তব্য করেছেন জাতীয় রাজস্ব বোর্ডের (এনবিআর) চেয়ারম্যান মোশাররফ হোসেন ভূঁইয়া। তিনি বলেন, ‘আর চালে আমরা স্বয়ংসম্পূর্ণ। তাই আমরা চাল আমদানিতে শুল্ক বাড়িয়ে দিয়েছি। প্রয়োজনে এটা কমিয়ে দেওয়া হবে।’ রবিবার (২৪ নভেম্বর) রাজধানীর মতিঝিলে এফবিসিসিআই সম্মেলন কক্ষে আয়োজিত এক গোল টেবির বৈঠকে তিনি এসব কথা বলেন।</p>
      <p>মোশাররফ হোসেন ভূঁইয়া বলেন, ‘দেশে লবণ, তেল, চিনি, ডালের মতো জাতীয় নিত্য প্রয়োজনীয় পণ্যের মূল্য বাড়ানো নিয়ে ভবিষ্যতে কোনও সমস্যা হবে না। এগুলোর দাম আর বাড়বে না।’</p>
      <p>দুদক চেয়ারম্যান বলেন, ‘পেঁয়াজসহ যেসব পণ্য আমদানি হয়েছে, সেগুলোর তথ্য সংগ্রহ চলছে। কোন পণ্য কী পরিমাণ আমদানি করা হয়েছে, সেটি কখন, কীভাবে বিক্রি হয়েছে, সেই বিষয়গুলো খতিয়ে দেখা হচ্ছে। বিশেষ করে পেঁয়াজ আমদানির বিষয়গুলো খতিয়ে দেখা হচ্ছে।’</p>
      <p>বৈঠকে বাণিজ্যমন্ত্রী টিপু মুনশি, খাদ্যমন্ত্রী সাধন চন্দ্র মজুমদার এবং কৃষি ও শিল্প মন্ত্রণালয়সহ সংশ্লিষ্ট মন্ত্রণালয়ের সচিব, এফবিসিসিআই-এর সিনিয়র সহ-সভাপতি মুনতাকিম আশরাফ, ভোক্তা অধিকার সংরক্ষণ অধিদফতর, টিসিবি, ট্যারিফ কমিশন, প্রতিযোগিতা কমিশনের ঊর্ধ্বতন কর্মকর্তাসহ সংশ্লিষ্ট ব্যবসায়ী সংগঠন ও প্রতিষ্ঠানগুলোর প্রতিনিধিরা বৈঠকে উপস্থিত ছিলেন।</p>
      <footer>/জিএম/এমএনএইচ/</footer>
    </article>
  </body>
</html>