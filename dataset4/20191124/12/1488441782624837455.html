<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/adobe-acrobat-reader-500-milioni-download-684811/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T12:19:54+00:00"/>
    <meta property="og:title" content="Il lettore PDF per antonomasia supera i 500 milioni di download sul Google Play Store"/>
    <meta property="og:description" content="Il ristretto club delle app da 500 milioni di download sul Google Play Store dà il benvenuto ad un nuovo,..."/>
  </head>
  <body>
    <article>
      <h1>Il lettore PDF per antonomasia supera i 500 milioni di download sul Google Play Store</h1>
      <address><time datetime="2019-11-24T12:19:54+00:00">24 Nov 2019, 12:19</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Il ristretto club delle <b>app da 500 milioni di download sul Google Play Store</b> dà il benvenuto ad un nuovo, prestigiosissimo membro. Si tratta di <b>Acrobat Reader</b>, il lettore PDF per antonomasia e prima app <b>Adobe</b> in assoluto a raggiungere questo traguardo.</p>
      <p>L’avventura di Acrobat Reader su Android iniziò nel <b>maggio del 2010</b>, ma gli albori della sua storia risalgono addirittura al <b>giugno del 1993</b>, quando Adobe rese disponibile uno dei suoi software più celebri per i sistemi operativi desktop allora più diffusi.</p>
      <p>E ora, a distanza di oltre 25 anni, Acrobat Reader è ancora <b>sulla cresta dell’onda</b>, rappresentando anche su Android una delle migliori soluzioni per <b>aprire e modificare file PDF</b>. Sicuramente ciascuno di voi ha utilizzato questo programma almeno una volta nella sua vita, ma in quanti lo utilizzano abitualmente anche sul robottino verde?</p>
      <p>
        <a href="https://play.google.com/store/apps/details?id=com.adobe.reader">Disponibile su Google Play</a>
      </p>
      <p>Via: <a href="https://www.androidpolice.com/2019/11/22/adobe-acrobat-reader-passes-500-million-installs-on-the-play-store/">Android Police</a></p>
    </article>
  </body>
</html>