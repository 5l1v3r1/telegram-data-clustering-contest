<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185145/%E0%A6%AA%E0%A6%B6%E0%A7%8D%E0%A6%9A%E0%A6%BF%E0%A6%AE%E0%A6%AC%E0%A6%99%E0%A7%8D%E0%A6%97%E0%A7%87%E0%A6%B0-%E0%A6%AC%E0%A6%B0%E0%A7%8D%E0%A6%B7%E0%A7%80%E0%A7%9F%E0%A6%BE%E0%A6%A8-%E0%A6%AC%E0%A6%BE%E0%A6%AE-%E0%A6%A8%E0%A7%87%E0%A6%A4%E0%A6%BE-%E0%A6%95%E0%A7%8D%E0%A6%B7%E0%A6%BF%E0%A6%A4%E0%A6%BF-%E0%A6%97%E0%A7%8B%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%AA%E0%A7%8D%E0%A6%B0%E0%A7%9F%E0%A6%BE%E0%A6%A4"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T12:11:00+00:00"/>
    <meta property="og:title" content="পশ্চিমবঙ্গের বর্ষীয়ান বাম নেতা ক্ষিতি গোস্বামী প্রয়াত"/>
    <meta property="og:description" content="ভারতের পশ্চিমবঙ্গের বর্ষীয়ান বাম নেতা ক্ষিতি গোস্বামী প্রয়াত হয়েছেন। রোব"/>
  </head>
  <body>
    <article>
      <h1>পশ্চিমবঙ্গের বর্ষীয়ান বাম নেতা ক্ষিতি গোস্বামী প্রয়াত</h1>
      <address><time datetime="2019-11-24T12:11:00+00:00">24 Nov 2019, 12:11</time> by <a rel="author">সময় সংবাদ</a></address>
      <p><b>ভারতের পশ্চিমবঙ্গের বর্ষীয়ান বাম নেতা ক্ষিতি গোস্বামী প্রয়াত হয়েছেন। রোববার (২৪ নভেম্বর) স্থানীয় সময় ভোর চারটায় চেন্নাইয়ের অ্যাপোলো হাসপাতালে মৃত্যু হয় তাঁর। মৃত্যুর সময় তাঁর বয়স হয়েছিল ৭৬ বছর। </b><br/><br/>দীর্ঘদিন বার্ধক্যজনিত অসুখে ভুগছিলেন তিনি। সম্প্রতি চেন্নাইয়ের হাসপাতালে অস্ত্রোপচারও হয় তাঁর। তারপর মোটামুটি ভালই ছিলেন আরএসপি-র এই বর্ষীয়ান নেতা। শনিবার ফের অসুস্থ হয়ে পড়ায় তাঁকে হাসপাতালে ভর্তি করা হয়। পরে আজ ভোরে মৃত্যু হয় তাঁর।<br/><br/>প্রয়াত ক্ষিতি গোস্বামীর মরদেহ আজই আনা হবে কলকাতায়।<br/><br/>পশ্চিমবঙ্গে ভারতীয় কমিউনিস্ট পার্টির রাজ্য সম্পাদকের পাশাপাশি আরএসপি-র সাধারণ সম্পাদক ছিলেন ক্ষিতি গোস্বামী। শেষ বাম সরকারের পূর্তমন্ত্রী ছিলেন তিনি। এই প্রবীণ বাম নেতার মৃত্যুতে শোকস্তব্ধ রাজনৈতিক মহল। তার মৃত্যুতে শোক প্রকাশ করেছেন পশ্চিমবঙ্গের মুখ্যমন্ত্রী মমতা ব্যানার্জি।</p>
    </article>
  </body>
</html>