<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/80-trhu-s-mobilnymi-aplikaciami-za-posledny-kvartal-ovladlo-1-vydavatelov-pozrite-si-ten-nepomer-zarobkov/"/>
    <meta property="og:site_name" content="Vosveteit"/>
    <meta property="article:published_time" content="2019-11-24T12:42:44+00:00"/>
    <meta property="og:title" content="80% trhu s mobilnými aplikáciami za posledný kvartál ovládlo 1% vydavateľov. Pozrite si ten nepomer zárobkov!"/>
    <meta property="og:description" content="Trh s Android a iOS aplikáciami ovládlo 1% vývojárov. Ich zárobky činia viac ako 20 miliárd dolárov. Zvyšných 99% vývojárov sa delí o 1,5 miliardy."/>
  </head>
  <body>
    <article>
      <h1>80% trhu s mobilnými aplikáciami za posledný kvartál ovládlo 1% vydavateľov. Pozrite si ten nepomer zárobkov!</h1>
      <address><time datetime="2019-11-24T12:42:44+00:00">24 Nov 2019, 12:42</time> by <a rel="author">Martin Borko</a></address>
      <p>Trh s mobilnými aplikáciami rastie raketovým tempom. Len pre ilustráciu, v  najväčšom obchode s aplikáciami, Google Play, ich <a href="https://www.statista.com/statistics/266210/number-of-available-applications-in-the-google-play-store/">bolo</a> koncom roku 2009 približne 16 tisíc, <b>v  súčasnosti ich je 2,8 milióna</b><i> (pozn. redakcie: 09/2019)</i>. Samozrejme, tých obchodov s aplikáciami je viac, za spomenutie stojí napríklad AppGalery od spoločnosti Huawei, App Store od spoločnosti Apple, či Aptoide.</p>
      <h3>Za posledný kvartál trh s aplikáciami ovládlo 1% vývojárov</h3>
      <p>Spoločnosť Sensor Tower prišla s  <a href="https://sensortower.com/blog/top-one-percent-downloads">reportom</a>, podľa ktorého <b>najlepšie performujúce aplikácie</b>, ktoré z  celkového počtu stiahnutí<b> tvoria až 80%, pochádzajú len od 1% vývojárov</b>. Celkovo boli aplikácie od 1% vývojárov stiahnuté za posledný  kvartál tohto roka 23,6 miliardykrát. Zvyšných 20% stiahnutí <i>(~6 miliárd)</i> si rozdelilo  99% vývojárov.</p>
      <figure>
        <img src="https://vosveteit.sk/wp-content/uploads/2019/11/1-vyvojarov-ovladlo-trh-s-mobilnymi-aplikaciami_pomer-vyvojarov-1.jpg"/>
        <figcaption>Zdroj: sensortower.com</figcaption>
      </figure>
      <p>Podľa dát spoločnosti je v  meraných obchodoch <i>(Google Play a App Store)</i>  registrovaných približne <b>784 tisíc vývojárov</b><i> (pozn. redakcie: len pre zaujímavosť, celosvetovo je registrovaných približne <a href="https://vosveteit.sk/spolocnost-huawei-sa-posuva-dopredu-pozrite-sa-akymi-krokmi-chce-naplnit-ich-obchod-appgallery-aplikaciami/">1,01 milióna  vývojárov</a>)</i>. Dáta spoločnosti ďalej odhaľujú, že 80% stiahnutí aplikácií v  obchode tvorilo necelých 8 000 aplikácií.</p>
      <h4>Viac sťahujeme aplikácie, ako hry</h4>
      <p>Dáta spoločnosti ďalej hovoria, že z  celkového počtu stiahnutých aplikácií v prípade 1% vývojárov bolo 9,1 miliardy stiahnutí hier. Ďalšie 2 miliardy stiahnutí hier zaznamenalo zvyšných 99% vývojárov.</p>
      <figure>
        <img src="https://vosveteit.sk/wp-content/uploads/2019/11/1-vyvojarov-ovladlo-trh-s-mobilnymi-aplikaciami_pocet-stiahnuti-hier-1.jpg"/>
        <figcaption>Zdroj: sensortower.com</figcaption>
      </figure>
      <h4>Koľko peňazí vygenerovali aplikácie vývojárom?</h4>
      <p>Už je asi každému jasné, že 1% vývojárov si rozdelilo aj najviac peňazí. Dáta spoločnosti Sensor Tower hovoria, že na celkovom objeme tržieb sa 1% vývojárov podieľalo 93%. Zvyšných 7% si rozdelilo 99% vývojárov. V číslach to predstavuje <b>20,5 miliardy dolárov ku 1,5 miliarde </b>(<i>pozn. redakcie: objem zárobkov je odhadom spoločnosti Sensor Tower na základe dát od 153 tisíc vydavateľov)</i>.</p>
      <figure>
        <img src="https://vosveteit.sk/wp-content/uploads/2019/11/1-vyvojarov-ovladlo-trh-s-mobilnymi-aplikaciami_podiel-na-trzbach-1.jpg"/>
        <figcaption>Zdroj: sensortower.com</figcaption>
      </figure>
      <p>Nižšie si môžete pozrieť<b> historicky vývoj,</b> ako podielov zárobkov, tak aj počtu stiahnutí aplikácií od roku 2014 1% najúspešnejších vývojárov.</p>
      <figure>
        <img src="https://vosveteit.sk/wp-content/uploads/2019/11/podiel-1-vyvojarov-na-trhbach-za-poslednych-5-rokov-1.jpg"/>
        <figcaption>Zdroj: sensortower.com</figcaption>
      </figure>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>