<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714973-netflix-megalh-prosochh-se-osoys-lamvanoyn-ayto-to-email.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T12:36:00+00:00"/>
    <meta property="og:title" content="Νetflix: Μεγάλη προσοχή σε όσους λαμβάνουν αυτό το email"/>
    <meta property="og:description" content="Συναγερμό εξέδωσε το Netflix για την νέα ηλεκτρονική απάτη σε βάρος του. Ειδικότερα σε ανακοίνωσή του Διεθνές Ινστιτούτο για την Κυβερνοασφάλεια CSIi, ανέφερε πως ένας από"/>
  </head>
  <body>
    <article>
      <h1>Νetflix: Μεγάλη προσοχή σε όσους λαμβάνουν αυτό το email</h1>
      <address>
        <time datetime="2019-11-24T12:36:00+00:00">24 Nov 2019, 12:36</time>
      </address>
      <p>Συναγερμό εξέδωσε το Netflix για την νέα ηλεκτρονική απάτη σε βάρος του.</p>
      <p>Ειδικότερα σε ανακοίνωσή του Διεθνές Ινστιτούτο για την Κυβερνοασφάλεια CSIi, ανέφερε πως ένας από τους τρόπους εξαπάτησης των επιτήδειων είναι και τα emails που στέλνονται με τα σήματα του Netflix.</p>
      <p>«Να προσέχετε πάντα τα emails που δέχεστε και σας ζητούν προσωπικές πληροφορίες ή τα στοιχεία του τραπεζικού σας λογαριασμού. Ποτέ μη πατάτε τα links που σας αποστέλλονται ειδικά αν δεν περιμένετε να λάβετε τέτοιου είδους emails από την τράπεζά σας ή κάποια άλλη υπηρεσία!», επισημαίνει χαρακτηριστικά το ινστιτούτο.</p>
      <p>Υπενθυμίζεται πως τον Απρίλιο του 2017, ο Αντιστράτηγος ε.α. Εμμανουήλ Σφακιανάκης, Ειδικός Ερευνητής, Αναλυτής Ηλεκτρονικών Εγκλημάτων, έδωσε σάρκα και οστά σε ένα όραμα πολλών ετών.</p>
      <p>Σε μία δύσκολη, χρονικά, περίοδο για την Ελλάδα, βρήκε ανθρώπους που ασπάστηκαν το όραμα του, και το CSI Institute έγινε πραγματικότητα.</p>
      <p>Το CSI Institute («Διεθνές Ινστιτούτο για την Κυβερνοασφάλεια») αποτελεί μη κυβερνητική και μη κερδοσκοπική οργάνωση, και ο σκοπός του προβλέπεται ρητά ως μη κερδοσκοπικός. Το Σωματείο προάγει εκπαιδευτικούς και κοινωφελείς σκοπούς, μεταξύ άλλων, την πρόληψη και την αντιμετώπιση θεμάτων ασφαλείας στο διαδίκτυο, καθώς και την εκπαίδευση, την ενεργοποίηση και την επιστημονική έρευνα στο τομέα νέων τεχνολογιών και διαδικτύου.</p>
      <p>
        <a href="http://www.topontiki.gr/article/353864/netflix-megali-prosohi-se-osoys-lamvanoyn-ayto-email">www.topontiki.gr</a>
      </p>
    </article>
  </body>
</html>