<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/asteroskopeio-megales-posotites-vrochis-fernei-o-giryonis-epikindyni-i-kakokairia/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T12:21:14+00:00"/>
    <meta property="og:title" content="Αστεροσκοπείο: Μεγάλες ποσότητες βροχής φέρνει ο «Γηρυόνης» -Επικίνδυνη η κακοκαιρία"/>
    <meta property="og:description" content="Προ των πυλών βρίσκεται το νέο κύμα κακοκαιρίας που αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες από"/>
  </head>
  <body>
    <article>
      <h1>Αστεροσκοπείο: Μεγάλες ποσότητες βροχής φέρνει ο «Γηρυόνης» -Επικίνδυνη η κακοκαιρία</h1>
      <address><time datetime="2019-11-24T12:21:14+00:00">24 Nov 2019, 12:21</time> by <a rel="author">stergios</a></address>
      <p>Προ των πυλών βρίσκεται το νέο κύμα κακοκαιρίας που αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες από σήμερα μέχρι και την Τρίτη.</p>
      <p>Σύμφωνα με την μετεωρολογική υπηρεσία meteo του Εθνικού Αστεροσκοπείου Αθηνών, η μεγάλη ένταση των φαινομένων και οι σημαντικές ποσότητες βροχής που θα πέσουν στο σύνολο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει προβλήματα.</p>
      <p>Σήμερα Κυριακή βροχές και σποραδικές καταιγίδες εκδηλώνονται στα ηπειρωτικά (εξαιρούνται η Ανατολική Μακεδονία και η Θράκη), φαινόμενα που από το απόγευμα τοπικά θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <p>Από τις νυχτερινές ώρες της Κυριακής και τη Δευτέρα μέτωπο πολύ ισχυρών βροχών και καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Τα φαινόμενα σε ορισμένες περιπτώσεις ενδέχεται να συνοδευτούν από χαλαζοπτώσεις, κυρίως στα νότια τμήματα της χώρας.</p>
      <p>Ισχυρές βροχές και καταιγίδες θα εκδηλωθούν και στο νομό Αττικής και την πόλη της Αθήνας από τις πρώτες πρωινές ώρες έως και το μεσημέρι της Δευτέρας.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
        <a href="https://www.aftodioikisi.gr/oikonomia/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/pos-mporoyn-na-symmetaschoyn-se-diagonismo-asep-apolymenoi-toy-dimosioy/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
      </related>
    </article>
  </body>
</html>