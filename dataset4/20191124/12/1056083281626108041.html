<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301733/%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A8%D9%84%D9%88%D8%B7"/>
    <meta property="og:site_name" content="ایسنا"/>
    <meta property="article:published_time" content="2019-11-24T12:16:45+00:00"/>
    <meta property="og:title" content="برگزاری جشنواره دانشجویی «بلوط»"/>
    <meta property="og:description" content="پنجمین دوره جشنواره دانشجویی - فرهنگی «بلوط» آذرماه در سالن چمران دانشکده فنی دانشگاه تهران برگزار می‌شود."/>
  </head>
  <body>
    <article>
      <h1>برگزاری جشنواره دانشجویی «بلوط»</h1>
      <address><time datetime="2019-11-24T12:16:45+00:00">24 Nov 2019, 12:16</time> by <a rel="author">فاطمه نظرمحمدی</a></address>
      <p>پنجمین دوره جشنواره دانشجویی - فرهنگی «بلوط» آذرماه در سالن چمران دانشکده فنی دانشگاه تهران برگزار می‌شود.</p>
      <p>به گزارش ایسنا، برگزارکنندگان این جشنواره اعلام کردند در پی تعویق این جشنواره به علت شرایط اخیر، تاریخ مراسم آغازین به روز دهم آذر و مراسم پایانی به دوازدهم آذرماه موکول شده است. </p>
      <p>بنا بر اعلام، غرفه‌های حاضر در جشنواره دانشجویی «بلوط» از تاریخ ۹ تا ۱۲ آذرماه فعال و پذیرای مهمانان خود هستند.</p>
      <p>سیدوحید موحدی، دبیر جشنواره فرهنگی «بلوط» گفت: پنجمین جشنواره فرهنگی هنری «بلوط» با محوریت تقدیر از کارآفرینان برتر ملی آذرماه سال جاری در دانشگاه تهران برگزار می‌شود. طبق برنامه‌ریزی‌های انجام‌شده، جشنواره امسال در دو بخش تجلیل از سازمان‌ها، شرکت‌ها و افراد مسئولیت‌پذیر در مناطق سیل‌زده کشور به عنوان همایش مراسم افتتاحیه و تقدیر از کارآفرینان برتر ملی به عنوان همایش اختتامیه برگزار می‌شود.<br/> <br/>او همچنین بیان کرد: جشنواره با افتتاح بخش نمایشگاهی که شامل بخش‌های لباس و غذای محلی، صنایع دستی و گردشگری، مشاهیر و… است، فعالیت خود را آغاز خواهد کرد و در ادامه پس از پنج روز برگزاری نمایشگاه فرهنگی، همایش اختتامیه با حضور شخصیت‌های برجسته ملی در حوزه‌های مختلف، همراه با اجرای موسیقی سنتی زنده و برنامه‌های جذاب و متنوع دیگر به کار خود پایان خواهد داد.</p>
      <p>موحدی افزود: جشنواره با افتتاح بخش نمایشگاهی که شامل بخش‌های لباس و غذای محلی، صنایع دستی و گردشگری، مشاهیر و… است، فعالیت خود را آغاز می‌کند و در آیین افتتاحیه از افراد، سازمان‌ها و شرکت‌های مسئولیت‌پذیر در مناطق سیل‌زده کشور تجلیل می‌شود.</p>
      <p>انتهای پیام</p>
    </article>
  </body>
</html>