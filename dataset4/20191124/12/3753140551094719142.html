<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/yakscho_ukrayinci_zakhochut_to_rizdvo_svyatkuvatymemo_25_grudnya_epifaniy"/>
    <meta property="og:site_name" content="espreso.tv"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="Якщо українці захочуть, то Різдво святкуватимемо 25 грудня, - Епіфаній"/>
    <meta property="og:description" content="Предстоятель Православної церкви України, митрополит Епіфаній повідомив, що якщо суспільство того бажатиме, Різдво можна святкувати за григоріанським календарем 25 грудня"/>
  </head>
  <body>
    <article>
      <h1>Якщо українці захочуть, то Різдво святкуватимемо 25 грудня, - Епіфаній</h1>
      <address>
        <time datetime="2019-11-24T12:16:00+00:00">24 Nov 2019, 12:16</time>
      </address>
      <p>Предстоятель Православної церкви України, митрополит Епіфаній повідомив, що якщо суспільство того бажатиме, Різдво можна святкувати за григоріанським календарем 25 грудня</p>
      <p>Про це з посиланням на <a href="https://risu.org.ua/">Релігійно-інформаційну службу</a> повідомляє <a href="https://espreso.tv/">Еспресо.TV</a>.</p>
      <p>За словами митрополита, зараз важко уявити скільки часу знадобиться, щоб змінити дату святкування цього великого свята зі звичної нам, 7 січня.</p>
      <p>"Більшість помісних православних церков святкують Різдво за новим, григоріанським календарем. І ми це можемо робити в майбутньому, якщо це буде сприймати український народ. Якщо християни в Україні почнуть святкувати Різдво 25 грудня, незабаром можна буде і говорити про зміни в Церкві", - сказав він.</p>
      <p><b>Читайте також</b>: <a href="https://espreso.tv/article/2016/12/24/tradyciyi_quotrusskogo_myraquot_chy_varto_vsim_ukrayincyam_svyatkuvaty_rizdvo_25_grudnya">Традиції "русского мира". Чи варто всім українцям святкувати Різдво 25 грудня</a></p>
      <p>"Якщо Церква побачить, що більшість православних християн в Україні готові сприйняти це, хочуть святкувати саме за новим стилем, тоді не виникне жодних проблем", - додав Епіфаній.</p>
    </article>
  </body>
</html>