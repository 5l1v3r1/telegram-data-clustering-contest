<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/to-kokkino-potami-syntaraktikes-exelixeis-simera-24-11/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-24T12:33:57+00:00"/>
    <meta property="og:title" content="Το Κόκκινο Ποτάμι: Συνταρακτικές εξελίξεις σήμερα (24/11)"/>
    <meta property="og:description" content="Νέο επεισόδιο σήμερα, Κυριακή 24 Νοεμβρίου, για τη σειρά του Open «Το Κόκκινο Ποτάμι», με τις εξελίξεις να είναι καταιγιστικές."/>
  </head>
  <body>
    <article>
      <h1>Το Κόκκινο Ποτάμι: Συνταρακτικές εξελίξεις σήμερα (24/11)</h1>
      <address>
        <time datetime="2019-11-24T12:33:57+00:00">24 Nov 2019, 12:33</time>
      </address>
      <p>Νέο επεισόδιο σήμερα, <b>Κυριακή 24 Νοεμβρίου,</b> για τη σειρά του <b><a href="https://neaselida.gr/tag/open/">Open</a> «<a href="https://neaselida.gr/tag/kokkino-potami/">Το</a></b><a href="https://neaselida.gr/tag/kokkino-potami/"> </a><b><a href="https://neaselida.gr/tag/kokkino-potami/">Κόκκινο Ποτάμι</a>»,</b> με τις εξελίξεις να είναι καταιγιστικές.</p>
      <p>H σειρά εποχής, που έχει κερδίσει το <b>τηλεοπτικό κοινό</b>, προβάλλεται κάθε <b>Κυριακή</b> στις <b>21:00</b> το βράδυ. Τι θα δούμε στο σημερινό (24/11) επεισόδιο;</p>
      <h3>Κυριακή 24 Νοεμβρίου – Επεισόδιο 9</h3>
      <p>Μίλτος και Ιφιγένεια ταξιδεύουν στα παράλια του Πόντου για να παρευρεθούν στον γάμο του αδελφού του Μίλτου. Στην Αμισό η ένταση ανάμεσα σε Έλληνες και Τούρκους κλιμακώνεται, με απειλές και εκβιασμούς.</p>
      <figure>
        <img src="https://neaselida.gr/nsmedia/uploads/2019/11/i-oikogeneia-provlimatismeni-.jpg"/>
      </figure>
      <p>Ο γάμος του Θέμη και της Βασιλικής αμαυρώνεται από τους ανθρώπους του Οσμάν. Η κατάσταση που επικρατεί στη χώρα και στα Βαλκάνια οδηγεί τον Ζαχάρωφ να προτείνει στον Μίλτο να φύγει ξανά για την Ρωσία.</p>
      <figure>
        <img src="https://neaselida.gr/nsmedia/uploads/2019/11/o-osman-karadokei-ston-gamo-.jpg"/>
      </figure>
      <p>Το ξέσπασμα των Βαλκανικών Πολέμων βρίσκει την Ιφιγένεια σπουδάστρια να οργανώνει στο Πανεπιστήμιο εράνους και να μοιράζει προπαγανδιστικό υλικό υπέρ της Ελλάδας και τον Μίλτο να αποφασίζει, παρά τις αντιρρήσεις και τους φόβους της Ιφιγένειας, να καταταγεί στον Ελληνικό στρατό, για να πολεμήσει στην πρώτη γραμμή του μετώπου.</p>
      <figure>
        <iframe src="https://www.youtube.com/embed/JTiaCpqaJ54" width="696" height="392" data-service="Youtube" scrolling="no"/>
      </figure>
      <h3>Το Κόκκινο Ποτάμι: Πόσα λεφτά κοστίζει κάθε επεισόδιο της σειράς του Open</h3>
      <figure>
        <img src="https://neaselida.gr/nsmedia/uploads/2019/10/kokkino-potami-3.jpg"/>
      </figure>
      <p>Η σειρά εποχής του<a href="https://neaselida.gr/tag/open/"><b> Open, </b></a>Το <a href="https://neaselida.gr/tag/kokkino-potami/"><b>«Κόκκινο Ποτάμι»</b></a> έχει δίχως αμφιβολία κερδίσει τις εντυπώσεις από το πρώτο επεισόδιο, όπως δείχνει και η <a href="https://neaselida.gr/tag/tiletheasi/"><b>τηλεθέαση</b></a> που σημειώνει.</p>
      <p>Η σειρά που βασίζεται στο ομώνυμο βιβλίο για τη <b>γενοκτονία των Ποντίων</b> έχει κερδίσει το κοινό και έχει δικαιώσει τους υπεύθυνους του καναλιού του <b>Ιβάν Σαββίδη</b>. Βέβαια, τα χρήματα που δαπανώνται για τα γυρίσματά της δεν είναι λίγα, όμως αξίζει το αποτέλεσμα.</p>
      <p>Όπως αναφέρει το περιοδικό «TV κους κους», <b>κάθε επεισόδιο κοστίζει 120 χιλιάδες ευρώ</b>. Η σειρά μεταδίδεται κάθε Κυριακή φτάνοντας μέχρι και 30% τηλεθέαση, απέναντι σε υψηλό ανταγωνισμό.</p>
      <p>Η μεγάλη διαφορά με τη σειρά εποχής <b>«Άγριες Μέλισσες»</b> είναι ότι η παραγωγή του <b>ΑΝΤ1</b> έκανε αίτηση για επιχορήγηση από το πρόγραμμα της <b>ΕΚΟΜΕ</b>, σε αντίθεση με αυτή του Open που δεν έκανε αντίστοιχη αίτηση.</p>
      <p>Είναι χαρακτηριστικό ότι στη σειρά του Open συμμετείχαν πάνω από <b>1.000 ηθοποιοί</b> ενώ έγιναν γυρίσματα σε πόλεις του εξωτερικού.</p>
      <related>
        <a href="https://neaselida.gr/h-alli-selida/open-apanotes-vomves-me-pasignostoys-tragoydistes-sto-kanali/"/>
      </related>
    </article>
  </body>
</html>