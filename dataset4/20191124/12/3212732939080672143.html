<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/tenaa-da-ortaya-cikti-xiaomi-mi-mix-3-5g-ile-tekrar-doguyor-190101200094"/>
    <meta property="og:site_name" content="Mynet Trend"/>
    <meta property="article:published_time" content="2019-11-24T12:06:14+00:00"/>
    <meta property="og:title" content="TENAA’da ortaya çıktı: Xiaomi Mi MIX 3, 5G ile tekrar doğuyor!"/>
    <meta property="og:description" content="Xiaomi Mi MIX 3’ün 5G destekli yeni yan modeli Xiaomi Mi MIX 3 5G, Çin’in sertifika kurumu TENAA’da ortaya çıktı. TENAA’daki Xiaomi Mi MIX 3 5G özellikleri arasında Xiaomi Mi MIX 3’ten farklı birçok yenilik var."/>
  </head>
  <body>
    <article>
      <h1>TENAA’da ortaya çıktı: Xiaomi Mi MIX 3, 5G ile tekrar doğuyor!</h1>
      <h2>Xiaomi Mi MIX 3’ün 5G destekli yeni yan modeli Xiaomi Mi MIX 3 5G, Çin’in sertifika kurumu TENAA’da ortaya çıktı. TENAA’daki Xiaomi Mi MIX 3 5G özellikleri arasında Xiaomi Mi MIX 3’ten farklı birçok yenilik var.</h2>
      <address><time datetime="2019-11-24T12:06:14+00:00">24 Nov 2019, 12:06</time> by <a rel="author">Mynet</a></address>
      <p>Xiaomi Mi MIX 3 Xiaomi’nin yenilikçi tasarımı ile öne çıkan bir akıllı telefondu kuşkusuz. Kızaklı ön kamera sistemi ile hala daha piyasadaki akıllı telefon modellerinden ayrışan Xiaomi Mi MIX 3’e TENAA’da çıkan kayıtlara göre 5G desteğine sahip bir kardeş geliyor. O kardeş, Xiaomi Mi MIX 3 5G’den başkası da değil.</p>
      <h3>XİAOMİ Mİ MİX 3 5G GELİYOR</h3>
      <p>Xiaomi Mi MIX 3 5G Çin’in sertifikasyon kurumu TENAA’nın listesinde görüntülendi. TENAA listesindeki Xiaomi Mi MIX 3 5G özellikleri tablosuna göre yeni nesil Mi MIX 3, adından da anlaşılacağı üzere 5G destekli olacak ve 6GB RAM/128 GB dahili hafıza ve 8GB RAM/256GB dahili hafıza olmak üzere iki farklı seçenek sunacak. Cihazın ekranında ise 6,39 inç büyüklüğünde Full HD+ çözünürlüğünde bir OLED ekran yer alacak. Telefonun kalbinde ise Qualcomm’un Snapdragon 855 işlemcisi arzı endam edecek.</p>
      <figure>
        <img src="https://imgrosetta.mynet.com/file/11443420/640xauto.jpg"/>
      </figure>
      <p>Xiaomi Mi MIX 3’e nazaran özelliklerinde birtakım iyileşmeler içeren Xiaomi Mi MIX 3 5G, batarya desteğini ise 3.800 mAh’e çıkartacak. Bu batarya pek tabii 10W kablosuz şarj desteği de sunacak. İşletim sistemi tarafında ise bizi MIUI 11 arayüzüne sahip bir Android 10 karşılayacak.</p>
      <h4>XİAOMİ Mİ MIX 3 5G ÖZELLİKLERİ</h4>
      <p>Qualcomm Snapdragon 855 işlemci<br/>6GB/8GB olmak üzere iki farklı RAM seçeneği<br/>128GB/256GB olmak üzere iki farklı depolama seçeneği<br/>6,39 inç büyüklüğünde Full HD+ OLED bir ekran<br/>İkisi de 12 megapiksel çözünürlüğünde olan çift arka kamera<br/>Biri 24 megapiksel çözünürlüğünde diğeri 2 megapiksel çözünürlüğünde olmak üzere çift ön kamera<br/>QuickCharge 4+ ve 10W kablosuz şarj destekli 3.800 mAh batarya<br/>MIUI 11+Android 10</p>
      <p>Anahtar kelimeler: Xiaomi, Xiaomi mi mix 3, Xiaomi mi mix 3 5G, Xiaomi mi mix 5g özellikleri, TENAA, akıllı telefon</p>
    </article>
  </body>
</html>