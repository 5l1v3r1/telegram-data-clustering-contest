<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779815/%D8%A7%DB%8C%D9%86%D8%AA%D8%B1%D9%86%D8%AA-%D9%85%D9%84%DB%8C-%D8%AA%D9%88%D8%A7%D9%86-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%D8%A8%D9%87-%D9%85%D8%B1%D8%AF%D9%85-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:46:16+00:00"/>
    <meta property="og:title" content="معاون سازمان پدافند غیرعامل: اینترنت ملی توان لازم برای ارائه خدمات به مردم را دارد"/>
    <meta property="og:description" content="ایلام - معاون بسیج و امور استان‌های سازمان پدافند غیرعامل گفت: اینترنت ملی توان لازم برای ارائه خدمات به مردم را دارد."/>
  </head>
  <body>
    <article>
      <h1>معاون سازمان پدافند غیرعامل: اینترنت ملی توان لازم برای ارائه خدمات به مردم را دارد</h1>
      <address>
        <time datetime="2019-11-24T12:46:16+00:00">24 Nov 2019, 12:46</time>
      </address>
      <p>به گزارش <a href="https://www.mehrnews.com/">خبرنگار مهر</a>، سردار غلامعلی حیدری روز یکشنبه در نشست شورای پدافند غیرعامل استان ایلام اظهار داشت: اینترنت ملی در یک هفته گذشته اهمیت و میزان بالای پوشش دهی خود به مخاطبان را اثبات کرد و نشان داد که توان لازم برای ارائه خدمات به مردم را دارد.</p>
      <p>وی افزود: در ایران نیز باید مانند تعدادی دیگر از کشورهای خارجی با تقویت و توسعه زیرساخت‌های اینترنت بومی و ملی مردم به سمت استفاده از این اینترنت سوق داده شوند.</p>
      <p>وی تصریح کرد: زمینه‌های توسعه و تقویت اینترنت ملی در حال انجام است و یکی از دستور کارهای سازمان پدافند غیرعامل کشور همین موضوع توسعه زیرساخت‌های اینترنت داخلی است.</p>
      <p>حیدری صیانت از زیرساخت‌ها و افزایش میزان تاب‌آوری آن‌ها، پاسخ به حوادث و صیانت از مردم در مواقع اضطراری را از مهمترین برنامه‌های این سازمان دانست و افزود: ایجاد طرح جامع پدافند غیرعامل توسط استان‌ها و برگزاری شوراهای پدافند غیرعامل با حضور کارگروه‌های مختلف به منظور تدوین و ارائه راهکارها و طرح‌های عمرانی و زیرساختی چندمنظوره و شناسایی نقاط قوت و ضعف از دیگر رنامه‌های این سازمان است.</p>
      <p>سردار حیدری افزود: دشمن همیشه با ترفندهای مختلف سعی داشته است ایران را به آشوب و ناآرامی بکشاند اما همواره هوشیاری مردم، مسئولان نظام، دستگاه های امنیتی، نظامی و از همه مهمتر تبعیت از فرمایش‌های رهبری هجمه‌های دشمنان خنثی و تهدیدها به فرصت تبدیل شده است.</p>
    </article>
  </body>
</html>