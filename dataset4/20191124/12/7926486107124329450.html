<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013076/%DA%A9%D8%A7%D8%B1%D8%A7%D8%AA%D9%87-%DA%AF%D8%B1%D9%81%D8%AA%D8%A7%D8%B1-%D8%AD%D8%A7%D8%B4%DB%8C%D9%87-%D8%AE%D9%88%D8%AF-%D8%B3%D8%A7%D8%AE%D8%AA%D9%87-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T12:40:40+00:00"/>
    <meta property="og:title" content="کاراته گرفتار حاشیه خود ساخته شد"/>
    <meta property="og:description" content="پس از انتشار برخی اخبار مبنی بر احتمال بازگشت آشوری به فدراسیون کاراته، سرمربی تیم ملی در تمرین امروز تیم ملی حضور پیدا نکرد و در فاصله ۲ روز مانده تا اعزام به مسابقات لیگ جهانی خبری از وی نیست."/>
  </head>
  <body>
    <article>
      <h1>کاراته گرفتار حاشیه خود ساخته شد</h1>
      <address>
        <time datetime="2019-11-24T12:40:40+00:00">24 Nov 2019, 12:40</time>
      </address>
      <p>
        <i>پس از انتشار برخی اخبار مبنی بر احتمال بازگشت آشوری به فدراسیون کاراته، سرمربی تیم ملی در تمرین امروز تیم ملی حضور پیدا نکرد و در فاصله ۲ روز مانده تا اعزام به مسابقات لیگ جهانی خبری از وی نیست.</i>
      </p>
      <p>به گزارش مشرق، پس از انتشار برخی اخبار مبنی بر احتمال بازگشت <b>آشوری </b>سرپرست سابق <b>فدراسیون کاراته </b>به این فدراسیون، سرمربی <b>تیم ملی کاراته </b>در تمرینات تیم ملی غایب بوده است.</p>
      <blockquote>بیشتر بخوانید:<br/><a href="https://www.mashreghnews.ir/news/1012894/%D8%A2%D8%B4%D9%88%D8%B1%DB%8C-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A8%D8%A7%D8%B2%DA%AF%D8%B4%D8%AA-%D8%A8%D9%87-%D9%81%D8%AF%D8%B1%D8%A7%D8%B3%DB%8C%D9%88%D9%86-%DA%A9%D8%A7%D8%B1%D8%A7%D8%AA%D9%87">آشوری در آستانه بازگشت به فدراسیون <i>کاراته</i></a></blockquote>
      <p><b>سید شهرام هروی</b> سرمربی پرافتخار کاراته ایران که ۳ عنوان قهرمانی جهان را با تیم ملی بدست آورده و موفق شده کاراته ایران را برای کسب سهمیه‌های المپیک بدرستی هدایت کند، در فاصله ۲ روز مانده به اعزام به آخرین مرحله لیگ جهانی در اسپانیا در تمرین تیم ملی غایب بود.</p>
      <p>غیبت هروی در حالی است که وی در دسترس نیست و مربیان تیم ملی نیز خبری از او و تصمیمی که گرفته ندارند.</p>
      <p>اینکه چرا مسئولان فدراسیون کاراته در برهه حساس کنونی و در حالیکه تیم ملی کاراته در آرامش به کار خود ادامه می‌داد، با بروز چنین اخباری باعث ایجاد حاشیه خود ساخته برای تیم ملی شده‌اند، مشخص نیست.</p>
      <p>تلفن همراه طباطبایی رییس فدراسیون کاراته نیز از صبح امروز در دسترس نیست و هنوز در اینباره موضع خود را اعلام نکرده است.</p>
      <p>گفته می‌شود آشوری یا به عنوان مدیر تیم‌های ملی و یا دبیر فدراسیون کاراته مشغول به کار خواهد شد.</p>
      <p>منبع: ایسنا</p>
    </article>
  </body>
</html>