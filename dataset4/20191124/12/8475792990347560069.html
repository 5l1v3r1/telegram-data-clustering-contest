<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasterbotten/vattenlacka-soder-om-umea-200-hushall-drabbade"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T12:36:36+00:00"/>
    <meta property="og:title" content="Vattenläcka söder om Umeå – 200 hushåll drabbade"/>
    <meta property="og:description" content="Sedan 11-tiden igår har det varit en vattenläcka i ett område nära Yttersjö och Bösta. Det är oklart vad det beror på eller när det kommer att fixas. Vattentankar finns utställda vid Yttersjö skola."/>
  </head>
  <body>
    <article>
      <h1>Vattenläcka söder om Umeå – 200 hushåll drabbade</h1>
      <address><time datetime="2019-11-24T12:36:36+00:00">24 Nov 2019, 12:36</time> by <a rel="author">Elias Liljeström</a></address>
      <p>
        <b>Sedan 11-tiden igår har det varit en vattenläcka i ett område nära Yttersjö och Bösta. Det är oklart vad det beror på eller när det kommer att fixas. Vattentankar finns utställda vid Yttersjö skola.</b>
      </p>
      <p>– Cirka 200 hushåll är utan vatten, vi vet inte vad det beror på än men vi håller på att sektionera en ledning där vi tror att läckan är, säger Johan Sjödin, kommunikatör på Vakin</p>
      <p>Det finns vattentankar utställda vid Yttersjö skola men de håller på att ta slut.</p>
      <p>– Vi håller på att byta ut vattentankarna men det kan ta lite tid eftersom vi måste köra via stan, säger Johan Sjödin</p>
      <p>Han säger också att man inte ska lämna vattenkranar på eftersom vattnet kan komma och gå under läcksökningsarbetet.</p>
      <p>I nuläget är det oklart när vattenläckan kan vara löst.</p>
    </article>
  </body>
</html>