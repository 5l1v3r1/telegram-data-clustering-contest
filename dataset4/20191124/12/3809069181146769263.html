<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/la-liga/article/1418120/espaniol-hetafe-1-1"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T12:53:34+00:00"/>
    <meta property="og:title" content="Εσπανιόλ – Χετάφε 1-1"/>
    <meta property="og:description" content="Για καμία από τις δύο ομάδες δεν μπορεί να χαρακτηριστεί θετική η μεταξύ τους ισοπαλία στην Cornella de Llobregat με το τελικό 1-1. Προηγήθηκε η Χετάφε που κυνηγάει όσο μπορεί την 6άδα, ισοφάρισε η Εσπανιόλ που παλεύει για να γλιτώσει τον υποβιβασμό."/>
  </head>
  <body>
    <article>
      <h1>Εσπανιόλ – Χετάφε 1-1</h1>
      <h2>Για καμία από τις δύο ομάδες δεν μπορεί να χαρακτηριστεί θετική η μεταξύ τους ισοπαλία στην Cornella de Llobregat με το τελικό 1-1. Προηγήθηκε η Χετάφε που κυνηγάει όσο μπορεί την 6άδα, ισοφάρισε η Εσπανιόλ που παλεύει για να γλιτώσει τον υποβιβασμό.</h2>
      <address><time datetime="2019-11-24T12:53:34+00:00">24 Nov 2019, 12:53</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Στο RCDE Stadium, η Χετάφε ευτύχησε να προηγηθεί πολύ γρήγορα στο σκορ, με τον Μάτα στο 4ο λεπτό να παίρνει την κεφαλιά και να στέλνει τη μπάλα στα δίχτυα για το 1-0, παρά τις διαμαρτυρίες των γηπεδούχων για επιθετικό φάουλ στον τρόπο με τον οποίο αψήφησε το μαρκάρισμα που του έγινε.</p>
      <p>Η Εσπανιόλ κυνήγησε πολύ την απάντηση από νωρίς και δεν ήθελε ν' αφήσει το χρόνο να χαθεί, για να δει τη δικαίωση να έρχεται στο 45ο λεπτό, όταν ο Γου Λι από το δεύτερο δοκάρι με πλασέ στην κίνηση έκανε το 1-1.</p>
      <p>Η Χετάφε είχε τη μεγαλύτερη ευκαιρία του δευτέρου ημιχρόνο όταν στο 70' ο Μολίνα πέτυχε το δοκάρι του Ντιέγκο Λόπεθ και με το τελικό 1-1 η ομάδα Μπορνταλάς έχασε την ευκαιρία να βρεθεί εντός 6άδας.</p>
      <p>Αντίθετα, η Εσπανιόλ με τους 9 βαθμούς παραμένει στο -5 από τις θέσεις της σωτηρίας και απλά συνεχίζει τον... Γολγοθά της.</p>
      <p>Φωτογραφίες: Getty Images / Ideal Image.</p>
    </article>
  </body>
</html>