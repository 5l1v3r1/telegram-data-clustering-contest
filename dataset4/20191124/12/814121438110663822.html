<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10274228/jaskowiak-duda-przed-trybunal-stanu-chcialbym-rzadzic-polska-tak-samo-jak-poznaniem.html"/>
    <meta property="og:site_name" content="Wprost"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="Jaśkowiak: Duda przed Trybunał Stanu. Chciałbym rządzić Polską tak samo jak Poznaniem"/>
    <meta property="og:description" content="Jeden z dwóch wystawionych do prawyborów w Platformie kandydatów był gościem programu „Fakty po faktach” TVN24. Jacek Jaśkowiak mówił m.in. o tym, jakim chciałby być prezydentem."/>
  </head>
  <body>
    <article>
      <h1>Jaśkowiak: Duda przed Trybunał Stanu. Chciałbym rządzić Polską tak samo jak Poznaniem</h1>
      <address>
        <time datetime="2019-11-24T12:16:00+00:00">24 Nov 2019, 12:16</time>
      </address>
      <p>
        <b>Jeden z dwóch wystawionych do prawyborów w Platformie kandydatów był gościem programu „Fakty po faktach” TVN24. Jacek Jaśkowiak mówił m.in. o tym, jakim chciałby być prezydentem.</b>
      </p>
      <p>– Chciałbym być takim prezydentem Rzeczypospolitej, jakim jestem prezydentem Poznania. Miasta otwartego dla wszystkich, miasta, w którym wszyscy mają się czuć dobrze, niezależnie od tego czy są biedni, czy bogaci. Czy są młodzi, w średnim wieku, czy są seniorami – mówił polityk, rozpoczynając swoją kampanię przedwyborczą.</p>
      <p>Jaśkowiak niespodziewanie został kontrkandydatem Małgorzaty Kidawy-Błońskiej do startu w wyborach prezydenckich w roku 2020. Na antenie TVN24 zapewniał, że w razie swojej porażki będzie wspierał koleżankę z partii „z całych sił”. Choć jego kandydatura wpłynęła na ostatnią chwilę, zapewniał, iż nie była decyzją spontaniczną. – Namawiano mnie do tego od dosyć dawna. Pierwsze rozmowy pojawiły się w zeszłym roku – przekonywał.</p>
      <p>Jedną z odważniejszych deklaracji Jaśkowiaka była ta dotycząca obecnego prezydenta. Włodarz Poznania zapowiedział, że w przypadku wyborczej wygranej chciałby rozliczyć się z poprzednikiem. – Zdecydowanie tak. Za łamanie konstytucji należy postawić prezydenta Dudę przed Trybunałem Stanu – mówił wprost.</p>
      <related>
        <h4>Czytaj także:</h4>
        <a href="https://www.wprost.pl/polityka/10271984/dlaczego-jaskowiak-zdecydowal-sie-na-start-w-prawyborach-inspiracja-dla-mnie-byla-postawa-tuska.html"/>
      </related>
      <related>
        <h4>Czytaj także:</h4>
        <a href="https://www.wprost.pl/polityka/10272011/podpisy-dla-jasowiaka-zbierano-w-ciemno-jesli-to-prawda-to-jest-to-mega-skandal.html"/>
      </related>
      <footer>Źródło: <a href="http://www.tvn24.pl/">TVN24</a></footer>
    </article>
  </body>
</html>