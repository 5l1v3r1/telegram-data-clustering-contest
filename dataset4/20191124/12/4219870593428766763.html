<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:832058-Svaku-noc-je-isao-u-krevet-nasoj-unuci-Ugusio-je-decaka-dok-ga-je-silovao-Monstruozni-zlocini-pedofila-koji-su-sokirali-Hrvatsku"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T12:02:00+00:00"/>
    <meta property="og:title" content="&quot;Svaku noć je išao u krevet našoj unuci; Ugušio je dečaka dok ga je silovao&quot;: Monstruozni zločini pedofila koji su šokirali Hrvatsku"/>
    <meta property="og:description" content="Batine, vređanje, omalovažavanje i nezamislivo zlostavljanje za decu bile su svakodnevica"/>
  </head>
  <body>
    <article>
      <h1>"Svaku noć je išao u krevet našoj unuci; Ugušio je dečaka dok ga je silovao": Monstruozni zločini pedofila koji su šokirali Hrvatsku</h1>
      <address><time datetime="2019-11-24T12:02:00+00:00">24 Nov 2019, 12:02</time> by <a rel="author">Novosti Online</a></address>
      <p>
        <b>Batine, vređanje, omalovažavanje i nezamislivo zlostavljanje za decu bile su svakodnevica</b>
      </p>
      <p>Priča o ocu iz Zadra koji je godinama zlostavaljao svoju porodicu, a najstariju ćerku psihički i seksualno, koja je kao maloletnica zatrudnela s njim i rodila mu deta jedna je od najgorih iz sudske prakse povezane sa pedofilijom i incestom.</p>
      <p>Batine, vređanje, omalovažavanje i nezamislivo zlostavljanje za decu iz ove višečlane porodice iz Zadra bile su svakodnevica.</p>
      <p>Naime, komšiluku je bio sumnjiv odnosa oca i njegove najstarije ćerke od koje se nije odvajao, ali su oni reagovali samo zbog buke koja je gotovo svakodvnevno dolazila iz tog stana.</p>
      <p>Iako je policija pisala prijave zbog narušavanja javnog reda i mira, kao i porodičnog nasilja, nisu uspeli da utvrde razmere nasilja.</p>
      <p>Dalje u istraživanju nisu išli ni socijalni radnici nakon što je maloletnica iz te porodice rodila dete, a identitet oca je ostao nepoznat.</p>
      <p>Nažalost, to nije jedini slučaj, piše portal Express.hr.</p>
      <p>
        <b>IŽIVLjAVAO SE NA NEĆAKINjI KOJA JE IMALA PET GODINA</b>
      </p>
      <p>"Pedofilom ga zovu svi. Komšije, robijaši u Lepoglavi, i to mi je najgore. Bolestan je i mislim da neće izdržati do kraja i da živ neće izaći iz zatvora. A svejedno se nadam da će ga pomilovati. Opet, ako se vrati, neće mu biti lako da komšije pogleda u oči", priča i plače 70-godišnja žena, supruga 75-godišnjeg pedofila koji je zbog seksualnog zlostavljanja svoje maloletne unuke osuđen na osam godina zatvora.</p>
      <p>Jedan je od retkih pedofila u Hrvatskoj kom su veštaci psihijatri dijagnostifikovali pedofiliju jer se i pre 50 godina seksualno iživljavao na svojoj nećakinji, kad je imala samo pet godina.</p>
      <related>
        <a href="http://www.novosti.rs/vesti/srbija.73.html:702854-Pedofilija-skrivena-iza-sramote-i-straha-nejake-zrtve"/>
      </related>
      <p>Pomahnitali deda je, kako stoji u presudi, sa iživnjavanjem počeo kada je njegova unuka imala samo šest godina. To je radio punih 11 godina a sve to vreme joj je pretio da o tome ćuti.</p>
      <p>Dok je bila kod njega na čuvanju, često se budila bez gaćica, otkopčanih pantalona, sa užasnim bolovima u trbuhu. Obnaženu ju je dirao po celom telu. Zlostavljanje je kulminiralo u njenoj 12. godini, kada ju je silovao. Nastavio je da se iživljava nad nemoćnom devojčicom sve do njene 17. godine, kada je ona svoju mračnu priču ispričala roditeljima.</p>
      <p>Svoju tragediju iscrpno je opisala u pismu "Tata, nono (deda) me silovao", u pismu koje je šokiralo roditelje, baku, čak i policajce.</p>
      <p>Pedofil je ubrzo završio iza rešetaka zatvora u Puli.</p>
      <p>Skrhana baka zlostavljane i silovane unuke kaže da joj je pismo slomilo srce. "Teško mi je i pomisliti da je užasna priča koju sam pročitala istinita. Ruke su mi drhtale dok sam čitala pismo. Pisalo je svašta, da joj je nono (deda) dolazio u sobu kad su ostajali sami te da joj je skidao gaćice, masirajući je po celom telu, i radio "ono".</p>
      <p>Šokirala me ta spoznaja da se ona branila, gurala ormar na vrata, a ništa nismo videli! Ništa više nemam u životu, ljudi okreću glavu od mene, a ni ja ne mogu nikome pogledati u oči. Srušio mi se celi svet, budna sam cele noći, ne usuđujem se izaći iz kuće, hodam samo pognute glave. A ionako me svi zaobilaze", priča baka nesrećne unuke dok joj suze teku niz lice.</p>
      <p>Ponavlja da nikad nije primetila ništa čudno u ponašanju svoga supruga i unuke. No,sada se seća da je unuku, još kao malu curicu, deda često masirao. Mislili su da je to igra i šala. Govorio bi da je devojčica to želela. Međutim, devojčica je u pismu napisala i kako se jednom prilikom požalila baki da je deda noću hvata za grudi. Baka joj nije poverovala, objasnila joj je kako "deda samo proverava diše li dobro".</p>
      <p>Psihičko stanje devojčice, sada već 22-godišnje devojke, teško je narušeno zbog pretrpljene traume. "Prezirem ga. Za mene on kao čovek više ne postoji. On više nema šta da traži na ulici, a bilo bi nam svima lakše da se stari pedofil pre odlaska u zatvor obesio", rekao nam je otac devojke.</p>
      <p>
        <b>O NjEGOVOM ZLODELU SE NIJE ZNALO</b>
      </p>
      <p>Pre pet godina je iz zatvora izašao 58-godišnji penzionisani hrvatski branitelj. Odležao je nešto više od 13 godina za silovanje i ubistvo devetogodišnjaka, počinjeno 1994. Pedofil je na sudu dobio 15 godina, ali je zbog dobrog ponašanja i zdravstvenih poteškoća pušten ranije.</p>
      <p>Vratio se u grad u kom je živeo i pre, u istu zajednicu, koja, zapravo, i ne zna gde je sve ove godine bio i što je počinio. O njemu i njegovu zlodelu, naime, tada baš ništa nije objavljivano. Pre 15 godina živeo je u stanu u zgradi s još 10-ak stanara. Iznad njega, s mamom, tatom i bratom živeo je devetogodišnjak, drag i pristojan dečak. Dečak bi pristojno pozdravio komšiju i uzeo ponuđenu čokoladu, ali nije ni slutio da će da mu postane žrtva.</p>
      <p>Dečak je žrtva postao 17. juna 1994. godine, kada ga je kiša uhvatila na ulici dok se vraćao kući. Penzionisani muškarac (58) zaustavio je automobil pored dečaka i ponudio mu da ga poveze kući.</p>
      <p>Dečak (9) je ušao u automobil, a ništa nije slutio. Ko zna šta mu je muškarac rekao pa ga je odvezao u smeru suprotnom od njegove kuće, u šumu izvan grada. Zaustavili su se duboko u šumi, na putu gde ih niko ne može vide i tada je napao dečaka, stavio mu je najlonsku vrećicu na glavu i počeo da ga guši, dodirivajući ga po genitalijama.</p>
      <p>Kada god bi dečak počeo da gubi svest, mučitelj bi mu pustio malo zraka, da ga povrati u život. To je radio sve vreme dok ga je silovao.</p>
      <p>Na kraju se dečak ugušio. Ostavio ga je u šumi, u jarku, i otišao kući. Nesrećni dečak je pronađen mrtav sutradan, a njegov ubica otkriven je i uhapšen tek dve godine posle.</p>
      <p>
        <b>MAJKA PETORO DECE ĆUTALA O SILOVANjU</b>
      </p>
      <p>Javnost je bila zgrožena i pričom o majci petero dece koja je godinu i po dana gledala kako joj suprug siluje najstariju ćerku, dok ona leži kraj njih i ćuti. Supruga je ipak na kraju prijavila silovatelja. Osuđen je na 27 godina zatvora, ali Vrhovni sud smanjio mu je kaznu na 22 godine.</p>
      <p>(express.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:829263-Brat-Dzefrija-Epstajna-trazi-odgovore-To-nisu-povrede-od-vesanja-igraju-se-sa-mnom"/>
        <a href="http://www.novosti.rs/vesti/naslovna/republika_srpska/aktuelno.655.html:831673-Seksualno-zlostavljao-decu-Osumnjicenom-za-obljubu-deteta-odredjen-pritvor"/>
        <a href="http://www.novosti.rs/vesti/naslovna/hronika/aktuelno.291.html:831249-Devojcica-12-iz-Surdulice-ne-sme-da-izadje-na-ulicu-jer-se-plasi-manijaka-32-koji-joj-je-na-Instagramu-slao-porno-slike"/>
        <a href="http://www.novosti.rs/vesti/naslovna/hronika/aktuelno.291.html:831093-Uzas-u-Surdulici-Cerki-12-poznanika-slao-neprikladne-snimke-i-fotografije"/>
        <a href="http://www.novosti.rs/vesti/naslovna/hronika/aktuelno.291.html:831026-Majka-brani-muza-i-sina-osumnjicene-da-su-joj-seksualno-zlostavljali-cerku-Obrt-u-slucaju-koji-je-potresao-Macvu"/>
        <a href="http://www.novosti.rs/vesti/naslovna/teme/teme.97.html:tema-5-Silovanje-maloletnika"/>
        <a href="http://www.novosti.rs/vesti/naslovna/teme/teme.97.html:tema-24-Pedofilija"/>
      </related>
    </article>
  </body>
</html>