<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/satu-mare/video--fost-politist-rutier-filmat-beat-mort-volan-s-a-terminat-aventura-controversatului-personaj-1_5dda75425163ec42715c2298/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T12:48:12+00:00"/>
    <meta property="og:title" content="VIDEO Fost poliţist rutier, filmat beat mort la volan. Cum s-a terminat aventura controversatului personaj"/>
    <meta property="og:description" content="Un fost poliţist de la Biroul Rutier al Inspectoratului Judeţean de Poliţie Satu Mare a fost surprins în timp ce conducea haotic pe DN19, în zona aeroportului. Paul I. este un personaj controversat, care a fost cercetat de superiorii săi după ce a fost implicat în mai multe scandaluri."/>
  </head>
  <body>
    <article>
      <h1>VIDEO Fost poliţist rutier, filmat beat mort la volan. Cum s-a terminat aventura controversatului personaj</h1>
      <address><time datetime="2019-11-24T12:48:12+00:00">24 Nov 2019, 12:48</time> by <a rel="author">Simona Vasiac</a></address>
      <h4>Un fost poliţist de la Biroul Rutier al Inspectoratului Judeţean de Poliţie Satu Mare a fost surprins în timp ce conducea haotic pe DN19, în zona aeroportului. Paul I. este un personaj controversat, care a fost cercetat de superiorii săi după ce a fost implicat în mai multe scandaluri.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/braila/urmarire-ca-n-filme-impuscaturi-sirene-drumul-european-e584-apropiere-viziru-braila-1_5dda647b5163ec42715b80d7/index.html"/>
        <a href="https://adevarul.ro/locale/slobozia/urmarire-focuri-arma-prinderea-unui-sofer-nu-oprit-semnalele-politistilor-1_5dda5d445163ec42715b4038/index.html"/>
        <a href="https://adevarul.ro/locale/slatina/politistii-caracal-pierdut-paza-talhar-prins-dimineata-suspectul--fugit-sediul-politiei-1_5dda59a35163ec42715b2885/index.html"/>
      </related>
      <p>Imaginile care îl surprind pe fostul poliţist rutier în timp ce conducea haotic pe DN 19 au fost postate pe reţelele de socializare de către activiştii de la Drivers SM. Potrivit acestora, şoferii atenţi în trafic au evitat cel puţin patru accidente pe care era să le provoace fostul poliţist. Pe imaginile postate se vede cum şoferul a călcat linia continuă, evită de mai multe ori să intre în şanţ şi circulă mai mult pe contrasens.</p>
      <p>Potrivit publicaţiei<a href="https://portalsm.ro/2019/11/foto-video-soferul-mort-de-beat-este-un-fost-politist-de-la-rutiera/?fbclid=IwAR0tntTEbYkc7AqJ09m-aFaulXaCevfJGaHT5hWGGDwYpUoSM7W69A8B_zw"> PortalSM</a>, întreaga aventură a şoferului s-a terminat în momentul în care a fost oprit de către foştii săi colegi de birou, oamenii legii fiind sesizaţi prin 112 de către un participant la trafic.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FofficialDriversSM%2Fvideos%2F600829264022324%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>
        <i>
          <b>Imaginile cu fostul poliţist la volan. SURSĂ: Drivers SM</b>
        </i>
      </p>
      <p>„La ora 21.39, în urma unui apel 112 prin care se sesiza că un autovehicul circula haotic, a fost depistat şi oprit de către poliţişti pe bulevardul Lucian Blaga din municipiul Satu Mare, un autovehicul condus de un bărbat, de 34 de ani, din localitatea Unimăt. Întrucât acesta emana halenă alcoolică i-a fost solicitată testarea cu aparatul alcooltest însă a refuzat, motiv pentru care a fost condus la spital pentru prelevarea unei mostre biologice de sânge. În cauză s-a întocmit dosar penal”, a arătat Paula Gabor, purtătorul de cuvânt al Inspectoratului de Poliţie al Judeţului Satu Mare.</p>
      <p>
        <b>Poliţist certat cu legea</b>
      </p>
      <p>Şoferul maşinii surprinse pe imagini de către cei de la Drivers SM a lucrat la Poliţia Rutieră, după care a fost mutat disciplinar şi pus la dispoziţia superiorilor săi, de numele său fiind legat mai multe scandaluri şi dosare penale. Potrivit celor de la <a href="https://www.presasm.ro/video-soferul-filmat-mort-de-beat-este-politist-personaj-extrem-de-controversat/?fbclid=IwAR2GP-lLiJsluPItEuHZ11ETYQTn-YtQWrh3o0I6PbMev0Dl79ZKqySQzsA">Presasm.ro</a>, acesta este suspectat că ar fi transportat inclusiv ţigări de contrabandă. </p>
      <p>Citeşte şi</p>
      <p>
        <a href="https://adevarul.ro/locale/baia-mare/lovitura-imagine-procurorii-maramureseni-cazul-padurarului-ucis-fost-preluat-procurorul-general-1_5dd802a65163ec42714b291d/index.html">Lovitură de imagine pentru procurorii maramureşeni. Cazul pădurarului ucis a fost preluat de procurorul general<br/></a>
        <a href="https://adevarul.ro/locale/baia-mare/tragedie-maramures-tanar-murit-s-a-izbit-masina-stalp-1_5dda5e855163ec42715b4c3d/index.html">Tragedie în Maramureş. Un tânăr a murit după ce s-a izbit cu maşina de un stâlp</a>
      </p>
      <hr/>
    </article>
  </body>
</html>