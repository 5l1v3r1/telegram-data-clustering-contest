<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/mihai-tudose-am-votat-si-pentru-redarea-prestigiului-formulelor-matematice.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T12:24:36+00:00"/>
    <meta property="og:title" content="Mihai Tudose: Am votat și pentru redarea prestigiului formulelor matematice"/>
    <meta property="og:description" content="Vicepreședintele PRO România Mihai Tudose, europarlamentar, a votat, duminică, la Bruxelles, precizând că a votat pentru România și „pentru redarea"/>
  </head>
  <body>
    <article>
      <h1> Mihai Tudose: Am votat și pentru redarea prestigiului formulelor matematice </h1>
      <address><time datetime="2019-11-24T12:24:36+00:00">24 Nov 2019, 12:24</time> by <a rel="author">Redacția</a></address>
      <p>Vicepreședintele PRO România Mihai Tudose, europarlamentar, a votat, duminică, la Bruxelles, precizând că a votat pentru România și „pentru redarea prestigiului formulelor matematice”.</p>
      <p>„Am votat la Bruxelles la Ambasadă…<br/>Pentru România!<br/>Felicitări și respect românilor care au venit la vot!<br/>P.S. Am votat și pentru redarea prestigiului formulelor matematice…”, a scris Mihai Tudose pe pagina sa de Facebook.</p>
      <p>Candidata PSD, Viorica Dăncilă, a fost pusă în încurcătură de un jurnalist în timpul conferinței de marți seara, atunci când a fost rugată să spună cum se calculează aria unui cerc.</p>
      <p>Întrebarea jurnalistului a venit în contextul în care Dăncilă declarase, cu o zi înainte, că a dat meditații gratuite copiilor la matematică, la ea acasă, în apartamentul din Videle: ”R² (raza la pătrat, n.red.)”, a răspuns Viorica Dăncilă jurnalistului care a corectat-o spunându-i că formula corectă este πR².</p>
      <p>
        <i>Sursa foto: Facebook Mihai Tudose</i>
      </p>
    </article>
  </body>
</html>