<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/protesty-v-chyli-politsiia-zastosovuye-zaboroneni-humovi-kuli-vzhe-u-280/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Протести в Чилі: поліція застосовує заборонені гумові кулі, вже у 280 осіб травми очей"/>
    <meta property="og:description" content="У Чилі внаслідок застосування силовиками гумових куль під час зіткнень з учасниками антиурядових акцій постраждало понад 280 людей"/>
  </head>
  <body>
    <article>
      <h1>Протести в Чилі: поліція застосовує заборонені гумові кулі, вже у 280 осіб травми очей</h1>
      <address>
        <time datetime="2019-11-24T12:53:00+00:00">24 Nov 2019, 12:53</time>
      </address>
      <p>У Чилі внаслідок застосування силовиками гумових куль під час зіткнень з учасниками антиурядових акцій постраждало понад 280 людей.<br/><br/>Про це повідомляє <a href="https://www.ukrinform.ua/rubric-world/2824313-protesti-v-cili-policia-zastosovue-zaboroneni-gumovi-kuli-vze-u-280-osib-travmi-ocej.html">Укрінформ</a> з посиланням на Telesur.<br/><br/>«За час антиурядових акцій протесту щонайменше 280 чилійців зазнали травмування очей унаслідок того, що правоохоронці стріляли їм в обличчя, і це рекордна <b><a href="https://www.volynnews.com/ua/news/all/protesty-v-chyli-politsiia-zastosovuye-zaboroneni-humovi-kuli-vzhe-u-280/../../../../news/all/pid-chas-protestiv-v-chyli-postrazhdalo-1600-osib/">кількість травмованих</a></b> згідно зі світовою статистикою», – йдеться у повідомленні.<br/><br/>За інформацією видання, поліція Чилі застосовує гумові кулі попри офіційну заборону їх використання, за винятком екстремальних ситуацій.<br/><br/>Крім того, від початку акцій протестів проти політики президента <b>Себастьяна Піньєри</b> заарештовано понад 17 тисяч осіб, а 950 затриманих досі перебувають у слідчих ізоляторах.<br/><br/>Вже понад місяць чилійці <b><a href="https://www.volynnews.com/ua/news/all/protesty-v-chyli-politsiia-zastosovuye-zaboroneni-humovi-kuli-vzhe-u-280/../../../../news/all/u-chyli-zatrymaly-mayzhe-15-tysiachi-uchasnykiv-protestu/">протестують проти соціальної</a></b> та економічної нерівності, а також проти політичної еліти. Масштабні демонстрації проти чилійського уряду розпочалися у Сантьяго 14 жовтня через 30-відсоткове підвищення вартості проїзду в метро.<br/><br/>Нинішня криза є найбільшою у Чилі з моменту повернення країни до демократії у 1990 році.<br/><br/>Президент Себастьян Піньєра 17 листопада вперше засудив поліцію за зловживання силою щодо протестувальників. Реклама</p>
    </article>
  </body>
</html>