<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/gkpp-trafikut-avtomobili-1618692.html"/>
    <meta property="og:site_name" content="Cross"/>
    <meta property="article:published_time" content="2019-11-24T12:46:00+00:00"/>
    <meta property="og:title" content="Засилен трафик по южните ни ГКПП-та"/>
    <meta property="og:description" content="/КРОСС/ На границата с Република Гърция на ГКПП Кулата трафикът е интензивен на вход за товарни автомобили. Поради извършване на ремонтни работи на ГКПП Кулата е възможно да има промени в организацията на движението на товарните автомобили през пункта, предупреждават от Гранична полиция."/>
  </head>
  <body>
    <article>
      <h1>Засилен трафик по южните ни ГКПП-та</h1>
      <address>
        <time datetime="2019-11-24T12:46:00+00:00">24 Nov 2019, 12:46</time>
      </address>
      <p>/КРОСС/ На границата с Република Гърция на ГКПП Кулата трафикът е интензивен на вход за товарни автомобили. Поради извършване на ремонтни работи на ГКПП Кулата е възможно да има промени в организацията на движението на товарните автомобили през пункта, предупреждават от Гранична полиция.</p>
      <p>Трасетата ще се ремонтират поетапно, без да се спира преминаването на превозни средства.<br/>В същото време на всички граничните пунктове със Сърбия и Северна Македония трафикът е нормален. <br/>На границата с Република Турция на ГКПП Капитан Андреево и ГКПП Лесово трафикът е силно интензивен на изход за товарни автомобили.</p>
      <p>На границата с Румъния трафикът е нормален на всички гранични контролно-пропускателни пунктове. <br/>От 08:00 часа днес, поради технически причини ферибота на ГКПП Никопол не работи, използвайте алтернативни маршрути. А от 09:00ч. до 13:00ч. на ГКПП Кардам-Негру вода, поради извършване на ремонтни дейности, е спряно електрозахранването и преустановено извършването на гранични проверки. Препоръчва се използването на алтернативни маршрути.</p>
    </article>
  </body>
</html>