<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/razsledvane-lageri-dokymentalni-1618691.html"/>
    <meta property="og:site_name" content="Cross"/>
    <meta property="article:published_time" content="2019-11-24T12:37:00+00:00"/>
    <meta property="og:title" content="Върви разследване за злоупотреби в БФС"/>
    <meta property="og:description" content="/КРОСС/ Директорът на &quot;Национална полиция&quot; Христо Терзийски потвърди пред btv, че тече разследване на БФС за злоупотреби, нередности в документацията, както и за неправомерно изразходвани средства.Действията са започнали през лятото и текат по три направления."/>
  </head>
  <body>
    <article>
      <h1>Върви разследване за злоупотреби в БФС</h1>
      <address>
        <time datetime="2019-11-24T12:37:00+00:00">24 Nov 2019, 12:37</time>
      </address>
      <p>/КРОСС/ Директорът на "Национална полиция" Христо Терзийски потвърди пред btv, че тече разследване на БФС за злоупотреби, нередности в документацията, както и за неправомерно изразходвани средства.<br/>Действията са започнали през лятото и текат по три направления.</p>
      <p>Първото е за документални измами, като служители на ГДБОП влязоха в офисите на централата през октомври и иззеха голяма база данни от тях.</p>
      <p>Другите са за да неправомерно изтичащи средства по направленията за детско-юношески футбол, като закупуване на екипировка и организиране на лагери. БФС вече реагира на журналистическо разследване именно на btv с декларация, че ще съди медията.</p>
      <p>Според Терзийски, превежданите целеви средства от Министерство на спорта към БФС са минавали през три фирми, от които са закупувани екипировки и през които са организирани лагери.</p>
      <p>Една от тях е прехвърлена на клошар, други са на имената на афганистански граждани.</p>
      <p>Към момента обаче проверката на "Национална полиция" е открила като факти само документални нередности, докато за икономически измами доказателства засега няма.<br/>Разследването на БФС върви в момент, в който футболната ни федерация е с ръководство в оставка, готвейки се за извънреден изборен конгрес.</p>
    </article>
  </body>
</html>