<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/to-on-ma-zostac-liderem-nowoczesnej-kim-jest-adam-szlapka/"/>
    <meta property="og:site_name" content="Polsat News"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="Kim jest następca Katarzyny Lubnauer?"/>
    <meta property="og:description" content="W grudniu skończy 35 lat. Karierę polityczną rozpoczął od rady miejskiej w Kościanie. W październiku po raz drugi zdobył mandat posła na Sejm. Teraz Adam Szłapka zastąpi Katarzynę Lubnauer w szefowaniu Nowoczesną."/>
  </head>
  <body>
    <article>
      <h1>Kim jest następca Katarzyny Lubnauer?</h1>
      <address>
        <time datetime="2019-11-24T12:50:00+00:00">24 Nov 2019, 12:50</time>
      </address>
      <p>
        <b>W grudniu skończy 35 lat. Karierę polityczną rozpoczął od rady miejskiej w Kościanie. W październiku po raz drugi zdobył mandat posła na Sejm. Teraz Adam Szłapka zastąpi Katarzynę Lubnauer w szefowaniu Nowoczesną.</b>
      </p>
      <related>
        <a href="https://www.polsatnews.pl/wiadomosc/2019-11-20/lubnauer-pozostanie-przewodniczaca-nowoczesnej-nie-jestem-przywiazana-do-stanowiska/"/>
      </related>
      <p>Szłapka ukończył I Liceum Ogólnokształcącego im. Oskara Kolberga w Kościanie, a następnie studia z zakresu politologii i wschodoznawstwa na Uniwersytecie im. Adama Mickiewicza w Poznaniu.</p>
      <p>W latach 2006–2010 pełnił funkcję radnego i wiceprzewodniczącego rady miejskiej w Kościanie. Był dyrektorem Fundacji Projekt: Polska, gdzie zajmował się m.in. organizacją projektów "Razem 89" i "Pokolenie Solidarność".</p>
      <p>Od 2011 do 2015 roku, w okresie prezydentury Bronisława Komorowskiego, pracował jako ekspert w Kancelarii Prezydenta.</p>
      <p>
        <a href="https://www.polsatnews.pl/wiadomosc/2019-10-30/lubnauer-nie-umre-jako-przewodniczaca-nowoczesnej/">
          <b>ZOBACZ: Lubnauer: nie umrę jako przewodnicząca Nowoczesnej</b>
        </a>
      </p>
      <p>W 2015 roku objął stanowisko sekretarza generalnego nowo powstałej Nowoczesnej Ryszarda Petru. W wyborach parlamentarnych w tym samym roku kandydował do Sejmu w okręgu kaliskim z pierwszego miejsca na liście tej partii. Zdobył ponad 12,5 tys. głosów i objął mandat poselski. </p>
      <p>W Sejmie Szłapka wszedł w skład Komisji Spraw Zagranicznych oraz Komisji do Spraw Służb Specjalnych.</p>
      <p>W wyborach w 2019 roku z powodzeniem ubiegał się o poselską reelekcję z ramienia Koalicji Obywatelskiej w okręgu poznańskim, otrzymując 51 951 głosów.</p>
      <p>- Jest doskonałym sekretarzem generalnym i zna partię jak nikt - mówi polsatnews.pl jeden z polityków Nowoczesnej. - Zmiana bez znaczenia. Co za różnica czy to, co zostało z Nowoczesnej zapisze Szłapka czy Lubnauer. Posłowie są już mentalnie w Platformie - ocenił inny. </p>
      <p>
        <a href="https://www.polsatnews.pl/wideo/izabela-olchowicz-marcinkiewicz-o-bylym-mezu-w-programie-skandalisci_6760206/">WIDEO - Izabela Olchowicz-Marcinkiewicz o byłym mężu w programie "Skandaliści"</a>
      </p>
      <figure>
        <img src="https://r.dcs.redcdn.pl/http/o2/redefine/cp/17/17uipm4zxax6d1vj88e9q1z2cmgsdq2k.jpg"/>
      </figure>
    </article>
  </body>
</html>