<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4932406/kim-kardashian-begrijpt-mediastress-harry-en-meghan"/>
    <meta property="og:site_name" content="RTL Boulevard"/>
    <meta property="article:published_time" content="2019-11-24T12:49:22+00:00"/>
    <meta property="og:title" content="Kim Kardashian begrijpt mediastress Harry en Meghan"/>
    <meta property="og:description" content="Kim Kardashian snapt wel dat prins Harry en zijn vrouw Meghan last hebben van de vele media-aandacht. De realityster weet wat er komt kijken bij een leven in de spotlights en herkent de worsteling van het koppel, zo vertelde ze in het Australische programma The Sunday Project."/>
  </head>
  <body>
    <article>
      <h1>Kim Kardashian begrijpt mediastress Harry en Meghan</h1>
      <address>
        <time datetime="2019-11-24T12:49:22+00:00">24 Nov 2019, 12:49</time>
      </address>
      <p>Kim Kardashian snapt wel dat prins Harry en zijn vrouw Meghan last hebben van de vele media-aandacht. De realityster weet wat er komt kijken bij een leven in de spotlights en herkent de worsteling van het koppel, zo vertelde ze in het Australische programma The Sunday Project.</p>
      <p>"Iedereen heeft zijn eigen proces. Ik denk dat hun ervaring extreem persoonlijk is, zeker als je kijkt naar wat Harry's moeder heeft ervaren en hoe haar leven werd be√Ønvloed door de spotlights en paparazzi", zei de 39-jarige Kim over prinses Diana. "Ik denk niet dat iemand het echt volledig begrijpt behalve zijzelf. Maar nu ik ouder word en kinderen heb, is het voor mij het allerbelangrijkste dat zij veilig zijn."</p>
      <p>De realityster kan zich goed verplaatsen in de twee. "Ik begrijp hun behoefte aan een veilige plek en dat ze tijd voor zichzelf nemen en de privacy opzoeken wanneer ze het nodig hebben."</p>
      <p>Kim is de zoveelste ster die het publiekelijk opneemt voor Harry en Meghan. Eerder keurden onder anderen George Clooney, Ellen DeGeneres en Elton John het af hoe de hertogin van Sussex slachtoffer is van de media. Harry en Meghan besloten zelf ook recent dat het genoeg was en klaagden verschillende Britse tabloids aan.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4932366/oma-corrie-rots-de-branding-voor-monique-westenberg"/>
        <a href="https://www.rtlboulevard.nl/entertainment/artikel/4932381/opnieuw-k-popster-dood-aangetroffen"/>
        <a href="https://www.rtlboulevard.nl/entertainment/showbizz/artikel/4932321/bibi-breijman-geeft-bijzonder-verjaardagscadeau-aan"/>
        <a href="https://www.rtlboulevard.nl/entertainment/artikel/4932326/paul-mccartney-komt-snel-naar-nederland"/>
        <a href="https://www.rtlboulevard.nl/entertainment/artikel/4932336/micky-hoogendijk-blikt-terug-op-aanslag"/>
        <a href="https://www.rtlboulevard.nl/entertainment/music/artikel/4932286/justin-timberlake-houdt-hand-van-andere-vrouw-vast"/>
      </related>
    </article>
  </body>
</html>