<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842929"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="চেলসিকে হারিয়ে জয়ে ফিরল ম্যান সিটি, এগুলো এক ধাপ"/>
    <meta property="og:description" content="ইংলিশ প্রিমিয়ার লীগের গুরুত্বপূর্ণ হাইভোল্টেজ ম্যাচে চেলসিকে হারিয়ে জয়ে ফিরল ম্যানচেস্টার সিটি। ২-১ গোলে জিতেছে পেপ গার্দিওলার শিষ্যরা।  গতকাল শনিবার ঘরের মাঠ ইতিহাদ স্টেডিয়ামে চেলসিকে আতিথেয়তা জানায় সিটি। খেলার শুরুর ২১ মিনিটে লিড পেয়ে যায় চেলসি। কোভাসিসের এসিস্ট থেকে গোল করেন এনগোলো কান্তে।  তবে এই লিড বেশিক্ষণ ধরে রাখতে পারেনি চেলসি। ২৯ মিনিটে দুর্দান্ত এক গোল করে দলকে সমতায় ফেরান ম্যান সিটির ব্রুইনে।  এরপর ৩৭ মিনিটে রিয়াদ মাহরেজের গোলে লিড পেয়ে যায় ম্যান সিটি। ফলে প্রথমার্ধ ২-১ গোলের ব্যবধানে শেষ হয়। দ্বিতীয়ার্ধে অসংখ্য সুযোগ পেলেও ব্যবধান বাড়াতে পারেনি ম্যানচেস্টার সিটি। এর পরও জয় নিয়ে মাঠ ছাড়ে তারা। এদিকে এই জয়ে চেলসিকে টপকে তৃতীয় স্থানে উঠে আসল ম্যানচেস্টার সিটি। ১৩ ম্যাচ শেষে সিটির পয়েন্ট ২৮ এবং চেলসির ২৬।"/>
  </head>
  <body>
    <article>
      <h1>চেলসিকে হারিয়ে জয়ে ফিরল ম্যান সিটি, এগুলো এক ধাপ</h1>
      <address><time datetime="2019-11-24T12:16:00+00:00">24 Nov 2019, 12:16</time> by <a rel="author">কালের কণ্ঠ অনলাইন</a></address>
      <p>ইংলিশ প্রিমিয়ার লীগের গুরুত্বপূর্ণ হাইভোল্টেজ ম্যাচে চেলসিকে হারিয়ে জয়ে ফিরল ম্যানচেস্টার সিটি। ২-১ গোলে জিতেছে পেপ গার্দিওলার শিষ্যরা। </p>
      <p>গতকাল শনিবার ঘরের মাঠ ইতিহাদ স্টেডিয়ামে চেলসিকে আতিথেয়তা জানায় সিটি। খেলার শুরুর ২১ মিনিটে লিড পেয়ে যায় চেলসি। কোভাসিসের এসিস্ট থেকে গোল করেন এনগোলো কান্তে। </p>
      <p>তবে এই লিড বেশিক্ষণ ধরে রাখতে পারেনি চেলসি। ২৯ মিনিটে দুর্দান্ত এক গোল করে দলকে সমতায় ফেরান ম্যান সিটির ব্রুইনে। </p>
      <p>এরপর ৩৭ মিনিটে রিয়াদ মাহরেজের গোলে লিড পেয়ে যায় ম্যান সিটি। ফলে প্রথমার্ধ ২-১ গোলের ব্যবধানে শেষ হয়।</p>
      <p>দ্বিতীয়ার্ধে অসংখ্য সুযোগ পেলেও ব্যবধান বাড়াতে পারেনি ম্যানচেস্টার সিটি। এর পরও জয় নিয়ে মাঠ ছাড়ে তারা।</p>
      <p>এদিকে এই জয়ে চেলসিকে টপকে তৃতীয় স্থানে উঠে আসল ম্যানচেস্টার সিটি। ১৩ ম্যাচ শেষে সিটির পয়েন্ট ২৮ এবং চেলসির ২৬।</p>
    </article>
  </body>
</html>