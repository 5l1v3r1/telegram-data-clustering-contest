<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/lasati-cainele-sa-va-linga-pe-fata-mare-greseala-puteti-contacta-o-boala-mortala-148863.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T12:22:00+00:00"/>
    <meta property="og:title" content="Lăsaţi câinele să vă lingă pe faţă? Mare greşeală, puteţi contacta o boală mortală"/>
    <meta property="og:description" content="Un bărbat care şi-a lăsat câinele să îl lingă mult timp pe față a avut parte de o moarte îngrozitoare. Animalul i-a transmis prin salivă o bacterie ucigașă."/>
  </head>
  <body>
    <article>
      <h1>Lăsaţi câinele să vă lingă pe faţă? Mare greşeală, puteţi contacta o boală mortală</h1>
      <address>
        <time datetime="2019-11-24T12:22:00+00:00">24 Nov 2019, 12:22</time>
      </address>
      <p>
        <b>Un bărbat care şi-a lăsat câinele să îl lingă mult timp pe față a avut parte de o moarte îngrozitoare. Animalul i-a transmis prin salivă o bacterie ucigașă.</b>
      </p>
      <p>Omul a ajuns pe patul de spital cu numeroase afecțiuni: pneumonie, cangrenă și febră de peste 41 de grade.</p>
      <p>Medicii au ajuns la concluzia că bărbatul a fost infectat cu Capnocytophaga canimorsus, o bacterie care este transmisă în mod normal prin mușcături, dar, în mod excepțional, poate fi răspândită și prin simplul contact cu saliva câinelui.</p>
      <p>La început, bărbatul a crezut că a răcit, căci simptomele infecției semănau cu cele ale unei simple viroze.</p>
      <p>Când a ajuns la spital, acesta avea deja sepsis și organele au început să-i cedeze rând pe rând. După aproximativ două săptămâni de chin, bărbatul a murit pe patul de spital din Bremen, Germania.</p>
    </article>
  </body>
</html>