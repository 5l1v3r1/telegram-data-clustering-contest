<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3058218_repuloszerencsetlenseg-a-kongoi-gomaban-legalabb-24-ember-meghalt-videok"/>
    <meta property="og:site_name" content="Népszava"/>
    <meta property="article:published_time" content="2019-11-24T12:06:00+00:00"/>
    <meta property="og:title" content="Repülőszerencsétlenség a kongói Gomában - legalább 24 ember meghalt (videók)"/>
    <meta property="og:description" content="Kisrepülőgép zuhant vasárnap a Kongói Demokratikus Köztársaság keleti részén fekvő Goma egyik szegénynegyedére, a balesetben legalább 24 ember meghalt - közölték a hatóságok."/>
  </head>
  <body>
    <article>
      <h1>Repülőszerencsétlenség a kongói Gomában - legalább 24 ember meghalt (videók)</h1>
      <address><time datetime="2019-11-24T12:06:00+00:00">24 Nov 2019, 12:06</time> by <a rel="author" href="https://nepszava.hu/szerzo/mti/" target="_blank">MTI</a></address>
      <p>
        <b>Kisrepülőgép zuhant vasárnap a Kongói Demokratikus Köztársaság keleti részén fekvő Goma egyik szegénynegyedére, a balesetben legalább 24 ember meghalt - közölték a hatóságok.</b>
      </p>
      <p>A Busy Bee helyi légitársaság Dornier 228 típusú, két légcsavaros gépe Észak-Kivu tartomány Goma városában szállt fel - olvasható a tartományi kormányzó közleményében.</p>
      <p>A gépen az első tájékoztatás szerint 17 utas és kétfős legénység tartózkodott, amikor röviddel a felszállás után a repülőtér közelében lévő egyik sűrűn lakott városrészre zuhant.</p>
      <p>Jean Paul Lumbulumbu, Észak-Kivu parlamentjének alelnöke később azt közölte, hogy a roncsok között 24 ember holttestét találták meg. A mentőszolgálat neve elhallgatását kérő munkatársa azt mondta, hogy 26 holttestet találtak.</p>
      <figure>
        <iframe src="https://www.youtube.com/embed/MNbIp0w-lPs" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Dhr-JyhGzDs" width="560" height="315" data-service="Youtube" scrolling="no"/>
      </figure>
    </article>
  </body>
</html>