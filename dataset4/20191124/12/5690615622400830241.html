<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837513-sogodni-u-polschi-final-dityachogo-yevrobachennya-2019-za-uchasti-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T12:28:00+00:00"/>
    <meta property="og:title" content="Сьогодні у Польщі фінал Дитячого Євробачення-2019 за участі України"/>
    <meta property="og:description" content="КИЇВ. 24 листопада. УНН. У неділю, 24 листопада, у польському місті Глівіце відбудеться фінальний концерт Дитячого Євробачення-2019, передає УНН."/>
  </head>
  <body>
    <article>
      <h1>Сьогодні у Польщі фінал Дитячого Євробачення-2019 за участі України</h1>
      <address><time datetime="2019-11-24T12:28:00+00:00">24 Nov 2019, 12:28</time> by <a rel="author">Анна Мурашко</a></address>
      <p><b>КИЇВ. 24 листопада. УНН.</b> У неділю, 24 листопада, у польському місті Глівіце відбудеться фінальний концерт Дитячого Євробачення-2019, передає <b>УНН</b>.</p>
      <p>Так, фінал цьогорічного Дитячого Євробачення-2019 пройде 24 листопада у Глівіце (Польща) о 17-й годині за київським часом. У ньому візьмуть участь 19 країн, в тому числі й учасниця від України Софія Іванько з піснею “Коли здається”.<br/>Польща вперше в історії стане країною-господаркою пісенного конкурсу.</p>
      <p>Нагадаємо, Софія Іванько брала участь у нацвідборі <a href="https://www.unn.com.ua/uk/news/1819674-stalo-vidomo-khto-predstavlyatime-ukrayinu-na-dityachomu-yevrobachenni-2019?fbclid=IwAR2ZxOXr05GyhkSx7dxywo2IfgvaNk1OLoJCvdo53TnLrJvsonHOb6wLK7E">на дитяче Євробачення</a> вже втретє. У 2018 році вона потрапила у десятку фіналістів, проте здобути довгоочікувану перемогу дівчинці вдалося лише цього року. Софія сама пише пісні й конкурсну пісню “Коли здається” написала спеціально до дитячого Євробачення-2019.</p>
      <p>Як повідомляв <b>УНН</b>, <a href="https://www.unn.com.ua/uk/news/1764311-predstavnitsya-polschi-peremogla-na-dityachomu-yevrobachenni-2018?fbclid=IwAR3XqH96kUMfZw_0IR6Lxfo7eCh6pTRqg5qAlHxqri5PNNRzoeuwNC50pIo">представниця Польщі</a> перемогла на “Дитячому Євробаченні — 2018”.</p>
    </article>
  </body>
</html>