<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/o-nava-plina-cu-oi-in-pericol-de-scufundare-in-portul-midia-705908.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-24T12:32:00+00:00"/>
    <meta property="og:title" content="O navă plină cu oi, în pericol de scufundare, în Portul Midia (foto+video)"/>
    <meta property="og:description" content="O nava incarcata cu oi este in pericol de scufundare in Portul Midia, din judetul Constanta. Alexandru Mezei, directorul Autoritatii Navale Romane a cofirmat informatia pentru cotidianul ZIUA de ..."/>
  </head>
  <body>
    <article>
      <h6 class="kicker">UPDATE</h6>
      <h1>O navă plină cu oi, în pericol de scufundare, în Portul Midia (foto+video) </h1>
      <address><time datetime="2019-11-24T12:32:00+00:00">24 Nov 2019, 12:32</time> by <a rel="author">Claudia CORBU, Lavinia SICLITARU, Silvia-Costina NICOLA</a></address>
      <p>
        <a href="https://www.ziuaconstanta.ro/stiri/actualitate/o-nava-plina-cu-oi-in-pericol-de-scufundare-in-portul-midia-705908.html?imagini=1#scroll">🖼️ Galerie foto (7)</a>
      </p>
      <p>
        <a href="https://www.ziuaconstanta.ro/stiri/actualitate/o-nava-plina-cu-oi-in-pericol-de-scufundare-in-portul-midia-705908.html?video=1#scroll">📽️ Video (1)</a>
      </p>
      <p>O navă încărcată cu oi este în pericol de scufundare în Portul Midia, din județul Constanța. <b>Alexandru Mezei</b>, directorul<b> Autorității Navale Române </b>a cofirmat informația pentru cotidianul ZIUA de Constanța. Este vorba de nava <b>Queen Hind.</b><br/><br/>„Avem un apel 112 cu privire la faptul că, în Portul Midia, la cheul de nord, o navă sub pavilion Palau, încărcată cu 14.600 de oi, s-a răsturnat pe o parte”, a transmis Inspectoratul de Poliție Județean Constanța..<br/><br/>Un membru de echipaj a căzut peste bord, acesta fiind salvat, în prezent i se acordă îngrijiri medicale.<br/><br/>„Restul echipajului de pe navă a fost adus în siguranță la mal. Facem mențiunea că manevrele în port nu au fost afectate”, a mai transmis purtătorul de cuvânt IPJ Constanța, Andreea Iliescu.<br/><br/>Nava a ajuns ieri, 23 noiembrie, în Portul Midia, venind din Arabia Saudită, fiind programată pentru plecare cu încărcătura aferentă.<br/><br/><b>Caracteristicile navei</b><br/>Nava are un tonaj brut de 3785, având lungimea maximă de 84.51m, iar lățimea maximă de 13.5m. A fost construită în anul 1980.</p>
      <figure>
        <img src="https://www.ziuaconstanta.ro/images/stories/2019/11/nava-scufundata3.jpg"/>
      </figure>
      <p><b>UPDATE 13:09</b><br/>Prefectul județului Constanța, Dan Jeacă a convocat Comitetul Județean pentru Situații de Urgență la 13.15 pentru gestionarea situației navei Queen Hind. Dan Jeacă susține că membri echipajului au fost recuperați. O persoană a refuzat transportul la spital deși se află în șoc hipotermic. Cauzele probabile ale inclinării a fost un banc de nisip, susține reprezentatului Guvernului în teritoriu. Vom reveni cu mai multe detalii după ședința CJSU.<br/><br/>Pentru a avea acces pe navă trebuie efectuate lucrări de remoarcare și îndreptare, a mai precizat prefectul județului Constanța. Incidentul s-a petrecut pe șenal la 1 milă de Portul Midia.<br/><br/><b>UPDATE 13:40</b><br/>Membri Comitetului pentru Situații de Urgență au plecat spre Portul Midia, unde vor continua acolo ședința. Vor evalua situația de la fața locului. Ședința are loc la Căpitănia Midia. Din comitet fac parte autoritățile portuare, ARSVOM, ISU, IPJ, Poliția Transporturi și Căpitania Navală.<br/><br/><b>UPDATE 14:47:</b><br/>Purtătorul de cuvânt al ISU Dobrogea a comunicat faptul că, până acum, două oi au fost salvate.<br/><br/><b>UPDATE 15:53:</b><br/><b>ISU Dobrogea a declarat: </b>„S-a întrunit ședința comitetului județean pt situații de urgenta și se stabilesc măsurile care vor fi luate pt a evacua animalele vii, ulterior cele decedate”.<br/><br/><b>UPDATE 16:57:</b><br/><b>ISU Dobrogea </b>a transmis că au ajuns și echipaje de la <b>Arsvom </b>cu nava Hercules și două șalupe. Se întind două rânduri de baraje antipoluare și unul de forță. Concomitent se încarca pe salupe ovinele vii cu forte din cadrul tuturor armelor și autorităților publice. Ulterior se va încerca reducerea unghiului de înclinare și repunerea navei pe poziție pentru a putea fi remorcată la cheu. <br/><br/>„32 de animale au fost salvate”, transmite ISU Dobrogea. <br/><br/><b>Sursă foto: ISU Constanța, IPJ Constanța</b><br/><br/> </p>
      <figure>
        <iframe src="https://www.youtube.com/embed/bgYY2L4cHvo" width="560" height="315" data-service="Youtube" scrolling="no"/>
      </figure>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/portul-midia-a-fost-inchis-din-cauza-conditiilor-meteo-704283.html"/>
        <a href="https://www.ziuaconstanta.ro/stiri/actualitate/portul-midia-inchis-din-cauza-conditiilor-meteo-704233.html"/>
        <a href="https://www.ziuaconstanta.ro/stiri/eveniment/accident-grav-in-portul-midia-un-pieton-este-inconstient-703097.html"/>
        <a href="https://www.ziuaconstanta.ro/stiri/actualitate/proiect-al-ministerului-transporturilor-se-va-extinde-zona-libera-in-portul-constanta-701438.html"/>
        <a href="https://www.ziuaconstanta.ro/stiri/actualitate/portul-midia-inchis-din-cauza-conditiilor-meteo-701303.html"/>
        <a href="https://www.ziuaconstanta.ro/diverse/stiri-calde/portul-midia-inchis-din-cauza-vantului-puternic-699527.html"/>
        <a href="https://www.ziuaconstanta.ro/stiri/eveniment/pescador-in-deriva-in-largul-portului-midia-sase-oameni-la-bord-698512.html"/>
        <a href="https://www.ziuaconstanta.ro/diverse/stiri-calde/politistii-de-la-transporturi-actiuni-in-portul-constanta-societati-nave-si-containere-verificate-ce-nereguli-au-depistat-696234.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/contractul-reparatii-si-andocare-la-nava-tip-dragor-maritim-proiect-1073-3-si-proiect-1370-adjudecat-de-santierul-naval-midia-sa-document-693095.html"/>
        <a href="https://www.ziuaconstanta.ro/stiri/actualitate/agentia-pentru-protectia-mediului-constanta-a-anuntat-decizia-in-privinta-lucrarilor-de-reparatii-la-digul-de-sud-din-portul-midia-691875.html"/>
        <a href="https://www.ziuaconstanta.ro/stiri/actualitate/procedura-de-atribuire-a-contractului-privind-dezinsectia-dezinfectia-si-deratizarea-in-porturile-constanta-midia-si-mangalia-contestata-de-salport-sa-689966.html"/>
        <a href="https://www.ziuaconstanta.ro/stiri/actualitate/cn-apm-constanta-va-achizitiona-un-baraj-antipoluare-pentru-porturile-constanta-si-midia-688847.html"/>
        <a href="https://www.ziuaconstanta.ro/diverse/stiri-calde/inspectorul-itf-romania-a-cerut-psc-constanta-retinerea-unei-nave-pentru-plata-salariilor-echipajului-suma-este-uriasa-686270.html"/>
        <a href="https://www.ziuaconstanta.ro/diverse/stiri-calde/se-circula-in-conditii-de-ceata-densa-in-judetul-constanta-portul-midia-a-fost-inchis-684809.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/parcelele-de-teren-domeniu-public-al-statului-platformele-si-alte-active-din-proprietatea-cn-apm-sa-constanta-evaluate-de-primoval-srl-document-684078.html"/>
      </related>
    </article>
  </body>
</html>