<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/chp-sozcusu-faik-oztrak-sarayin-operasyonu-bosa-cikacak-257717h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T12:54:00+00:00"/>
    <meta property="og:title" content="CHP Sözcüsü Faik Öztrak: Sarayın operasyonu boşa çıkacak"/>
    <meta property="og:description" content="CHP Sözcüsü ve Tekirdağ milletvekili Faik Öztrak, ‘Erdoğan ile görüşen CHP’li’ iddialarına ilişkin yaptığı paylaşımda, “Sarayın bu operasyonla milletimizin gerçek gündemini karartma çabası boşa çıkacak, milletimizin partimize olan teveccühü daha da artacaktır.” dedi."/>
  </head>
  <body>
    <article>
      <h1>CHP Sözcüsü Faik Öztrak: Sarayın operasyonu boşa çıkacak</h1>
      <address><time datetime="2019-11-24T12:54:00+00:00">24 Nov 2019, 12:54</time> by <a rel="author">Yeni Çağ Gazetesi</a></address>
      <p>
        <b>CHP Sözcüsü ve Tekirdağ milletvekili Faik Öztrak, ‘Erdoğan ile görüşen CHP’li’ iddialarına ilişkin yaptığı paylaşımda, “Sarayın bu operasyonla milletimizin gerçek gündemini karartma çabası boşa çıkacak, milletimizin partimize olan teveccühü daha da artacaktır.” dedi.</b>
      </p>
      <p>CHP Sözcüsü ve Tekirdağ milletvekili Faik Öztrak, Sözcü yazarı Rahmi Turan’ın Saray’a giden CHP’linin Muharrem İnce olduğunu iddia etmesiyle alevlenen tartışmalara ilişkin sosyal medya hesabından bir paylaşım yaptı.</p>
      <p>Öztrak, Twitter hesabından yaptığı paylaşımda, “Sarayın CHP’ye kurmaya çalıştığı kumpasın değirmenine hiç bir partilimizin su taşımaması ve sakin olmamız gereken günlerdeyiz. Sarayın bu operasyonla milletimizin gerçek gündemini karartma çabası boşa çıkacak, milletimizin partimize olan teveccühü daha da artacaktır.” dedi.</p>
      <figure>
        <img src="https://www.yenicaggazetesi.com.tr/d/other/ekran-alintisi-753.jpg"/>
      </figure>
      <p>
        <b>ENGİN ÖZKOÇ DA AÇIKLAMA YAPTI</b>
      </p>
      <p>CHP Grup Başkanvekili Engin Özkoç da Saray'a karşı hep birlikte mücadele edeceklerini ve CHP'nin bu kumpası bozacağını belirterek, “Partiyi yıpratacak her türlü açıklamadan partiyi hedef gösterecek her türlü açıklamadan partililerin kaçınması gerekir. Parti içindeki mücadele partiye zarar vermemeli. Partiyle ilgili kaynak olarak partiyi göstermek doğru değil. CHP’nin yükselişinden rahatsız olan kesimler bir tezgah kurmuşlar bu tezgaha bizim yardımcı oluyor olmamız sadece hem partimize hem de kendi siyaset anlayışımızı zayıflatır. Buna çok dikkat etmemiz gerekiyor” ifadelerini kullandı.</p>
      <related>
        <a href="https://www.yenicaggazetesi.com.tr/chpden-sert-tepki-operasyon-saray-menseilidir-257578h.htm"/>
        <a href="https://www.yenicaggazetesi.com.tr/faik-oztrak-erdogan-secim-kaybetmekten-bahsediyorsa-256906h.htm"/>
        <a href="https://www.yenicaggazetesi.com.tr/faik-oztrak-biz-bunlari-daha-once-hic-yasamadik-256497h.htm"/>
        <a href="https://www.yenicaggazetesi.com.tr/chpden-cok-sert-mektup-aciklamasi-252756h.htm"/>
      </related>
    </article>
  </body>
</html>