<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709765"/>
    <meta property="og:site_name" content="ישראל היום"/>
    <meta property="article:published_time" content="2019-11-24T12:56:05+00:00"/>
    <meta property="og:title" content="הווירוס המסתורי שגרם לסגירת 46 בתי ספר בקולורדו"/>
    <meta property="og:description" content="לאחר שמאות תלמידים בארה&quot;ב סבלו מהקאות וקשיי עיכול חמורים - הרופאים חושבים שעלו על הסיבה להדבקה ההמונית שווה קליק"/>
  </head>
  <body>
    <article>
      <h1>הווירוס המסתורי שגרם לסגירת 46 בתי ספר בקולורדו</h1>
      <h2>לאחר שמאות תלמידים בארה"ב סבלו מהקאות וקשיי עיכול חמורים - הרופאים חושבים שעלו על הסיבה להדבקה ההמונית</h2>
      <address><time datetime="2019-11-24T12:56:05+00:00">24 Nov 2019, 12:56</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p><b>מה גרם לסגירתם של כל בתי הספר במחוז 51 במדינת קולרדו?</b> ארה"ב סוערת בעקבות שאלת פענוח הנגיף שגרם להדבקה המונית והביא לסגירתם של לא פחות מ-46 בתי ספר והשארתם של 22 אלף תלמידים בביתם.   </p>
      <p>הצעד התבקש לאחר שמאות תלמידים ומורים סבלו מהקאות והפרעות בדרכי העיכול.   </p>
      <p>למרות שטרם מדובר באבחנה סופית, כל הסימנים מצביעים על "חיידק הקאות החורף", המכונה "נורו-וירוס". חיידק זה נחשב כהגורם הנפוץ ביותר לנגיפי דלקת הקיבה והמעיים. מדובר בווירוס שנחשב מדבק מאוד וקשה להיפטר ממנו. </p>
      <p>כ-30% מהנדבקים בוירוס, עלולים לא לפתח סימפטומים כלל. זו אחת הסיבות שהנגיף מדבק במיוחד, שכן קשה לאתרו בקרב חלק מהחולים, והם ממשיכים להתנהל כרגיל, ובמקרה הזה- תלמידים המשיכו ללכת כרגיל לבית הספר מבלי לדעת שנדבקו. </p>
      <p>אחת ההשלכות של ההידבקות בנגיף היא סכנת התייבשות, הנגרמת בעקבות הקאות ושלשולים הנלווים למחלה. הסימפטומים נמשכים עד שלושה ימים, אך גם לאחר שנעלמים, המצב לא בהכרח יחזור לשגרה והחולה עדיין עלול "לאחסן" את הוירוס במשך מספר שבועות לאחר מכן. </p>
    </article>
  </body>
</html>