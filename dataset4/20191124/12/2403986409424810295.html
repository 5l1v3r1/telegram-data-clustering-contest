<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/prigolomshliva_shozhist_sin_arnolda_shvartseneggera_podilivsya_svitlinoyu_iz_zalu_n1238618"/>
    <meta property="og:site_name" content="24 Канал"/>
    <meta property="article:published_time" content="2019-11-24T12:38:00+00:00"/>
    <meta property="og:title" content="Приголомшлива схожість: син Арнольда Шварценеггера поділився світлиною із залу"/>
    <meta property="og:description" content="Джозеф Баєн опублікував нове фото, яке вкотре підтверджує батькову генетику у позашлюбного нащадка. 22-річний хлопець успадкував від Залізного Арні любов до бодібілдерства. Він часто тренується разом з зірковим татом, який публічно підтримує свого сина."/>
  </head>
  <body>
    <article>
      <h1>Приголомшлива схожість: син Арнольда Шварценеггера поділився світлиною із залу</h1>
      <address><time datetime="2019-11-24T12:38:00+00:00">24 Nov 2019, 12:38</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Джозеф Баєн опублікував нове фото, яке вкотре підтверджує батькову генетику у позашлюбного нащадка. 22-річний хлопець успадкував від Залізного Арні любов до бодібілдерства. Він часто тренується разом з зірковим татом, який публічно підтримує свого сина.</b>
      </p>
      <p>Ще 2011 року світ ошелешила резонансна новина про тривалий роман американця Арнольда Шварценеггера та покоївки Мілдред Патрісії Баєн. Жінка працювала у домі зразкового подружжя Арнольда та Марії Швайнер впродовж 20 років. Її позашлюбний син від голлівудської зірки народився майже одночасно з наймолодшим сином експодружжя Крістофером. </p>
      <blockquote>Читайте також: <a href="https://24tv.ua/lifestyle/kopiya_mami_riz_vizerspun_pokazala_svoyu_20_richnu_dochku__foto_n1238496">Копія мами: Різ Візерспун показала свою 20-річну дочку – фото</a></blockquote>
      <p>Залишивши пост губернатора Каліфорнії, Арнольд Шварценеггер вирішив зізнатися дружині про свої стосунки з покоївкою. Незважаючи на скандальне розірвання шлюбу, Залізний Арні не відмовився від свого сина і підтримує його не лише фінансово. </p>
      <p>Юнак захоплюється спортом і не приховує свого прагнення стати прототипом батька у бодібілдингу. Про це свідчать його соціальні мережі. Джозеф Баєн часто публікує світлини з тренажерного залу, хизуючись сталевими м'язами. Нещодавно він поділився із підписниками фото, на якому зображений у знаменитій позі свого батька. </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238618_10224045.jpg?201911121226"/>
        </figure>
        <figure>
          <img src="https://24tv.ua/resources/photos/news/620_DIR/201911/1238618_10224044.jpg?201911121226"/>
        </figure>
      </slideshow>
      <p>Актор постійно підтримує сина та приділяє йому достатньо часу, незважаючи на чотирьох нащадків від шлюбу з Марією Швайнер. Вони зустрічаються у тренажерному залі. Арнольд Шварценеггер надзвичайно пишається захопленнями свого позашлюбного сина. Досить зворушливо він привітав його з 22 днем народження у жовтні цьогоріч. </p>
      <aside>Спостерігати за тим, як ти закінчив коледж цього року і бачити, як ти залишаєшся вірним своїм пристрастям, було дивовижно. Ти фантастичний син. Я не можу дочекатися нашого наступного тренування. Я люблю тебе,<cite>– висловив гордість батько. </cite></aside>
      <figure>
        <embed-post data-src="https://www.instagram.com/p/B3H49FegQlJ" data-service="Instagram"/>
      </figure>
      <figure>
        <embed-post data-src="https://www.instagram.com/p/B0i9MTyJxXQ" data-service="Instagram"/>
      </figure>
      <p> </p>
    </article>
  </body>
</html>