<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/se-v-tretje-zanosila-zdaj-se-locuje-251925"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T12:33:00+00:00"/>
    <meta property="og:title" content="Še v tretje zanosila, zdaj se ločuje"/>
    <meta property="og:description" content="Ko sta Eva Amurri Martino in Kyle Martino pred tremi leti svoji prvorojenki Marlowe dala še mlajšega bratca Majorja, sta sklenila, da so kot štiričlanska družinica popolni. Njuna odločitev je bi..."/>
  </head>
  <body>
    <article>
      <h1>Še v tretje zanosila, zdaj se ločuje</h1>
      <h2>Zakona edinke Susan Sarandon je konec. Z možem sta se po drugem otroku pogovarjala o vazektomiji.</h2>
      <address><time datetime="2019-11-24T12:33:00+00:00">24 Nov 2019, 12:33</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/20/1696825.jpg"/>
          <figcaption>instagramRomantika Italije je bila vse, kar je potrebovala, da je še v tretje zanosila. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1696821.jpg"/>
          <figcaption>instagramPo osmih letih in skoraj že treh otrocih je med Evo in Kylom konec. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1696820.jpg"/>
          <figcaption>instagramSusan bo dobila še enega vnuka, izgubila pa je zeta. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1696819.jpg"/>
          <figcaption>youtubeNamesto za vazektomijo sta se odločila še za tretjega otroka. FOTO: youtube</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1696831.jpg"/>
          <figcaption>instagramČeprav ve, da je ločitev pravilen korak, ji je težko pri srcu. FOTO: instagram</figcaption>
        </figure>
      </slideshow>
      <p>Ko sta <b>Eva Amurri Martino</b> in <b>Kyle Martino</b> pred tremi leti svoji prvorojenki <b>Marlowe </b>dala še mlajšega bratca <b>Majorja</b>, sta sklenila, da so kot štiričlanska družinica popolni. Njuna odločitev je bila tako trdna, da sta se že dogovarjala, da gre Kyle na vazektomijo.</p>
      <figure>
        <img src="https://www.slovenskenovice.si/images/slike/2019/11/20/1696831.jpg"/>
        <figcaption>Čeprav ve, da je ločitev pravilen korak, ji je težko pri srcu. FOTO: instagram<cite>instagram</cite></figcaption>
      </figure>
      <p>Zato Eva skoraj ni našla besed, ko ji je dragi na začetku letošnjega leta kot strela z jasnega dejal, da bi namesto posega raje poskušal narediti še tretjega otroka. Tudi ker pri vzgoji prvih dveh ni bil preveč vpleten in si želi to s tretjim nadoknaditi. »Bila sem ganjena in prestrašena hkrati.<br/><br/>Pred odhodom na poletne počitnice sem zato sklenila vse prepustiti usodi in pustiti odprta vsa vrata. A le do božičnih praznikov. To je bil moj rok,« je dejala edinka hollywoodske težkokategornice <b>Susan Sarandon</b>. In je, še preden so dobro odrinili na poletni oddih v Italijo, že zanosila.<br/> </p>
      <h3>Po osmi obletnici konec</h3>
      <p>»Včasih se najboljše stvari v življenju dogodijo nepričakovano!« je septembra objavila, da z ljubljenim že v tretje pričakujeta. Spet sinka. A čeprav v pričakovanju nestrpno odštevata do njegovega prihoda prihajajočo pomlad, ga vendar ne bosta pozdravila kot zaljubljena zakonca. Slaba dva meseca po objavi radostnega pričakovanja in manj kot mesec dni po njuni osmi obletnici, ki sta jo slavila konec oktobra, sta zdaj razkrila, da se razhajata.</p>
      <figure>
        <img src="https://www.slovenskenovice.si/images/slike/2019/11/20/1696820.jpg"/>
        <figcaption>Susan bo dobila še enega vnuka, izgubila pa je zeta. FOTO: instagram<cite>instagram</cite></figcaption>
      </figure>
      <p>Eva nikoli ni trdila, da je v njenem zakonu vse zgolj rožnato. Sploh ko sta pred petimi leti prvič zakorakala na pot starševstva, je spoznala, da zakon niso le poljubi, romantične večerje in izleti v dvoje. »Eden največjih izzivov, s katerimi sva bila soočena v razmerju, so bili najini različni pogledi na delitev vlog pri starševstvu,« je dejala in priznala, da ji je Kyle pri skrbi za malčico in pozneje tudi njenega bratca zgolj minimalno pomagal.<br/><br/>»Zaradi tega sem bila že zafrustrirana, v meni je rasla zamera in bila sem na smrt izčrpana. Potrebovala sva terapijo, da sva naslovila te težave, marsikaj je izviralo že iz Kylovega odraščanja, zaradi tega sva se nekajkrat pošteno udarila, a sva nato našla skupni jezik. A čeprav sva veliko storila in gradila najin odnos, je to nikoli končano delo.«<br/> </p>
      <h3>Ostala bosta prijatelja</h3>
      <p>Gradila sta odnos, iskala skupni jezik in dajala velik poudarek medsebojni komunikaciji. A se jima je vseeno zalomilo. »Po globokem in tehtnem premisleku sva se težkih src odločila, da se kot par ljubeče razideva. Sva pa kot tesna prijatelja in osebi, ki se imata globoko radi in se spoštujeta, povsem predana vzgoji najinih (skoraj) treh otrok. Spoznala sva, da je za družino najboljše, če krenemo po tej poti,« sta povedala pred dnevi, zgolj tri tedne po osmi obletnici poroke.</p>
      <figure>
        <img src="https://www.slovenskenovice.si/images/slike/2019/11/20/1696821.jpg"/>
        <figcaption>Po osmih letih in skoraj že treh otrocih je med Evo in Kylom konec. FOTO: instagram<cite>instagram</cite></figcaption>
      </figure>
      <p>A čeprav sta oba prepričana, da je ta odločitev najboljša, je vseeno zelo težko. Sploh ko je noseča Eva gledala odtujenega ljubega, kako je na začetku tedna spakiral kovčke in se odselil. »Ni pomembno, kako dobra prijatelja sva. In ni pomembno, da vem, da sva se pravilno odločila. Še vedno so v procesu ločevanja trenutki, ki so za dušo brutalno boleči in nadvse strašni za svežepečeno mamo samohranilko vsak čas že treh otrok,« je priznala, ko je Kyla gledala, kako je za vedno odkorakal skozi vrata. In dodala, da ve, da so pred njo tako slabi kot dobri dnevi, ter da bo slednjih postopno vse več in da bo vse postalo količkaj lažje čez čas.</p>
      <blockquote>8 let sta se ljubila.</blockquote>
      <p>Do tedaj pa se bo osredotočila na otroke – dva, ki ju že ima, in tretjega, ki prihaja. »Zaradi njih se ne bom sesula, saj mi pomenijo vse na svetu. Meni in Kylu. Zaslužijo si najlepše in najboljše, kar daje življenje.« Tudi če to morda pomeni ločitev staršev. </p>
    </article>
  </body>
</html>