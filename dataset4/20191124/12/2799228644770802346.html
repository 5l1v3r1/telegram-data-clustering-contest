<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/mohammad-azharuddin-on-ambati-rayudu-ambati-rayudu-alleged-corruption-in-hyderabad-cricket-association-hca-president-mohd-azharuddin-said-him-frustrated-cricketer"/>
    <meta property="og:site_name" content="inkhabar"/>
    <meta property="article:published_time" content="2019-11-24T12:11:00+00:00"/>
    <meta property="og:title" content="Mohammad Azharuddin On Ambati Rayudu: अंबाती रायडू ने हैदराबाद क्रिकेट एसोसिएशन पर लगाए भ्रष्टाचार के आरोप, एचसीए प्रेसीडेंट मोहम्मद अजरुद्दीन बोले फ्रस्ट्रेटेड है ये क्रिकेटर"/>
    <meta property="og:description" content="Mohammad Azharuddin On Ambati Rayudu: भारतीय क्रिकेट टीम के सदस्य रहे अंबाती रायडू ने हैदराबाद क्रिकेट एसोसिएशन पर भ्रष्टाचार का आरोप लगाया है. उन्होंने इसके लिए तेलंगाना सरकार से अपील की है कि वह एचसीए में व्याप्त भ्रष्टाचार पर लगाम लगाए. रायूड ने एक ट्वीट कर मिनिस्टर केटी रामा राव से कहा कि हैदराबाद की टीम कैसे बड़ी बन सकती है जब तक यहां पैसे और भ्रष्ट लोगों को नहीं रोका जाएगा. अगस्त में अंबाती रायडू ने अंतरराष्ट्रीय क्रिकेट से रिटायरमेंट की घोषणा कर दी थी. जिसके एक महीने बाद उन्होंने एचसीए को पत्र लिखकर मैदान पर वापसी की बात लिखी. वहीं अब रायडू ने साल 2019-20 की रणजी ट्रॉफी खेलने से इनकार कर दिया है."/>
  </head>
  <body>
    <article>
      <h1>Mohammad Azharuddin On Ambati Rayudu: अंबाती रायडू ने हैदराबाद क्रिकेट एसोसिएशन पर लगाए भ्रष्टाचार के आरोप, एचसीए प्रेसीडेंट मोहम्मद अजरुद्दीन बोले फ्रस्ट्रेटेड है ये क्रिकेटर</h1>
      <h2>Mohammad Azharuddin On Ambati Rayudu: भारतीय क्रिकेट टीम के सदस्य रहे अंबाती रायडू ने हैदराबाद क्रिकेट एसोसिएशन पर भ्रष्टाचार का आरोप लगाया है. उन्होंने इसके लिए तेलंगाना सरकार से अपील की है कि वह एचसीए में व्याप्त भ्रष्टाचार पर लगाम लगाए. रायूड ने एक ट्वीट कर मिनिस्टर केटी रामा राव से कहा कि हैदराबाद की टीम कैसे बड़ी बन सकती है जब तक यहां पैसे और भ्रष्ट लोगों को नहीं रोका जाएगा. अगस्त में अंबाती रायडू ने अंतरराष्ट्रीय क्रिकेट से रिटायरमेंट की घोषणा कर दी थी. जिसके एक महीने बाद उन्होंने एचसीए को पत्र लिखकर मैदान पर वापसी की बात लिखी. वहीं अब रायडू ने साल 2019-20 की रणजी ट्रॉफी खेलने से इनकार कर दिया है.</h2>
      <address><time datetime="2019-11-24T12:11:00+00:00">24 Nov 2019, 12:11</time> by <a rel="author">इनखबर टीम</a></address>
      <p><b>हैदराबाद.</b> भारतीय क्रिकेट टीम के सदस्य रहे अंबाती रायडू एक बार फिर चर्चा में है. इस बार वह रणजी ट्रॉफी नहीं खेलने को लेकर खबरों में बने हुए हैं. हाल ही में रायडू ने आगामी रणजी ट्रॉफी खेलने से इनकार कर दिया. उन्होंने हैदराबाद क्रिकेट एसोसिएशन कमेटी के अध्यक्ष आरए स्वरूप को चिट्ठी लिखकर खुद को रणजी ट्रॉफी के लिए अनुउपल्बध बताया है. अंबाती रायडू ने एक ट्वीट के जरिए हैदराबाद क्रिकेट एसोसिएशन पर भ्रष्टाचार का आरोप लगाया है.<br/><br/>अंबाती रायडू ने हैदराबाद क्रिकेट एसोसिएशन में व्याप्त भष्ट्राचार को मिटाने के लिए तेलंगाना सरकार से दखल देने की अपील की है. रायडू ने उद्योग एवं नगरीय मंत्री केटी रामाराव को एक ट्वीट कर लिखा , हैलो सर, मैं आपसे गुजारिश करता हूं कि हैदराबाद क्रिकेट एसोसिएशन में फैले भ्रष्टाटार की तरफ ध्यान दें. हैदराबाद बड़ी टीम कैसे बनेगी जब तक पैसों और भ्रष्ट लोगों का दखल जारी रहेगा. भारतीय क्रिकेट टीम के पूर्व कप्तान मोहम्मद अजहरुद्दीन इसी साल हैदराबाद क्रिकेट एसोसिएशन के अध्यक्ष बने हैं उसके बाद से रायडू राजनीति और भ्रष्टाचार के मुद्दे उठा रहे हैं.<br/><br/>रायडू के इस ट्वीट के बाद हैदराबाद क्रिकेट एसोसिएशन के अध्यक्ष मोहम्मद अजहरुद्दीन ने उन्हें जवाब दिया. एचसीए अध्यक्ष मोहम्मद अजहरुद्दीन ने अंबाती रायडू को फ्रस्ट्रेटेड क्रिकेटर कहा है. क्रिकेट वर्ल्ड कप 2019 के दौरान अंबाती रायडू ने विजय शंकर को टीम में चुनने पर निराशा जताई थी. उस समय उन्होंने बीसीसीआई चीफ सिलेक्टर एमएसके प्रसाद पर निशाना साधते हुए ट्ववीट किया था जिसमें उन्होंने 3 डी चश्मे से देखने की बात लिखी थी.</p>
      <figure>
        <iframe src="https://www.youtube.com/embed/LVgkR2oZ0Fk" width="500" height="281" data-service="Youtube" scrolling="no"/>
      </figure>
      <p>क्रिकेट वर्ल्ड कप में नहीं चुने से निराश अंबाती रायडू ने अगस्त 2019 में इंटरनेशनल क्रिकेट से संन्यास लेने की घोषणा कर दी थी. लेकिन एक महीने बाद वह अपने फैसले पलट गए और हैदराबाद क्रिकेट एसोसिएशन को पत्र लिख कर मैदान पर वापसी करने की इच्छा जताई थी. वह विजय हजारे ट्रॉफी और सैयद मुस्ताक अली ट्रॉफी में हैदराबाद का नेतृत्व कर चुके हैं.<br/><br/>अंबाती रायडू के अगर इंटरनेशनल क्रिकेट की बात की जाए तो उन्होंने 55 एकदिवसीय मैच खेले हैं जिनमें उन्होंने 1694 रन बनाए हैं. इस दौरान रायडू ने 3 शतक और 10 अर्धशतक लगाए हैं. वनडे में उनका सर्वोच्च स्कोर 124 रन नाबाद रहा है. इसके अलावा रायडू ने 6 टी20 इंटरनेशनल मैचों में भारतीय क्रिकेट टीम का प्रतिनिधित्व किया है.<br/><br/><b>Also Read:</b><br/><br/><a href="https://www.inkhabar.com/sports/india-vs-bangladesh-virat-kohli-pink-ball-test-century-team-india-captain-virat-kohli-hits-century-against-bangladesh-at-eden-gardens-kolkata">India Vs Bangladesh Virat Kohli Pink Ball Test Century: बांग्लादेश के खिलाफ कोलकाता पिंक बॉल टेस्ट में विराट कोहली ने शतक जड़कर रचा इतिहास, बनाए कई रिकॉर्ड</a><br/><br/><a href="https://www.inkhabar.com/sports/shikhar-dhawan-hardik-pandya-twitter-banter-injured-shikhar-dhawan-shared-hospital-photohardik-pandya-takes-funny-dig">Shikhar Dhawan Hardik Pandya Twitter Banter: टीम इंडिया के गब्बर शिखर धवन ने हॉस्पिटल से शेयर की ये शानदार तस्वीर, हार्दिक पांड्या के जवाब ने महफिल लूट ली</a><br/><br/><a href="https://www.inkhabar.com/sports/india-vs-bangladesh-pink-ball-test-all-you-need-to-know-about-the-india-vs-bangladesh-day-night-test-match-at-eden-gardens-kolkata-in-hindi">India vs Bangladesh Pink Ball Test: ईडन गार्डन्स कोलकाता में भारत बनाम बांग्लादेश डे-नाइट टेस्ट मैच के बारे में जानें सारी जानकारी</a></p>
      <figure>
        <iframe src="https://www.youtube.com/embed/Cq9T1M8VT_k" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>