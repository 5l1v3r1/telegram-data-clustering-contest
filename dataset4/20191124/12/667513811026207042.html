<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/omg/44339-dief-steelt-twintig-ton-aan-chocolade-met-hoge-marktwaarde"/>
    <meta property="og:site_name" content="FunX"/>
    <meta property="article:published_time" content="2019-11-24T12:09:00+00:00"/>
    <meta property="og:title" content="Dief steelt 20 ton aan chocolade met hoge marktwaarde"/>
    <meta property="og:description" content="Door:"/>
  </head>
  <body>
    <article>
      <h1>Dief steelt 20 ton aan chocolade met hoge marktwaarde</h1>
      <address>
        <time datetime="2019-11-24T12:09:00+00:00">24 Nov 2019, 12:09</time>
      </address>
      <p>|</p>
      <p>Door:</p>
      <p>Burç</p>
      <p>
        <b>Een dief heeft in het Oostenrijkse Bludenz een vrachtwagen vol met Milka-chocolade weten te stelen. Het ging om 20 ton aan paarse repen met een marktwaarde van 50.000 euro. De vracht was bedoeld voor de Belgische markt.</b>
      </p>
      <h3>Vervalste documenten</h3>
      <p>Een transportbedrijf uit Tirol haalt meestal de chocolade op bij de fabriek met de vrolijk gekleurde koeien, maar deze keer hadden ze het volgens het <a href="https://www.nieuwsblad.be/cnt/dmf20191124_04732849">Nieuwsblad </a>uitbesteed aan een Hongaars transportbedrijf. Dat bedrijf had het klusje weer uitbesteed aan een Tsjechisch bedrijf. De chocoladedief gaf zich deed alsof hij een vrachtwagenchauffeur was van het Tsjechische bedrijf en ging er vandoor met de lekkernijen. Achteraf bleek dat hij vervalste transportdocumenten bij zich had en ook zijn identiteitsbewijs bleek nep.</p>
      <h3>Niet voor het eerst</h3>
      <p>Na de chocoladediefstal heeft niemand de vrachtwagen en oplegger nog gezien. De dader en de chocolade zijn verdwenen als sneeuw voor de zon. De Oostenrijkse chocolade is zo rond de feestdagen extra geliefd bij dieven. Het is niet voor het eerst dat er Milka-repen gestolen zijn in deze feestperiode. Vorig jaar in november werden in Duitsland 13.000 repen gejat, toen de vrachtwagenchauffeur lag te slapen. </p>
      <figure>
        <video src="https://media.giphy.com/media/D2t94jSqtrVe0/giphy.mp4" autoplay="" loop=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/omg/37402-moeder-laat-kinderen-achter-na-winkeldiefstal"/>
        <a href="https://www.funx.nl/news/omg/35871-domme-kentekendief-legt-buit-onder-kerstboom"/>
        <a href="https://www.funx.nl/news/omg/33075-video-braziliaan-zet-vernederende-tattoo-bij-fietsendief-ik-ben-een-boef-en-een-idioot"/>
        <a href="https://www.funx.nl/news/omg/32841-vrouw-bespringt-motorkap-terwijl-autodief-probeert-weg-te-rijden"/>
        <a href="https://www.funx.nl/news/up-2-date/31905-hoe-kunstdief-okkie-twee-van-gogh-schilderijen-roofde-en-patrick-kluivert-onbewust-erbij-is-betrokken"/>
      </related>
    </article>
  </body>
</html>