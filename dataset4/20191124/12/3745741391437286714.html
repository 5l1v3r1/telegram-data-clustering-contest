<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/samsung-galaxy-s11e-render-h80430.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T12:46:48+00:00"/>
    <meta property="og:title" content="Üç Kameralı Galaxy S11e'de 3,5 mm Kulaklık Girişi Olmayacak"/>
    <meta property="og:description" content="Samsung’un önümüzdeki senenin Şubat ayında piyasaya süreceği düşünülen telefonu Galaxy S11e’nin render’ları ortaya çıktı."/>
  </head>
  <body>
    <article>
      <h1>Üç Kameralı Galaxy S11e'de 3,5 mm Kulaklık Girişi Olmayacak</h1>
      <h2>Akıllı telefon dünyasının devlerinden Samsung’un yeni akıllı telefonu Galaxy S11e’ye dair render görüntüleri ortaya çıktı. Ortaya çıkan görselde fiziksel bir parmak izi okuyucu sensör ve 3,5 mm kulaklık girişi yer almıyor.</h2>
      <address><time datetime="2019-11-24T12:46:48+00:00">24 Nov 2019, 12:46</time> by <a rel="author" href="https://www.webtekno.com/yazar/avcioglu" target="_blank">Hasan Avcıoğlu</a></address>
      <p>Akıllı telefon dünyasının en çok telefon satan şirketi Güney Koreli Samsung, en son çıkardığı <b>Galaxy S10e </b>ile S10 serisini üç telefona çıkarmıştı. Galaxy S10 ve Galaxy S10+’ın özelliklerini daha küçük bir gövdede birleştiren S10e, küçük telefon sevenlerin beğenilerini kazanmıştı.</p>
      <p>Bu senenin Şubat ayında Galaxy S10 serisini çıkaran Samsung’un yeni model <b>Galaxy S11e</b> cihazı için de çeşitli bilgiler ortaya çıkmaya başladı. Güney Koreli teknoloji devinin yeni telefonu Galaxy S11e’in ilk render’ı ortaya çıktı. Peki, ortaya çıkan bu görsel, telefonla ilgili neler anlatıyor?</p>
      <h3>Galaxy S11e özellikleri</h3>
      <figure>
        <iframe src="https://www.youtube.com/embed/zlY90XRrziI" width="700" height="500" data-service="Youtube" scrolling="no"/>
      </figure>
      <p>Samsung, Galaxy S11e’de de son sürümdeki basit formülü takip edecek gibi duruyor. Klasik S cihazlarındaki birçok özellik daha ufak bir şekil faktörü içerisinde <b>toplanacak</b> izlenimi veriyor. Cihazın ekranının 6,2 inç ya da 6,3 inç olacağı görülüyor ki bu, S11’in 6,7; 6,9 inçlik ekranından ufak S10e’nin 5,8 inçlik ekranından büyük olacağı anlamına geliyor.</p>
      <p>Telefonun kasası 151,7 x 69,1 mm x 7,9 mm olacak. Ancak buraya arka kamera sebebiyle oluşacak kamera çıkıntısını eklersek telefonun kalınlığı ya da inceliği 9,1 mm’ye ulaşacak. Bu ölçülere bakıldığında telefonun genişliğinin ve kalınlığının S10e ile aynı olacağı ancak ekran sebebiyle S11e’nin <b>daha uzun</b> olacağı sonucunu çıkarabiliriz.</p>
      <figure>
        <img src="https://www.webtekno.com/images/editor/default/0002/31/58d13c1f1a7d82930a79d2229d0331ac326d5e57.jpeg"/>
      </figure>
      <p>Telefonun kamerası hakkında çok fazla bilgi bulunmuyor. Telefonda <b>3 kamera</b> ve bir de LED ışık bulunacak. OnLeaks/PriceBaba’daki bilgiler kameraların özellikleriyle ilgili bilgi içermiyor. S11e’de yer alacak olan kameraların, S10e’nin kameralarına göre geliştirilmiş olacağı düşünülüyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-a51-5-mp-makrokamera-h80413.html">Samsung Galaxy A51, 5 MP Makro Kamerayla Geliyor</a>
      </p>
      <p>S10e’de oldukça hızlı çalışan <b>fiziksel parmak izi okuyucu</b> sensör, Galaxy S11e’de bulunmayacak. Bunun yerine tıpkı Note10’daki gibi ekrana gömülü parmak izi okuyucu yer alacak ve yine tıpkı Note10’daki gibi 3,5 mm kulaklık girişi S11e’de yer almayacak. Telefonun alt kısmında sadece USB Type-C girişi bulunacak.</p>
      <p><b>Kaynak : </b>https://www.androidpolice.com/2019/11/23/galaxy-s11e-renders-point-to-three-cameras-and-no-headphone-jack/</p>
    </article>
  </body>
</html>