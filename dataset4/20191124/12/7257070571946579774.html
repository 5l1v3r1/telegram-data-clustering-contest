<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/gary-zsa-zsa-nagpaindak-sa-b-day-party-ni-rhea-tan.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-24T12:24:42+00:00"/>
    <meta property="og:title" content="Gary, Zsa Zsa nagpaindak sa b-day party ni Rhea Tan"/>
    <meta property="og:description" content="Panalong-panalo, sagad sa kagarbohan ang ginanap na birthday celebration ni Miss Rhea Tan, sa Royce Hotel sa Clark, Angeles Pampanga. Kasabay nga noon ang selebrasyon na rin ng ika-10 taon ng Beautederm skin care products, na negosyo nga ni Miss Rhea Tan."/>
  </head>
  <body>
    <article>
      <h1>Gary, Zsa Zsa nagpaindak sa b-day party ni Rhea Tan</h1>
      <address>
        <time datetime="2019-11-24T12:24:42+00:00">24 Nov 2019, 12:24</time>
      </address>
      <figure>
        <img src="https://www.abante.com.ph/wp-content/uploads/Dondon-Sermino-Paistaran-54.jpg"/>
      </figure>
      <p>Panalong-panalo, sagad sa kagarbohan ang ginanap na birthday celebration ni Miss Rhea Tan, sa Royce Hotel sa Clark, Angeles Pampanga. Kasabay nga noon ang selebrasyon na rin ng ika-10 taon ng Beautederm skin care products, na negosyo nga ni Miss Rhea Tan.</p>
      <p>Bongga nga dahil dumagsa ang sangkatutak na artista na mga endorser, ­ambassador nila, at nakihalubilo sa mga reseller, dealer ng kanilang produkto. Super bongga na makitang lahat ng bisita ay naka-gown, pormal na pormal ang mga kalalakihan, at sa totoo lang, puro makikinis ang mga kutis.</p>
      <p>Sabi nga ni Miss Rhea, mas gusto niya na ang mga kasama niya sa negosyo ay gumagamit talaga ng produktong ibinibenta nila.</p>
      <p>Anyway, bumaha ng masasarap na ­pagkain at inumin. At ang nakakaloka, ­umulan ­talaga ng mamahaling premyo. At ang ­pinaka-bonggang premyo nga ay kotse na ang isa ay ­napanalunan ni Alma Concepcion.</p>
      <p>Super iyak si Alma sa napanalunang ­kotse. Na naikuwento nga niya, na siya ang pinakaunang endorser ng Beautederm. Na marami nga raw ang nagtatanong sa kanya kung ano ‘yung mga pinu-post niyang ‘yon na may kinalaman sa pagpapakinis ng mukha.</p>
      <p>“Hindi pa siya kilala noon. Ilan pa lang kami talaga. Pero nakita niyo ­naman ngayon, ang dami-dami na natin. Ang dami nang natulungan ni Rhei. Ang daming umasenso,” maluha-luhang ­kuwento ni Alma.</p>
      <p>Anyway, bukod sa bumaha ng ­papremyo, ang lubos na nagpaligaya talaga sa mga bisita ay ang performances nina Gary Valenciano at Zsa Zsa Padilla, ha! Ay, para ka ­talagang nanood ng concert, na mas intimate nga lang, dahil halos katabi mo na nga ang dalawang mahuhusay na singer.</p>
      <p>Kaaliw nga na simula pa lang ay parang ibinalik ni Zsa Zsa ang mga bisita sa panahon na usong-uso ang mga malulungkot na kanta niya, na tulad ng Hiram. Ang sarap lang makita na lahat ng mga bisita ay nakikikanta sa Divine Diva.</p>
      <related>
        <h4>Related Posts</h4>
        <a href="https://www.abante.com.ph/grab-pagmultahin-ng-%e2%82%b115b-sa-overcharging.htm"/>
        <a href="https://www.abante.com.ph/alan-umaminpalpak-kami.htm"/>
        <a href="https://www.abante.com.ph/duterte-nabiktima-ng-fake-news-kay-robredo.htm"/>
      </related>
      <p>At lalong nabulabog ang venue nung ­pumasok na si Gary V. na bitbit pa ang Manoeuvres ­Ignite, na walang kapaguran sa paghataw talaga.</p>
      <p>At si Gary, parang hindi dumaan sa ­matinding pagsubok sa kalusugan, na parang walang operasyon na isinagawa sa kanyang katawan, dahil daig pa niya ang mga batang performers ngayon sa pagkanta, ­kasabay ang pagsayaw.</p>
      <p>Na kahit ang mga ambassador ng Beautederm na tulad nina Jestoni Alarcon, Sylvia Sanchez, Arjo Atayde, Ria Atayde, Enchong Dee, Lorna Tolentino, Tonton Gutierrez, Glydel Mercado, Ejay Falcon, Carlo Aquino (kasama ang dyowa niya), Sanya Lopez, Ken Chan, Rita Daniela, Sherilyn Tan, at marami pang iba, humataw, nakikanta, kesehodang maligo sila ng pawis, ha!</p>
      <p>Aba, hindi nga siya basta-basta makakabog nina James Reid, o Daniel Padilla, kung performance rin lang ang pag-uusapan, ha!</p>
      <p>At ‘yun na nga, nung natapos ang set, oras ni Gary, talagang napagod, napaos ang lahat, ha!</p>
      <p>Anyway, si Miss Rhea Tan nga ang ­maituturing na pinaka-lovable ngayon na negosyante, na malapit talaga sa puso ng mga artista. Sabi nga nila, kay Rhea, hindi lang bilang katrabaho ang turing sa iyo. Hindi lang bilang kaibigan ang trato sa iyo, kundi isang kapamilya pa.</p>
      <p>At hiling nga nila, mas dumami pa sila. Na sana sa mga susunod na event nila, mahigit isang daan na silang mga endorser, ha! Na sana ay sa malaking venue na tulad ng Araneta Coliseum na magkita-kita ang lahat.</p>
      <p>Anyway, to Miss Rhei Tan, maligayang-maligayang kaarawan sa iyo. At sana y manatili kang maganda, makinis, at masayahin.</p>
      <related>
        <a href="https://www.abante.com.ph/korina-pinaiyak-ang-negosyanteng-si-rhea-tan.htm"/>
        <a href="https://www.abante.com.ph/marian-dinudumog-ng-mga-1endorsement.htm"/>
        <a href="https://www.abante.com.ph/ai-ai-sasabak-na-sa-in-vitro-fertilization-sa-2020.htm"/>
      </related>
    </article>
  </body>
</html>