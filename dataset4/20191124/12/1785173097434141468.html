<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/itf-gabriela-talaba-castigatoare-a-trofeului-la-dublu-la-naples-ioana-gaspar-invinsa-in-ultimul-act-in-antalya-1922405824432019111219179097"/>
    <meta property="og:site_name" content="News.ro"/>
    <meta property="article:published_time" content="2019-11-24T12:58:43+00:00"/>
    <meta property="og:title" content="ITF: Gabriela Talabă câştigătoare a trofeului la dublu la Naples, Ioana Gaspar învinsă în ultimul act în Antalya"/>
    <meta property="og:description" content="Jucătoarea Ioana Gaspar a pierdut, duminică, finala de dublu din cadrul turneului ITF din Antalya, cu premii de 15.000 de dolari. Gaspar a jucat şi la simplu, în semifinale, ea înregistrând tot o înfrângere."/>
  </head>
  <body>
    <article>
      <h1>ITF: Gabriela Talabă câştigătoare a trofeului la dublu la Naples, Ioana Gaspar învinsă în ultimul act în Antalya</h1>
      <address><time datetime="2019-11-24T12:58:43+00:00">24 Nov 2019, 12:58</time> by <a rel="author">Leila Bolat</a></address>
      <p>
        <b>Jucătoarea Ioana Gaspar a pierdut, duminică, finala de dublu din cadrul turneului ITF din Antalya, cu premii de 15.000 de dolari. Gaspar a jucat şi la simplu, în semifinale, ea înregistrând tot o înfrângere.</b>
      </p>
      <p>La dublu, Gaspar şi sportiva elveţiană Jenny Duerst, favorite principale, au fost învinse de perechea japoneză Haine Ogata/Aiko Yoshitomi, favorită 2, scor 6-1, 6-1, în 49 de minute.</p>
      <p>În semifinalele de simplu, Ioana Gaspar, cap de serie 7, a pierdut în faţa sportivei din Rusia Irina Kromaceva, cap de serie 3, scor 1-6, 2-6, în 54 de minute.</p>
      <p>La Naples (SUA), turneu cu premii de 25.000 de dolari, Gabriela Talabă a câştigat sâmbătă trofeul la dublu, alături de mexicanca Maria Jose Portillo Ramirez. Cele două, favorite 4, au învins în finală echipa Lea Boskovic/Seone Mendez (Croaţia/Australia), scor 7-5, 6-2. Talabă a ajuns la Naples şi până în semifinalele de simplu, fază în care a fost eliminată, tot sâmbătă, de Seone Mendez, scor 6-2, 6-1.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>