<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779723/%DA%A9%D8%B4%D9%81-%D8%A8%DB%8C%D8%B4-%D8%A7%D8%B2-%DB%B5%DB%B5%DB%B0-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D9%88-%D8%B1%D9%88%D8%A7%D9%86-%DA%AF%D8%B1%D8%AF%D8%A7%D9%86-%D8%AF%D8%B1-%D9%87%D9%81%D8%AA-%D9%85%D8%A7%D9%87%D9%87-%D9%86%D8%AE%D8%B3%D8%AA-%D8%A7%D9%85%D8%B3%D8%A7%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:16:50+00:00"/>
    <meta property="og:title" content="اصلانی خبر داد کشف بیش از ۵۵۰ تن مواد مخدر و روان‌گردان در هفت ماهه نخست امسال"/>
    <meta property="og:description" content="معاون مقابله با عرضه و امور بین‌الملل ستاد مبارزه با مواد مخدر از کشف بیش از ۵۵۰ تن مواد مخدر و روانگردان در هفت ماهه نخست امسال خبر داد و گفت: ۸۰ درصد مجموع این کشفیات تریاک بوده است."/>
  </head>
  <body>
    <article>
      <h1>اصلانی خبر داد کشف بیش از ۵۵۰ تن مواد مخدر و روان‌گردان در هفت ماهه نخست امسال</h1>
      <address><time datetime="2019-11-24T12:16:50+00:00">24 Nov 2019, 12:16</time> by <a rel="author" href="https://www.mehrnews.com/archive?jr=768" target="_blank">مهسا شمس</a></address>
      <p>به گزارش <a href="https://www.mehrnews.com/">خبرگزاری مهر</a>، هشتاد و پنجمین جلسه کمیته مقابله با عرضه ستاد مبارزه با مواد مخدر به ریاست سردار سرتیپ پاسدار ایوب سلیمانی جانشین فرمانده نیروی انتظامی و رئیس کمیته مقابله با عرضه ستاد برگزار شد.</p>
      <p>ناصر اصلانی معاون مقابله با عرضه و امور بین‌الملل ستاد مبارزه با مواد مخدر در این جلسه، ضمن ارائه گزارش ۷ ماهه اقدامات دستگاه‌های مقابله‌ای گفت: طی این مدت در مجموع مقدار ۵۵۳۱۶۶ کیلوگرم مواد مخدر و روانگردان در نبرد با سوداگران مرگ کشف شده است.</p>
      <p>وی افزود: از مجموع کشفیات ذکر شده، میزان ۴۴۱۶۸۹ کیلوگرم تریاک (معادل ۸۰ درصد)، مقدار ۱۰۶۲۳ کیلوگرم هرویین (معادل ۲ درصد)، مقدار ۱۶۲۷۲ کیلو گرم مرفین (معادل ۳ درصد)، مقدار ۴۸۶۴۴ کیلوگرم حشیش (معادل ۹ درصد)،‌ مقدار ۹۹۷۸ کیلوگرم شیشه (معادل ۲ درصد) و سایر مواد مقدار ۲۵۹۶۱ کیلوگرم (معادل ۴ درصد) از کل کشفیات حاصل شده را به خود اختصاص داده‌اند.</p>
    </article>
  </body>
</html>