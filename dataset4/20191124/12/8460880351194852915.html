<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/nemzetkozi-sport/meg-soha-nem-neztek-ennyien-teniszmeccset-2140410/"/>
    <meta property="og:site_name" content="BAMA"/>
    <meta property="article:published_time" content="2019-11-24T12:59:00+00:00"/>
    <meta property="og:title" content="Még soha nem néztek ennyien teniszmeccset"/>
    <meta property="og:description" content="Nézőrekordot döntött Roger Federer és Alexander Zverev bemutató ütögetése."/>
  </head>
  <body>
    <article>
      <h6 class="kicker">CSÚCS</h6>
      <h1>Még soha nem néztek ennyien teniszmeccset</h1>
      <address>
        <time datetime="2019-11-24T12:59:00+00:00">24 Nov 2019, 12:59</time>
      </address>
      <h4>Nézőrekordot döntött Roger Federer és Alexander Zverev bemutató teniszmérkőzése szombaton Mexikóvárosban.</h4>
      <p>A világ második legnagyobb bikaviadal-arénájában rendezett összecsapásra</p>
      <blockquote>42 517 néző látogatott ki,</blockquote>
      <p>amire még nem volt példa a sportág történetében.</p>
      <figure>
        <iframe data-src="https://twitter.com/mextenis/status/1198419616306880512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>„Sosem felejtem el ezt a varázslatos estét. Csúcsot döntöttünk, éljen Mexikó”</blockquote>
      <p>– írta közösségi oldalán a 20-szoros Grand Slam-bajnok svájci sztár, aki 3:6, 6:4, 6:2-re megnyerte a történelmi összecsapást.</p>
      <figure>
        <iframe data-src="https://twitter.com/WeAreTennis/status/1198536626819018753?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Az eddigi rekordot Kim Clijsters és Serena Williams bemutató meccse tartotta, amelyet 2010 júliusában 35 681 szurkoló látott a brüsszeli Baldvin Király Stadionban.</blockquote>
      <p>Federer egyébként februárban újabb csúcsjavításra készül, ugyanis a Rafael Nadal elleni gálameccsére egy 55 ezres stadionban kerül sor Fokvárosban.</p>
      <p>Forrás: MTI</p>
      <p>
        <i>Borítókép: a két ász sombréróban a stadionban</i>
      </p>
    </article>
  </body>
</html>