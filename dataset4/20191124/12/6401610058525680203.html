<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/video-klaas-dijkhoff-zakt-weg-in-complexe-onzindossiers-tijdens-vvd-drankorgelfestival-ahum-partijcongres/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T12:00:43+00:00"/>
    <meta property="og:title" content="Video: Klaas Dijkhoff zakt weg in visieloos moeras tijdens VVD festival -ahum- partijcongres"/>
    <meta property="og:description" content="Aangezien het er sterk op lijkt dat Klaas Dijkhoff (VVD) zonder tekstschrijvers geen idee heeft wat hij doet, kan hij van geluk spreken dat het eens zo statige VVD partijcongres is vervallen tot een ‘festival’. De naamswijziging is volledig in lijn met het gedrag van de partij en haar lichtgewicht Kamerleden. De fractievoorzitter sprak over de stikstofcrisis en verdedigde zijn partij tegen alle mogelijke kritieken. Hoe het kan dat het niveau van de VVD steeds verder daalt en Dijkhoff niet verder komt dan een aantal vage algemeenheden tijdens zijn speech? Wellicht is het de leegloop qua leden waardoor de VVD uit een steeds kleinere vijver vist als het gaat om de selectie van volksvertegenwoordigers. Afgezien van een aantal slechte grappen lijkt Dijkhoff nauwelijks visie te bezitten, maar verzandt hij tijdens zijn toespraak voor het VVD-congres in allerlei complexe onzindossiers zoals de stikstofcrisis. De VVD-fractievoorzitter vertelde bijvoorbeeld vol trots over de e-mails die hij van zijn VVD-leden had ontvangen. Zo…"/>
  </head>
  <body>
    <article>
      <h1>Video: Klaas Dijkhoff zakt weg in visieloos moeras tijdens VVD festival -ahum- partijcongres</h1>
      <address><time datetime="2019-11-24T12:00:43+00:00">24 Nov 2019, 12:00</time> by <a rel="author">Teunis Dokter</a></address>
      <p>
        <b>Aangezien het er sterk op lijkt dat Klaas Dijkhoff (VVD) zonder tekstschrijvers geen idee heeft wat hij doet, kan hij van geluk spreken dat het eens zo statige VVD partijcongres is vervallen tot een ‘festival’. De naamswijziging is volledig in lijn met het gedrag van de partij en haar lichtgewicht Kamerleden. De fractievoorzitter sprak over de stikstofcrisis en verdedigde zijn partij tegen alle mogelijke kritieken.</b>
      </p>
      <figure>
        <iframe src="https://www.youtube.com/embed/_wWZCiohGJ8" width="560" height="315" data-service="Youtube" scrolling="no"/>
      </figure>
      <p>Hoe het kan dat het niveau van de VVD steeds verder daalt en Dijkhoff niet verder komt dan een aantal vage algemeenheden tijdens zijn speech? Wellicht is het de leegloop qua leden waardoor de VVD uit een steeds kleinere vijver vist als het gaat om de selectie van volksvertegenwoordigers.</p>
      <p>Afgezien van een aantal slechte grappen lijkt Dijkhoff nauwelijks visie te bezitten, maar verzandt hij tijdens zijn toespraak voor het VVD-congres in allerlei complexe onzindossiers zoals de stikstofcrisis. De VVD-fractievoorzitter vertelde bijvoorbeeld vol trots over de e-mails die hij van zijn VVD-leden had ontvangen. Zo zouden sommige VVD-leden het ‘niet erg vinden’ dat ze langzamer moeten rijden op de snelwegen. Het moest natuurlijk een ‘positieve dag’ worden voor de VVD.</p>
      <p>Dijkhoff kwam in de grote lijnen ook niet verder dan het vaste riedeltje van de VVD: ‘ja we hebben niets te klagen’ en ‘ik heb begrip voor iedereen’ of ‘wat zijn we toch een briljant land’. Het was gewoon aandoenlijk schattig.</p>
      <p>De VVD’er was verder apetrots op het feit dat de bijstandsuitkeringen binnenkort pas worden verstrekt in ruil voor een zogenaamde ‘tegenprestatie’, waardoor arbeiders straks mogen arbeiden en oneerlijk concurreren met mensen die werk doen voor markttarieven. Dat is volgens de VVD ‘eerlijk’. De VVD lijkt onder Dijkhoff steeds meer de partij te worden van het ‘naïef hedonisme’ en de ‘welwillende onwetendheid’ dan een partij van kwaliteit en intellect.</p>
      <p>Erg jammer.</p>
    </article>
  </body>
</html>