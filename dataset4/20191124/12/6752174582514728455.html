<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-gazriaszto-fegyverrel-lovoldozott-egy-ferfi-pecsen/"/>
    <meta property="og:site_name" content="lokál"/>
    <meta property="article:published_time" content="2019-11-24T12:25:27+00:00"/>
    <meta property="og:title" content="Gázriasztó fegyverrel lövöldözött egy férfi Pécsen"/>
    <meta property="og:description" content="Több lövést is leadott gázriasztó fegyveréből egy 21 éves férfi vasárnap hajnalban Pécsen, miután ő és egy másik férfi vitába keveredett egy családdal az Expo Center rendezvényközpont folyosóján - közölte a Baranya Megyei Rendőr-főkapitányság a police.hu-n."/>
  </head>
  <body>
    <article>
      <h1>Gázriasztó fegyverrel lövöldözött egy férfi Pécsen</h1>
      <address><time datetime="2019-11-24T12:25:27+00:00">24 Nov 2019, 12:25</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/11/gun-shoot-cartridge-war-51117-1280x854.jpeg"/>
      </figure>
      <p>
        <b>Több lövést is leadott gázriasztó fegyveréből egy 21 éves férfi vasárnap hajnalban Pécsen, miután ő és egy másik férfi vitába keveredett egy családdal az Expo Center rendezvényközpont folyosóján – közölte a Baranya Megyei Rendőr-főkapitányság a police.hu-n.</b>
      </p>
      <p>A közlemény szerint a lövések következtében nem sérült meg senki. A bejelentésre kiérkező rendőrök több embert előállítottak.</p>
      <p>Berlász Viktória, a megyei rendőrség sajtóreferense az MTI érdeklődésére elmondta, szombatról vasárnapra virradóra elektronikus zenei fesztivált tartottak a rendezvényközpontban.</p>
      <p>Az ügy részleteinek tisztázása folyamatban van, bővebb tájékoztatást csak a későbbiekben tudnak adni – tette hozzá.</p>
    </article>
  </body>
</html>