<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/lifestyle/article/h-tzortzia-georgiou-milai-gia-to-epiko-tis-sardam-on-air-pou-egine-viral"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T12:00:36+00:00"/>
    <meta property="og:title" content="H Τζώρτζια Γεωργίου μιλάει για το επικό της σαρδάμ on air που έγινε viral"/>
    <meta property="og:description" content="H Τζώρτζια Γεωργίου, η οποία τα τελευταία χρόνια συμμετέχει στην εκπομπή της Κατερίνας Καραβάτου και του Κρατερού Κατσούλη μίλησε στο περιοδικό People για το επικό σαρδάμ της που έγινε viral στο διαδίκτυο μέσα σε 24 ώρες."/>
  </head>
  <body>
    <article>
      <h1>H Τζώρτζια Γεωργίου μιλάει για το επικό της σαρδάμ on air που έγινε viral</h1>
      <address>
        <time datetime="2019-11-24T12:00:36+00:00">24 Nov 2019, 12:00</time>
      </address>
      <p>H Τζώρτζια Γεωργίου, η οποία τα τελευταία χρόνια συμμετέχει στην εκπομπή της Κατερίνας Καραβάτου και του Κρατερού Κατσούλη μίλησε στο περιοδικό People για το επικό σαρδάμ της που έγινε viral στο διαδίκτυο μέσα σε 24 ώρες.</p>
      <p>Ήταν τέλη του περασμένου Ιουνίου, όταν η εκπομπή του Star «Στη Φωλιά των Κου Κου» πρόβαλε απόσπασμα από την συνέντευξη που είχε παραχωρήσει ο Πάνος Ιωαννίδης στην εκπομπή «Μετά τα μεσάνυχτα» και, μεταξύ άλλων, είχε μιλήσει στην Ελεονώρα Μελέτη για το πρώτο ραντεβού.</p>
      <p>Την ώρα, λοιπόν, που η παρέα της Κατερίνας Καραβάτου και του Κρατερού Κατσούλη σχολίαζαν τα όσα είπε ο γοητευτικός σεφ, η Τζώρτζια Γεωργίου είπε μια ακατάλληλη λέξη on air και όλοι έμειναν άφωνοι.</p>
      <figure>
        <img src="https://www.zougla.gr/image.ashx?fid=2773890"/>
      </figure>
      <p>«Ήταν η χειρότερη στιγμή που έζησα on air. Μου κόπηκαν τα πόδια, μου σηκώθηκε η τρίχα. Βλέποντας μετά το βίντεο σκεφτόμουν ότι δεν είμαι εγώ αυτή που το είπε. Τόσο πολύ είχα αποστασιοποιηθεί. Εκείνη τη στιγμή είδα την Κατερίνα να κρύβει το πρόσωπό της με τα χέρια. Δεν καταλάβαινα τι γινόταν. Πήγε στην κουζίνα, έκατσε κάτω, έβγαλε τα χέρια από το πρόσωπο και είδα ότι είχε λιώσει από τα γέλια. Προσπάθησα να το σώσω, μίλαγα γρήγορα, σαν να ήθελα να τους βγάλω όλους τρελούς.</p>
      <p>Τα παιδιά από την παραγωγή περνούσαν πίσω από τις κάμερες κρατώντας ένα μεγάλο χαρτί που έγραφε «πέρνα μετά από το λογιστήριο» και μου έκαναν πλάκα. Επειδή δεν μου έχει συμβεί ξανά κάτι τέτοιο, δεν ήξερα πώς να το χειριστώ. Με το που πήγαμε λοιπόν σε διάλειμμα με έπιασαν τα κλάματα. Η Κατερίνα και ο Κρατερός με πλησίασαν και με αγκάλιασαν. Εγώ το βίωσα τόσο έντονα, ένιωσα ντροπή, ενώ όλοι οι συνεργάτες γελούσαν. Μην κρυβόμαστε, ήταν η πραγματική μου σκέψη. Όταν σε καλεί κάποιος σπίτι στο πρώτο ραντεβού, είναι για να σε ξεμοναχιάσει, με ό,τι αυτό συνεπάγεται. Απλώς μου βγήκε η πραγματική μου σκέψη», δήλωσε χαρακτηριστικά.</p>
      <p>Πηγή: <a href="https://www.govastileto.gr/lifestyle/h-tzortzia-georgiou-milai-gia-to-epiko-tis-sardam-on-air-pou-egine-viral/">govastileto.gr</a></p>
    </article>
  </body>
</html>