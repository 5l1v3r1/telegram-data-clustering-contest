<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2050582/lakis-lazopoulos-mila-proti-fora-gia-ton-thanato-tis-sizigou-tou.html"/>
    <meta property="og:site_name" content="News.gr"/>
    <meta property="article:published_time" content="2019-11-24T12:23:18+00:00"/>
    <meta property="og:title" content="Λάκης Λαζόπουλος: Μιλά πρώτη φορά για τον θάνατο της συζύγου του"/>
    <meta property="og:description" content="«Γράφω βιβλίο για την Τασούλα μου»"/>
  </head>
  <body>
    <article>
      <h1>Λάκης Λαζόπουλος: Μιλά πρώτη φορά για τον θάνατο της συζύγου του</h1>
      <address>
        <time datetime="2019-11-24T12:23:18+00:00">24 Nov 2019, 12:23</time>
      </address>
      <h3>«Γράφω βιβλίο για την Τασούλα μου»</h3>
      <p>O<b> <a href="https://www.news.gr/tag/lakhs-lazopoylos">Λάκης Λαζόπουλος</a> </b>μίλησε για την <b><a href="https://www.news.gr/ellada/article/1904879/vari-penthos-gia-ton-laki-lazopoulo-efige-apo-tin-zoi-i-sizigos-tou.html">πρόσφατη απώλεια της συζύγου του,</a></b> περιγράφοντας τις δυσκολίες που αντιμετώπισε τα τελευταία χρόνια, ενώ ότι ετοιμάζει να τις μεταφέρει σε ένα βιβλίο.</p>
      <p>«Δεν μου αρέσει να μοιράζομαι τα άσχημα συναισθήματα μου με τον κόσμο. Αυτή είναι μια απόφαση χρόνων που έχω πάρει: να μοιράζομαι μαζί του την τέχνη μου και τίποτα πέραν αυτού. Αυτό ήταν, άλλωστε, και ο λόγος που δεν πήγα τόσα χρόνια να σηκώσω τη σημαία και να πω "περνάω δύσκολα, σας παρακαλώ, σεβαστείτε το". Γενικά, όπως ξέρεις καλά κι εσύ, δεν είμαι "παρακαλετάκιας" σε οποιονδήποτε τομέα. Θέλω να σηκώνω το βάρος που μου αναλογεί κάθε φορά -το καλό ή το άσχημο- και έτσι κινούμαι πάντα. Προτίμησα να σωπάσω και μιλάω τώρα σε εσένα - μια εξαίρεση», ανέφερε σε συνέντευξη στο ένθετο Real Life της Real News ο γνωστός ηθοποιός και συνέχισε:</p>
      <p>«Έχω να σου αποκαλύψω ότι κράτησα σημειώσεις σε όλο αυτό το διάστημα, που θα κυκλοφορήσουν σε βιβλίο. Γράφω για όλη την πορεία των τριών χρόνων. Για τις αγωνίες, τις προσευχές, τους αγώνες, τις άγριες στιγμές, τις στιγμές της απόγνωσης και αυτές τις αισιοδοξίας. Γράφω πως δεν πρέπει κανείς να παραδίδει τα όποια, πως πρέπει να κοιτά μπροστά, να μην το βάζει κάτω, να κρατάω το χέρι των δικών του και να δυναμώνει από αυτούς, να προσπαθεί να μη χάνει το χιούμορ του, να παλεύει.</p>
      <p>Κάναμε χιούμορ μέχρι το τέλος. Όσο δύσκολα και να ήταν τα πράγματα. Το παν είναι να ξέρει ο ασθενής όλη την αλήθεια, όπως η Τασούλα, και να μάχεται παίρνοντας δύναμη από αυτούς που τον αγαπούν αληθινά» επεσήμανε σε άλλο σημείο της συνέντευξης, ενώ ανέφερε: «Σαν μια αλήθεια για αυτό το βουνό που περάσαμε...».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/1911521/to-minima-tou-laki-lazopoulou-gia-ton-thanato-tis-ginekas-tou.html"/>
        <a href="https://www.news.gr/ellada/article/1909772/se-klima-odinis-i-kidia-tis-sizigou-tou-laki-lazopoulou.html"/>
        <a href="https://www.news.gr/ellada/article/1907963/ragisan-kardies-me-ta-logia-tou-laki-lazopoulou-sto-antio-tis-sizigou-tou.html"/>
      </related>
    </article>
  </body>
</html>