<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/kyk-ne-zaman-yatacak-2019-yili-kyk-ilk-burslari-ne-zaman-yatar"/>
    <meta property="og:site_name" content="CNN Türk"/>
    <meta property="article:published_time" content="2019-11-24T12:24:43+00:00"/>
    <meta property="og:title" content="KYK ne zaman yatacak? 2019 yılı KYK ilk bursları ne zaman yatar?"/>
    <meta property="og:description" content="Kredi ve Yurtlar Kurumu KYK 2019 burs sonuçları..."/>
  </head>
  <body>
    <article>
      <h1>KYK ne zaman yatacak? 2019 yılı KYK ilk bursları ne zaman yatar?</h1>
      <h2>Kredi ve Yurtlar Kurumu KYK 2019 burs sonuçları geçtiğimiz günlerde açıklandı. Sonuçların açıklanmasının ardından öğrenciler 2019 yılı KYK burslarının ne zaman yatacağını merak ediyorlar. Peki, KYK ne zaman yatacak? İşte, merak edilen detaylar…</h2>
      <address>
        <time datetime="2019-11-24T12:24:43+00:00">24 Nov 2019, 12:24</time>
      </address>
      <p><a href="https://www.cnnturk.com/haberleri/kyk">KYK</a> <a href="https://www.cnnturk.com/haberleri/burs">burs</a> sonuçlarının açıklanmasının ardından gözler KYK sonuçlarının açıklanacağı tarihe çevrildi. Kredi ve Yurtlar Kurumu KYK 2019 ilk bursları ne zaman ödenecek? KYK burs sonuçları <a href="https://www.cnnturk.com/haberleri/ne-zaman-yatacak">ne zaman yatacak</a>? İşte, KYK ile ilgili merak edilen detaylar…</p>
      <p>
        <b>KYK NE ZAMAN YATACAK?</b>
      </p>
      <p>Taahhütnamesini onaylayan öğrencilere kasım ayı sonunda ekim ve kasım olmak üzere iki aylık ödeme yapılacak.19 Kasım’da taahhütname onay süresinin dolması nedeniyle ödemelerin 20-30 Kasım tarihleri arasında yapılabileceği söylenebilir.</p>
      <p>Konuyla ilgili detaylar Kredi ve Yurtlar Genel Müdürlüğü’nün ‘duyurular’ sayfasından ve kurumun <a href="https://www.cnnturk.com/haberleri/sosyal-medya">sosyal medya</a> hesapları üzerinden takip edilebilecek.</p>
      <p>
        <a href="http://yurtkur.gsb.gov.tr/default.aspx">KYK İNTERNET ADRESİ İÇİN TIKLAYINIZ...</a>
      </p>
      <p>
        <b>BURS VE KREDİ ÜCRETİ NE KADAR?</b>
      </p>
      <p>2019 yılında geçerli olan tutarlar lisans öğrencileri için aylık 500 lira, yüksek lisans öğrencileri için 1000 lira, doktora öğrencileri için ise 1500 lira.</p>
      <p>Burs/kredi miktarı ocak ayından itibaren lisansta aylık 550 lira, yüksek lisansta 1100 lira, doktorada da 1650 lira olarak ödenecek.</p>
      <p>Yurt dışında öğrenim gören öğrenciler için süreç devam ediyor</p>
      <p>Yurt dışında öğrenim gören öğrencilerin e-Devlet üzerinden taahhütname onaylama ve kefaletname hazırlatma işlemleri için ise son gün 15 Aralık. (Taahhütname onayı e-Devlet mobil uygulamasından yapılamamaktadır.)</p>
      <p>Yükseköğrenimini yurt dışında sürdüren ve kendisine burs/kredi tahsis edilen öğrencilerin yurt içinde PTT’lerden, yurt dışında ise konsolosluk veya büyükelçiliklerden “e-Devlet şifresi” temin etmesi gerekiyor. Daha sonra e-Devlet üzerinden taahhütname onaylamaları ve kendilerine kefil olacak kişinin <a href="https://www.cnnturk.com/haberleri/turkiye">Türkiye</a>’deki noterlerden kefaletname hazırlatması gerekiyor.</p>
      <p>Öğrenci adına düzenlenerek tanzim ve tasdik edilmiş kefaletnamenin en geç 31 Aralık tarihine kadar bir dilekçe ekinde Söğütözü Mahallesi 2176. Cadde No: 25 Çankaya/<a href="https://www.cnnturk.com/haberleri/ankara">Ankara</a> adresindeki Kredi Dairesi Başkanlığına elden veya posta yoluyla teslim edilmesi gerekiyor.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/23-kasim-sayisal-loto-sonuclari-3-devir-milli-piyango-sayisal-loto-sonuclari"/>
        <a href="https://www.cnnturk.com/video/turkiye/20-kasim-sayisal-loto-cekilis-sonuclari-mpi-sayisal-loto-sonuclari"/>
        <a href="https://www.cnnturk.com/turkiye/milli-piyango-19-kasim-sonuclari-milli-piyango-bilet-sorgulama-sayfasi"/>
      </related>
    </article>
  </body>
</html>