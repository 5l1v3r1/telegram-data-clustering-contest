<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/test-es-lelek/tanyeron-a-jokedv-egye-magat-vidamra/187181"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T12:30:00+00:00"/>
    <meta property="og:title" content="Tányéron a jókedv: egye magát vidámra!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tányéron a jókedv: egye magát vidámra!</mark>
      </h1>
      <address><time datetime="2019-11-24T12:30:00+00:00">24 Nov 2019, 12:30</time> by <a rel="author">BoBe</a></address>
      <p>
        <b>Az egészséges táplálkozás bizonyítottan javít a fásult hangulaton. Emellett pozitív érzést ad az is, ha mindennap megmozgatja testét, legyen az egy kiadós séta, vagy egy kis táncóra délután. A lényeg, hogy a szürke, zord időjárással a kedve ne szegődjön és ne hatalmasodjon el a téli depresszió. </b>
        <b>Az egészséges táplálkozás bizonyítottan javít a fásult hangulaton. Emellett pozitív érzést ad az is, ha mindennap megmozgatja testét, legyen az egy kiadós séta, vagy egy kis táncóra délután. A lényeg, hogy a szürke, zord időjárással a kedve ne szegődjön és ne hatalmasodjon el a téli depresszió.</b>
      </p>
      <p>Fáradtnak, ingerültnek és lehangoltnak érzi magát az­óta, hogy a nap tartósan a felhők mögé bújt? Akkor bizonyára téli depresszióban szenved, ami szerencsére nem egy valódi depresszió, csak a köznyelv hívja így. Ez a fajta csak egy időszakos változata a rossz hangulatnak, ahogyan kisüt újra a nap, már el is illan. Ennek oka általában a természetes fény hiánya és a nappalok rövidülése. Sajnos a nőknél gyakrabban alakul ki, mint a férfiaknál. Ilyenkor úrrá lesz az emberen az erőtlenség, a szomorúság, csökken a munkakedv, és eszeveszetten kívánja az édességet. Hogy elűzze ezt a komor hangulatot, sétáljon mindennap a szabadban, egyen vitamindúsan, és legyen a szeretteivel és barátaival minél többet!</p>
      <figure>
        <img src="http://media.borsonline.hu/cikk/20/192795/gallery-picture/645w/2032162_shutterstock-575528746.jpg"/>
        <figcaption>© Shutterstock</figcaption>
      </figure>
      <figure>
        <img src="http://media.borsonline.hu/cikk/20/192795/gallery-picture/645w/2032160_shutterstock-1196277376.jpg"/>
        <figcaption>© Shutterstock</figcaption>
      </figure>
      <p>Észrevette, hogy ha szomorú vagy lehangolt, akkor nem figyel oda arra, hogy mit eszik? Egy amerikai kutatás szerint szorosan összefügg a hangulat az elfogyasztott étellel. A depresszív állapotban szinte mindent fel akar falni, teljesen mindegy, hogy az mennyire egészséges. Mint ahogyan a tudósok azt bizonyították, javíthat a hangulatán, ha a gyorséttermi ételeket fehérjedús és zöldségekkel megpakolt menüre cseréli. Na, de lássuk, pontosan mikre is van szüksége szervezetének a boldogsághoz.</p>
      <figure>
        <img src="http://media.borsonline.hu/cikk/20/192795/gallery-picture/645w/2032158_shutterstock-17809321.jpg"/>
        <figcaption>A mozgást a hidegben sem szabad hanyagolni, ugyanis javítja a közérzetet © Shutterstock</figcaption>
      </figure>
      <blockquote><b>Hangulatjavító ételek </b><br/>Boldogsághormonná alakul a triptofán nevű aminosav, amit vörös húsokból, tojásból és halfélékből vihet be a szervezetébe. Emellett a csokoládéban, zabban, banánban, mangóban és datolyában is megtalálható a csodaszer, amivel pillanatok alatt érezheti a boldogsághormon szétáradását a testében.<br/><br/>Depresszió elleni csodaszer a tirozin aminosav, amit az agy serkentésére és a kokainfüggőség kezelésére is használnak. A magas fehérjetartalmú ételekben található, de a banán és az avokádó is remek választás a borús napokon.<br/><br/>Csökken a boldogsághormon szintje, ha nem visz a szervezetébe elég Omega 3 zsírsavat. Legtöbbet a lazac tartalmaz, de a tengeri halak és az olajos magvak is tartalmaznak elegendőt.<br/><br/>Összefügghet a depresszióval a folsav hiánya is, amit a leveles zöldségekkel vihet a szervezetébe. Fogyasszon sok tojássárgáját, szóját, mogyorót és mandulát.<br/><br/>Ingerült lesz, ha nincs a szervezetében elég szelén. A gabonák, hüvelyesek, sovány húsok és zsírszegény tejtermékek igazán sokat tartalmaznak.<br/><br/>Érzelmi és hangulati zavarokat okoz a D-vitamin hiánya a szervezetéből. Egyen sok halat, tejterméket, májat és tojást, hogy minél több jusson a szervezetébe ebből a csodaszerből.</blockquote>
    </article>
  </body>
</html>