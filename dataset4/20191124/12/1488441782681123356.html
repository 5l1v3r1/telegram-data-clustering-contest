<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/google-sta-testando-un-ritorno-al-passato-keep-foto-684820/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="Google sta testando un ritorno al passato per Keep (foto)"/>
    <meta property="og:description" content="Google Keep è l’app di BigG dedicata alla creazione ed alla gestione delle note e delle liste sui dispositivi mobili..."/>
  </head>
  <body>
    <article>
      <h1>Google sta testando un ritorno al passato per Keep (foto)</h1>
      <address><time datetime="2019-11-24T12:50:00+00:00">24 Nov 2019, 12:50</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/google-keep/">Google Keep</a> è l’app di <i>BigG</i> dedicata alla creazione ed alla gestione delle note e delle liste sui dispositivi mobili e non solo. L’app Android di Keep potrebbe presto arricchirsi di una caratteristica che ha già <a href="https://www.androidworld.it/tag/google-keep/">avuto in passato</a>.</p>
      <p>Stiamo parlando del <i><b>Floating Action Button</b></i> (FAB), il pulsante che <b>apre le porte</b> a diverse azioni e che caratterizza la schermata principale di Gmail per Android: potete osservare la novità in fase di test attraverso gli esempi riportati nella <b>galleria in basso</b>, dove il FAB è apposto accanto alle <b>classiche opzioni</b> per la creazione di diversi tipi di note. Sarebbe una sorta di ritorno al passato per l’app di Keep, la quale <b>in passato</b> offriva un FAB del genere nella sua interfaccia per Android.</p>
      <p>La novità è stata notata da alcuni utenti Android che hanno installato la versione <b>5.19.451</b> dell’app. Presumiamo che l’interfaccia <b>in fase di test</b> sia stata distribuita ad un certo numero di utenti <b>via server</b>. Fateci sapere se siete tra quelli che l’hanno ricevuta.</p>
      <p>Fonte: <a href="https://www.androidpolice.com/2019/11/22/google-keep-tests-new-bottom-bar-that-brings-back-the-fab-apk-download/">Android Police</a></p>
    </article>
  </body>
</html>