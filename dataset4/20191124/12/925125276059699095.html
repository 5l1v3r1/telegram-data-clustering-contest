<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/j-kloppas-negalime-kiekvienose-rungtynese-tiketis-grazaus-zaidimo/73381"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-24T12:16:21+00:00"/>
    <meta property="og:title" content="J. Kloppas: &quot;Negalime kiekvienose rungtynėse tikėtis gražaus žaidimo&quot;"/>
    <meta property="og:description" content="&quot;Kloppie Time&quot;, – tokios frazės šiuo metu sukasi aplink &quot;Liverpool&quot; komandos stovyklą."/>
  </head>
  <body>
    <article>
      <h1>J. Kloppas: "Negalime kiekvienose rungtynėse tikėtis gražaus žaidimo"</h1>
      <address>
        <time datetime="2019-11-24T12:16:21+00:00">24 Nov 2019, 12:16</time>
      </address>
      <p>"Kloppie Time", – tokios frazės šiuo metu sukasi aplink "Liverpool" komandos stovyklą.</p>
      <p>Dar vieną sunkią pergalę rungtynių pabaigoje pasiekusi "Liverpool" ekipa išsaugojo 8 taškų pranašumą prieš artimiausius oponentus. Jurgeno Kloppo kariauna rezultatu 2:1 palaužė "Crystal Palace" komandą, kuri 82-ąją minutę buvo išlyginusi rezultatą.</p>
      <p>J. Kloppas po rungtynių pasidžiaugė pergale, kuri buvo iškovota net ir nežaidžiant sau įprasto futbolo.</p>
      <p>"Pabaigoje laimėjome ir, manau, kad visiškai pelnytai", – pareiškė strategas. – Nedarėme daug klaidų ir įvartis, kurį įmušė varžovai, buvo tikrai gražus".</p>
      <p>"Esu laimingas dėl rezultato ir komandos pasirodymo didžiąją rungtynių dalį, nes žinau, kad kiekvienose rungtynėse nepavyks sužaisti nuostabiai.</p>
      <p>"Visada, turėdamas tik įvarčio persvarą, palieki galimybę varžovams. Atmosfera stadione buvo puiki, o mes patys gynyboje žaidėme gerokai per žemai.</p>
      <p>Nuo pat pradžių žinojome, kad lengva nebus, tačiau laimėjome, grįžtame laimingi namo ir pradėsime ruoštis mačui su "Napoli", – pridūrė J. Kloppas.</p>
    </article>
  </body>
</html>