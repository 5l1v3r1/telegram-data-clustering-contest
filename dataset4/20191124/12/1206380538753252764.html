<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/deti-michaela-jacksona-promluvily-paris-a-prince-rekli-jake-bylo-vyrustat-v-neverlandu"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T12:24:00+00:00"/>
    <meta property="og:title" content="Děti Michaela Jacksona promluvily: Paris a Prince řekli, jaké bylo vyrůstat v Neverlandu"/>
    <meta property="og:description" content="Prince Michael Jackson (22) a Paris Jackson (21) se společně sešli na oslavách 60. výročí nahrávací společnosti Motown, která byla dlouhodobě hudebním domovem jejich zesnulého otce Michaela Jacksona (†50). Při této příležitosti vzdali zpěvákovi hold a zavzpomínali na dětství prožité v Neverlandu."/>
  </head>
  <body>
    <article>
      <h6 class="kicker">vzpomínky</h6>
      <h1>Děti Michaela Jacksona promluvily: Paris a Prince řekli, jaké bylo vyrůstat v Neverlandu</h1>
      <address><time datetime="2019-11-24T12:24:00+00:00">24 Nov 2019, 12:24</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/6d/1c/6d1ca86-247246-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Prince Jackson a Paris Jackson zavzpomínali na otce.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/47/91/47910e5-247251-b-2560x0-shrink.png"/>
          <figcaption>Paris a Prince Michael strávili dětství v Neverlandu.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/9a/86/9a8601d-219445-jackson18b-2560x0-shrink.jpg"/>
          <figcaption>Neverland byl pro děti jedním velkým lákadlem.<cite>reprofoto HBO</cite></figcaption>
        </figure>
        <figure>
          <img src="https://www.extra.cz/images/thumbs/72/43/7243eb7-247249-c-2560x0-shrink.png"/>
          <figcaption>Sourozenci v sídle plném vymožeností hráli ty nejobyčejnější dětské hry.<cite>Instagram</cite></figcaption>
        </figure>
        <figcaption>
          <a href="https://www.extra.cz/deti-michaela-jacksona-promluvily-paris-a-prince-rekli-jake-bylo-vyrustat-v-neverlandu/galerie/4">+ Dalších 11 fotografií</a>
        </figcaption>
      </slideshow>
      <p>
        <b>Prince Michael Jackson (22) a Paris Jackson (21) se společně sešli na oslavách 60. výročí nahrávací společnosti Motown, která byla dlouhodobě hudebním domovem jejich zesnulého otce Michaela Jacksona (†50). Při této příležitosti vzdali zpěvákovi hold a zavzpomínali na dětství prožité v Neverlandu.</b>
      </p>
      <p>Ranč <a href="https://www.extra.cz/tema/neverland">Neverland</a> je především poslední dobou lidem známý jako místo, kde zpěvák <a href="https://www.extra.cz/tema/michael-jackson-zpevak">Michael Jackson</a> podle dokumentu <a href="https://www.extra.cz/tema/leaving-neverland">Leaving Neverland</a> ještě jako malé chlapce zneužíval <a href="https://www.extra.cz/tema/wade-robson">Wadea</a> Robsona a <a href="https://www.extra.cz/tema/james-safechuck">Jamese Safechucka</a>. Je to ale i místo, kde značnou část svého dětství prožily jeho děti. <a href="https://www.extra.cz/tema/prince-michael-jackson">Prince Michael Jackson</a> a <a href="https://www.extra.cz/tema/paris-jackson">Paris Jackson</a> promluvili o momentech, které se jim nesmazatelně zapsaly do paměti.</p>
      <p>Kalifornské sídlo bylo pro děti hotovým rájem, spousta atrakcí, zvířata a nádherné zahrady i místnosti plné hraček vytvářely pohádkovou atmosféru. Od Jacksonovy smrti v roce 2009 ranč pomalu chátrá a nikdo z rodiny se k němu nechce ani přiblížit, zpěvákovy děti ale i tak zavzpomínaly na časy, které tam společně trávily. <b>„Často jsme si tam hráli na schovávanou, pamatuji si, jak jsem se jednou rozhodl zhasnout světla,“</b> uvedl pro Vogue Prince. <b>„Ano, já jsem tehdy kvůli tobě spadla a měla jsem pořádný monokl, vypadala jsem jako mýval,“</b> odpověděla Paris.</p>
      <related>
        <a href="https://www.extra.cz/elton-john-promluvil-o-michaelu-jacksonovi-byl-psychicky-nemocny-a-bylo-mi-z-nej-zle"/>
      </related>
      <p>Ačkoliv byl Neverland plný nejrůznějších atrakcí, malý Prince a malá Paris trávili čas těmi nejobyčejnějšími dětskými hrami. Hra na schovávanou a na honěnou v tak velkém sídle musela být nepochybně obtížná. Je záhadou, že v budově plné všech možných vymožeností, které tehdejší doba ratolestem poskytovala, se zpěvákovy děti nebavily jinak.</p>
      <h3>Nostalgie</h3>
      <p>Od smrti Jacksona uběhlo už 10 let a jeho děti byly v době jeho skonu ještě malé. Pamatují si však spoustu detailů, na které rády vzpomínají. „Táta měl rád třpytivé a blýskavé věci. Když jsem viděl, že na sobě budu na prestižní události mít sako s flitry, zachvátila mě nostalgie,“ řekl Prince. Jeho i sestru Paris na oslavy výročí nahrávací společnosti upravovala bývalá stylistka Michaela Jacksona, kterou si sourozenci z minulosti pamatovali.</p>
    </article>
  </body>
</html>