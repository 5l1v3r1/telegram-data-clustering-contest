<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914941"/>
    <meta property="og:site_name" content="Dnevnik"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="Na protestih v Iraku spet mrtvi"/>
    <meta property="og:description" content="Protesti v Iraku so po navedbah aktivistov in medijev danes spet terjali smrtne žrtve. Šest ljudi je umrlo na jugu države, ko so varnostne sile začele streljati na protestnike, več deset ljudi je bilo ranjenih."/>
  </head>
  <body>
    <article>
      <h1>Na protestih v Iraku spet mrtvi</h1>
      <address><time datetime="2019-11-24T12:16:00+00:00">24 Nov 2019, 12:16</time> by <a rel="author">STA</a></address>
      <p>
        <b>Protesti v Iraku so po navedbah aktivistov in medijev danes spet terjali smrtne žrtve. Šest ljudi je umrlo na jugu države, ko so varnostne sile začele streljati na protestnike, več deset ljudi je bilo ranjenih.</b>
      </p>
      <p>V mestu Nasirija na jugu države so protestniki skušali blokirati tamkajšnje mostove ter zažigali pnevmatike pred uradi. Izbruhnili so spopadi med demonstranti in varnostnimi silami. Po navedbah zaposlenih v bolnišnici so bili v mestu v noči na danes ubiti trije protestniki, najmanj 47 pa jih je bilo ranjenih.</p>
      <p>Spopadi med protestniki in varnostnimi silami so izbruhnili tudi v bližini pristaniškega mesta Um Kasr, kjer so bili ubiti trije protestniki, okoli 50 ljudi pa je bilo ranjenih. Dopisnik AFP je poročal, da so začele varnostne streljati na protestnike, ko so ti skušali zablokirati dostop do pristanišča.</p>
      <p>V Iraku se že od oktobra vrstijo množični protesti, na katerih pozivajo vlado k odstopu, zahtevajo razpustitev parlamenta in spremembe političnega sistema. Predvsem v prestolnici Bagdad in na jugu države se protestov redno udeležuje več tisoč ljudi, ki svarijo pred porastom korupcije in slabim gospodarskim razmeram. Vlada je sicer obljubila več reform, a te niso zadovoljile zahtev protestnikov.</p>
      <p>Na protestih je doslej umrlo okoli 350 ljudi. Številne nevladne organizacije opozarjajo, da varnostne sile proti protestnikom posredujejo preveč nasilno.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914236/svet/v-iraku-splosna-stavka-okrepila-protivladne-proteste"/>
        <a href="https://www.dnevnik.si/1042913579/svet/nove-zrtve-protestov-v-iraku-kjer-se-stopnjuje-represija"/>
      </related>
    </article>
  </body>
</html>