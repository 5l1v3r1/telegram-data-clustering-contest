<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/municipio-municipio-ndash-partito-democratico-roma-raddoppia-219902.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T12:04:00+00:00"/>
    <meta property="og:title" content="Il partito democratico di roma raddoppia il costo della tessera: da 30 a 60 euro - per forza.."/>
    <meta property="og:description" content="MUNICIPIO 1, MUNICIPIO 2 – IL PARTITO DEMOCRATICO DI ROMA RADDOPPIA IL COSTO DEL TESSERAMENTO DA 30 A 60 EURO: POI SI LAMENTANO QUANDO VENGONO CHIAMATI “IL PARTITO DELLA ZTL” – LA CAPITALE È LA FEDERAZIONE PIÙ CARA D’ITALIA: CAMPAGNE ELETTORALI DISPENDIOSE, FESTE DELL’UNITÀ DESERTE: IN 12 ANNI, IL PD ROMANO HA ACCUMULATO UN DEBITO A SEI ZERI E PROVA A FARE CASSA…"/>
  </head>
  <body>
    <article>
      <h1>Il partito democratico di roma raddoppia il costo della tessera: da 30 a 60 euro - per forza..</h1>
      <address>
        <time datetime="2019-11-24T12:04:00+00:00">24 Nov 2019, 12:04</time>
      </address>
      <p>
        <b>MUNICIPIO 1, MUNICIPIO 2 – IL PARTITO DEMOCRATICO DI ROMA RADDOPPIA IL COSTO DEL TESSERAMENTO DA 30 A 60 EURO: POI SI LAMENTANO QUANDO VENGONO CHIAMATI “IL PARTITO DELLA ZTL” – LA CAPITALE È LA FEDERAZIONE PIÙ CARA D’ITALIA: CAMPAGNE ELETTORALI DISPENDIOSE, FESTE DELL’UNITÀ DESERTE: IN 12 ANNI, IL PD ROMANO HA ACCUMULATO UN DEBITO A SEI ZERI E PROVA A FARE CASSA…</b>
      </p>
      <hr/>
      <p>
        <b>Mauro Favale per “<a href="http://www.repubblica.it/">la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256327/1242707.htm">
          <img src="https://cdn-static.dagospia.com/img/foto/11-2019/la-tessera-pd-del-2020-1242707_tn.jpeg"/>
        </a>
        <figcaption>LA TESSERA PD DEL 2020</figcaption>
      </figure>
      <p>Un anno e mezzo fa, nel circolo Pd di Ottavia (la borgata dove vive la sindaca di Roma Virginia Raggi) arrivarono a organizzare uno show room di materassi pur di rimpinguare in qualche modo le esangui casse del partito. Un evento una tantum che a poco servì per tamponare una situazione complicata per la federazione romana dei dem. A tal punto che, due sere fa, l' assemblea cittadina ha deliberato il raddoppio del costo del tesseramento per il 2020: dai vecchi 30 euro ai nuovi 60.</p>
      <figure>
        <a href="https://www.dagospia.com/mediagallery/Dago_fotogallery-256327/1242709.htm">
          <img src="https://cdn-static.dagospia.com/img/foto/11-2019/claudio-mancini-pd-1242709.png"/>
        </a>
        <figcaption>claudio mancini pd</figcaption>
      </figure>
      <p>Un aumento sensibile che fa di Roma la federazione più cara d' Italia: a Milano e Bologna la tessera costa 30 euro, a Palermo e Modena 15, a Napoli 22. Solo così, secondo il neo tesoriere capitolino, il deputato Claudio Mancini, «potremo mantenere aperti i circoli e iniziare ad affrontare il debito» del Pd che in città ha superato i 2 milioni di euro.</p>
      <figure>
        <a href="https://www.dagospia.com/mediagallery/Dago_fotogallery-256327/937350.htm">
          <img src="https://cdn-static.dagospia.com/img/foto/09-2017/festa-unita-937350.jpg"/>
        </a>
        <figcaption>FESTA UNITA</figcaption>
      </figure>
      <p>Campagne elettorali dispendiose, feste dell' Unità sempre meno affollate, affitto delle sedi, pagamento del personale (attualmente azzerato): così, nei 12 anni di vita del partito, Roma ha accumulato un debito a sei zeri. E così, come accade anche in Campidoglio dove il bilancio della capitale è soggetto a uno stringente piano di rientro, anche i dem hanno varato la loro "manovra": dei 60 euro del tesseramento, metà andranno alla federazione romana, e metà al circolo di iscrizione. «Complessivamente, due terzi delle entrate serviranno per pagare il debito, un terzo per le iniziative politiche che non intendiamo certo limitare», spiega Mancini.</p>
      <figure>
        <a href="https://www.dagospia.com/mediagallery/Dago_fotogallery-256327/1242710.htm">
          <img src="https://cdn-static.dagospia.com/img/foto/11-2019/claudio-mancini-pd-2-1242710.jpg"/>
        </a>
        <figcaption>claudio mancini pd 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/1235307.htm">
          <img src="https://cdn-static.dagospia.com/img/foto/11-2019/nicola-zingaretti-1235307.jpg"/>
        </a>
        <figcaption>NICOLA ZINGARETTI</figcaption>
      </figure>
      <p>«Sessanta euro non è poco - ammette il segretario Nicola Zingaretti, iscritto a Roma al circolo Trionfale - sono 5 euro al mese date a un partito che ha le mani pulite e chiede ai militanti uno sforzo straordinario ». In ogni caso sono previste riduzioni per studenti, disoccupati e pensionati con reddito basso che pagheranno 30 euro e non saranno obbligati a presentare alcuna documentazione. «I nostri iscritti li conosciamo », sottolinea Mancini.</p>
      <p>L' obiettivo per il 2020 è arrivare a 5000 tesserati, 500 in più del 2019, 2000 in meno del 2018, quando ci fu il congresso. Ma lo sforzo non sarà richiesto solo agli iscritti "semplici": gli eletti in Parlamento nella capitale dovranno versare al partito cittadino 500 euro al mese, 300 gli assessori regionali, 250 i consiglieri regionali, fino ai 50 al mese per quelli municipali. Pochi, assicura Mancini i morosi eccellenti: «Si metteranno in regola entro il 31 dicembre».</p>
      <figure>
        <a href="https://www.dagospia.com/mediagallery/Dago_fotogallery-256327/1234628.htm">
          <img src="https://cdn-static.dagospia.com/img/foto/11-2019/nicola-zingaretti-foto-di-bacco-2-1234628.jpg"/>
        </a>
        <figcaption>nicola zingaretti foto di bacco (2)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/937349.htm">
          <img src="https://cdn-static.dagospia.com/img/foto/09-2017/festa-unita-1-937349.jpg"/>
        </a>
        <figcaption>FESTA UNITA - 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/1040421.htm">
          <img src="https://cdn-static.dagospia.com/img/foto/07-2018/festa-unita-2-1040421.jpg"/>
        </a>
        <figcaption>festa unita' 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/1169350.htm">
          <img src="https://cdn-static.dagospia.com/img/foto/06-2019/nicola-zingaretti-foto-di-bacco-1169350.jpg"/>
        </a>
        <figcaption>nicola zingaretti foto di bacco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/1201193.htm">
          <img src="https://cdn-static.dagospia.com/img/foto/08-2019/nicola-zingaretti-all-argentario-1201193.jpg"/>
        </a>
        <figcaption>NICOLA ZINGARETTI ALL ARGENTARIO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256327/1242708.htm">
          <img src="https://cdn-static.dagospia.com/img/foto/11-2019/claudio-mancini-pd-1-1242708.jpg"/>
        </a>
        <figcaption>claudio mancini pd 1</figcaption>
      </figure>
    </article>
  </body>
</html>