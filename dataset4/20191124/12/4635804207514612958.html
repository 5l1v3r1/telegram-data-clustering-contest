<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/beklenen-gelisme-fiat-fiorino-icin-sevindiren-lpg-gelismesi/"/>
    <meta property="og:site_name" content="LOG"/>
    <meta property="article:published_time" content="2019-11-24T12:00:57+00:00"/>
    <meta property="og:title" content="Beklenen gelişme; Fiat Fiorino için sevindiren LPG gelişmesi"/>
    <meta property="og:description" content="Markadan yapılan açıklamaya göre Tofaş fabrikasında üretimi yapılan Fiat Fiorino için beklenen bir LPG (Otogaz) gelişmesi yaşandı."/>
  </head>
  <body>
    <article>
      <h1>Beklenen gelişme; Fiat Fiorino için sevindiren LPG gelişmesi</h1>
      <address><time datetime="2019-11-24T12:00:57+00:00">24 Nov 2019, 12:00</time> by <a rel="author">Barış İNSELEL</a></address>
      <p><a href="https://www.log.com.tr/peugeot-birlesmesiyle-gundemde-olan-fiat-icin-onemli-avrupa-gelismesi/">Markadan</a> yapılan açıklamaya göre Tofaş fabrikasında üretimi <a href="https://www.fiat.com.tr/?gclid=CjwKCAiAzuPuBRAIEiwAkkmOSG-_7MjbXe3icLPUtjBGTStHDSfhkirM4gbT3szU6lJVtHlk8qcQxxoCCNUQAvD_BwE">yapılan</a><b>Fiat Fiorino</b> için beklenen bir LPG (Otogaz) gelişmesi yaşandı.</p>
      <p>Ülkemizde bir hayli <b>popüler</b> olan modellerden biri olan Fiat Fiorino için beklenen ve bir o kadar da sevindiren bir gelişme yaşandı. Akaryakıt fiyatlarının günden güne artması ile birlikte ticari araçlarda da LPG (Otogaz) seçeneği görmek isteyen sürücüler için istenilen gelişme gerçekleşti. Fiat Professional’dan gelen son haberlere göre Fiorino’nun <b>1.4 litre</b> hacimli benzinli versiyonuna <b>LPG seçeneği eklendi.</b><b>Fiorino Eko </b> adı verilen model sınıfında <b>bir ilk</b> olma özelliği de taşıyor. <b>Fabrika çıkışlı</b> olarak LPG seçeneği sunan Fiorino, yakıt tüketimi avantajı ile diğer ticari modellerin önüne geçmek istiyor.</p>
      <h3>Fiat Fiorino için bir kampanya da mevcut</h3>
      <p>Tofaş fabrikasında üretilen Fiat Fiorino yeni eklenen otogaz seçeneği ile <b>dizel versiyonuna yakın</b> bir yakıt tüketimi sunacak. Sürücüler konsolda bulunan <b>Eko Butonu”</b> sayesinde benzinli ve LPG arasında geçiş yapabilecekler. Sevilen model sunduğu <b>garanti</b> ile de dikkat çekiyor. Markanın belirttiği garanti koşulları içinde kullanılması halinde <b>3 yıl/150 bin kilometre</b> garantisi sunan model özellikle ticari araç sürücülerini mutlu ediyor. Ek olarak modelin tanıtımına özel Kasım ayının sonuna kadar güzel bir kampanya da mevcut. Aracı <b>30 Kasım 2019</b> tarihine kadar satın alacaklar 1 yıl boyunca Aygaz/Mogaz istasyonlarından alacakları otogazlar yüzde 20 indirimli olacak. Bu miktarın 3.500 TL ile <b>sınırlı</b> olduğunu da hatırlatalım.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/fiat-doblo-icin-dort-kisilik-konaklama-saglayan-karavan-tasarimi-video/"/>
      </related>
    </article>
  </body>
</html>