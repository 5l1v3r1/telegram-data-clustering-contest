<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/huawei-launched-nova-5t-in-israel/"/>
    <meta property="og:site_name" content="TGspot"/>
    <meta property="article:published_time" content="2019-11-24T12:00:49+00:00"/>
    <meta property="og:title" content="וואווי השיקה בישראל את Nova 5T"/>
    <meta property="og:description" content="וואווי (Huawei) השיקה בישראל את Nova 5T, טלפון שוק הביניים הגבוה של הסדרה שמיועדת בעיקר לצעירים, שמציע כמה תכונות חזקות שיכולות למשוך על הנייר אנשים"/>
  </head>
  <body>
    <article>
      <h1>וואווי השיקה בישראל את Nova 5T</h1>
      <address><time datetime="2019-11-24T12:00:49+00:00">24 Nov 2019, 12:00</time> by <a rel="author" href="https://www.tgspot.co.il/author/zvi/" target="_blank">צבי קצבורג</a></address>
      <p>וואווי (Huawei) השיקה בישראל את Nova 5T, טלפון שוק הביניים הגבוה של הסדרה שמיועדת בעיקר לצעירים, שמציע כמה תכונות חזקות שיכולות למשוך על הנייר אנשים שמחפשים יכולות שוק גבוה במחיר נוח הרבה יותר.</p>
      <p>Nova 5T מגיע לארץ כשלושה חודשים לאחר ההשקה שלו בעולם. הוא מצויד במסך IPS בגודל 6.26 אינץ' ברזולוציית +FHD והוא מבוסס על המערכת על שבב Kirin 980 שמלווה גם את מכשירי ה-P30 של החברה. הוא מצויד ב-6 גיגה-בייט זיכרון עבודה ו-128 גיגה-בייט זיכרון אחסון.</p>
      <p>חיישן טביעות האצבע ב-Nova 5T ממוקם בצד הימני של הטלפון, והמצלמה הקדמית מוסתרת מתחת לחריר במסך שממוקם בצד שמאל. החיישן של המצלמה הזו הוא בגודל של 32 מגה-פיקסל.</p>
      <p>מאחור יש מערך צילום מרובע מצלמות. הראשית מצוידת בחיישן 48 מגה-פיקסל עם מפתח f/1.8 לעומת מפתח של f/2.2 למצלמה המשנית שגודל חיישנה 16 מגה-פיקסל, והיא מיועדת לצילומים רחבים במיוחד. שתי העדשות האחרות האן בגודל של 2 מגה-פיקסל, עם מפתח f/2.4, והן מיועדות האחת לצילום עומק והשנייה לצילומי מקרו.</p>
      <p>הסוללה של הטלפון היא בנפח עבודה של 3,750 מילי-אמפר/שעה והיא מגיעה עם מטען בהספק של 22.5 וואט שאמור לפי החברה להטעין 50% ממנה ב-30 דקות.</p>
      <p>מערכת ההפעלה היא אנדרואיד 9 שמעליה כמובן הממשק ENUI 9.1 של וואווי, והמחיר 1,749 שקלים. הטלפון מוצע בצבעי שחור, כחול וסגול.</p>
    </article>
  </body>
</html>