<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/videoton/ez-a-viditol-hazai-palyan-elfogadhatatlan-juhasz-roland-kemeny-szavai-a-vereseg-utan"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T12:41:35+00:00"/>
    <meta property="og:title" content="„Ez a Viditől hazai pályán elfogadhatatlan” – Juhász Roland kemény szavai a PAFC elleni vereség után"/>
    <meta property="og:description" content="A Fehérvár csapatkapitánya elfogadhatatlannak tartja azt a produkciót, amit a Vidi nyújtott hazai pályán (1-3) a Puskás Akadémia ellen. A védő szerint már a bemelegítéssel is gondok voltak."/>
  </head>
  <body>
    <article>
      <h1>„Ez a Viditől hazai pályán elfogadhatatlan” – Juhász Roland kemény szavai a PAFC elleni vereség után</h1>
      <address><time datetime="2019-11-24T12:41:35+00:00">24 Nov 2019, 12:41</time> by <a rel="author">csakfoci.hu</a></address>
      <p>
        <b>
          <b>A Fehérvár csapatkapitánya elfogadhatatlannak tartja azt a produkciót, amit a Vidi nyújtott hazai pályán (1-3) a Puskás Akadémia ellen. A védő szerint már a bemelegítéssel is gondok voltak.</b>
        </b>
      </p>
      <p><i>– Már a bemelegítésünk sem olyan volt, amilyennek lennie kellett volna, erre a szakmai stáb fel is hívta a figyelmünket az öltözőben kezdés előtt. Sajnos nem sikerült váltanunk és az első percekben egy kavarodás után gólt kaptunk. Ez pedig rányomta a bélyegét a játékunkra, melyet nagyon sok pontatlanság jellemzett. A második gólt is egy eladott labdából kaptuk. De ami ennél nagyobb gond, hogy az első félidőt sikerült mindössze egy helyzettel lehoznunk. Ez a Viditől hazai pályán elfogadhatatlan. Akkor inkább játsszunk olyan meccset, mint amilyen a Kaposvár elleni hazai bajnokink volt, ahol szintén voltak védelmi hibáink, de legalább lőttünk 4 gólt. Inkább dolgozzunk ki 8-10 helyzetet, mert abból biztos, hogy legalább hármat gólra váltunk, de az megengedhetetlen, hogy gyakorlatilag helyzet nélkül hozzunk le egy teljes félidő</i>t – nyilatkozta a <a href="http://www.molfehervarfc.hu/">molfehervarfc.hu</a>-nak <b>Juhász Roland.</b></p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/nb-i/nb-i-a-puskas-elvitte-a-harom-pontot-a-vidi-otthonabol-elre-allt-a-mezokovesd-eredmenyek"><pic src="http://www.csakfoci.hu/wp-content/uploads/2019/11/Fehervar_Puskas_Akademia-1280x640.jpg"/><br/></a><b><a href="http://www.csakfoci.hu/magyar-foci/nb-i/nb-i-a-puskas-elvitte-a-harom-pontot-a-vidi-otthonabol-elre-allt-a-mezokovesd-eredmenyek">NB I: A Puskás elvitte a három pontot a Vidi otthonából, élre állt a Mezőkövesd – eredmények, videók<br/></a></b>Négygólos mérkőzésen aratott győzelmet a Puskás Akadémia a MOL Fehérvár FC otthonában, így a Kaposvár elleni győzelmével a Mezőkövesd a tabella élére ugrott.</td>
        </tr>
      </table>
    </article>
  </body>
</html>