<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/stockholm/oro-att-varldsarvsstampel-kan-lamsla-stockholms-skargard"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T12:41:46+00:00"/>
    <meta property="og:title" content="Oro för att världsarvsstämpel kan lamslå Stockholms skärgård"/>
    <meta property="og:description" content="Världsnaturfonden har lagt fram ett förslag att Stockholms skärgård ska hamna på UNESCO:s lista och bli ett världsarv. Nu ska förslaget handläggas och sedan är det upp till regeringen att ta ställning i frågan. Men planerna möts med skepsis hos Skärgårdens Intresseorganisation, Siko, skriver tidningen Skärgården."/>
  </head>
  <body>
    <article>
      <h1>Oro för att världsarvsstämpel kan lamslå Stockholms skärgård</h1>
      <address><time datetime="2019-11-24T12:41:46+00:00">24 Nov 2019, 12:41</time> by <a rel="author">Sanna Lüning</a></address>
      <p>
        <b>Världsnaturfonden har lagt fram ett förslag att Stockholms skärgård ska hamna på UNESCO:s lista och bli ett världsarv. Nu ska förslaget handläggas och sedan är det upp till regeringen att ta ställning i frågan. Men planerna möts med skepsis hos Skärgårdens Intresseorganisation, Siko, skriver tidningen Skärgården.</b>
      </p>
      <p>Idén att göra Stockholms skärgård till ett världsarv har fått ett tveksamt bemötande. Intresseorganisationen Siko tycker att en sådan stämpel skulle kunna leda till problem för boende och näringsidkare i och med att det kan bli ett utökat strandskydd och byggstopp.</p>
      <p>– Vår farhåga är att det blir inskränkningar för mark- och vattenägare, med utökat strandskydd och byggstopp. Det kommer lägga en död hand över skärgården för året-runt-boende, deltidsboende, fritidsboende och näringarna, säger Ulf Westerberg, ordförande Siko.</p>
      <p>Även skärgårdsregionrådet Gustav Hemming (C) är tveksam till förslaget och tycker att det finns många frågetecken. Men han vill inte stänga dörren helt till förslaget.</p>
      <related>
        <h4>Relaterat</h4>
        <a href="https://www.svt.se/nyheter/lokalt/stockholm/gor-stockholms-skargard-till-varldsarv"/>
      </related>
    </article>
  </body>
</html>