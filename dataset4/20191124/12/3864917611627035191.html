<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2824346-okupanti-dvici-porusili-tisu-pid-vodanim-pracuvali-minometi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T12:04:00+00:00"/>
    <meta property="og:title" content="Окупанти двічі порушили “тишу”, під Водяним працювали міномети"/>
    <meta property="og:description" content="З опівночі у неділю, 24 листопада, у районі проведення операцічї Об'єднаних сил зафіксовано дві збройні провокації з боку російських окупаційних військ."/>
  </head>
  <body>
    <article>
      <h1>Окупанти двічі порушили “тишу”, під Водяним працювали міномети</h1>
      <h2>З опівночі у неділю, 24 листопада, у районі проведення операцічї Об'єднаних сил зафіксовано дві збройні провокації з боку російських окупаційних військ.</h2>
      <address>
        <time datetime="2019-11-24T12:04:00+00:00">24 Nov 2019, 12:04</time>
      </address>
      <p>Про це повідомив речник Міноборони Олександр Мотузяник під час <a href="https://www.youtube.com/watch?time_continue=1&amp;v=qXqeBWBMUfE&amp;feature=emb_title">брифінгу</a>.</p>
      <p>“Від початку поточної доби станом на 14:00 в районі відсічі та стримування російської агресії у Донецькій та Луганській областях зафіксовано дві ворожі збройні провокації, обидві на Донецькому напрямку”, - поінформував полковник Мотузяник.</p>
      <p>Зокрема, за його словами, близько першої години ночі окупанти обстріляли з кулеметів укріплення підрозділів <a href="https://www.ukrinform.ua/tag-oos">Об’єднаних сил </a>неподалік с. Тарамчук. Обстріл вівся з напрямку н.п. Оленівка. У відповідь українські оборонці застосували аналогічну зброю.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2824238-okupanti-visim-raziv-porusili-tisu-vtrat-nemae.html">Окупанти вісім разів порушили "тишу", втрат немає</a>
      </blockquote>
      <p>“Вдруге російсько-окупаційні війська порушили режим тиші біля с. Водяне, витративши сім мінометних боєприпасів калібру 82 мм. Обстріл зафіксовано о пів на дванадцяту дня з боку Ужівки. Вогонь у відповідь військовослужбовці зі складу Об’єднаних сил не відкривали”, - зазначив речник МОУ.</p>
      <p>Зазначається, що станом на цю мить ситуація повністю контрольована українськими підрозділами зі складу Об’єднаних сил.</p>
    </article>
  </body>
</html>