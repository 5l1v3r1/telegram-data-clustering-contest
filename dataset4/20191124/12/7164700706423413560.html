<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539695/"/>
    <meta property="og:site_name" content="INNnews"/>
    <meta property="article:published_time" content="2019-11-24T12:37:56+00:00"/>
    <meta property="og:title" content="ศรีสะเกษชวนหาไอเดียรณรงค์ขับขี่ปลอดภัย"/>
    <meta property="og:description" content="ที่ศาลากลาง จ.ศรีสะเกษ อ.เมือง จ.ศรีสะเกษ นายบุญประสงศ์…"/>
  </head>
  <body>
    <article>
      <h1>ศรีสะเกษชวนหาไอเดียรณรงค์ขับขี่ปลอดภัย</h1>
      <h2>ปภ.ศรีสะเกษ ไอเดียเก๋ชวนร่วมแสดงความคิดเห็นรณรงค์ขับขี่ปลอดภัยตลอด 365 วัน และช่วงเทศกาลปีใหม่ 2563</h2>
      <address>
        <time datetime="2019-11-24T12:37:56+00:00">24 Nov 2019, 12:37</time>
      </address>
      <p>ที่ศาลากลาง จ.ศรีสะเกษ อ.เมือง จ.ศรีสะเกษ นายบุญประสงศ์ นวลสายย์ หัวหน้าสำนักงานป้องกันและบรรเทาสาธารณะภัยจังหวัดศรีสะเกษ กล่าวว่า นายวัฒนา พุฒิชาติ ผวจ.ศรีสะเกษ ได้มอบหมายให้สำนักงานป้องกันและบรรเทาสาธารณะภัยจังหวัดศรีสะเกษ กำหนดประเด็นหรือหาวิธีการเชิญชวนพี่น้องประชาชนรวมทั้งทุกหน่วยงาน ส่งความเห็นหัวข้อในการรณรงค์มาที่จังหวัดศรีสะเกษ เพื่อที่จะได้มากำหนดเป็นประเด็นในการขับเคลื่อนเรื่องอุบัติเหตุตลอด 365 วัน ซึ่งเป็นส่วนหนึ่งที่ทางสำนักงานป้องกันและบรรเทาสาธารณะภัยจังหวัดศรีสะเกษ ได้มองว่าการรณรงค์ความเห็นก็เป็นส่วนหนึ่งของการคิดร่วมรณรงค์ แค่คิดท่านก็ได้บุญ การรณรงค์ลดอุบัติเหตุ ลดตาย ลดบาดเจ็บ ลดพิการ ในพื้นที่ จ.ศรีสะเกษ ร่วมรณรงค์ขับขี่ปลอดภัยจังหวัดศรีสะเกษ ตลอด 365 วัน  ตัวอย่างความคิดเห็นเช่นยุทธการเด็ดปีกแมงขี้นาคของศรีสะเกษเองก็มีหลายประเด็นคงจะต้องมีผู้ที่มีภูมิความรู้ระดมความเห็นกัน ซึ่งก็จะไปเชื่อมโยงกับการรณรงค์ 7 วันแห่งการขับขี่ปลอดภัย 2563 นี้ด้วย ซึ่ง จ.ศรีสะเกษ ได้กำหนดขึ้นในวันที่ 27 ธันวาคม 2562 ถึงวันที่ 3 มกราคม 2563  โดยจะใช้มาตรการที่ท่าน ผวจ.ศรีสะเกษระดมความคิดเห็น เพื่อสร้างกระแสและขับเคลื่อน ในช่วงปีใหม่ที่มาถึงนี้</p>
      <p>นายบุญประสงค์  กล่าวต่อไปว่า ท่าน ผวจ.ศรีสะเกษ ได้ประชุมศูนย์อำนวยการ ครั้งที่ 1 แล้ว  โดยแบ่งมาตรการออกเป็น 3 ช่วง ตั้งแต่เดือนพฤศจิกายน เป็นช่วงเตรียมพร้อม วันที่ 1-26 ธันวาคม เป็นช่วง Kit off  และจะเข้มข้นจริงในช่วงขับขี่ปลอดภัย คือวันที่ 27 ธันวาคม 2562  ถึงวันที่ 3 มกราคม  2563  จึงขอเชิญชวนร่วมส่งแนวคิดเห็นการรณรงค์ขับขี่ปลอดภัยตลอด 365 วัน และช่วงเทศกาลปีใหม่ 2563 ได้ตั้งแต่บัดนี้เป็นต้นไป โดยส่งมาทางไลน์กลุ่มศรีสะเกษปลอดภัยตลอด 365 วัน หรือ ไลน์ส่วนตัวหรือในช่องทางโทรศัพท์มือถือ ปภ.ศรีสะเกษ แล้วทางสำนักงานป้องกันและบรรเทาสาธารณะภัยจังหวัดศรีสะเกษ จะได้รวบรวมนำเสนอต่อท่าน ผวจ.ศรีสะเกษ ต่อไป</p>
      <p> </p>
      <p> </p>
    </article>
  </body>
</html>