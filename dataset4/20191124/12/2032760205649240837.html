<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90424"/>
    <meta property="og:site_name" content="Denník politika"/>
    <meta property="article:published_time" content="2019-11-24T12:35:14+00:00"/>
    <meta property="og:title" content="Lantoši a Fehérváry strielili v AHL gól, bodoval aj Cehlárik a brankárovi Húskovi sa nedarilo"/>
    <meta property="og:description" content="24.11.2019 (Webnoviny.sk) – Slovenský hokejový útočník Róbert Lantoši si pripísal dva body v sobotňajšom zápase zámorskej AHL, v ktorom jeho Providence Bruins podľahlo Springfieldu Thunderbirds 4:5 po predĺžení. Prievidzsky rodák otvoril skóre stretnutia už po devätnástich sekundách a v závere duelu asistoval pri vyronávajúcom góle „medveďov“."/>
  </head>
  <body>
    <article>
      <h1>Lantoši a Fehérváry strielili v AHL gól, bodoval aj Cehlárik a brankárovi Húskovi sa nedarilo</h1>
      <address><time datetime="2019-11-24T12:35:14+00:00">24 Nov 2019, 12:35</time> by <a rel="author">Webnoviny</a></address>
      <h3>Fotogaléria: Martin Fehérváry</h3>
      <p>
        <a href="http://dennikpolitika.sk/osobnosti/martin-fehervary/fotogaleria/page/2/">24.11.2019 (Webnoviny.sk) – Slovenský hokejový útočník Róbert Lantoši si pripísal dva body v sobotňajšom zápase zámorskej AHL, v ktorom jeho Providence Bruins podľahlo Springfieldu Thunderbirds 4:5 po predĺžení. Prievidzsky rodák otvoril skóre stretnutia už po devätnástich sekundách a v závere duelu asistoval pri vyronávajúcom góle „medveďov“.</a>
      </p>
      <h3>Tretí presný zásah v sezóne</h3>
      <p>Mladý krídelník má po 16 zápasoch za Providence na konte päť gólov a rovnakých počet asistencií. Jeho krajan Peter Cehlárik si zapísal do štatistík jednu gólovú prihrávku a má bilanciu 6+8 v 13 štartoch.</p>
      <p>V rámci sobotňajšieho programu AHL sa strelecky presadil aj ďalší slovenský reprezentant. Obranca Martin Fehérváry si pripísal tretí presný zásah v sezóne, ale nezabránil prehre Hershey Bears na klzisku Bridgeportu Sound Tigers 2:3.</p>
      <p>Bratislavský rodák je druhým najproduktívnejším bekom tímu, keď v 16 súbojoch nazbieral 9 bodov (3+6).</p>
      <h3>Inkasoval päť striel</h3>
      <p>Bodové konto si v noci vylepšil takisto Adam Ružička, ktorý asistoval pri víťazom góle Stocktonu Heat na pôde San Diega Gulls. Pre 20-ročného centra to bol piaty bod (1+4) v šestnástom súťažnom vystúpení aktuálnej sezóny.</p>
      <p>Brankár Adam Húska naopak neprežil ideálny večer v drese Hartfordu Wolf Pack, ktorý podľahol Syracuse Crunch 3:6. Zvolenský odchovanec inkasoval päťkrát z 29 striel.</p>
      <p>Bez bodového zisku v sobotu opustili ľad útočníci Tomáš Jurčo s Mariánom Studeničom. Obrancovia Martin Marinčin s Christiánom Jarošom a forvard Martin Pospíšil sa nedostali na zápasové súpisky svojich mužstiev.</p>
      <p>Viac k témam: <a href="https://www.webnoviny.sk/tag/ahl/"><u>AHL</u></a>, <a href="https://www.webnoviny.sk/tag/hartford-wolf-pack/"><u>Hartford Wolf Pack</u></a>, <a href="https://www.webnoviny.sk/tag/springfield-thunderbirds/"><u>Springfield Thunderbirds</u></a>, <a href="https://www.webnoviny.sk/tag/syracuse-crunch/"><u>Syracuse Crunch</u></a><br/>Zdroj: Webnoviny.sk – <a href="https://www.webnoviny.sk/lantosi-a-fehervary-strielili-v-ahl-gol-bodoval-aj-cehlarik-a-brankarovi-huskovi-sa-nedarilo/"><u>Lantoši a Fehérváry strielili v AHL gól, bodoval aj Cehlárik a brankárovi Húskovi sa nedarilo</u></a> © SITA Všetky práva vyhradené.</p>
    </article>
  </body>
</html>