<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641788/%D8%B4%D8%B1%D8%A7%DB%8C%D8%B7-%D8%B4%D8%B1%DA%A9%D8%AA-%D8%AF%D8%B1-%D8%A2%D8%B2%D9%85%D9%88%D9%86-%D9%85%D8%B9%D8%A7%D9%88%D9%86-%D9%88-%D9%85%D8%AF%DB%8C%D8%B1%D8%B3%D8%A7%D9%84-%D8%A7%D9%88%D9%84%DB%8C-%DA%A9%D8%A7%D8%B1%D9%88%D8%A7%D9%86-%D8%AD%D8%AC99"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T12:17:00+00:00"/>
    <meta property="og:title" content="شرایط شرکت در آزمون معاون و مدیرسال اولی کاروان حج99"/>
    <meta property="og:description" content="فراخوان جذب مدیر و معاون کاروان حج تمتع 99 برای افراد مستعدی که تاکنون تجربه مدیر یا معاون کاروان حج تمتع را نداشتنداز سوی سازمان حج و زیارت اعلام شد."/>
  </head>
  <body>
    <article>
      <h1>
        <a href="https://www.bultannews.com/fa/news/641788/%D8%B4%D8%B1%D8%A7%DB%8C%D8%B7-%D8%B4%D8%B1%DA%A9%D8%AA-%D8%AF%D8%B1-%D8%A2%D8%B2%D9%85%D9%88%D9%86-%D9%85%D8%B9%D8%A7%D9%88%D9%86-%D9%88-%D9%85%D8%AF%DB%8C%D8%B1%D8%B3%D8%A7%D9%84-%D8%A7%D9%88%D9%84%DB%8C-%DA%A9%D8%A7%D8%B1%D9%88%D8%A7%D9%86-%D8%AD%D8%AC99">شرایط شرکت در آزمون معاون و مدیرسال اولی کاروان حج99</a>
      </h1>
      <h2>فراخوان جذب مدیر و معاون کاروان حج تمتع 99 برای افراد مستعدی که تاکنون تجربه مدیر یا معاون کاروان حج تمتع را نداشتنداز سوی سازمان حج و زیارت اعلام شد.</h2>
      <address><time datetime="2019-11-24T12:17:00+00:00">24 Nov 2019, 12:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، با نزدیک شدن به اعلام اولویت‌های حج تمتع سال آینده و آغاز برنامه‌ریزی‌ها برای اجرای مناسک<b> حج تمتع ۹۹</b>، سازمان حج و زیارت در نظر دارد به منظور تأمین کسری معاون و مدیر <b>کاروان حج</b> تمتع افراد واجد شرایط که تاکنون به عنوان مدیر یا معاون کاروان حج تمتع فعالیت نداشتند، شناسایی کند.</p>
      <p>بر همین اساس، <b>فراخوان</b> معاون و مدیر کاروان‌های زیارتی حج تمتع ۹۹ در قالب سال اولیـ طرح تطبیقی از سوی سازمان حج و زیارت اعلام شد و بر اساس زمان‌بندی صورت گرفته از سوی این سازمان، افراد واجد شرایط تا ۲۰ آذرماه فرصت دارند در این فراخوان شرکت کنند.</p>
      <p>پیش از این، فراخوان معاون و مدیر کاروان‌های حج تمتع در قالب طرح تطبیق، اعلام آمادگی اعلام شد که در این فراخوان افرادی که در سال‌های گذشته به عنوان مدیر یا معاون کاروان به حج تمتع مشرف شده بودند، آمادگی خود را برای همراهی با کاروان‌های حج تمتع ۹۹ اعلام کردند.</p>
      <p>فراخوان مدیر کاروان حج تمتع ۹۹ به شرح زیر است:</p>
      <p>متقاضیان پس از شرکت در فراخوان و موفقیت در آزمون، مصاحبه و آموزش، بر اساس شاخص های مورد نظر، امتیاز بندی شده و به ترتیب امتیاز و با لحاظ نیاز هر شهر متناسب با تعداد زائر و تعداد کاروان، انتخاب خواهند شد.</p>
      <p>بدیهی است شرکت در این فراخوان، هیچ گونه تعهدی برای سازمان حج و زیارت مبنی بر انتخاب و اعزام فرد به عنوان مدیر کاروان ایجاد نمی‌کند.</p>
      <p>
        <b>شرایط عمومی:</b>
      </p>
      <p>۱ـ داشتن تابعیت کشور جمهوری اسلامی ایران.</p>
      <p>۲ـ اعتقاد و التزام به قانون اساسی جمهوری اسلامی ایران.</p>
      <p>۳ـ اعتقاد و التزام به دین مبین اسلام، انقلاب اسلامی و نظام جمهوری اسلامی و اصل ولایت مطلقه فقیه.</p>
      <p>۴ـ برخورداری از حسن شهرت، اخلاق حسنه، خوش رفتاری، امانت‌داری و سعه صدر.</p>
      <p>۵ـ نداشتن سوء پیشینه کیفری به تشخیص مراجع ذی‌صلاح. ۶ـ عدم اشتهار به فساد اخلاقی.</p>
      <p>۷ـ عدم وابستگی به گروهک‌ها، جریان‌‌های ضدانقلاب و فرقه ها و نحله های انحرافی.</p>
      <p>۸ـ برخوردار از سلامت جسمانی و روانی و نداشتن هیچ‌گونه معلولیت موثر.</p>
      <p>۹ـ عدم استعمال مواد مخدر، داروهای روان‌گردان و دخانیات.</p>
      <p>۱۰ـ تأهّل(داشتن همسر دائمی و رسمی).</p>
      <p>۱۱ـ داشتن کارت پایان خدمت و یا معافیت از خدمت نظام وظیفه.</p>
      <p>۱۲ـ عدم اشتغال در مشاغلی که تصدی آنها مانع ایفای نقش و انجام تعهدات و مسوولیت‌های مربوطه می‌شود.</p>
      <p>این دسته از مشاغل عبارتند از: روحانیون، قضات، نمایندگان مجلس، وزرا و معاونین آنها، استانداران و معاونین استاندار، فرمانداران و شهرداران مراکز استانها، مدیران کل و مشاغل هم تراز آن و سطوح بالاتر، کارمندان سازمان حج و زیارت و حوزه نمایندگی ولی فقیه در امور حج و زیارت (اعم از مستخدم رسمی، پیمانی و یا قراردادی).</p>
      <p>۱۳ـ پرهیز جدّی از ابراز و اعمال تمایلات سیاسی، باندی و جناحی و... در زمان تصدّی مسوولیت‌ها و ایفای نقش و انجام تعهدات و وظایف.</p>
      <p>۱۴ـ جزء افراد معاف از خدمت سازمان حج و زیارت نباشد.</p>
      <p>
        <b>شرایط اختصاصی:</b>
      </p>
      <p>۱ـ حداقل سن ۳۰ و حداکثر ۵۰ سال (متولدین ۱/۱/۴۹ لغایت ۲۹/۱۲/۶۸)<br/>تبصره:آزادگان سرافراز، جانبازان گرانقدر، فرزندان شهدا و رزمندگان با حداقل شش ماه حضور در جبهه های نبرد حق علیه باطل تا ۵۳ سال قابل قبول است (۱/۱/۴۶)<br/>تبصره: در صورت داشتن مدرک تحصیلی لیسانس حج و زیارت تا ۵۳ سال (۱/۱/۴۶) قابل قبول است</p>
      <p>۲ـ داشتن مدرک تحصیلی حداقل لیسانس (مدرک تحصیلی فوق دیپلم امور حج و زیارت نیز قابل قبول است)</p>
      <p>۳ـ داشتن یکی از سوابق به شرح ذیل:</p>
      <p>ـ حداقل سه سفر سابقه اجرایی حج تمتع که یکی از آنها معاونت کاروان حج تمتع باشد.</p>
      <p>ـ حداقل یک سفر مدیریت یا معاونت مجموعه حج تمتع + دو سفر مامور اجرایی یا مامور پذیرایی کاروان حج تمتع</p>
      <p>۴ـ داشتن حداقل یک سفر سابقه مدیریت کاروان عمره یا عتبات و دارای ارزشیابی عملکرد قابل قبول</p>
      <p>۵ـ داشتن حداقل یک سفر سابقه اجرایی  حج تمتع در پنج سال اخیر (از سال ۱۳۹۳ به بعد)</p>
      <p>۶ـ داشتن نمره ارزشیابی ۹۰ و بالاتر در آخرین سفر معاون کاروان حج تمتع</p>
      <p>۷ـ بومی بودن در استان و شهر مربوطه (سکونت دائم در شهر محل کاروان حج تمتع)</p>
      <p>۸ـ قبولی در آزمون جذب منابع انسانی حوزه کارگزاری حج و زیارت و طی موفقیت آمیز مراحل آن</p>
      <p>
        <b>نحوه ثبت نام در فراخوان:</b>
      </p>
      <p>مراجعه به صفحه اصلی سامانه جامع کارگزاران و شرکت در فراخوان<br/>ورود به صفحه احراز شرایط، در این مرحله شرایط متقاضی با شرایط تعیین شده برای تصدی مدیریت کاروان حج تمتع، تطبیق داده می شود و در صورت داشتن شرایط وارد مرحله بعد خواهد شد.<br/>تکمیل مراحل شرکت در فراخوان تا دریافت کد رهگیری</p>
      <p>توضیح: عدم دریافت کد رهگیری به منزله کامل نشدن فرآیند شرکت در فراخوان بوده و درخواست متقاضی ثبت نخواهد شد.</p>
      <p>ثبت نام در فراخوان با پرداخت هزینه آزمون که متعاقبا در سامانه آموزش انجام می گیرد، نهایی می شود. بنابراین متقاضیان می بایست متعاقبا و پس از ثبت اطلاعات در سامانه کارگزاران از طریق آدرس اعلامی به سامانه آموزش مراجعه و با پرداخت هزینه آزمون ثبت نام خود را نهایی کنند. در پایان ثبت نام پیامک به متقاضی ارسال خواهد شد.</p>
      <p>
        <b>مراحل و برنامه زمانبندی:</b>
      </p>
      <p>زمانبندی انجام آزمون و مصاحبه، متعاقباً اطلاع رسانی خواهد شد؛ علی ایحال با توجه به فرصت باقیمانده تا زمان ثبت نام حج تمتع، لازم است متقاضیان محترم، آمادگی لازم برای انجام آزمون که به زودی برگزاری خواهد شد را داشته باشند.</p>
      <p>همچنین فراخوان <b>معاون کاروان حج تمتع ۹۹</b> به شرح زیر است:</p>
      <p>متقاضیان پس از شرکت در فراخوان و موفقیت در آزمون، مصاحبه و آموزش، بر اساس شاخص های مورد نظر، امتیاز بندی شده و با لحاظ بالاترین امتیاز کسب شده به تعداد نیاز هر شهر، اسامی پذیرفته شدگان جزء لیست معاونین کاروان ها در اختیار مدیران کاروان های حج تمتع قرار می گیرد تا مدیران کاروان‌ها انتخاب مناسب را انجام دهند.</p>
      <p>تذکر مهم: اولویت انتخاب با لحاظ شرط تشرف یکسال در میان، با افرادی خواهد بود که سال ۹۸ به حج تمتع اعزام نشده‌اند، مگر آنکه در شهری نیاز باشد.</p>
      <p>بدیهی است شرکت در این فراخوان، هیچ گونه تعهدی برای سازمان حج و زیارت مبنی بر انتخاب و اعزام فرد ایجاد نمی نماید.</p>
      <p>
        <b>شرایط عمومی:</b>
      </p>
      <p>۱ـ داشتن تابعیت کشور جمهوری اسلامی ایران.</p>
      <p>۲ـ اعتقاد و التزام به قانون اساسی جمهوری اسلامی ایران.</p>
      <p>۳ـ اعتقاد و التزام به دین مبین اسلام، انقلاب اسلامی و نظام جمهوری اسلامی و اصل ولایت مطلقه فقیه.</p>
      <p>۴ـ برخورداری از حسن شهرت، اخلاق حسنه، خوش رفتاری، امانت‌داری و سعه صدر.</p>
      <p>۵ـ نداشتن سوء پیشینه کیفری به تشخیص مراجع ذی‌صلاح.</p>
      <p>۶ـ عدم اشتهار به فساد اخلاقی.</p>
      <p>۷ـ عدم وابستگی به گروهک‌ها، جریان‌‌های ضدانقلاب و فرقه ها و نحله های انحرافی.</p>
      <p>۸ـ برخوردار از سلامت جسمانی و روانی و نداشتن هیچ‌گونه معلولیت موثر.</p>
      <p>۹ـ عدم استعمال مواد مخدر، داروهای روان‌گردان و دخانیات.</p>
      <p>۱۰ـ تأهّل(داشتن همسر دائمی و رسمی).</p>
      <p>۱۱ـ داشتن کارت پایان خدمت و یا معافیت از خدمت نظام وظیفه.</p>
      <p>۱۲ـ عدم اشتغال در مشاغلی که تصدی آنها مانع ایفای نقش و انجام تعهدات و مسوولیت‌های مربوطه می‌شود.</p>
      <p>این دسته از مشاغل عبارتند از: روحانیون، قضات، نمایندگان مجلس، وزرا و معاونین آنها، استانداران و معاونین استاندار، فرمانداران و شهرداران مراکز استانها، مدیران کل و مشاغل هم تراز آن و سطوح بالاتر، کارمندان سازمان حج و زیارت و حوزه نمایندگی ولی فقیه در امور حج و زیارت (اعم از مستخدم رسمی، پیمانی و یا قراردادی).</p>
      <p>۱۳ـ پرهیز جدّی از ابراز و اعمال تمایلات سیاسی، باندی و جناحی و... در زمان تصدّی مسوولیت‌ها و ایفای نقش و انجام تعهدات و وظایف.</p>
      <p>۱۴ـ جزء افراد معاف از خدمت سازمان حج و زیارت نباشد.</p>
      <p>
        <b>شرایط اختصاصی:</b>
      </p>
      <p>۱ـ حداقل سن ۲۸ و حداکثر ۵۰ سال (متولدین ۱/۱/۴۹ لغایت ۲۹/۱۲/۷۱)</p>
      <p>تبصره: آزادگان سرافراز، جانبازان گرانقدر، فرزندان شهدا و رزمندگان با حداقل شش ماه حضور در جبهه‌های نبرد حق علیه باطل تا ۵۳ سال قابل قبول است (۱۳۴۶/۰۱/۰۱)</p>
      <p>تبصره: در صورت داشتن مدرک تحصیلی لیسانس حج و زیارت، تا ۵۳ سال ۱۳۴۶/۰۱/۰۱ قبول است.</p>
      <p>۲ـ داشتن مدرک تحصیلی حداقل لیسانس (مدرک تحصیلی فوق دیپلم امور حج و زیارت نیز قابل قبول است)</p>
      <p>۳ـ داشتن یک سفر خدمه کاروان حج تمتع + یک سفر سابقه اجرایی حج تمتع<br/>تبصره: به جای یک سفر سابقه اجرایی حج، حداقل شش سفر عمره یا سه سفر عتبات به اضافه سه سفر عمره قابل قبول است</p>
      <p>۴ـ داشتن حداقل یک سفر سابقه اجرایی حج تمتع یا عمره در ۱۰ سال گذشته</p>
      <p>۵ـ بومی بودن در استان و شهر مربوطه (سکونت دائم در شهر محل کاروان حج تمتع)</p>
      <p>۶ـ قبولی در آزمون جذب منابع انسانی حوزه کارگزاری حج و زیارت و طی موفقیت آمیز مراحل آن</p>
      <p>توضیح: پس از ثبت درخواست، چنانچه از ویژگی‌ها و توانمندی‌های خاصی مانند تسلط و مکالمه به زبان عربی، رایانه، مداحی و . . . برخوردار هستید، در صفحه توضیحات بیان فرمایید.</p>
      <p>تکمیل مراحل شرکت در فراخوان منوط به دریافت کد رهگیری  است.</p>
      <p>ثبت نام در فراخوان با پرداخت هزینه آزمون که متعاقبا در سامانه آموزش انجام می‌گیرد، نهایی می‌شود. بنابراین متقاضیان می بایست متعاقبا و پس از ثبت اطلاعات در سامانه کارگزاران از طریق آدرس اعلامی به سامانه آموزش مراجعه و با پرداخت هزینه آزمون ثبت‌نام خود را نهایی کنند. در پایان ثبت نام پیامک به متقاضی ارسال خواهد شد.</p>
      <p>انتهای پیام/</p>
    </article>
  </body>
</html>