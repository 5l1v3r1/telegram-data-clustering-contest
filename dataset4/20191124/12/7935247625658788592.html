<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegol-keyfi-kacti-1-2-216079h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T12:54:41+00:00"/>
    <meta property="og:title" content="İnegöl keyfi kaçtı: 1-2"/>
    <meta property="og:description" content="Ligdeki son 4 maçında yenilgi almayan Bursa ekibi, deplasmanda Tarsus İdmanyurdu önünde üstünlüğü yakalamasına karşın mağlubiyetini önleyemedi."/>
  </head>
  <body>
    <article>
      <h1>İnegöl keyfi kaçtı: 1-2</h1>
      <h2>Ligdeki son 4 maçında yenilgi almayan Bursa ekibi, deplasmanda Tarsus İdmanyurdu önünde üstünlüğü yakalamasına karşın mağlubiyetini önleyemedi.</h2>
      <address>
        <time datetime="2019-11-24T12:54:41+00:00">24 Nov 2019, 12:54</time>
      </address>
      <p>TFF 2. Lig Beyaz Grup'ta oynadığı son 4 maçtan 2 galibiyet, 2 beraberlik çıkaran İnegölspor, deplasmanda Tarsus İdmanyurdu'na 1-2 öne geçtiği maçta 2-1 mağlup oldu. Grupta 1 puan fazlasıyla bir üst basamağında yer alan rakibiyle Tarsus Stadı'nda karşı karşıya gelen Bursa ekibi, mücadelenin ilkyarısında zaman zaman etkili oldu. Yakaladığı fırsatlarda gole ulaşamayan bordo beyazlılar, rakibine de üstünlük şansı tanımadı. İlkyarısı golsüz tamamlanan karşılaşmanın ikinci yarısına etkili başlayan İnegölspor, rakip kalede pozisyonlar bulmaya başladı.</p>
      <p>
        <b>2 DAKİKA DAYANAMADI</b>
      </p>
      <p>Bursa ekibi, mücadelenin 67. dakikasında ise öne geçmeyi başardı. Bu dakikada rakip fileleri Niyazi Batuhan'la havalandıran bordo beyazlıların sevinci ise uzun sürmedi. Golden 2 dakika sonra Alperen'in golüyle skora denge geldi: 1-1. Aynı futbolcu iki dakika sonra tekrar sahneye çıktı. Mücadelenin 71. dakikasında İnegölspor, Alperen'i durdurmayı başaramadı ve 2-1 geriye düştü. Golden sonra eşitlik şansı yakalasa da Bursa ekibi, bu fırsatları değerlendiremedi ve karşılaşmadan 2-1 mağlup ayrılarak 4 maç sonra yenilgiyle tanıştı.</p>
      <p><b>STAT</b>: Tarsus</p>
      <p><b>HAKEMLER</b>: Bayram Başkan (**) Deybet Gök (**) İlker Ayten (**)</p>
      <p><b>GOLLER</b>: Dk. 67 Niyazi Batuhan (İnegölspor), Dk. 69-71 Alperen (Tarsus İY)</p>
      <p><b>SARI KARTLAR</b>: Niyazi Batuhan, Ömer Faruk, Cumhur, Raif (İnegölspor), Mehmet Cansın, Nurullah, Barış, Samet (Tarsus İY)</p>
      <p><b>KIRMIZI KART</b>: Dk. 90+5 Emre (İ2. Sarı karttan) (İnegölspor)</p>
      <p><b>TARSUS İDMANYURDU</b>: Barış (**) Mehmet Cansın (**) Samet (**) Nurullah (**) Erkam (**) Artun (**) (Dk. 84 Yılmaz Can) Alperen (***) (Dk. 90+1 Mert) Yasin (*) (Dk. 37 Çağrı Yagız **) Ali Yavuz (**) Sefa (**) Yakup (**)</p>
      <p><b>İNEGÖLSPOR</b>: Şener (**) Cengiz (**) (Dk. 74 Raif *) Cumhur (**) Ahmet Hakan (**) (Dk. 86 Yasin Görkem) Niyazi Batuhan (**) Ömer Faruk (*) (Dk. 74 Emir *) Selimcan (**) Uğur (**) Emre (**) Abdullah (**) Gökhan (**)</p>
    </article>
  </body>
</html>