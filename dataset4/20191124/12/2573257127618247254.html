<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/vpn-e-iptv-gli-utenti-le-utilizzano-assieme-628929"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T12:35:16+00:00"/>
    <meta property="og:title" content="VPN e IPTV: gli utenti le utilizzano assieme per guardare Sky gratis"/>
    <meta property="og:description" content="VPN e IPTV sono spesso utilizzate assieme dagli utenti per accedere gratuitamente a Sky, ma capiamo cosa le lega e per quale motivo."/>
  </head>
  <body>
    <article>
      <h1>VPN e IPTV: gli utenti le utilizzano assieme per guardare Sky gratis</h1>
      <h2>VPN e IPTV sono spesso utilizzate assieme dagli utenti per accedere gratuitamente a Sky, ma capiamo cosa le lega e per quale motivo.</h2>
      <address><time datetime="2019-11-24T12:35:16+00:00">24 Nov 2019, 12:35</time> by <a rel="author">Denis Dosi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Dimensioni-originali-700px-%C3%97-400px-%E2%80%93-Progetto-senza-titolo-30.png"/>
      </figure>
      <p>Nell’ultimo periodo se bazzicate spesso la rete ed i siti del settore, sicuramente vi sarà capitato di leggere vicine tra loro le sigle <b>VPN </b>e <b>IPTV</b>. Nell’eventualità in cui vi foste chiesti il motivo, senza riuscire a trovare una risposta definitiva, proviamo a spiegarvi rapidamente cosa le lega, ma per farlo dobbiamo necessariamente darvi una infarinatura generale del mondo IPTV.</p>
      <p>Coloro che <a href="https://www.tecnoandroid.it/2019/11/22/iptv-10-euro-al-mese-e-tutti-tornano-a-vedere-sky-e-dazn-gdf-battuta-627678">sfruttano le </a><b><a href="https://www.tecnoandroid.it/2019/11/22/iptv-10-euro-al-mese-e-tutti-tornano-a-vedere-sky-e-dazn-gdf-battuta-627678">liste</a></b>si collegano in <b>streaming </b>a server pirata da cui partono i <b>video </b>che poi vengono ricevuti direttamente sui dispositivi mobile. Ogni canale corrisponde esattamente ad <b>un link</b>, di conseguenza è necessaria una <b>connessione </b>dati attiva per riuscire a garantirsi l’accesso diretto.</p>
      <p>D’altro canto, tuttavia, anche i più inesperti sanno che nel momento in cui l’utente si collega alla rete sarà <b>sempre riconoscibile </b>per mezzo del cosiddetto <b>indirizzo IP</b>, un codice univoco assegnato dal modem d’accesso che nessun altro terminale ha nel mondo.</p>
      <p>La consapevolezza di compiere un’azione completamente <b>illegale </b>ha portato gli utenti a voler <b>nascondere </b>l’<b>IP</b>, ma come fare?</p>
      <h3>VPN e IPTV: ecco cosa le lega e perché vengono utilizzate</h3>
      <p>Semplice, tramite l’utilizzo delle <b>VPN</b>; le <i>virtual private network </i>non sono altro che <i>reti private </i>atte ad oscurare proprio il famigerato <b>IP </b>(acronimo di <i>internet protocol</i>) e le attività svolte in rete. Teoricamente il consumatore potrebbe <b>navigare in incognito </b>senza temere che collegandosi ad un determinato server altri utenti possano risalire a lui o alla sua posizione.</p>
      <p>Una cosa è certa, che vi colleghiate tramite VPN o senza, <b>non commettete </b>alcun reato, le conseguenze potrebbero essere davvero tremende.</p>
    </article>
  </body>
</html>