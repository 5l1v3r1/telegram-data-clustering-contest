<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42972_U-Chernivtsyakh-ne-mozhut-dobuduvati-kinoteatr-imeni-Mikolaychuka"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-24T12:49:00+00:00"/>
    <meta property="og:title" content="У Чернівцях не можуть добудувати кінотеатр імені Миколайчука?"/>
    <meta property="og:description" content="Поки в бюджеті грошей немає. Аби завершити реконструкцію кінотеатру імені Івана Миколайчука, потрібно ще декілька мільйонів гривень. Та"/>
  </head>
  <body>
    <article>
      <h1>У Чернівцях не можуть добудувати кінотеатр імені Миколайчука?</h1>
      <address>
        <time datetime="2019-11-24T12:49:00+00:00">24 Nov 2019, 12:49</time>
      </address>
      <p>
        <b>Поки в бюджеті грошей немає.</b>
      </p>
      <p>Аби завершити реконструкцію кінотеатру імені Івана Миколайчука, потрібно ще декілька мільйонів гривень. Таку інформацію під час сесії озвучив міський голова Олексій Каспрук. Поки цих грошей у бюджеті немає.<br/><br/>На наступному засіданні виконавчого комітету міський голова пообіцяв обговорити питання виділення цих коштів, щоб нарешті завершити та здати сучасний відреставрований кіномистецький центр імені Миколайчука, який чернівчани чекають уже п`ятий рік.<br/><br/>У травні 2016 року депутат Анатолій Чесанов заявив, що підприємство, яке веде ремонтні роботи в кінотеатрі, виграло тендер "на підставі фіктивних документів". Перш ніж проти виконавця порушили кримінальну справу, на рахунки фірми надійшло 25 мільйонів гривень.<br/><br/>Ще в червні 2014 року міський голова Олексій Каспрук пообіцяв у найкоротші терміни відновити роботу кінотеатру і назвав це своїм "пріоритетним завданням", пише "<a href="https://promin.cv.ua/2019/11/22/aby-dobuduvaty-kinoteatr-mykolaichuka-potribno-kilka-milioniv-hryven.html">Чернівецький промінь"</a>.</p>
      <p>
        <i>Фото з відкритих джерел</i>
      </p>
    </article>
  </body>
</html>