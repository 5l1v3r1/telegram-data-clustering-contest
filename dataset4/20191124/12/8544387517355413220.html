<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/vretanikes-ekloges-simantiko-provadisma-ston-boris-johnson/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T12:00:11+00:00"/>
    <meta property="og:title" content="Βρετανικές εκλογές: Σημαντικό προβάδισμα στον Boris Johnson δίνουν οι δημοσκοπήσεις"/>
    <meta property="og:description" content="Πριν γίνει η συζήτηση για το τελικό Brexit, η Βρετανία θα προσχωρήσει σε πρόωρες εκλογές. Μάλιστα, οι εκλογές αυτές θα πραγματοποιηθούν στις 12 Δεκεμβρίου και οι πρώτες δημοσκοπήσεις θέλουν να έχει σημαντικό προβάδισμα το κόμμα των Συντηρητικών του Boris Johnson."/>
  </head>
  <body>
    <article>
      <h1>Βρετανικές εκλογές: Σημαντικό προβάδισμα στον Boris Johnson δίνουν οι δημοσκοπήσεις</h1>
      <h2>Οι δημοσκοπήσεις για τις Βρετανικές εκλογές της 12ης Δεκεμβρίου δίνουν σημαντικό προβάδισμα στο κόμμα των Συντηρητικών του Boris Johnson.</h2>
      <address><time datetime="2019-11-24T12:00:11+00:00">24 Nov 2019, 12:00</time> by <a rel="author">neolaia.gr Team</a></address>
      <p>Πριν γίνει η συζήτηση για το τελικό <a href="https://www.neolaia.gr/tag/brexit/"><b>Brexit</b></a>, η Βρετανία θα προσχωρήσει σε πρόωρες εκλογές. Μάλιστα, οι εκλογές αυτές θα πραγματοποιηθούν στις 12 Δεκεμβρίου και οι πρώτες δημοσκοπήσεις θέλουν να έχει σημαντικό προβάδισμα το κόμμα των Συντηρητικών του Boris Johnson.</p>
      <p>Σύμφωνα με την ανάλυση της εταιρείας Datapraxis, η οποία δημοσιεύτηκε στην εφημερίδα Sunday Times, οι Συντηρητικοί είναι πιθανόν να εξασφαλίσουν 349 έδρες έναντι 213 των Εργατικών. Η δημοσκόπηση αυτή παρουσιάζει ως κερδισμένο και το Σκωτικό Εθνικό Κόμμα, το οποίο πιθανότατα θα καταλάβει την τρίτη θέση. Ανεβάζοντας, έτσι, σημαντικά τα ποσοστά του. Αξίζει να σημειωθεί ότι το μοντέλο πρόβλεψης βασίσθηκε στην ενσωμάτωση στοιχείων που προέκυψαν από περίπου 270.000 συνεντεύξεις της εταιρείας You Gov.</p>
      <p>Ακόμη μία δημοσκόπηση, αυτή την φορά της Deltapoll για την εφημερίδα Mail on Sunday, δίνει προβάδισμα αλλά με μείωση της διαφοράς των δύο κομμάτων. Το κόμμα του Boris Johnson φαίνεται να συγκεντρώνει το 43% (δύο ποσοστιαίες μονάδες λιγότερες), ενώ οι Εργατικοί του Τζέρεμι Κόρμπιν παραμένουν στο 30%. Οι Φιλελεύθεροι Δημοκράτες κερδίζουν πέντε μονάδες και φθάνουν στο ποσοστό του 16%.</p>
      <p>Η τελευταία δημοσκόπηση της Savanta ComRes για την εφημερίδα Sunday Express δίνει μειωμένη διαφορά του Συντηρητικού Κόμματος του Boris Johnson έναντι των Εργατικών, από την προηγούμενη μέτρηση της Τετάρτης.</p>
      <p>Στη σφυγμομέτρηση, πάντως, ο Johnson διατηρεί ανέπαφο το ποσοστό του στο 42%.Εκεί, όμως, οι Εργατικοί κερδίζουν μία ποσοστιαία μονάδα και συγκεντρώνουν ποσοστό 32%. Μάλιστα, σταθερά παραμένουν τα ποσοστά των Φιλελεύθερων Δημοκρατών στο 15% και του κόμματος του Brexit στο 5%.</p>
      <p>Στη δημοσκόπηση συμμετείχαν 2.038 ψηφοφόροι και πραγματοποιήθηκε στο διάστημα 20-21 Νοεμβρίου!</p>
      <h3>Δες ακόμα: <a href="https://www.neolaia.gr/2019/10/30/proores-ekloges-sti-vretania/">Πρόωρες εκλογές στη Βρετανία στις 12 Δεκεμβρίου</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/24/black-friday-ellines-katanalwtes-pswnia/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/24/poso-kali-einai-i-mnimi-soy-kane-to-test-kai-tha-matheis/"/>
        <a href="https://neolaia.gr/2019/11/24/black-friday-2019-7-tropoi-gia-na-proetoimasteis-katallila/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/24/dimoskopisi-me-megali-diafora-noudou-syriza/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/24/agries-melisses-me-gnwsti-ithopoio-sxesi-o-skinothetis/"/>
        <a href="https://neolaia.gr/neo/sxeseis-eidiseis"/>
      </related>
    </article>
  </body>
</html>