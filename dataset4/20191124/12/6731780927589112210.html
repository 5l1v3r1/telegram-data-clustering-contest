<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/stasera-in-tv-le-iene-anticipazioni-24-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T12:44:59+00:00"/>
    <meta property="og:title" content="Stasera in tv – “Le Iene”, le anticipazioni del 24 novembre"/>
    <meta property="og:description" content="Appuntamento a questa sera con una nuova puntata de &quot;Le Iene&quot;: ecco tutte le anticipazioni dei servizi di domenica 24 novembre"/>
  </head>
  <body>
    <article>
      <h1>Stasera in tv – “Le Iene”, le anticipazioni del 24 novembre</h1>
      <address><time datetime="2019-11-24T12:44:59+00:00">24 Nov 2019, 12:44</time> by <a rel="author">Salvatore I</a></address>
      <p>
        <b>Appuntamento a questa sera con una nuova puntata de “Le Iene”: ecco tutte le anticipazioni dei servizi di domenica 24 novembre</b>
      </p>
      <figure>
        <img src="https://www.viagginews.com/wp-content/uploads/2019/11/le-iene-show-min-1.png"/>
      </figure>
      <p>Nuovo appuntamento con “Le Iene” oggi, domenica 24 novembre, a partire dalle 21:25 condotto al trio<b> Giulio Golia, Matteo Viviani e Filippo Roma</b>. In primo piano la tragedia dell’<a href="https://www.viagginews.com/2017/12/19/hotel-rigopiano-figli-vittime-aprono-ristorante/">Hotel Rigopiano</a> di <b>Farindola</b>, che fu spazzato via da una valanga con 29 morti.  Il tutto risale al 18 gennaio 2017, quando a causa di una serie di scosse di terremoto si distaccò dal massiccio orientale del <b>Gran Sasso</b> una valanga che colpì in pieno l’Hotel. I soccorsi, però, arrivarono diverse ore dopo l’accaduto poiché erano impraticabili le varie strade per far giungere i soccorritori. L’unica via d’accesso era bloccata da ore: prima della tragedia era partita una richiesta (rimasta vana) di una turbina spazzaneve, in modo da permettere anzitempo l’evacuazione degli ospiti.</p>
      <p>Durante la puntata di questa sera ci saranno le testimonianze (finora inedite) dei volontari della<b> Croce Rossa</b> che risposero alle prime telefonate di richiesta di aiuto fatte da <b>Gabriele D’Angelo</b>. L’uomo avrebbe infatti chiamato i soccorsi circa cinque ore prima della tragedia per chiedere la liberazione del manto stradale in modo da permettere l’evacuazione dall’Hotel.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Stasera in tv – “Le Iene”, l’altro caso</h3>
      <figure>
        <img src="https://www.viagginews.com/wp-content/uploads/2019/11/Serena-Mollicone.jpg"/>
        <figcaption>Dopo oltre 18 anni nuovo processo per la uccisione di Serena Mollicone ad Arce FOTO viagginews</figcaption>
      </figure>
      <p>Successivamente sarà affrontato il caso di<a href="https://www.viagginews.com/2019/07/30/serena-mollicone-richieste-processo/"> Serena Mollicone</a>, la ragazza di 18 anni che scomparve nel 2001 ad Arce e che venne ritrovata morta dopo due giorni. Le indagini non sono ancora concluse. Così il 15 gennaio 2020 si svolgerà una udienza preliminare in cui si deciderà se rinviare a giudizio cinque persone (tra cui 3 carabinieri) per il delitto.</p>
      <p>Infine, ci sarà l’intervista doppia a <b>Vittoria Puccini</b> e a<b> Francesco Scianna</b>, i due attori protagonisti della nuova fiction di Canale 5 ‘Il Processo’ che inizierà il 29 novembre.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/maltempo-voragine-autostrada-immagini/"/>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
      </related>
    </article>
  </body>
</html>