<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191124-brescia-fabio-grosso-kirakta-a-keretbol-mario-balotellit.html"/>
    <meta property="og:site_name" content="Origo"/>
    <meta property="article:published_time" content="2019-11-24T12:47:00+00:00"/>
    <meta property="og:title" content="Máris kivágta Balotellit a csapatból a világbajnok edző"/>
    <meta property="og:description" content="Fabio Grosso nem látta az eltökéltséget a válogatott csatár edzésmunkájában."/>
  </head>
  <body>
    <article>
      <h1>Máris kivágta Balotellit a csapatból a világbajnok edző</h1>
      <address><time datetime="2019-11-24T12:47:00+00:00">24 Nov 2019, 12:47</time> by <a rel="author">Hegyi Áron</a></address>
      <p>
        <b>Fabio Grosso, az olasz élvonalbeli labdarúgó-bajnokságban szereplő Brescia csapatának vezetőedzője szombaton kirakta a keretből a klub olasz válogatott csatárát, Mario Balotellit.</b>
      </p>
      <p>Az olasz válogatott tagjaként 2006-ban világbajnoki címet nyerő Grosso <a href="https://www.origo.hu/sport/futball/20191105-fabio-grosso-lesz-a-brescia-vezetoedzoje.html">november 5-én vette át</a> a jelenleg 11 forduló után csupán hét ponot gyűjtve a tabella utolsó helyén álló lombardiai csapatot, de máris meg kellett hoznia egy szigorú döntést: kitette a keretből a válogatott csatárt, Mario Balotellit.</p>
      <p>"Sem felfújni, sem pedig bagatellizálni nem akarom, ami Marióval történt... de mindenkitől elvárok egy bizonyos fokú intenzitást az edzéseken. Kétségtelen, hogy nagyon tehetséges, de én csak egy pontig tudok neki segíteni" – idézi <a href="https://apnews.com/526f0a58036a4cd39b6ff9119dd54d1c">az AP hírügynökség</a> Grossót, megemlítve, hogy az edző döntése egy csütörtkön, az edzőpályán folytatott nyilvános vita vegeredménye lehet.</p>
      <p>A 29 éves csatár az idei szezonban hét bajnoki mérkőzésen lépett eddig pályára, ezeken két gólt szerzett.</p>
    </article>
  </body>
</html>