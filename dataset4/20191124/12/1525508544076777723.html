<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779748/%D9%86%D8%A7%DA%86%D8%A7%D8%B1%DB%8C%D9%85-%D8%A8%D9%88%D8%AF%D8%AC%D9%87-%D8%B3%D9%86%D9%88%D8%A7%D8%AA%DB%8C-%D8%B1%D8%A7-%D8%A8%D8%B1-%D8%A7%D8%B3%D8%A7%D8%B3-%DA%A9%D8%A7%D8%B1%D9%87%D8%A7%DB%8C-%D8%AC%D8%A7%D8%B1%DB%8C-%D8%A8%D8%A8%D9%86%D8%AF%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:21:23+00:00"/>
    <meta property="og:title" content="میرلوحی: ناچاریم بودجه سنواتی را بر اساس کارهای جاری ببندیم"/>
    <meta property="og:description" content="رییس کمیته اقتصاد و تنظیم مقررات شورای اسلامی شهر تهران گفت: ناچاریم بودجه سنواتی را بر اساس کارهای جاری ببندیم."/>
  </head>
  <body>
    <article>
      <h1>میرلوحی: ناچاریم بودجه سنواتی را بر اساس کارهای جاری ببندیم</h1>
      <address><time datetime="2019-11-24T12:21:23+00:00">24 Nov 2019, 12:21</time> by <a rel="author" href="https://www.mehrnews.com/archive?jr=47" target="_blank">نورا حسینی</a></address>
      <p>به گزارش <a href="https://www.mehrnews.com/">خبرنگار مهر</a>، سید محمود میرلوحی در یکصد و هفتاد و هشتمین جلسه شورا و در جریان بررسی طرح سیاست های اجرایی و الزامات تدوین لایحه بودجه سال ۹۹ گفت: ما برنامه سوم را تصویب کردیم و همین چند هفته گذشته نیز شاخص های این برنامه را هم به تصویب رساندیم و همه این اقدامات در چارچوب برنامه سوم بوده است.<br/> <br/>وی ادامه داد: آقای رسولی به عنوان خزانه دار گزارش دادند که سهم منابع درآمدی پایدار به ۳۷ درصد رسیده و لذا این افتخار است، ما گفتیم انضباط مالی را برقرار می کنیم و انجام دادیم و اینها هم در چارچوب برنامه سوم توسعه بوده است؛ لذا چرا برخی دوستان می گویند این ها در چارچوب برنامه نیست.<br/> <br/>میر لوحی با یادآوری این موضوع که داریم وارد سال دوم برنامه توسعه سوم می شویم، افزود: در این شرایط ناچاریم بودجه سنواتی را بر اساس کارهای جاری ببندیم و سقف بدهی ها را حفظ کنیم و قبول کنید در این شرایط نمی توانیم وارد کار توسعه ای شویم اما اگر بتوانیم پروژه های نیمه تمام را تکمیل کنیم و مردم از آن بهره مند شوند، آیا اشکال دارد؟</p>
    </article>
  </body>
</html>