<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807129/%D9%85%D8%AE%D8%A7%D9%84%D9%81%D8%AA-%D8%B1%D9%88%D8%AD%D8%A7%D9%86%DB%8C-%D8%A8%D8%A7-%D8%A7%D8%B3%D8%AA%D8%B9%D9%81%D8%A7%DB%8C-%D8%AD%D8%AC%D8%AA%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:36:00+00:00"/>
    <meta property="og:title" content="مخالفت روحانی با استعفای حجتی"/>
    <meta property="og:description" content="سخنگوی هیأت رئیسه مجلس گفت: معاون پارلمانی رئیس جمهور امروز به ما اعلام کرد که احتمالا آقای حجتی استعفاء داده که آقای رئیس جمهور آن را نپذیرفته است."/>
  </head>
  <body>
    <article>
      <h1>مخالفت روحانی با استعفای حجتی</h1>
      <h2>سخنگوی هیأت رئیسه مجلس گفت: معاون پارلمانی رئیس جمهور امروز به ما اعلام کرد که احتمالا آقای حجتی استعفاء داده که آقای رئیس جمهور آن را نپذیرفته است.</h2>
      <address>
        <time datetime="2019-11-24T12:36:00+00:00">24 Nov 2019, 12:36</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، اسدالله عباسی سخنگوی هیأت رئیسه مجلس شورای اسلامی در حاشیه جلسه علنی امروز پارلمان در جمع خبرنگاران درباره جلسه فردا دوشنبه مجلس شورای اسلامی گفت: باتوجه به این که اعلام شده بود مجلس برای افزایش قیمت قیمت بنزین ورود پیدا کند و همچنین بحث تسری پیدا نکردن قیمت بنزین بر سایر کالا‌ها و خدماتی که مردم استفاده می‌کنند و به ویژه کالا‌های اساسی مردم لذا در این خصوص اقداماتی را انجام دادیم.<br/><br/>سخنگوی هیأت رئیسه مجلس شورای اسلامی افزود: در همین رابطه کمیسیون اقتصادی جلساتی را با ستاد تنظیم بازار برگزار کرد و نتیجه آن جلسات را فردا در صحن علنی مجلس برای نمایندگان گزارش خواهند داد.<br/><br/>وی ادامه داد: وزرای صمت و دادگستری و همچنین مسئولانی از سازمان تعزیزات حکومتی و همچنین اتاق اصناف و بازرگانی و کسانی که دست اندرکار تنظیم بازار هستند در جلسه علنی فردای مجلس حضور خواهند یافت.<br/><br/>یادآور شد: تلاش ما بر این است اصلاح قیمت بنزین بر سایر کالا‌ها اثر نگذارد که متاسفانه گزارش‌هایی به دست ما رسیده است که برخی از قیمت خدمات و کالا‌ها تغییراتی مشاهده شده است که ما فردا تلاش می‌کنیم از قوه قضائیه می‌خواهیم که با کسانی که در این زمینه تخلف کرده اند هرچه سریعتر برخورد کنند همچنین باکسانی که می‌خواهند بر روی قیمت کالا‌ها اثر دارند برخورد جدی اتخاذ شود.<br/><br/>وی درباره استیضاح وزیر جهاد کشاورزی که قرار است سه شنبه برگزار شود، اظهار داشت: هنوز نماینده دولت در این خصوص برای حضور وزیر جهاد به ما اعلامی نداشته است. طبق آئین نامه داخلی مجلس سه شنبه هفته جاری استیضاح وزیر در جریان خواهد بود.<br/><br/>سخنگوی هیأت رئیسه مجلس ادامه داد: معاون پارلمانی رئیس جمهور امروز به ما اعلام کردند که احتمالا آقای وزیر استعفاء داده اند آقای رئیس جمهور هم نپذیرفته است در صورت پذیرفته شدن، وزیر جهاد در صحن مجلس حضور نخواهد یافت، اما در هر دو صورت ما بحث استیضاح را در جلسه علنی روز سه شنبه خواهیم داشت.</p>
    </article>
  </body>
</html>