<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/ultimora/etoo-razzismo-problema/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-24T12:15:24+00:00"/>
    <meta property="og:title" content="Eto’o: “Razzismo? Se è un problema oggi, lo era anche ieri. Inter? Da scudetto e…”"/>
    <meta property="og:description" content="L'ex nerazzurro ha partecipato ad un evento organizzato da Vanity Fair e ha risposto anche alle domande di Skysport"/>
  </head>
  <body>
    <article>
      <h1>Eto’o: “Razzismo? Se è un problema oggi, lo era anche ieri. Inter? Da scudetto e…”</h1>
      <h2>L’ex nerazzurro ha partecipato ad un evento organizzato da Vanity Fair e ha risposto anche alle domande di Skysport</h2>
      <address><time datetime="2019-11-24T12:15:24+00:00">24 Nov 2019, 12:15</time> by <a rel="author" href="https://www.fcinter1908.it/author/eprovenzano/" target="_blank">Eva A. Provenzano</a></address>
      <p>A margine di un evento di Vanity Fair, Samuel Eto’o ha parlato della questione razzismo ai microfoni di Skysport: «<i>Non penso che il calcio italiano stia vivendo un periodo più difficile rispetto al passato. Penso che la vera emergenza siano i politici che strumentalizzano anziché risolvere i problemi. Non credo che l’Italia abbia un problema di razzismo. A Milano basta andare in via Montenapoleone per vedere quante persone di origine africana vi lavorano. Lo stesso non accade a Parigi o Londra». </i></p>
      <p>
        <b>-La reazione di Balotelli ai cori razzisti: ha fatto bene?</b>
      </p>
      <p>
        <i>Certo che Balotelli ha fatto bene a reagire così. Non fraintendetemi, l’avrei fatto anche io. Sto dicendo che se c’è un problema di razzismo oggi in Italia, c’era anche in passato. La mia impressione è che ora sembri più grave perché ci sono dei politici che cavalcano il problema. Mario ha avuto la reazione che avrei avuto io e altri mln di giocatori. C’è un fatto. Mario è italiano. Io una proposta l’ho fatta e la sanno tutti. Più che i calciatori riguarda i presidenti, la Federazione, la Lega Calcio. Si nascondono. E non si prendono le loro responsabilità, devono agire. </i>
      </p>
      <p>
        <b>-Solo per salutarci, l’Inter è già da scudetto da quest’anno? </b>
      </p>
      <p>
        <i>Non solo da scudetto. Anche da Champions League. </i>
      </p>
      <p>(Fonte: SS24)</p>
    </article>
  </body>
</html>