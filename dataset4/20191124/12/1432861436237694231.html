<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/vazhen-za-inter-igrach-shte-otsystva-izvestno-vreme-1409222.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Важен за Интер играч ще отсъства известно време"/>
    <meta property="og:description" content="Снощи тимът на Интер продължи победната си серия, надделявайки с 3:0 при гостуването си на Торино Въпреки успеха обаче, Антонио Конте получи лоши новини, след като един от основните му играчи Николо Барела беше заменен от Борха Валеро малко преди края на първата част заради контузия"/>
  </head>
  <body>
    <article>
      <h1>Важен за Интер играч ще отсъства известно време</h1>
      <address><time datetime="2019-11-24T12:53:00+00:00">24 Nov 2019, 12:53</time> by <a rel="author">Sportlive.bg</a></address>
      <p>Снощи тимът на Интер продължи победната си серия, надделявайки с 3:0 при гостуването си на Торино. Въпреки успеха обаче, Антонио Конте получи лоши новини, след като един от основните му играчи <a href="https://www.sportlive.bg/tags/67318">Николо Барела</a> беше заменен от Борха Валеро малко преди края на първата част заради контузия.</p>
      <p>Днес „нерадзурите“ излязоха с официално изявление по повод травмата на Барела. Оказва се, че италианският халф има разместване в дясното коляно, като все още не се знае колко дълго ще отсъства той от терените. В следващите дни ще му бъдат направени тестове, за да се установи колко сериозна е контузията.</p>
      <p>Отсъствието на Барела е доста лоша новина за <a href="https://www.sportlive.bg/tags/4505">Интер</a> и Антонио Конте, тъй като отборът навлиза в един изключително важен етап от сезона. В следващите седмици „нерадзурите“ имат мачове срещу Славия Прага и Барселона в Шампионската лига, които ще определят съдбата им в турнира, а в <a href="https://www.sportlive.bg/tags/9713">Серия А</a> тимът ще се изправи срещу Рома и Фиорентина. <i><a href="https://www.sportlive.bg/worldfootball/italy/Yuventus-obyrna-Atalanta-i-prodylzhava-bez-zaguba-1409084.html">А ето какво стори конкурентът на Интер Ювентус във вчерашния ден.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Inter-prodylzhava-gonitbata-s-Yuventus-sled-uspeh-nad-Torino-1409140.html"/>
        <a href="https://www.sportlive.bg/worldfootball/italy/Inter-si-haresa-alternativa-na-Lukaku-vyv-Visshata-liga-1408895.html"/>
        <a href="https://www.sportlive.bg/worldfootball/italy/Konte-ima-seriozni-iziskvaniq-i-syveti-za-seksualniq-zhivot-na-igrachite-si-1408877.html"/>
        <a href="https://www.sportlive.bg/worldfootball/italy/Konte-dava-pochivka-na-trima-sreshtu-Torino-1408536.html"/>
        <a href="https://www.sportlive.bg/worldfootball/italy/Syotbornik-na-Despodov-razkri-che-e-bil-na-kosym-ot-transfer-v-Chelsi-1382045.html"/>
      </related>
    </article>
  </body>
</html>