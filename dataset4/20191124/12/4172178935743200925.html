<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/diethni/article/74410/zorze-zesoys-apo-toys-xamenoys-telikoys-stin-katholiki-apotheosi"/>
    <meta property="og:site_name" content="ΦΩΣ"/>
    <meta property="article:published_time" content="2019-11-24T12:47:00+00:00"/>
    <meta property="og:title" content="Ζόρζε Ζέσους: Από τους χαμένους τελικούς στην καθολική αποθέωση"/>
    <meta property="og:description" content="Ο Ζόρζε Ζέσους οδήγησε τη Φλαμένγκο στην κατάκτηση του Copa Libertadores και έδιωξε την «κατάρα» που τον ήθελε να χάνει στο τέλος κάθε τελικού."/>
  </head>
  <body>
    <article>
      <h1>Ζόρζε Ζέσους: Από τους χαμένους τελικούς στην καθολική αποθέωση</h1>
      <h2>Ο Ζόρζε Ζέσους οδήγησε τη Φλαμένγκο στην κατάκτηση του Copa Libertadores και έδιωξε την «κατάρα» που τον ήθελε να χάνει στο τέλος κάθε τελικού.</h2>
      <address><time datetime="2019-11-24T12:47:00+00:00">24 Nov 2019, 12:47</time> by <a rel="author">ΦΩΣ TEAM</a></address>
      <p>Από το Σάββατο (23/11) η <b>Φλαμένγκο</b> και οι οπαδοί της βρίσκονται στον έβδομο ουρανό καθώς κατέκτησαν το <b>Copa Libertadores</b>. Ο άνθρωπος που βρίσκεται πίσω από αυτήν την επιτυχία είναι ο προπονητής της «φλα», <b>Ζόρζε Ζέσους</b>.</p>
      <p>
        <a href="https://www.fosonline.gr/podosfairo/diethni/article/74371/copa-libertadores-flamengko-river-2-1-deyteri-koypa-me-istoriki-anatropi-gia-ti-fla-vid">Φλαμένγκο - Ρίβερ Πλέιτ 2-1: Δεύτερη κούπα με ιστορική ανατροπή για τη «φλα»! (vid)</a>
      </p>
      <p>Ο άλλοτε τεχνικός της <b>Μπενφίκα</b> κατάφερε να οδηγήσει τη βραζιλιάνικη ομάδα έως το τέλος του δρόμου και από σήμερα γνωρίζει την καθολική αποθέωση.</p>
      <p>Ο ίδιος ωστόσο κατόρθωσε να ξορκίσει την κατάρα των τελικών και να γευτεί τη χαρά ενός τροπαίου. Το 2013 όταν καθόταν στον πάγκο των «Αετών» ο Πορτογάλος είδε την <b>Πόρτο</b> να σκοράρει εις βάρος της ομάδας του στις καθυστερήσεις και να της «κλέβει» το πρωτάθλημα.</p>
      <p>Σαν να μην έφτανε αυτό την ίδια χρονιά η Μπενφίκα αντιμετώπισε την <b>Τσέλσι</b> στον τελικό του <b>Europa League</b>. Η εξέλιξη της αναμέτρησης ήταν πανομοιότυπη με αυτή της Πόρτο, καθώς ο <b>Μπράνισλαβ Ιβάνοβιτς</b> με κεφαλιά στα χασομέρια χάρισε στους «Μπλε» τον τίτλο.</p>
      <p>Οι δύο χαμένοι τελικοί με τον ίδιο ακριβώς τρόπο στιγμάτισαν τον Ζέσους που αποφάσισε να αλλάξει ήπειρο για να βρει τη γη της επαγγελίας. Εν τέλει τη βρήκε στο Ρίο ντε Τζανέιρο και στη Φλαμένγκο, η οποία θα θυμάται για αρκετά χρόνια τον τελικό αλλά και τον ίδιο τον Ζέσους που αποτελεί τον αρχιτέκτονα της επιτυχίας.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/diethni/article/74371/copa-libertadores-flamengko-river-2-1-deyteri-koypa-me-istoriki-anatropi-gia-ti-fla-vid"/>
        <a href="https://www.fosonline.gr/podosfairo/diethni/article/74364/flamengko-river-pleit-to-gkol-toy-mpore-gia-to-0-1-vid"/>
        <a href="https://www.fosonline.gr/podosfairo/diethni/article/74318/livestreaming-flamengko-river-pleit-22-00"/>
        <a href="https://www.fosonline.gr/podosfairo/diethni/article/74280/flamengko-river-pleit-ntymeno-me-tin-emfanisi-tis-flamengko-to-agalma-toy-iisoy-pic"/>
        <a href="https://www.fosonline.gr/podosfairo/diethni/article/74213/flamengko-river-pleit-me-trela-gia-tin-koypa"/>
        <a href="https://www.fosonline.gr/podosfairo/diethni/article/74242/copa-libertadores-listeia-sto-gipedo-poy-tha-ginei-o-telikos"/>
      </related>
    </article>
  </body>
</html>