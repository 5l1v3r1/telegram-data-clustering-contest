<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/nederland-treft-kazachstan-kwalificatieronde-davis-cup/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T12:14:54+00:00"/>
    <meta property="og:title" content="Nederland treft Kazachstan in kwalificatieronde Davis Cup"/>
    <meta property="og:description" content="Het Nederlandse tennisteam treft Kazachstan in de kwalificatieronde van de Davis Cup in maart 2020. Het team van captain Paul Haarhuis moet op bezoek bij de ploeg, die het deze week ook trof in de groepsfase van de Davis Cup Finals in Madrid. De 2 landen werden aan elkaar gekoppeld tijdens een loting in Madrid,â€¦"/>
  </head>
  <body>
    <article>
      <h1>Nederland treft Kazachstan in kwalificatieronde Davis Cup</h1>
      <address>
        <time datetime="2019-11-24T12:14:54+00:00">24 Nov 2019, 12:14</time>
      </address>
      <p>
        <b>Het Nederlandse tennisteam treft Kazachstan in de kwalificatieronde van de Davis Cup in maart 2020. Het team van captain Paul Haarhuis moet op bezoek bij de ploeg, die het deze week ook trof in de groepsfase van de Davis Cup Finals in Madrid.</b>
      </p>
      <p>De 2 landen werden aan elkaar gekoppeld tijdens een loting in Madrid, voorafgaande aan de finale tussen gastland Spanje en Canada. Kazachstan was in deze loting een van de 12 geplaatste landen.<br/><br/><b>Verloren</b><br/>Nederland verloor afgelopen dinsdag met 2-1 van Kazachstan. Botic van de Zandschulp moest in het eerste enkelspel zijn meerdere erkennen in Michail Koekoesjkin (6-2, 6-2), Robin Haase trok de stand gelijk door te winnen van Alexander Boeblik (7-5, 3-6, 7-6 (5)). In het beslissende dubbelspel moesten Haase en Jean-Julien Rojer buigen voor Boeblik en Koekoesjkin (6-4, 7-6 (2)).</p>
    </article>
  </body>
</html>