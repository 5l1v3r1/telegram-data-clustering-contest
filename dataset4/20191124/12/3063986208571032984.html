<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/842938"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T12:49:00+00:00"/>
    <meta property="og:title" content="উদ্ধারকাজে সহায়তায় ফায়ার সার্ভিসকে জাম্বু কুশন দিলেন প্রধানমন্ত্রী"/>
    <meta property="og:description" content="বহুতল ভবনে দুর্ঘটনায় উদ্ধারকাজে ব্যবহারের জন্য তিনটি জাম্বু কুশন ফায়ার সার্ভিস ও সিভিল ডিফেন্স কর্তৃপক্ষের কাছে হস্তান্তর করেছেন প্রধানমন্ত্রী শেখ হাসিনা। আজ রবিবার সকালে প্রধানমন্ত্রীর কার্যালয়ে ফায়ার সার্ভিস ও সিভিল ডিফেন্স অধিদপ্তরের মহাপরিচালক ব্রিগেডিয়ার জেনারেল মো. সাজ্জাদ হোসাইনের কাছে জাম্বু কুশনগুলো আনুষ্ঠানিকভাবে হস্তান্তর করেন প্রধানমন্ত্রী। এ সময় স্বরাষ্ট্রমন্ত্রী আসাদুজ্জামান খান কামাল উপস্থিত ছিলেন। উদ্ধার কাজে ব্যবহারের জন্য অত্যাধুনিক এই জাম্বু কুশনগুলো জার্মানি থেকে আমদানি করা হয়েছে। প্রতিটি ৫০.৬৩ ঘনমিটার আকৃতির জাম্বু কুশন এক মিনিটের মধ্যেই ব্যবহার উপযোগী করা যাবে বলে জানা গেছে।"/>
  </head>
  <body>
    <article>
      <h1>উদ্ধারকাজে সহায়তায় ফায়ার সার্ভিসকে জাম্বু কুশন দিলেন প্রধানমন্ত্রী</h1>
      <address><time datetime="2019-11-24T12:49:00+00:00">24 Nov 2019, 12:49</time> by <a rel="author">কালের কণ্ঠ অনলাইন</a></address>
      <p>বহুতল ভবনে দুর্ঘটনায় উদ্ধারকাজে ব্যবহারের জন্য তিনটি জাম্বু কুশন ফায়ার সার্ভিস ও সিভিল ডিফেন্স কর্তৃপক্ষের কাছে হস্তান্তর করেছেন প্রধানমন্ত্রী শেখ হাসিনা।</p>
      <p>আজ রবিবার সকালে প্রধানমন্ত্রীর কার্যালয়ে ফায়ার সার্ভিস ও সিভিল ডিফেন্স অধিদপ্তরের মহাপরিচালক ব্রিগেডিয়ার জেনারেল মো. সাজ্জাদ হোসাইনের কাছে জাম্বু কুশনগুলো আনুষ্ঠানিকভাবে হস্তান্তর করেন প্রধানমন্ত্রী।</p>
      <figure>
        <img src="https://www.kalerkantho.com/ckfinder/userfiles/images/hotjobs/all/554(1).jpg"/>
      </figure>
      <p>এ সময় স্বরাষ্ট্রমন্ত্রী আসাদুজ্জামান খান কামাল উপস্থিত ছিলেন।</p>
      <p>উদ্ধার কাজে ব্যবহারের জন্য অত্যাধুনিক এই জাম্বু কুশনগুলো জার্মানি থেকে আমদানি করা হয়েছে। প্রতিটি ৫০.৬৩ ঘনমিটার আকৃতির জাম্বু কুশন এক মিনিটের মধ্যেই ব্যবহার উপযোগী করা যাবে বলে জানা গেছে।</p>
    </article>
  </body>
</html>