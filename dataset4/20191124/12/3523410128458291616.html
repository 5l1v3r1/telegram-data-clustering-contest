<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641792/%D8%AA%D8%B5%D9%85%DB%8C%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AA%D8%A7%DB%8C%DB%8C%D8%AF-%D8%B4%D9%87%D8%B1%DA%A9-%D8%B3%D8%A7%D8%B2%DB%8C%E2%80%8C-%D9%85%D8%BA%D8%A7%DB%8C%D8%B1-%D9%82%D9%88%D8%A7%D9%86%DB%8C%D9%86-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T12:32:00+00:00"/>
    <meta property="og:title" content="تصمیم آمریکا در تایید شهرک سازی‌ مغایر قوانین بین المللی است"/>
    <meta property="og:description" content="اسماعیل هنیه تصمیم آمریکا به قانونی کردن ساخت شهرک‌های صهیونیستی در اراضی اشغالی را مغایر با قوانین بین المللی و تجاوز آشکار به حقوق ملت فلسطین دانست"/>
  </head>
  <body>
    <article>
      <h1>
        <a href="https://www.bultannews.com/fa/news/641792/%D8%AA%D8%B5%D9%85%DB%8C%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AA%D8%A7%DB%8C%DB%8C%D8%AF-%D8%B4%D9%87%D8%B1%DA%A9-%D8%B3%D8%A7%D8%B2%DB%8C%E2%80%8C-%D9%85%D8%BA%D8%A7%DB%8C%D8%B1-%D9%82%D9%88%D8%A7%D9%86%DB%8C%D9%86-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%A7%D8%B3%D8%AA">تصمیم آمریکا در تایید شهرک سازی‌ مغایر قوانین بین المللی است</a>
      </h1>
      <h2>اسماعیل هنیه تصمیم آمریکا به قانونی کردن ساخت شهرک‌های صهیونیستی در اراضی اشغالی را مغایر با قوانین بین المللی و تجاوز آشکار به حقوق ملت فلسطین دانست</h2>
      <address><time datetime="2019-11-24T12:32:00+00:00">24 Nov 2019, 12:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آناتولی، رئیس جنبش حماس تصمیم آمریکا به قانونی کردن ساخت شهرک‌های صهیونیست نشین در اراضی اشغالی را مغایر با قوانین بین المللی و تجاوز آشکار به حقوق ملت فلسطین دانست.<br/>اسماعیل هنیه در حاشیه مراسم افتتاحیه احداث مجتمع پزشکی رفح در جنوب منطقه غزه گفت: ملت ما در برابر این دروغ پردازی آمریکا و اسرائیل که سرنوشت مسئله فلسطین، منطقه و امت اسلامی را به بازی می‌گیرد، تسلیم نخواهد شد.<br/>وی این تصمیم را "چینش دوباره نقشه منطقه طبق منافع رژیم صهیونیستی" بر شمرد و تاکید کرد: ملت فلسطین و ملت‌های منطقه تصمیم آمریکا را نخواهند پذیرفت.<br/>هنیه با قدردانی از مواضع کشور‌ها و هیئت‌ها و مخالفت صریح آن‌ها با تصمیم آمریکا افزود: "آخرین کسانی که با این تصمیم مخالفت کردند، ۱۰۷ تن از اعضای کنگره آمریکا بودند که با امضای شکوائیه‌ای از وزیر امور خارجه خواستند از این موضع عقب نشینی کند".<br/>هنیه افزود: این اقدام نشان می‌دهد "دولت آمریکا با تصمیم‌های این چنینی که به ایجاد تغییر در جغرافیا و تاریخ فلسطین کمکی نمی‌کند، منزوی شده است".</p>
    </article>
  </body>
</html>