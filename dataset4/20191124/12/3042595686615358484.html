<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/norsk-hoppbragd-tande-utklasset-verdenseliten/71855173"/>
    <meta property="og:site_name" content="Dagbladet.no"/>
    <meta property="article:published_time" content="2019-11-24T12:30:41+00:00"/>
    <meta property="og:title" content="Norsk hoppbragd: Tande utklasset verdenseliten"/>
    <meta property="og:description" content="Daniel-André Tande knuste verdenseliten i sesongåpningen i Wisla."/>
  </head>
  <body>
    <article>
      <h1>Norsk hoppbragd: Tande utklasset verdenseliten</h1>
      <h2>Daniel-André Tande knuste verdenseliten i sesongåpningen i Wisla.</h2>
      <address><time datetime="2019-11-24T12:30:41+00:00">24 Nov 2019, 12:30</time> by <a rel="author">Øyvind Godø</a></address>
      <p>Daniel-André Tande tok en suveren verdenscupseier i comebacket i sesongåpningen i Wisla i Polen.</p>
      <p>Anze Lanisek og Kamil Stoch kapret de to øvrige pallplassene.</p>
      <p>
        <b>Tandes seiersmargin var hele 15,8 poeng ned til Lanisek. Det er rett og slett utklassing av den norske 25-åringen.</b>
      </p>
      <p>Triumfen betyr at Tande vil ikle seg den gule ledertrøya i verdenscupen i iskalde Ruka neste helg.</p>
      <p>
        <b>Det er svært gledelig for nordmannen som fikk store deler av forrige sesong spolert av skade- og sykdomsproblemer, som gjorde at blant annet VM i Seefeld røk.</b>
      </p>
      <p>Forrige sesong var en 21.-plass i russiske Nizjnij Tagil hans beste resultat.</p>
      <p>
        <b>Nå er han tilbake i den ypperste verdenseliten og har fått en drømmestart på sesongen.</b>
      </p>
      <p>Dette var Tandes sjette verdenscupseier i karrieren.</p>
      <p>Robin Pedersen var nummer tre etter den første omgangen, men fikk tyngre forhold i finaleomgangen. Han hoppet 118 meter og havnet på 9. plass til slutt.</p>
      <p>
        <b>Robert Johansson ble nr. 11, mens Marius Lindvik og Johann André Forfang ble henholdsvis nr. 14 og 16.</b>
      </p>
      <p>Verre gikk det for hjemmehåpet Piotr Zyla, som falt stygt. Zyla var blodig og forbannet da han forlot arenaen.</p>
    </article>
  </body>
</html>