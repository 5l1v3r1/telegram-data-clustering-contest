<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/11/24/yeni-malatyaspor-fenerbahce-maci-ne-zaman-saat-kacta-hangi-kanalda-canli-yayinlanacak"/>
    <meta property="og:site_name" content="Aspor"/>
    <meta property="article:published_time" content="2019-11-24T12:32:08+00:00"/>
    <meta property="og:title" content="Yeni Malatyaspor - Fenerbahçe maçı ne zaman saat kaçta hangi kanalda canlı yayınlanacak?"/>
    <meta property="og:description" content="Süper Lig'in 12. haftasında, Fenerbahçe, deplasmanda Yeni Malatyaspor karşısında mücadele verecek. Ligde 20 puanla 3. sırada yer alan sarı lacivertliler sahadan üç puanla ayrılarak liderlik yarışını devam ettirmek istiyor. Yeni Malatyaspor ise kendi evinden galibiyetle ayrılmak için performans sergileyecek. Peki, Yeni Malatyaspor Fenerbahçe maçı ne zaman saat kaçta hangi kanalda? Maç ile ilgili tüm detaylar aspor.com.tr'de..."/>
  </head>
  <body>
    <article>
      <h1>Yeni Malatyaspor - Fenerbahçe maçı ne zaman saat kaçta hangi kanalda canlı yayınlanacak?</h1>
      <address>
        <time datetime="2019-11-24T12:32:08+00:00">24 Nov 2019, 12:32</time>
      </address>
      <p>
        <b>Süper Lig'in 12. haftasında, Fenerbahçe, deplasmanda <a href="https://www.aspor.com.tr/index/yeni_malatyaspor">Yeni Malatyaspor</a> karşısında mücadele verecek. Ligde 20 puanla 3. sırada yer alan sarı lacivertliler sahadan üç puanla ayrılarak liderlik yarışını devam ettirmek istiyor. Yeni Malatyaspor ise kendi evinden galibiyetle ayrılmak için performans sergileyecek. Peki, Yeni Malatyaspor Fenerbahçe maçı ne zaman saat kaçta hangi kanalda? Maç ile ilgili tüm detaylar aspor.com.tr'de...</b>
      </p>
      <p>BtcTurk <a href="https://www.aspor.com.tr/index/yeni_malatyaspor">Yeni Malatyaspor</a>, Süper Lig'in 12. haftasında sahasında Fenerbahçe ile karşılaşıyor. <a href="https://www.aspor.com.tr/index/yeni_malatya">Yeni Malatya</a> Stadı'nda oynanacak karşılaşma, saat 19.00'da başlayacak. Müsabakayı hakem <a href="https://www.aspor.com.tr/index/mete_kalkavan">Mete Kalkavan</a> yönetecek.</p>
      <p>Ligin son 2 haftasında dış sahada oynadığı Kasımpaşa ve Göztepe müsabakalarında birer puan alan sarı-siyahlılar, Fenerbahçe karşısında 3 puan alarak, taraftarını mutlu etmenin hesabını yapıyor.</p>
      <related>
        <a href="https://www.aspor.com.tr/galeri/fenerbahce/ersun-yanaldan-surpriz-tercih-iste-fenerbahcenin-yeni-malatyaspor-11i"/>
      </related>
      <p>
        <b>YENİ MALATYASPOR FENERBAHÇE MAÇI NE ZAMAN SAAT KAÇTA HANGİ KANALDA?</b>
      </p>
      <p>24 Kasım Pazar günü saat 19:00'da başlayacak karşılaşma, beIN SPORTS 1 ekranlarından naklen yayınlanacak. Karşılaşmanın canlı skor takibi aspor.com.tr'de olacak.</p>
      <related>
        <a href="https://www.aspor.com.tr/webtv/superlig/malatyada-zorlu-randevu"/>
      </related>
      <p>
        <b>MEVLÜT ERDİNÇ ŞOKU!</b>
      </p>
      <p>Vedat Muriqi'in sakatlığı sebebiyle elinde tek santrfor seçeneği olan Fenerbahçe'ye kötü haber geldi. Malatyaspor karşısında ilk 11'de olması beklenen 32 yaşındaki <a href="https://www.aspor.com.tr/index/mevlut_erdinc">Mevlüt Erdinç</a> de sakatlanarak maç kadrosundan çıkarıldı.</p>
      <p>Antrenmanda bacağının alt kısmında ağrı hisseden Mevlüt Erdinç'in çekilen mr'ı sonrasında sol bacak alt adelesinde kısmı yırtık tespit edildi. Oyuncunun tedavisine başlandı.</p>
      <related>
        <a href="https://www.aspor.com.tr/webtv/fenerbahce/fenerbahcede-mevlut-erdinc-soku"/>
      </related>
      <p>
        <b>MINA'DAN İDDİALI SÖZLER!</b>
      </p>
      <p>Mina, Fenerbahçe ile önemli bir karşılaşmaya çıkacaklarını belirterek, "Bizim için çok zor bir maç olacak. Bunu bildiğimiz için çok iyi çalışıyoruz. Ligde liderle aramızda çok fazla puan farkı yok. Kendimizi maça pozitif hazırlıyoruz. Fenerbahçe maçını kazanıp zirveye yürümek istiyoruz" diye konuştu.</p>
    </article>
  </body>
</html>