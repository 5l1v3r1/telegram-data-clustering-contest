<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/fun/bner-mag-maandag-stadionspeaker-nec-spelen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T12:09:00+00:00"/>
    <meta property="og:title" content="Deze BN’er mag maandag stadionspeaker van NEC spelen"/>
    <meta property="og:description" content="In Nijmegen zullen de NEC-supporters maandagavond een bekende stem in het stadion horen. Gerry van Campen, de vaste stadionspeaker moet herstellen van een operatie en moet helaas een wedstrijd missen. Gelukkig heeft NEC een waardige vervanger gevonden. Al jaren is Jochem van Gelder (56) fan van NEC. Hij mag voor deze keer het werk van…"/>
  </head>
  <body>
    <article>
      <h1>Deze BN’er mag maandag stadionspeaker van NEC spelen</h1>
      <address>
        <time datetime="2019-11-24T12:09:00+00:00">24 Nov 2019, 12:09</time>
      </address>
      <p>
        <b>In Nijmegen zullen de NEC-supporters maandagavond een bekende stem in het stadion horen. Gerry van Campen, de vaste stadionspeaker moet herstellen van een operatie en moet helaas een wedstrijd missen. Gelukkig heeft NEC een waardige vervanger gevonden.</b>
      </p>
      <p>Al jaren is Jochem van Gelder (56) fan van NEC. Hij mag voor deze keer het werk van Van Campen overnemen. "Gerry leeft hiervoor, als hij het maar half zou kunnen zou hij het doen. Dit is voor mij dus echt incidenteel. Maar ik vind het ontzettend leuk om te doen. Ik ben een enorme voetbalsupporter dus ik vind het gaaf er maandag zo dicht op te zitten", zei de tv-presentator tegen <a href="https://www.gelderlander.nl/nec/jochem-van-gelder-stadionspeaker-bij-nec~ad69dea6/">De Gelderlander</a>.<br/><br/><b>Niet voor het eerst<br/></b>Van Gelder heeft al wel wat ervaring. In 2006 en 2007 zat hij ook al eens achter de microfoon. NEC neemt het maandag op tegen Jong FC Utrecht.</p>
    </article>
  </body>
</html>