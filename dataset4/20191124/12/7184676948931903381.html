<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/24/vcheni-nazvali-diyetu-shho-zahishhaye-vid-gripu/"/>
    <meta property="og:site_name" content="Народна Правда"/>
    <meta property="article:published_time" content="2019-11-24T12:10:16+00:00"/>
    <meta property="og:title" content="Вчені назвали дієту, що захищає від грипу"/>
    <meta property="og:description" content="Кетогенна дієта, що відрізняється високим вмістом жирів і низьким споживанням вуглеводів, здатна захистити людину від зараження грипом"/>
  </head>
  <body>
    <article>
      <h1>Вчені назвали дієту, що захищає від грипу</h1>
      <h2>На кетогенній дієті організм змушений використовувати в якості енергії не вуглеводи, а жири, а в ході метаболізму жирів підвищується рівень молекул, званих кетоновими тілами</h2>
      <address>
        <time datetime="2019-11-24T12:10:16+00:00">24 Nov 2019, 12:10</time>
      </address>
      <p>Американські вчені в ході останнього дослідження дійшли висновку, що кетогенна дієта з високим вмістом жирів і низьким споживанням вуглеводів здатна захистити людину від зараження <a href="https://narodna-pravda.ua/2019/11/19/likari-nazvali-produkti-yaki-dopomozhut-shvidshe-zdolati-grip-i-zastudu/">грипом</a>. Йдеться про вірус групи А.</p>
      <p>Як передає НАРОДНА ПРАВДА, дослідження вчених опубліковано в журналі <a href="https://immunology.sciencemag.org/content/4/41/eaav2026">Science Immunology.</a></p>
      <p>Loading...</p>
      <p>В експерименті, який підтвердив здогадки лікарів, задіяли мишей. Гризунів розділили на дві групи – експериментальну і контрольну.  За тиждень до інфікування вірусом грипу А мишей з першої групи  посадили на кетогенну дієту. Режим харчування другої відрізнявся високим вмістом вуглеводів.</p>
      <p>У результаті фахівці відзначили, що тварини з першої групи легше перенесли захворювання, зокрема, у них була вищою виживаність.</p>
      <h3>Що їдять на кетогенній дієті:</h3>
      <ul>
        <li>м’ясо (включаючи бекон, ковбасу і шинку),</li>
        <li>жирна риба, масло і вершки;</li>
        <li>яйця;</li>
        <li>сири;</li>
        <li>рослинні масла;</li>
        <li>горіхи та насіння;</li>
        <li>низькокалорійні овочі (помідори, перець, цибулю, листя салату);</li>
        <li>різні спеції і приправи.</li>
      </ul>
      <p>Страви з кетогенної дієти зазвичай складаються з м’яса, овочів, яєць і молочних продуктів. Так, приміром,  на сніданок можна з’їсти бекон, яйця і помідори, на обід приготувати салат із куркою і сиром, а на вечерю – запечений в олії лосось із овочами.</p>
      <p>Варто зауважити, що дієта може викликати такі побічні ефекти як закрепи, діарею, неприємний запах із рота, нездужання, нудоту і дискомфорт у шлунку і кишківнику. Тому перед переходом на такий тип харчування рекомендуємо проконсультуватися з лікарем.</p>
      <p>Нагадаємо, раніше <a href="https://narodna-pravda.ua/2019/11/01/diyetologi-nazvali-produkti-yaki-ne-dozvolyat-nabrati-vagu-vzimku/">дієтолог з Австралії назвала 10 продуктів, які ми всі повинні вживати взимку.</a> Вони допомагають зміцнити імунітет, підтримати здоров’я, наповнити організм поживними речовинами та спалити зайвий жир.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>