<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904986/-van-basten-belt-wormuth-en-biedt-excuses-aan-voor-sieg-heil-opmerking-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T12:58:00+00:00"/>
    <meta property="og:title" content="Update: Wormuth accepteert excuses Van Basten: 'Belde me midden in de nacht op'"/>
    <meta property="og:description" content="Marco van Basten heeft zijn excuses aangeboden aan Heracles Almelo-trainer Frank Wormuth naar aanleiding van zijn ongepaste opmerking in de studio van FOX Sports. Nadat Hans Kraay jr. Wormuth had geïnterviewd riep Van Basten 'Sieg Heil'. Dat zorgde voor een golf aan negatieve reacties aan het adres van Van Basten. Daar bood hij even later zijn excuses voor aan. Die zijn door FOX geaccepteerd. Van Basten (55) belde met Wormuth om zijn verontschuldigingen aan te bieden, meldt TC Tubantia zondag. 'We moeten Van Basten nu niet beschuldigen van sympathie voor nazi's' Duitse media rekenen af met Van Basten na 'Sieg Heil': 'Schandaal in Nederland' Beschamend moment: Van Basten zegt hoorbaar 'Sieg Heil' na interview met Wormuth"/>
  </head>
  <body>
    <article>
      <h1>Update: Wormuth accepteert excuses Van Basten: 'Belde me midden in de nacht op'</h1>
      <address>
        <time datetime="2019-11-24T12:58:00+00:00">24 Nov 2019, 12:58</time>
      </address>
      <p>
        <b>Marco van Basten heeft zijn excuses aangeboden aan Heracles Almelo-trainer Frank Wormuth naar aanleiding van zijn ongepaste opmerking in de studio van FOX Sports. Nadat Hans Kraay jr. Wormuth had geïnterviewd riep Van Basten 'Sieg Heil'. Dat zorgde voor een golf aan negatieve reacties aan het adres van Van Basten.</b>
      </p>
      <p>Daar bood hij even later zijn excuses voor aan. Die zijn door FOX geaccepteerd. Van Basten (55) belde met Wormuth om zijn verontschuldigingen aan te bieden, meldt <a href="https://www.tubantia.nl/heracles/van-basten-belt-wormuth-en-biedt-excuus-aan~a8353279/">TC Tubantia</a> zondag.</p>
      <p>De excuses zijn door de Duitse trainer geaccepteerd. Van Basten belde Wormuth toen hij in de bus zat op weg naar Almelo. Heracles verloor zaterdagavond met 4-1 van Ajax.</p>
      <p>Van Basten stuurde ook een sms naar Kraay jr., die het interview met Wormuth afnam. Daarin gaf hij aan een fout te hebben gemaakt, maar geen 'slecht mens' te zijn omdat hij een keer mis heeft geschoten.</p>
      <p><b>Update:</b> Wormuth heeft de excuses van Van Basten aanvaard, laat hij weten aan <a href="https://www.ad.nl/nederlands-voetbal/wormuth-voelt-zich-niet-aangesproken-door-van-bastens-sieg-heil~ab5b27da/">Tubantia</a>. "Hij belde me midden in de nacht op en zei dat het een slechte grap was. Hij had het gezegd omdat het Duits van Hans Kraay zo slecht is en dat het niet om mij ging", zegt de Duitse trainer.</p>
      <p>"Prima, ik heb in het Nederlands geantwoord dat ik me niet aangesproken voel. Het is okay voor mij, ik zie geen enkele connectie tussen zijn woorden en mezelf."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904982/-we-moeten-van-basten-nu-niet-beschuldigen-van-sympathie-voor-nazi-s-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904967/duitse-media-rekenen-af-met-van-basten-na-sieg-heil-schandaal-in-nederland-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904924/beschamend-moment-van-basten-zegt-hoorbaar-sieg-heil-na-interview-met-wormuth.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>