<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/megujult-erovel-tart-csucs-fele-bosi-tehetseg-video"/>
    <meta property="og:site_name" content="Paraméter"/>
    <meta property="article:published_time" content="2019-11-24T12:42:00+00:00"/>
    <meta property="og:title" content="Megújult erővel tart a csúcs felé a bősi tehetség (VIDEÓ)"/>
    <meta property="og:description" content="A Bősi Birkózó- és Sportklub kiválósága, a 16 éves Csörgő Áron Árpád sorra remekel a hazai és nemzetközi versenyeken. 14-szeres országos bajnok, Európa-bajnoki ötödik helyezett, legutóbb pedig Prágában aratott magabiztos győzelmet a Prague Wrestling Open ifjúsági rendezvényen."/>
  </head>
  <body>
    <article>
      <h1>Megújult erővel tart a csúcs felé a bősi tehetség (VIDEÓ)</h1>
      <h2>A Bősi Birkózó- és Sportklub kiválósága, a 16 éves Csörgő Áron Árpád sorra remekel a hazai és nemzetközi versenyeken. 14-szeres országos bajnok, Európa-bajnoki ötödik helyezett, legutóbb pedig Prágában aratott magabiztos győzelmet a Prague Wrestling Open ifjúsági rendezvényen.</h2>
      <address>
        <time datetime="2019-11-24T12:42:00+00:00">24 Nov 2019, 12:42</time>
      </address>
      <p>Meton Krisztián növendéke az elmúlt néhány hónapban súlykategória-váltás miatt nem vett részt versenyeken, mostanra azonban szívós felkészüléssel, türelemmel és tudatos munkával visszakerült a birkózószőnyegek világába. Áronnal és edzőjével az elmúlt időszakról, az eredményeiről és a jövőbeli terveiről beszélgettünk:</p>
      <figure>
        <iframe src="https://www.youtube.com/embed/PC4gbc3-5kc" width="734" height="443" data-service="Youtube" scrolling="no"/>
      </figure>
      <p>A közelmúltban, Szerbiában tizennégy ország ifjú harcosainak sorában várta ellenfeleit. Első két csatájában egy görög és egy bolgár ellenfelet győzött le. A harmadik fordulóban a világbajnoki harmadikkal akadt dolga, aki ez esetben túl kemény diónak bizonyult. A bronzért való mérkőzésen azonban a hazai versenyzőnek esélye sem volt, így Áron a dobogó harmadik fokára állhatott.</p>
      <p>Október 26-án pedig a Prague Wrestling Open ifjúsági rendezvényen remekelt a bősi tehetség, aki ismét a régi, megszokott formájában, magabiztosan szerezte meg a győzelmet. Ezen a bajnokságon tíz ország 271 birkózója küzdött meg egymással.</p>
      <figure>
        <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/007_csorgo_aron_2019_csefalvay_img_3287.jpg"/>
      </figure>
      <p>Áron a dunaszerdahelyi Vámbéry Ármin Gimnázium diákja. Mint mondja, a siker áldozatokkal jár, a versenyekkel járó kemény felkészüléssel, valamint tanulmányaival is egyszerre kell megküzdenie, ebben azonban az iskola nagy mértékben támogatja.</p>
      <p>A fiatal birkózó komoly tervekkel és célokkal vág neki az elkövetkező időszaknak, és mindent megtesz annak érdekében, hogy az iskolában és a birkózószőnyegen is a lehető legjobb eredményeket érje el.</p>
      <p>(fl, tt)</p>
      <slideshow>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/006_csorgo_aron_2019_csefalvay_img_3425.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/001_csorgo_aron_2019_csefalvay_img_3104.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/003_csorgo_aron_2019_csefalvay_img_3151.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/005_csorgo_aron_2019_csefalvay_img_3492.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/002_csorgo_aron_2019_csefalvay_img_3129.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/007_csorgo_aron_2019_csefalvay_img_3287.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/004_csorgo_aron_2019_csefalvay_img_3163.jpg"/>
        </figure>
        <figure>
          <img src="https://parameter.sk/sites/default/files/photos/Csefalvay_Andras-fotok/2019/Interjuk/2019-11-13-csorgo-aron/008_csorgo_aron_2019_csefalvay_img_3300.jpg"/>
        </figure>
      </slideshow>
    </article>
  </body>
</html>