<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/bez-golotii-vv-filmite-na-angliya-407505.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T12:38:06+00:00"/>
    <meta property="og:title" content="Без голотии във филмите на Англия"/>
    <meta property="og:description" content="Кинаджиите на Острова получиха инструкции за секс сцените"/>
  </head>
  <body>
    <article>
      <h1>Без голотии във филмите на Англия</h1>
      <address><time datetime="2019-11-24T12:38:06+00:00">24 Nov 2019, 12:38</time> by <a rel="author">Агенция Стандарт</a></address>
      <p>Край с голотиите във филмите на Англия.  Британските режисьори, сценаристи и актьори са получили инструкции за „производството“ на секс сцените в киното. Съгласно въпросните указания, авторите на продукции нямат право да събличат артистите на пробни снимки – освен ако това не е уговорено изрично две денонощия по-рано, а при монтажа са длъжни да искат разрешението им за пускането на по-пикантните кадри. 96 са правилата, които трябва да бъдат спазвани, коментират от професионалната асоциация в Англия. След признанията на Емилия Кларк, че са я задължавали да играе гола в „Игра на тронове“, авторите на документа искат чрез него да променят практиката пред камерите, пише The Guardian. Сред новите законодатели е и Бил Андерсън, чиито сериал „Мистър Селфридж“ върви в момента по БНТ и любовните моменти в него са силно редуцирани.  „Ние предлагаме не списък със задължителни действия, а правила за „сивата зона“.  Актьорите искат да участват в смелите сцени, но също така искат да се приберат вкъщи при децата си и да им прочетат приказка за „лека нощ“, без да преживяват актовете от работната си площадка същия ден“.  Хората, които се подписват под препоръките, молят колегите си да помислят дали секс етюдите наистина са крайно необходими за сюжета или може да се мине и без тях. Още повече че в индустрията край Темза предстои въвеждането на нова длъжност – координатор на интимните сцени, който трябва да гарантира психологическия комфорт на актьорите.  </p>
      <p> </p>
    </article>
  </body>
</html>