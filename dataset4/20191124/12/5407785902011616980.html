<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/surucu-kursu-ogretmenine-dayak-kamerada-12650647-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T12:30:32+00:00"/>
    <meta property="og:title" content="&quot;Sınavı geçirmedi&quot; deyip sürücü kursu öğretmenini yol ortasında tekme tokat dövdüler!"/>
    <meta property="og:description" content="Bahçelievler'de sürücü kursu öğretmeni, sınavı geçemeyen öğrencisinin yakınları tarafından yol ortasında tekme tokat dayak yedi. Dehşet anları ise kameraya yansıdı."/>
  </head>
  <body>
    <article>
      <h1>"Sınavı geçirmedi" deyip sürücü kursu öğretmenini yol ortasında tekme tokat dövdüler!</h1>
      <address>
        <time datetime="2019-11-24T12:30:32+00:00">24 Nov 2019, 12:30</time>
      </address>
      <p><a href="https://www.haberler.com/bahcelievler/"><b>Bahçelievler</b></a>'de sürücü kursu öğretmeni, sınavı geçemeyen öğrencisinin yakınları tarafından saldırıya uğradı. Öğretmenin darp edildiği o anlar cep telefonu kamerasına yansıdı.</p>
      <h3>YOL ORTASINDA SALDIRDILAR</h3>
      <p>Olay, Bahçelievler'de meydana geldi. İddialara göre, geçtiğimiz günlerde direksiyon sınavı yapıldığı sırada bir adayın yakınları sürücü kursu öğretmenine saldırdı. Sınavı geçemeyen adayın yakınları, yol ortasında öğretmeni tekme tokat dövdü. Çevredeki vatandaşlar aday yakınlarını sakinleştirmeye çalıştı.</p>
      <h3>KAMERA KAYITTAYDI</h3>
      <p>Sürücü kursu öğretmeninin saldırıya uğradığı o anlar ise saniye saniye cep telefonu kamerasına yansıdı. Görüntüde, direksiyon başında olan öğretmenin araçtan zorla indirildiği görülüyor. Ardından, öğretmen birkaç kişi tarafından yol ortasında darp ediliyor. Çevredeki vatandaşların da ayırmaya çalıştığı görülüyor.</p>
      <figure>
        <img src="https://foto.haberler.com/haber/2019/11/24/sinavi-gecirmedi-deyip-surucu-kursu-ogretmenini-12650647_2077_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/surucu-kursu-ogretmenine-dayak-kamerada-12650647-videosu/">Sürücü kursu öğretmeni, sınavı geçemeyen öğrencisinin akrabalarından dayak yedi!</a></p>
    </article>
  </body>
</html>