<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/constanta-nava-cu-14-000-de-oi-rasturnata-in-portul-midia-un-marinar-a-avut-nevoie-de-ingrijiri-medicale-dupa-ce-a-suferit-un-soc-hipotermic-video-1922404324002019111219179080"/>
    <meta property="og:site_name" content="News.ro"/>
    <meta property="article:published_time" content="2019-11-24T12:43:00+00:00"/>
    <meta property="og:title" content="Constanţa: Navă cu 14.000 de oi, răsturnată în Portul Midia. Un marinar a avut nevoie de îngrijiri medicale după ce a suferit un şoc hipotermic - VIDEO"/>
    <meta property="og:description" content="O navă care transporta 14.000 de oi şi la bordul căreia se aflau 22 de marinari s-a răsturnat, duminică, în Portul Midia. Persoanele aflate pe navă au fost salvate, un singur marinar având nevoie de îngrijiri medicale după ce a suferit un şoc hipotermic."/>
  </head>
  <body>
    <article>
      <h1>Constanţa: Navă cu 14.000 de oi, răsturnată în Portul Midia. Un marinar a avut nevoie de îngrijiri medicale după ce a suferit un şoc hipotermic - VIDEO</h1>
      <address><time datetime="2019-11-24T12:43:00+00:00">24 Nov 2019, 12:43</time> by <a rel="author">Cosmin Vaideanu</a></address>
      <p>
        <b>O navă care transporta 14.000 de oi şi la bordul căreia se aflau 22 de marinari s-a răsturnat, duminică, în Portul Midia. Persoanele aflate pe navă au fost salvate, un singur marinar având nevoie de îngrijiri medicale după ce a suferit un şoc hipotermic.</b>
      </p>
      <figure>
        <video src="https://i0.1616.ro/media/2/2701/33631/19179085/1/whatsapp-video-2019-11-24-at-12-34-46.mp4"/>
      </figure>
      <p>Potrivit reprezentanţilor Inspectoratului pentru Situaţii de Urgenţă Dobrogea, o navă cu 22 de membri ai echipajului, care avea la bord 14.000 de oi, s-a răsturnat duminică, în jurul prânzului, în Portul Midia.</p>
      <p>La faţa locului au fost trimise o ambulanţă a Serviciului Judeţean, o autospecială, un container multirisc şi o ambarcaţiune.</p>
      <p>Toate persoanele aflate la bord au fost salvate, au precizat reprezentanţii ISU, care au completat că una dintre acestea a suferit un şoc hipotermic, fiind preluată de ambulanţă şi dusă la Spitalul Clinic Judeţean de Urgenţă Constanţa pentru îngrijiri medicale.</p>
      <p>Toţi marinarii de la bord sunt sirieni.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>