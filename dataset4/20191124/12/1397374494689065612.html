<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/kakav-valcer-italijani-tvrde-alegri-gledao-buduci-klub-zamislite-ovaj-kvartet-393602.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="Kakav valcer, Italijani tvrde, Alegri gledao budući klub! Zamislite ovaj kvartet..."/>
    <meta property="og:description" content="Do pre sezone je izgledalo nemoguće, ali ako se ovo desi, u pitanju je prava vrteška!"/>
  </head>
  <body>
    <article>
      <h1>Kakav valcer, Italijani tvrde, Alegri gledao budući klub! Zamislite ovaj kvartet...</h1>
      <h2>Do pre sezone je izgledalo nemoguće, ali ako se ovo desi, u pitanju je prava vrteška!</h2>
      <address><time datetime="2019-11-24T12:00:00+00:00">24 Nov 2019, 12:00</time> by <a rel="author">Vladimir Stojanović</a></address>
      <p>Karlo Anćeloti je sve bliže otkazu. Naimne, njegov tim je daleko od borbe za ozbiljne stvari, ne pobeđuju, pobuna i sve što se dešavalo pokazalo je da mu i igrači ne veruju.<br/><br/><i>"Nikada Napoli nije bio ovako loš kad ih je trenirao Macari, pa i Benitez"</i>, piše "Gazeta".<br/><br/>Sukob u ekipi, tačnije pretnja DeLaurentisa sankcijama, ali i prodajom petorice kolovođa pobune su napravili veliki rascep u ekipi. Anćeloti će sigurno otići na kraju sezone, kada mu ističe dvogodišnji ugovor, a biće smenjen ako ne bude poboljšanja u mečevima sa Bolonjom, Udinezeom i Genkom. U slučaju da Napoli ne izbori top 16 fazu Lige šampiona, do polovine decembra će imati novog trenera.<br/><br/>Prisustvo Maksa Alegrija na meču protiv Milana je odmah donelo spekulacije, da li bi doskorašnji trener Juventusa mogao da sedne na klupu Napolija. Ako ostane u Italiji, za njega bi to bila najprimamljivija opcija, svakako bolja od Milana u koji nema nameru da se vraća.<br/><br/>Totenhem je odbio, priča se da čeka Junajted, ne želi ni u Arsenal. Kao klubovi se pominju još Real i PSŽ, ali ne zaboravimo i da je Poketino slobodan, mada je on bliži Bajernu.<br/><br/>Jedna od ideja Napolija bi bila da do kraja sezone angažuje privremenog trenera, a onda ponudi ugovor Alegriju.<br/><br/>Koliko je to realno?<br/><br/>Po nama, baš i ne, jer Napolitanci, pogotovo ako prodaju ključne igrače neće biti konkurentni. Mada, ako se desi, zamislite situaciju u kojoj Sari sedi na klupi Juventusa, Alegri Napolija, Konte Intera i Anćeloti Milana od koga ima ponudu. Bila bi to prava trenerska vrteška.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/bez-intera-borba-za-titulu-vec-resena-konte-se-boji-najgorih-vesti-393600.html"/>
        <a href="https://www.sportske.net/vest/medjunarodni-fudbal/gabigol-ispisao-istoriju-kopa-libertadores-sta-ce-reci-u-interu-393583.html"/>
        <a href="https://www.sportske.net/vest/medjunarodni-fudbal/vaterpolo-u-torinu-ali-inter-se-i-tu-odlicno-snalazi-393578.html"/>
        <a href="https://www.sportske.net/vest/medjunarodni-fudbal/bez-pobednika-na-san-siru-zvizduci-za-pjonteka-393558.html"/>
      </related>
    </article>
  </body>
</html>