<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598842/aganaktismenos-opados-petakse-to-diarkeias-tou-mprosta-stin-kamera"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T12:41:00+00:00"/>
    <meta property="og:title" content="Αγανακτισμένος οπαδός πέταξε το διαρκείας του μπροστά στην κάμερα"/>
    <meta property="og:description" content="Λίγο μετά το 2-2 με τη Σαουθάμπτον στο «Έμιρεϊτς», ένας από τους αγανακτισμένους οπαδούς της Άρσεναλ πέταξε την θήκη με την κάρτα διαρκείας του μπροστά..."/>
  </head>
  <body>
    <article>
      <h1>Αγανακτισμένος οπαδός πέταξε το διαρκείας του μπροστά στην κάμερα</h1>
      <address><time datetime="2019-11-24T12:41:00+00:00">24 Nov 2019, 12:41</time> by <a rel="author">Sigmalivesports</a></address>
      <p>Λίγο μετά το 2-2 με τη Σαουθάμπτον στο «Έμιρεϊτς», ένας από τους αγανακτισμένους οπαδούς της Άρσεναλ πέταξε την θήκη με την κάρτα διαρκείας του μπροστά στην κάμερα, αποφασίζοντας να μη συνεχίζει να στηρίζει την ομάδα του Έμερι.<br/> <br/>«Αυτό είναι το εισιτήριο διαρκείας μου... Ξέρεις πόσα πληρώνω γι' αυτό εδώ; Δεν το χρειάζομαι!» φώναξε ο οπαδός στην κάμερα του AFTV που συνηθίζει να... παρουσιάζει μονάχα τα αρνητικά και τη διχόνοια ανάμεσα στον κόσμο των «κανονιέρηδων».<br/> <br/>Έτσι, η κακή ισοπαλία (2-2) με τους «αγίους» έδωσε ακόμα μια αφορμή για υπερβολές μπροστά στον φακό από τους φίλους του λονδρέζικου συλλόγου...<br/> <br/>Πηγή: gazzetta.gr<br/> </p>
    </article>
  </body>
</html>