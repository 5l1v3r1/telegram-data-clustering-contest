<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301770/%D9%86%D8%A7%D9%85%D9%87-%D8%A7%DB%8C-%D8%A8%D9%87-%D8%B1%D9%87%D8%A8%D8%B1%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D9%81%D8%B1%D8%A7%DA%A9%D8%B3%DB%8C%D9%88%D9%86-%D8%A7%D9%85%DB%8C%D8%AF-%D9%85%D8%B7%D8%B1%D8%AD"/>
    <meta property="og:site_name" content="ایسنا"/>
    <meta property="article:published_time" content="2019-11-24T12:59:05+00:00"/>
    <meta property="og:title" content="نامه‌ای به رهبری درباره‌ اصلاح قیمت بنزین در فراکسیون امید مطرح نشده است"/>
    <meta property="og:description" content="سخنگوی فراکسیون امید مجلس شورای اسلامی تاکید کرد: در فراکسیون امید موضوعی مبنی بر نگارش نامه و مکاتبه با مقام معظم رهبری پیرامون اصلاح قیمت بنزین مطرح نشده است."/>
  </head>
  <body>
    <article>
      <h6 class="kicker">سخنگوی فراکسیون امید:</h6>
      <h1>نامه‌ای به رهبری درباره‌ اصلاح قیمت بنزین در فراکسیون امید مطرح نشده است</h1>
      <address><time datetime="2019-11-24T12:59:05+00:00">24 Nov 2019, 12:59</time> by <a rel="author">منیرسادات سیدرضا</a></address>
      <p>سخنگوی فراکسیون امید مجلس شورای اسلامی تاکید کرد: در فراکسیون امید موضوعی مبنی بر نگارش نامه و مکاتبه با مقام معظم رهبری پیرامون اصلاح قیمت بنزین مطرح نشده است.</p>
      <p>فاطمه سعیدی در گفت‌وگو با ایسنا با تاکید بر اینکه فراکسیون امید اخیرا نامه‌ای به مقام معظم رهبری درباره‌ی موضوع بنزین ننوشته است، گفت: نگارش نامه و یا مکاتبه با رهبر معظم انقلاب پیرامون موضوع اصلاح قیمت بنزین در فراکسیون امید مطرح نشده است.</p>
      <p>وی مجددا تاکید کرد که فراکسیون امید تا این لحظه هیچ برنامه‌ای برای مکاتبه با مقام معظم رهبری درباره‌ی بحث افزایش قیمت بنزین ندارد.</p>
      <p>امروز قاسم میرزایی نیکو عضو فراکسیون امید در گفت‌وگو با یکی از رسانه‌ها از تدوین نامه‌ای به مقام معظم رهبری درباره‌ی حوادث اخیر بعد از اجرای طرح افزایش قیمت بنزین خبر داده بود.</p>
      <p>انتهای پیام</p>
    </article>
  </body>
</html>