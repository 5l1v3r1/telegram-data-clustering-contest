<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301724/%D8%A8%D8%A7%D8%B2%DB%8C%DA%AF%D8%B1%D8%A7%D9%86-%D8%B4%D8%A7%D9%87-%D8%B1%DA%AF-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF-%D8%B9%DA%A9%D8%B3-%D8%AA%D8%B3%D8%AA-%DA%AF%D8%B1%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-24T12:07:57+00:00"/>
    <meta property="og:title" content="بازیگران «شاه‌رگ» معرفی شدند + عکس تست گریم"/>
    <meta property="og:description" content="با ادامه تصویربرداری سریال «شاه رگ» به کارگردانی سیدجلال اشکذری، اسامی بازیگران این سریال به همراه تست گریم آن‌ها اعلام شد."/>
  </head>
  <body>
    <article>
      <h1>بازیگران «شاه‌رگ» معرفی شدند + عکس تست گریم</h1>
      <address>
        <time datetime="2019-11-24T12:07:57+00:00">24 Nov 2019, 12:07</time>
      </address>
      <p>با ادامه تصویربرداری سریال «شاه رگ» به کارگردانی سیدجلال اشکذری، اسامی بازیگران این سریال به همراه تست گریم آن‌ها اعلام شد.</p>
      <p>به گزارش ایسنا به نقل از روابط‌عمومی سریال «شاه‌رگ»، پس از حضور نیما رئیسی، عباس غزالی و مهدی سلوکی به عنوان اولین بازیگران سریال «شاه رگ» به کارگردانی سید جلال اشکذری و تهیه‌کنندگی محمدرضا شفیعی، از تست گریم بازیگران دیگر این سریال که برای پخش از شبکه دوم سیما تولید می‌شود، رونمایی شد.</p>
      <p>«شاه رگ» در حال و هوای دهه ۶۰ روایت می شود و به قلم کریم لک‌زاده به نگارش درآمده است.</p>
      <p>نیما رئیسی، عباس غزالی، مهدی سلوکی، سیروس گرجستانی، آزاده زارعی، امید روحانی، شادی کرم رودی، افسانه کمالی، عطا عمرانی، مژگان اخلاقی بازیگرانی هستند که تاکنون حضور آن‌ها در «شاه رگ» قطعی شده و در این سریال به ایفای نقش می‌پردازند.</p>
      <p>در خلاصه داستان «شاه رگ» آمده است: در سال‌های نا آرام پس از انقلاب در سال ۶۰، گروه ویژه‌ای برای یک عملیات بزرگ فراخوانده شدند. این گروه مسوولیت بزرگی بر عهده دارند؛ چرا که عقربه‌های چندین بمب در تهران در حال حرکت است...</p>
      <p>سایر عوامل این سریال عبارتند از: مدیر تصویر برداری: رضا شیخی، مدیرتولید: سامان شعشعه، مدیربرنامه ریزی: امیرسلیمانی، دستیار اول کارگردان: ماکان رضایی پور، صدابردار: فرشید احمدی، طراح گریم: مرتضی کهزادی، طراح صحنه: علی مربی، طراح لباس: مهناز نوروزی، منشی صحنه:مژگان تمجیدی، عکاس: رز ارغوان، روابط عمومی: زهرا دمزآبادی و مجری طرح: موسسه فرهنگی هنری وصف صبا</p>
      <figure>
        <img src="https://cdn.isna.ir/d/2019/11/24/3/61493425.jpg"/>
      </figure>
      <p>انتهای پیام</p>
    </article>
  </body>
</html>