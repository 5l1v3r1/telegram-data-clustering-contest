<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1418114/o-ollandos-fant-ntaik-o-eklektos-toy-paok-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T12:31:00+00:00"/>
    <meta property="og:title" content="Ο Ολλανδός Φαντ Ντάικ ο εκλεκτός του ΠΑΟΚ (vid)"/>
    <meta property="og:description" content="Ο Κάι Φαν Ντάικ είναι ο εκλεκτός του ΠΑΟΚ για να αντικαταστήσει τον Ντάριο Άλμπο στην θέση του διαγώνιου.  "/>
  </head>
  <body>
    <article>
      <h1>Ο Ολλανδός Φαντ Ντάικ ο εκλεκτός του ΠΑΟΚ (vid)</h1>
      <h2>Ο Κάι Φαν Ντάικ είναι ο εκλεκτός του ΠΑΟΚ για να αντικαταστήσει τον Ντάριο Άλμπο στην θέση του διαγώνιου.  </h2>
      <address><time datetime="2019-11-24T12:31:00+00:00">24 Nov 2019, 12:31</time> by <a rel="author" href="http://www.gazzetta.gr/dimosiografos/fotis-karakousis" target="_blank">Φώτης Καρακούσης</a></address>
      <p>Ο κύβος ερρίφθη αναφορικά με τον αντικαταστάτη του Ντάριο Άλμπο στην διαγώνιο του ΠΑΟΚ. Οι Θεσσαλονικείς συμφώνησαν με τον 35χρονος Κάι Φαν Ντάικ, ο οποίος θα μείνει σίγουρα μέχρι τα τέλη Δεκεμβρίου και οι Κυπελλούχοι θα κρίνουν αν παραμείνει ως το τέλος.</p>
      <p>Ο Φαν Ντάικ έχει ύψος 2.15 και έχει πολλές συμμετοχές στην Εθνική του ομάδα και από την αρχή της σεζόν έκανε προπονήσεις με την ACH Λιουμπλιάνας με την οποία έχει κατακτήσει και πρωτάθλημα.</p>
      <p>Στην κορυφή έχει βρεθεί και στο Βέλγιο με τη φανέλα της Νόλικο Μασέικ. Το νέο απόκτημα του ΠΑΟΚ έχει αγωνιστεί επίσης σε σπουδαία πρωταθλήματα όπως το Ιταλικό, το Τούρκικο και το Πολωνικό.</p>
      <p>Σίγουρα πρόκειται για έναν έμπειρο διαγώνιο που όπως αναφέρει κλήθηκε να καλύψει το κενό που υπάρχει στην θέση αυτή μετά τα όσα προηγήθηκαν με τους Κουβανούς και την αποδέσμευση του Άλμπο (θα συνεχίσει την καριέρα του στην Κύπρο) και ανάλογα με την απόδοσή του θα φανεί αν συνεχίσει ως το τέλος ή αν υπάρξει και πάλι αλλαγή από τον ΠΑΟΚ.</p>
      <p>
        <u>
          <b>H ανακοίνωση του ΠΑΟΚ</b>
        </u>
      </p>
      <p>«Το Τ.Α.Π. ΠΑΟΚ ανακοινώνει τη συνεργασία με τον Ολλανδό αθλητή Kay van Djik. Ο διεθνής Ολλανδός, ύψους 2.14 μ., γεννήθηκε στο Ρένκουμ στις 25 Ιουνίου 1984 και αγωνίζεται ως διαγώνιος. Ξεκίνησε την καριέρα του από την Ολλανδική Landstede (2003-04) και από την πρώτη σεζόν που αγωνίστηκε επαγγελματικά, κλήθηκε στην Εθνική ομάδα της Ολλανδίας.</p>
      <p>Η πρώτη μεγάλη πρόκληση στην καριέρα του ήρθε τη σεζόν 2005 όπου αγωνίστηκε με τη φανέλα της Noliko Maaseik (2005-08), κατακτώντας 1 πρωτάθλημα και 2 κύπελλα Βελγίου και τη δεύτερη θέση στο CEV Cup.</p>
      <p>Τη σεζόν 2010-11 στέφθηκε πρωταθλητής και κυπελλούχος Σλοβενίας με την ACH Volley Ljubljana.</p>
      <p>Επίσης, έχει αγωνιστεί στην Ιταλία για την Argos Sora (2011-12) και την Pallavolo Molfetta (2012-13) και μετέπειτα στο ρωσικό πρωτάθλημα για την Jaroslawich Yaroslavl (2013-14).</p>
      <p>Επιστρέφει στην Ιταλία για την Τρεντίνο (2014), προτού αναχωρήσει για την Πολωνία και την ZAKSA Kędzierzyn-Koźle (2014-2015). Τη σεζόν 2015-16 μετακόμισε στα Ηνωμένα Αραβικά Εμιράτα για λογαριασμό της Al Ain κατακτώντας ένα πρωτάθλημα.</p>
      <p>Ακολουθεί η Ιρανική Paykan VC (2017-18), η Ιταλική Emma Villas Siena (2017-18), ενώ πέρυσι αγωνίστηκε στην Αργεντινή με την Libertad Burgi Volleyball (2018-19).</p>
      <p>Έχει διακριθεί με την Εθνική ομάδα της χώρας του κατακτώντας το ασημένιο μετάλλιο στο Ευρωπαϊκό πρωτάθλημα του 2008»</p>
      <figure>
        <iframe src="https://www.youtube.com/embed/M_VfyAtFQ0I" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/KYFfTiqaGuQ" width="640" height="360" data-service="Youtube" scrolling="no"/>
      </figure>
    </article>
  </body>
</html>