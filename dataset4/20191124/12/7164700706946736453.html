<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539680/"/>
    <meta property="og:site_name" content="INNnews"/>
    <meta property="article:published_time" content="2019-11-24T12:02:34+00:00"/>
    <meta property="og:title" content="เปิดงานโต๊ะจีนลิงครั้งที่31ทาร์ซานมั้งกี้ปาร์ตี้"/>
    <meta property="og:description" content="นายสุปกิต โพธิปภาพันธ์ ผู้ว่าราชการจังหวัดลพบุรี พร้อมด…"/>
  </head>
  <body>
    <article>
      <h1>เปิดงานโต๊ะจีนลิงครั้งที่31ทาร์ซานมั้งกี้ปาร์ตี้</h1>
      <h2>ผู้ว่าลพบุรี พร้อมด้วยเสี่ยยี่เปิดงานโต๊ะจีนลิง ครั้งที่ 31 “ทาร์ซานมั้งกี้ ปาร์ตี้” นำอาหารและผลไม้มาเลี้ยงบรรดาวานร</h2>
      <address>
        <time datetime="2019-11-24T12:02:34+00:00">24 Nov 2019, 12:02</time>
      </address>
      <p>นายสุปกิต โพธิปภาพันธ์ ผู้ว่าราชการจังหวัดลพบุรี พร้อมด้วยนายยงยุทธ กิจวัฒนานุสนธิ์ หรือ เสี่ยยี่ ประธานบริษัทลพบุรีอินน์ กรุ๊ป ได้นำอาหารและผลไม้มาเลี้ยงลิง ณ ลานหน้าพระปรางค์สามยอด ตำบลท่าหิน อำเภอเมืองลพบุรี ซึ่งเป็นการซ้อมเลี้ยงลิงก่อนที่จะถึงงานเลี้ยงโต๊ะจีนลิงลพบุรี ครั้งที่ 31  โดยใช้ชื่องานว่า “ทาร์ซานมั้งกี้ ปาร์ตี้” ซึ่งได้นำผลไม้นานาชนิด ขนมหวาน มาวางไว้ที่รถตู้ที่มีการตกแต่งเป็นรถแฟนตาซีสองชั้น  สำหรับในการเลี้ยงโต๊ะจีนลิงในปีนี้ได้กำหนดให้มีการเลี้ยงจำนวน 4 รอบคือในเวลา 10.00 นาฬิกา เวลา 12.00 นาฬิกา เวลา 14 นาฬิกา และเวลา 16.00 น. นาฬิกา โดยในปีนี้ลิงได้ลงมากินอาหารกันจำนวนมากกว่าทุกปี</p>
      <figure>
        <img src="https://www.innnews.co.th/wp-content/uploads/2019/11/20-18.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/21-8.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/22-10.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/23-8.jpg"/>
      </figure>
      <p> </p>
      <p>ซึ่งในปีนี้ได้รับความสนใจจากนักท่องเที่ยวชาวไทย และชาวต่างประเทศ ที่เดินทางมาเยือนจังหวัดลพบุรีเป็นอย่างมาก พร้อมกับบันทึกภาพส่งไปเผยแพร่กันต่อ ๆ ไปและเชิญชวนมาเที่ยวจังหวัดลพบุรี นอกจากนี้ยังได้นำอาหารมาวางบนโต๊ะจีนยักษ์ซ้อมเลี้ยงลิงตึกและลิงปรางค์สามยอด โดยมีบรรดาฝูงลิงที่อาศัยที่ปรางค์สามยอดและอาศัยอยู่ตามตึกลงมากินอาหารเป็นจำนวนมาก โดยเฉพาะในช่วงที่นำอาหารมาวางบรรดาลิงที่อยู่ใกล้เคียงได้ปีนบันไดไม้เท้าขึ้นไปกินอาหารกันอย่างเอร็ดอร่อย ซึ่งในการจัดงานในปีนี้เชื่อว่าจะสร้างรายได้ในเรื่องของการท่องเที่ยวมาสู่จังหวัดลพบุรีเป็นจำนวนมาก</p>
      <figure>
        <img src="https://www.innnews.co.th/wp-content/uploads/2019/11/24-2.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/25-3.jpg"/>
      </figure>
      <p> </p>
      <p> </p>
      <p> </p>
    </article>
  </body>
</html>