<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204834-derzhdep-vidnosini-vashingtona-i-moskvi-zalezhat-vid-dotrimannya-minskih-ugod"/>
    <meta property="og:site_name" content="Mind UA"/>
    <meta property="article:published_time" content="2019-11-24T12:15:00+00:00"/>
    <meta property="og:title" content="Держдеп: відносини Вашингтона і Москви залежать від дотримання мінських угод"/>
    <meta property="og:description" content="Також Росія має припинити спроби втручатися в американську внутрішню політику"/>
  </head>
  <body>
    <article>
      <h1>Держдеп: відносини Вашингтона і Москви залежать від дотримання мінських угод</h1>
      <h2>Також Росія має припинити спроби втручатися в американську внутрішню політику</h2>
      <address>
        <time datetime="2019-11-24T12:15:00+00:00">24 Nov 2019, 12:15</time>
      </address>
      <p>У Державному департамені США в черговий раз наголосили, що відносини між Сполученими Штатами і Росією залежать від того, наскільки Кремль буде дотримуватися Мінських угод, укладених для врегулювання ситуації в Україні. Про це заявив заступник держсекретаря <b>Джон Дж.Салліван</b>, <a href="https://www.state.gov/deputy-secretary-john-j-sullivans-meeting-with-russian-foreign-minister-sergey-lavrov/">повідомляє </a>прес-служба Держдепартаменту.</p>
      <p>Під час зустрічі з російським міністром закордонних справ<b> Сергієм Лавровим</b> в Нагої, Японія, в кулуарах зустрічі міністрів закордонних справ країн G20 Салліван наголосив, що «покращення двосторонніх відносин залежить від прихильності Москви Мінським угодами і відмови від зусиль щодо підриву наших демократичних процесів».</p>
      <p>Зазначається також, що Салліван і Лавров обговорили широке коло регіональних і двосторонніх питань, включаючи такі проблеми міжнародної безпеки, як Північна Корея і Сирія, а також співробітництво в боротьбі з тероризмом і стратегічну безпеку.</p>
      <p>Нагадаємо, раніше в російському МЗС заявили, що мінські домовленості є шансом України для реінтеграції Донбасу. У російському відомстві зазначили, що мінські угоди допоможуть Україні «повернутися на рівень справжньої державності».</p>
      <p>Раніше «права рука» Зеленського <a href="https://mind.ua/news/20204385-arahamiya-ukrayina-povinna-vijti-z-kabalnih-minskih-domovlenostej">Давид Арахамія заявив</a>, що Україна повинна вийти з «кабальних» мінських домовленостей.</p>
      <related>
        <h4>Також читайте</h4>
        <a href="https://mind.ua/news/20204841-pompeo-razom-z-dzhuliani-dopomagav-diskredituvati-posla-ssha-mari-jovanovich"/>
        <a href="https://mind.ua/news/20204837-sim-gru-shnikiv-namagalisya-otruyiti-bolgarskogo-biznesmena-novichkom-bellingcat"/>
        <a href="https://mind.ua/news/20204831-u-zhovtni-v-ispaniyi-zatrimali-rosiyanina-i-ukrayincya-u-spravi-pro-vtruchannya-v-katalonsku-krizu"/>
      </related>
    </article>
  </body>
</html>