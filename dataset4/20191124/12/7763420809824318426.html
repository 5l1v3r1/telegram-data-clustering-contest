<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/578944"/>
    <meta property="og:site_name" content="Spring News"/>
    <meta property="article:published_time" content="2019-11-24T12:26:34+00:00"/>
    <meta property="og:title" content="ธนาธร บุก กรุงเก่า รณรงค์เลิกเกณฑ์ทหาร ย้ำเดินหน้าต่อแม้ไม่ได้เข้าสภา"/>
    <meta property="og:description" content="ธนาธร ลุย กรุงเก่า รณรงค์ยกเลิกเกณฑ์ทหาร พร้อมเดินหน้าต่อแม้ไม่ได้เข้าสภา ลั่นทำงานอย่างแข็งขันให้ ประชาชนเห็นถึงความตั้งใจ"/>
  </head>
  <body>
    <article>
      <h1>ธนาธร บุก กรุงเก่า รณรงค์เลิกเกณฑ์ทหาร ย้ำเดินหน้าต่อแม้ไม่ได้เข้าสภา</h1>
      <h2>ธนาธร ลุย กรุงเก่า รณรงค์ยกเลิกเกณฑ์ทหาร พร้อมเดินหน้าต่อแม้ไม่ได้เข้าสภา ลั่นทำงานอย่างแข็งขันให้ ประชาชนเห็นถึงความตั้งใจ</h2>
      <address>
        <time datetime="2019-11-24T12:26:34+00:00">24 Nov 2019, 12:26</time>
      </address>
      <p>วันนี้(24พ.ย.) ที่ จ.พระนครศรีอยุธยา นายธนาธร จึงรุ่งเรืองกิจ หัวหน้าพรรคอนาคตใหม่ พร้อมด้วย ส.ส.บัญชีรายชื่อ และทีมงานพรรคอนาคตใหม่ สาขาจังหวัดพระนครศรีอยุธยา เดินทางรณรงค์ยกเลิกการณ์เกณฑ์ทหาร ซึ่งเป็นหนึ่งในเรื่องสำคัญที่อยู่ใน ร่าง พ.ร.บ.รับราชการทหาร ที่พรรคอนาคตใหม่ได้เสนอต่อสภาผู้แทนราษฎรไปแล้ว</p>
      <p>นายธนาธร กล่าวตอนหนึ่งว่า พรรคก่อตั้งขึ้นมาเพื่อต่อต้านการสืบทอดอำนาจของ คสช. เพื่อเป็นส่วนหนึ่งของการเดินทางไปสู่สังคมที่คนทุกคนเท่าเทียมกัน สู่สังคมที่เป็นประชาธิปไตย ดังนั้น ไม่ว่าจะอยู่ในสภา หรือนอกสภาคนทุกคนล้วนมีบทบาท ผู้ที่เป็น ส.ส. ก็ทำหน้าที่ไปในสภา ในฐานะตัวแทนของประชาชน ส่วนตนหรือผู้ที่อยู่นอกสภา ก็ยังช่วยกันรณรงค์ ช่วยกันสร้างพรรคการเมืองให้เข้มแข็งได้ ทุกคนมีคุณค่าในการเดินทางเท่ากัน</p>
      <figure>
        <img src="https://spcdn.springnews.co.th/wp-content/uploads/2019/11/S__2564115-1024x682.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/S__2564114-1024x682.jpg"/>
      </figure>
      <p>“ปากกาอยู่ที่เขา ไม่ได้อยู่ที่เรา แต่สิ่งที่เรามีคือการรณรงค์และเดินหน้าพูดคุยกับมวลชน ให้ประชาชนเข้าใจถึงความตั้งใจที่เรามี ถึงความปรารถนาดีที่พวกเรามีต่อประชาชน ที่เราเชื่อว่าประชาธิปไตยไม่ใช่ทางเลือกของประเทศ แต่เป็นทางออกทางเดียวที่เหลืออยู่ ก่อนที่ระเบิดเวลาของรัฐธรรมนูญ 2560 จะระเบิดขึ้น ก่อนที่ความตึงเครียดทางสังคมจะระเบิดเกิดขึ้นเป็นความรุนแรง” ธนาธร กล่าว</p>
    </article>
  </body>
</html>