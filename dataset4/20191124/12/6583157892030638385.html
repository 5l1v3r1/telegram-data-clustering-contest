<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wypadla-z-drogi-volkswagenem-i-dachowala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T12:27:00+00:00"/>
    <meta property="og:title" content="Wypadła z drogi volkswagenem i dachowała (zdjęcia)"/>
    <meta property="og:description" content="Wczoraj rano w miejscowości Sabaudia doszło do dachowania pojazdu osobowego. Kierująca samochodem miała dużo szczęścia."/>
  </head>
  <body>
    <article>
      <h1>Wypadła z drogi volkswagenem i dachowała (zdjęcia)</h1>
      <address>
        <time datetime="2019-11-24T12:27:00+00:00">24 Nov 2019, 12:27</time>
      </address>
      <p>
        <b>Wczoraj rano w miejscowości Sabaudia doszło do dachowania pojazdu osobowego. Kierująca samochodem miała dużo szczęścia.</b>
      </p>
      <p>Do zdarzenia doszło w sobotę rano w miejscowości Sabaudia w powiecie tomaszowskim. Służby ratunkowe otrzymały zgłoszenie o dachowaniu pojazdu osobowego.</p>
      <p>Na miejscu policjanci ustalili, że 39-latka kierująca samochodem marki Volkswagen na prostym odcinku drogi straciła panowanie nad pojazdem. W wyniku tego zjechała na przeciwległy pas ruchu, a następnie do przydrożnego rowu, gdzie doszło do dachowania pojazdu.</p>
      <p>Jedną z przyczyn zdarzenia była prędkość pojazdu niedostosowana do warunków panujących na drodze w chwili zdarzenia. Na szczęście kobieta nie odniosła obrażeń, była trzeźwa.</p>
      <figure>
        <img src="https://www.lublin112.pl/wp-content/uploads/2019/11/68-158702.jpg"/>
      </figure>
      <p>(fot. Policja Tomaszów Lubelski)</p>
    </article>
  </body>
</html>