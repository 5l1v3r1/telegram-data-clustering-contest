<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641789/%D8%A7%DB%8C%D9%86%D8%AA%D8%B1%D9%86%D8%AA-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AA%D8%A7-%D8%B3%D8%A7%D8%B9%D8%A7%D8%AA%DB%8C-%D8%AF%DB%8C%DA%AF%D8%B1-%D8%AF%D8%B1-%D8%A7%DB%8C%D9%84%D8%A7%D9%85-%D9%88%D8%B5%D9%84-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T12:30:00+00:00"/>
    <meta property="og:title" content="اینترنت تلفن همراه تا ساعاتی دیگر در ایلام وصل می‌شود"/>
    <meta property="og:description" content="مدیرکل ارتباطات و فناوری اطلاعات استان ایلام از برقراری اینترنت تلفن همراه تا ساعاتی دیگر در استان ایلام خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641789/%D8%A7%DB%8C%D9%86%D8%AA%D8%B1%D9%86%D8%AA-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AA%D8%A7-%D8%B3%D8%A7%D8%B9%D8%A7%D8%AA%DB%8C-%D8%AF%DB%8C%DA%AF%D8%B1-%D8%AF%D8%B1-%D8%A7%DB%8C%D9%84%D8%A7%D9%85-%D9%88%D8%B5%D9%84-%D9%85%DB%8C%E2%80%8C%D8%B4%D9%88%D8%AF">اینترنت تلفن همراه تا ساعاتی دیگر در ایلام وصل می‌شود</a>
      </h1>
      <h2>مدیرکل ارتباطات و فناوری اطلاعات استان ایلام از برقراری اینترنت تلفن همراه تا ساعاتی دیگر در استان ایلام خبر داد.</h2>
      <address><time datetime="2019-11-24T12:30:00+00:00">24 Nov 2019, 12:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، عباس بیرامی مدیرکل ارتباطات و فناوری اطلاعات استان ایلام دقایقی قبل در ایلام گفت: تا ساعاتی دیگر اینترنت تلفن همراه در سطح استان ایلام وصل خواهد شد.</p>
      <p>وی افزود: روز گذشته نیز اینترنت(Adsl) مشترکین حقیقی و حقوقی این استان وصل شد.</p>
      <p>مدیرکل ارتباطات و فناوری اطلاعات استان ایلام ادامه داد: زیرساخت دولت الکترونیک قدم اول و اساسی آن راه‌اندازی شبکه فیبر نوری است که تاکنون۳۰۰ میلیارد ریال اعتبار از محل اعتبارات مناطق محروم وزارت ارتباطات برای  اجرای ۳۰۰ کیلومتر فیبر نوری روستایی در ایلام جذب شده است.</p>
      <p>وی تصریح کرد: همچنین  ۲۲ سایت جدید تلفن همراه نسل‌های ۲، ۳ و ۴ تلفن همراه با ۳۰۰ میلیارد ریال در دست اجرا است.</p>
      <p>بیرامی اضافه کرد: با اجرایی ۳۰۰ کیلومتر فیبر نوری بیش از ۱۰۰ روستای استان به شبکه فیبر نوری متصل می‌شوند و این امر بستر مناسبی برای شبکه‌های نسل سه و چهار تلفن همراه، خدمات بانکی، خدمات پزشکی از راه دور، گردشگری الکترونیکی و توسعه دولت الکترونیک در مناطق محروم را به‌دنبال دارد.</p>
    </article>
  </body>
</html>