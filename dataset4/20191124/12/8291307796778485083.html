<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/24/accident-in-idukki-bysan-valley"/>
    <meta property="og:site_name" content="Media One"/>
    <meta property="article:published_time" content="2019-11-24T12:52:31+00:00"/>
    <meta property="og:title" content="ഇടുക്കിയില്‍ തൊഴിലാളികളുമായി സഞ്ചരിച്ച ജീപ്പ് മറിഞ്ഞ് രണ്ടുപേർ മരിച്ചു"/>
    <meta property="og:description" content="രാവിലെ ഏഴരക്കാണ് അപകടമുണ്ടായത്. തോട്ടം തൊഴിലാളികളുമായി പോയ ജീപ്പ് നിയന്ത്രണംവിട്ട റോഡിൽനിന്ന് ഏലകാട്ടിലേക്ക് മറിയുകയായിരുന്നു"/>
  </head>
  <body>
    <article>
      <h1>ഇടുക്കിയില്‍ തൊഴിലാളികളുമായി സഞ്ചരിച്ച ജീപ്പ് മറിഞ്ഞ് രണ്ടുപേർ മരിച്ചു</h1>
      <h2>രാവിലെ ഏഴരക്കാണ് അപകടമുണ്ടായത്. തോട്ടം തൊഴിലാളികളുമായി പോയ ജീപ്പ് നിയന്ത്രണംവിട്ട റോഡിൽനിന്ന് ഏലകാട്ടിലേക്ക് മറിയുകയായിരുന്നു</h2>
      <address><time datetime="2019-11-24T12:52:31+00:00">24 Nov 2019, 12:52</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>ഇടുക്കി ബൈസൺവാലി മുട്ടുകാട് സമീപം തൊഴിലാളികളുമായി സഞ്ചരിച്ച ജീപ്പ് മറിഞ്ഞ് രണ്ടുപേർ മരിച്ചു. നാലു പേര്‍ക്ക് ഗുരുതരമായി പരിക്കേറ്റു. പരിക്കേറ്റവരെ കൊണ്ടുപോയ ആംബുലന്‍സ് അപകടത്തില്‍ പെട്ട് ബൈക്ക് യാത്രികന്‍ മരിച്ചു.</p>
      <p>രാവിലെ ഏഴരക്കാണ് അപകടമുണ്ടായത്. തോട്ടം തൊഴിലാളികളുമായി പോയ ജീപ്പ് നിയന്ത്രണംവിട്ട റോഡിൽനിന്ന് ഏലകാട്ടിലേക്ക് മറിയുകയായിരുന്നു. സൂര്യനെല്ലി പുതുപ്പരട്ട് സ്വദേശി കാർത്തിക, അമല എന്നിവരാണ് മരിച്ചത്. 14 പേരോളം വാഹനത്തിൽ ഉണ്ടായിരുന്നുവെന്നാണ് തൊഴിലാളികൾ പറയുന്നത്.</p>
      <p>ജീപ്പിന്റെ നിയന്ത്രണം നഷ്ടപ്പെട്ടതാണ് അപകടത്തിന് കാരണമെന്ന് പ്രാഥമിക നിഗമനം. ഗുരുതരമായി പരിക്കേറ്റ തോട്ടം തൊഴിലാളികളെയും തേനിയിൽ അപകടത്തിൽ പെട്ടവരെയും പിന്നീട് മറ്റൊരു വാഹനത്തിൽ തേനി മെഡിക്കൽ കോളേജിൽ പ്രവേശിപ്പിച്ചു.</p>
    </article>
  </body>
</html>