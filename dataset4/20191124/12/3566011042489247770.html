<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549556.html/%D9%86%D8%A7%D8%B1%D8%B6%D8%A7%DB%8C%D8%AA%DB%8C-%D9%85%D8%B1%D8%AF%D9%85-%D8%A7%D8%B2-%D8%B9%D9%85%D9%84%DA%A9%D8%B1%D8%AF-%D8%B4%D9%87%D8%B1%D8%AF%D8%A7%D8%B1%DB%8C-%D9%88-%D8%B4%D9%88%D8%B1%D8%A7%DB%8C-%D8%B4%D9%87%D8%B1%D9%84%D9%86%D8%AF%D9%87-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T12:25:00+00:00"/>
    <meta property="og:title" content="نارضایتی مردم از عملکرد شهرداری و شورای شهرلنده+تصاویر"/>
    <meta property="og:description" content="امروزه توسعه خدمات شهری یکی از مهمترین مطالبات مردم از مسئولان است که مسئولان را ملزم به ارائه خدمات به مردم و پاسخگو نمودند آنان خواهد کرد."/>
  </head>
  <body>
    <article>
      <h1>نارضایتی مردم از عملکرد شهرداری و شورای شهرلنده+تصاویر</h1>
      <h2>سوژه مردمی؛</h2>
      <address>
        <time datetime="2019-11-24T12:25:00+00:00">24 Nov 2019, 12:25</time>
      </address>
      <p>امروزه توسعه خدمات شهری یکی از مهمترین مطالبات مردم از مسئولان است که مسئولان را ملزم به ارائه خدمات به مردم و پاسخگو نمودند آنان خواهد کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a>، توسعه خدمات شهری در جوامع پیشرفته به‌عنوان یک اصل غیرقابل انکار در جامعه است که تحقق این امر باعث پویایی و نشاط اجتماعی و رضایتمندی شهروندان را به همراه خواهد داشت.</p>
      <p>شهروندان به عنوان سرمایه های قابل اتکاء در جوامع شهری هستند که نیازمند برخی خدمات در حوزه‌های عمرانی شهری، فضای سبز، توسعه خدمات فرهنگی و سایر مباحث راهبردی هستند.</p>
      <p>در این بین اگر نقدی و یا گلایه مندی در فضای حقیقی و مجازی عنوان و طرح می شود بدون شک ناشی از ضعف عملکرد مسئولان در آن حوزه است چرا که باید مسئولان مربوطه ضمن اصلاح امور باید به گونه ای رفتار کنند که باعث بداخلاقی در جامعه نشود و عملا از پاسخگویی به مردم شانه خالی کنند.</p>
      <p>عملکرد شهرداری و شورای شهر لنده در یکسال گذشته با انتقادات شدید مردمی به گونه ای است که ضعف عملکرد ادارات خدمات رسان نیز به آن افزوده و تلفیقی از بی تدبیری این دو را به همراه داشته است به طوری که نارضایتی عمومی در همه جای شهر لنده به خصوص شهرک های فجر، سرآسیاب و بهاران گواه روشن این مسئله است.</p>
      <p>البته نباید خدمات صورت گرفته را نیز نادیده گرفت چرا در طول دوسال گذشته تلاش های خوبی در خصوص جدول گذاری و زیر سازی خیابان های شهرک فجر و سرآسیاب صورت گرفته است که متاسفانه به دلیل عدم آسفالت این زیر سازی ها دوباره شاهد تحمیل هزینه های اضافی به شهروندان هستیم.</p>
      <p>حال مردم شهرستان لنده در مراجعات مکرر به فرمانداری، دفتر امام جمعه و هرجایی که ممکن بوده است به دنبال اجرایی شدن مطالبات خود از سوی شهرداری وشورای شهر لنده هستند که انتظار دارند نمایندگانی که برای رفع مشکلات خود انتخاب کردند.</p>
      <p> تصاویر را می توانید در زیر مشاهده کنید:</p>
    </article>
  </body>
</html>