<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/talhar-sala-jocuri-caracal-fugit-sediu-politie-327256.html"/>
    <meta property="og:site_name" content="Observator"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="Tâlharul din Caracal prins după ce a jefuit o sală de jocuri a fugit din sediul Poliţiei"/>
    <meta property="og:description" content="Tâlharul din Caracal, reţinut în această dimineaţă după ce a jefuit o sală de jocuri şi a fugit cu 9.000 de lei, a fugit din sediul Poliţiei."/>
  </head>
  <body>
    <article>
      <h1>Tâlharul din Caracal prins după ce a jefuit o sală de jocuri a fugit din sediul Poliţiei</h1>
      <address><time datetime="2019-11-24T12:16:00+00:00">24 Nov 2019, 12:16</time> by <a rel="author">Alin Tarnovschi</a></address>
      <p>
        <b>
          <b>Tâlharul din Caracal, reţinut în această dimineaţă după ce a jefuit o sală de jocuri şi a fugit cu 9.000 de lei, a fugit din sediul Poliţiei.</b>
        </b>
      </p>
      <p>Tânărul în vârstă de 22 de ani, din Caracal, a fost reţinut, în această dimineaţă, după ce poliţiştii au reuşit să îl identifice şi să îl reţină pentru tâlhărie.</p>
      <p>La ora 07.30, tânărul a intrat într-o sală de jocuri din Caracal, a ameninţat o casieră cu o sticlă şi a furat 9.000 de lei.</p>
      <p>În scurt timp însă, poliţiştii au reuşit să îl identifice şi să îl prindă.</p>
      <p>Tâlharul din Caracal a fost dus la Poliţie pentru audieri şi pentru a fi pus sub acuzare, însă într-un moment de neatenţie al poliţiştilor, acesta a fugit.</p>
      <p>Tânărul a fost dat în urmărire, iar poliţiştii au demarat o acţiune de amploare pentru prinderea lui.</p>
      <p>
        <i>- informaţii în curs de actualizare -</i>
      </p>
    </article>
  </body>
</html>