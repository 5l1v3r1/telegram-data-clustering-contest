<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/skrecal-oplem-w-lewo-zderzyl-sie-z-bmw-dwie-osoby-w-szpitalu-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T12:41:00+00:00"/>
    <meta property="og:title" content="Skręcał oplem w lewo, zderzył się z BMW. Dwie osoby w szpitalu (zdjęcia)"/>
    <meta property="og:description" content="Wczoraj po południu na drodze krajowej nr 17 doszło do zderzenia dwóch pojazdów. Kierowcy obu samochodów zostali przewiezieni do szpitala."/>
  </head>
  <body>
    <article>
      <h1>Skręcał oplem w lewo, zderzył się z BMW. Dwie osoby w szpitalu (zdjęcia)</h1>
      <address>
        <time datetime="2019-11-24T12:41:00+00:00">24 Nov 2019, 12:41</time>
      </address>
      <p>
        <b>Wczoraj po południu na drodze krajowej nr 17 doszło do zderzenia dwóch pojazdów. Kierowcy obu samochodów zostali przewiezieni do szpitala.</b>
      </p>
      <p>Wczoraj po godzinie 17 na drodze krajowej nr 17 w miejscowości Sitaniec Wolica doszło do zderzenia dwóch pojazdów osobowych. Na miejscu interweniowały służby ratunkowe.</p>
      <p>Policjanci ustalili wstępnie, że 50-latek kierujący oplem z doczepioną przyczepką, poruszał się w kierunku Zamościa. W pewnym momencie rozpoczął manewr skrętu w lewo na posesję. Mężczyzna nie upewnił się jednak, czy może ten manewr wykonać bezpiecznie i zderzył się z jadącym z przeciwka osobowym BMW, kierowanym przez 21-latka.</p>
      <p>W wyniku zderzenia obaj kierowcy odnieśli obrażenia ciała i zostali przetransportowani do szpitala. Kierujący pojazdami byli trzeźwi. Szczegółowe okoliczności wypadku wyjaśniają zamojscy policjanci.</p>
      <figure>
        <img src="https://www.lublin112.pl/wp-content/uploads/2019/11/68-158697.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/68-158698.jpg"/>
      </figure>
      <p>(fot. Policja Zamość)</p>
    </article>
  </body>
</html>