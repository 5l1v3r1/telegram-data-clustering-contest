<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/check-out-madhuri-dixit-s-latest-instagram-post-where-she-can-be-seen-singing-with-husband-dgtl-1.1074661"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-24T12:07:09+00:00"/>
    <meta property="og:title" content="গিটার বাজিয়ে গান গাইলেন মাধুরী, সুরের দোলায় উত্তাল সোশ্যাল মিডিয়া!"/>
    <meta property="og:description" content="শনিবার ইনস্টাগ্রাম অ্যাকাউন্ট থেকে একটি ভিডিয়ো শেয়ার করেছেন মাধুরী। হাতে গিটার। সঙ্গী, স্বামী শ্রীরাম মাধব নেনে এবং মিউজিশিয়ান জ্যাক ডি’সুজা। বাকি দু’জনের হাতেও রয়েছে গিটার।"/>
  </head>
  <body>
    <article>
      <h1>গিটার বাজিয়ে গান গাইলেন মাধুরী, সুরের দোলায় উত্তাল সোশ্যাল মিডিয়া!</h1>
      <address><time datetime="2019-11-24T12:07:09+00:00">24 Nov 2019, 12:07</time> by <a rel="author"> </a></address>
      <p>মাধুরী দীক্ষিত। নামটা শুনলে সব্বার আগে কী মনে আসে আপনার? টানা টানা চোখে নিজের অভিনয় আর নাচের অনায়াস দক্ষতায় হিল্লোল তোলা সেনসেশন। তাই না? নাচে-অভিনয়ে যে তিনি পারদর্শী সে কথা তো সকলেরই জানা। কিন্তু ‘ধক ধক গার্ল’ যে গানটাও ভাল গাইতে পারেন, তা কি আপনি জানতেন? কথায় বলে, ‘যে রাঁধে সে চুলও বাঁধে’। মাধুরীর ক্ষেত্রে এই প্রবাদটা এক্কেবারে খেটে যায়।</p>
      <p>শনিবার ইনস্টাগ্রাম অ্যাকাউন্ট থেকে একটি ভিডিয়ো শেয়ার করেছেন মাধুরী। হাতে গিটার। সঙ্গী, স্বামী শ্রীরাম মাধব নেনে এবং মিউজিশিয়ান জ্যাক ডি’সুজা। বাকি দু’জনের হাতেও রয়েছে গিটার। তিনজনে মিলে গাইছেন জন লেজেন্ডের জনপ্রিয় গান ‘অল অব মি’। পরিবারের সঙ্গে মাধুরী বসেছেন জ্যামিং-এ। ক্যাপশনে সে কথা উল্লেখ করে অভিনেত্রী লিখেছেন, ‘ফ্যামিলি জ্যাম সেশন। গিটার বাজিয়ে বেশ ভাল লাগছে।’</p>
      <p>
        <b>আরও পড়ুন-<a href="https://www.anandabazar.com/entertainment/actress-gehana-vasisth-battling-for-life-after-cardiac-arrest-dgtl-1.1074331">৪৮ ঘণ্টা টানা শুটিং, হৃদরোগে আক্রান্ত হয়ে মৃত্যুর সঙ্গে লড়ছেন বলি অভিনেত্রী গেহানা</a></b>
      </p>
      <h3> </h3>
      <p>শুনুন মাধুরীর গলায় গান</p>
      <figure>
        <embed-post data-src="https://www.instagram.com/p/B5NItUUn_3k" data-service="Instagram"/>
      </figure>
      <p>মাধুরীর গলায় গান শুনে ভক্তরাও আপ্লুত। ইনস্টাও ভরেছে তারিফে। প্রিয় নায়িকাকে অন্যরূপে দেখে নেটিজেনরাও খুশি। মাধুরীকে শেষ দেখা গিয়েছিল ‘কলঙ্ক’ ছবিতে। বক্স অফিসে ওই ছবিতে মুখ থুবড়ে পড়লেও মাধুরীর অভিনয় প্রশংসিত হয়েছিল বিভিন্ন মহলে।</p>
      <p>
        <b>আরও পড়ুন-<a href="https://www.anandabazar.com/entertainment/demi-rose-revealing-pictures-is-the-new-sensation-of-the-internet-dgtl-1.1074376">রাজপথে খোলামেলা পোশাকে চব্বিশেই দুনিয়া কাঁপাচ্ছেন ডেমি</a></b>
      </p>
    </article>
  </body>
</html>