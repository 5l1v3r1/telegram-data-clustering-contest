<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/io-e-te-paola-barale-fluida-uomini-3120891/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T12:20:20+00:00"/>
    <meta property="og:title" content="Io e te, Paola Barale: “Io fluida? Voci false su di me. Gli uomini? Sono molto delusa”"/>
    <meta property="og:description" content="ROMA – “Io fluida? Non amo distinguere. Ognuno fa quello che vuole nella vita. Ma ci sono già state parecchie voci su di me e non erano vere”: con queste parole Paola Barale, ospite di Io e te su Rai1, ha risposto a Pierluigi Diaco che le definiva una donna “fluida, uno perde qualsiasi tipo di identità sessuale quando ti incontra. Sei una donna che riesce a parlare anche a chi ha altri tipi di piaceri”. La ex valletta de La ruota della fortuna si è mostrata più schiva e riservata di quanto si pensi: “Io non sono una di quelle persone che dice basta che se ne parli bene o male, l’importante è che se ne parli. Per me meno se ne parla meglio sto. Sembra una contraddizione ma io non sono così esibizionista”. Stefano Sensi e lo scherzo delle Iene: dalla maglia dell’Inter ai boxer da spogliarellistaTu si que vales, Maria De Filippi a Sabrina Ferilli: “Hai le mutande?”. E l’attrice… Paola Barale era tornata di recente alla ribalta delle cronache per la sua storia importante con Raz Degan, concorrente de L’Isola dei…"/>
  </head>
  <body>
    <article>
      <h1>Io e te, Paola Barale: “Io fluida? Voci false su di me. Gli uomini? Sono molto delusa”</h1>
      <address><time datetime="2019-11-24T12:20:20+00:00">24 Nov 2019, 12:20</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/barale.jpg"/>
        <figcaption>Paola Barale</figcaption>
      </figure>
      <p>ROMA – “Io fluida? Non amo distinguere. Ognuno fa quello che vuole nella vita. Ma ci sono già state parecchie voci su di me e non erano vere”: con queste parole <b>Paola Barale</b>, ospite di<b> Io e te</b> su Rai1, ha risposto a <b>Pierluigi Diaco</b> che le definiva una donna “fluida, uno perde qualsiasi tipo di identità sessuale quando ti incontra. Sei una donna che riesce a parlare anche a chi ha altri tipi di piaceri”.</p>
      <p>La ex valletta de La ruota della fortuna si è mostrata più schiva e riservata di quanto si pensi: “Io non sono una di quelle persone che dice basta che se ne parli bene o male, l’importante è che se ne parli. Per me meno se ne parla meglio sto. Sembra una contraddizione ma io non sono così esibizionista”. </p>
      <figure>
        <a href="https://www.blitzquotidiano.it/tv/stefano-sensi-scherzo-le-iene-3121127/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/stefano-sensi-scherzo-le-iene-3121127/">
          <img src="https://static.blitzquotidiano.it/wp/wp-content/uploads/2019/11/stefano_sensi-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/stefano-sensi-scherzo-le-iene-3121127/">Stefano Sensi e lo scherzo delle Iene: dalla maglia dell’Inter ai boxer da spogliarellista</a>
      </h3>
      <figure>
        <a href="https://www.blitzquotidiano.it/tv/tu-si-que-vales-maria-de-filippi-2-3121074/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tu-si-que-vales-maria-de-filippi-2-3121074/">
          <img src="https://static.blitzquotidiano.it/wp/wp-content/uploads/2019/11/Sabrina-Ferilli-Tu-s%C3%AC-que-vales-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tu-si-que-vales-maria-de-filippi-2-3121074/">Tu si que vales, Maria De Filippi a Sabrina Ferilli: “Hai le mutande?”. E l’attrice…</a>
      </h3>
      <p>Paola Barale era tornata di recente alla ribalta delle cronache per la sua storia importante con <b>Raz Degan,</b> concorrente de L’Isola dei Famosi. E adesso sul suo <a href="https://www.blitzquotidiano.it/pagina5-gossip/paola-barale-donna-nuova-2972218/">rapporto con gli uomini</a> dice: “Sono molto delusa e la cosa che mi spiace è che ho perso tutta la mia parte più romantica. Io sono sempre stata una persona che ama stare in coppia, anche perché avendo l’esempio della mia famiglia (i miei stanno insieme da 58 anni), molto unita… Ho avuto una famiglia meravigliosa molto modesta: lavorava solo mio papà, eravamo 5 in famiglia. Mamma casalinga, papà rappresentante. Quindi non c’era quasi mai perché partiva spesso ma non mi ha mai fatto sentire la sua mancanza”.</p>
      <p>Sulla sua vita professionale ha spiegato: “Io non volevo fare questo mestiere, io volevo fare l’insegnate di educazione fisica infatti ho fatto l’Isef che poi non ho mai finito perché è arrivata questa occasione che mi dava la libertà. Adesso mi piacerebbe fare un programma che mi somigli. <b>Mi piacerebbe recitare</b> e infatti ultimamente ho iniziato con il teatro. Tornando alla tv, comunque, mi piacerebbe molto fare un programma fuori dallo studio; un programma di viaggio che sia sì divertente che di contenuto. Mi piacciono quelle cose che ci fanno fermare e riflettere”. (Fonte: Io e te)</p>
    </article>
  </body>
</html>