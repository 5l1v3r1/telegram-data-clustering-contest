<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709751?utm_source=mivzakimnet&amp;utm_medium=xhtml&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T12:27:58+00:00"/>
    <meta property="og:title" content="צוחק על נכים והומואים: הקאמבק של לואי סי.קיי"/>
    <meta property="og:description" content="אושוויץ, דת, עבדות - אין שום דבר שהקומיקאי לא יורד עליו • למרות ההודאה בהטרדות מיניות, הקהל הישראלי שכח וסלחבמה"/>
  </head>
  <body>
    <article>
      <h1>צוחק על נכים והומואים: הקאמבק של לואי סי.קיי</h1>
      <h2>אושוויץ, דת, עבדות - אין שום דבר שהקומיקאי לא יורד עליו • למרות ההודאה בהטרדות מיניות, הקהל הישראלי שכח וסלח • ביקורת</h2>
      <address><time datetime="2019-11-24T12:27:58+00:00">24 Nov 2019, 12:27</time> by <a rel="author" href="https://www.israelhayom.co.il/writer_articles?tid=1063" target="_blank">אילנית איל</a></address>
      <p>שלוש שנים אחרי שהיה פה בפעם הקודמת, הגיע אמש (שבת) לתל אביב הקומיקאי <a href="https://www.israelhayom.co.il/article/406331">לואי סי.קיי.</a> לשני מופעים בהאנגר 11 בנמל תל אביב.</p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.israelhayom.co.il/article/708523">תכירו: הכלבים של המפורסמים</a></p>
      <p>• <a href="https://www.israelhayom.co.il/article/708177">נועה קירל ולירן דנינו "מאושרים"</a></p>
      <p>בפעם הקודמת הוא היה כאן בשיא ההצלחה שלו. הסדרה שלו ״לואי״ היתה חביבת המבקרים והקהל, מופעי הספיישל שלו נמכרו כמו לחמניות טריות, והוא היה אחד הקומיקאים המצליחים בעולם.</p>
      <p>אלא שאז, לפני שנתיים, התפוצצה ״הפרשה״. תחקיר של הניו יורק טיימס חשף כי סי. קיי. נהג לאונן בפני נשים ללא הסכמתן. סי.קיי. התנצל על המעשים, ונעלם אל תוך האפלה.</p>
      <p>בחודשים האחרונים חזר לעשות סטנד אפ, וההודעה על הגעתו לישראל עוררה מיני מחאה, שנותרה מאוד מינימלית גם בכניסה להאנגר 11. כמה נשים צעירות עמדו מחוץ לאולם עם מגפון וצעקו ״בושה״, אבל נראה היה שאיש מהעומדים בתורים הארוכים לא התייחס למחאה ולא הוטרד ממנה.</p>
      <p>אם לשפוט על פי התשואות שבהן התקבל לואי עם עלייתו לבמה - ברור לגמרי כי הקהל הישראלי סלח לו על הפרשה. </p>
      <p>ואם תהיתם אם הוא מתייחס במופע לפרשה, התשובה היא כן. עם עלייתו לבמה הוא פותח במונולוג שלא משאיר ספק: הוא לא יתעלם מהפיל שבחדר. ״לא יודע אם שמעתם, אבל היו לי כמה בעיות בשנתיים האחרונות״, הוא אומר בחיוך לקול צחוק הקהל, ״אבל לא נורא, דווקא כיף להתחיל מחדש בגיל 52, למחוק את כל ההישגים שלך ולהתחיל מהתחלה. יש המון אנרגיות בגיל הזה״, הוא ממשיך בסרקסטיות.</p>
      <p>• <a href="https://www.israelhayom.co.il/article/642371">החיים אחרי לואי סי.קיי.</a></p>
      <p>• <a href="https://www.israelhayom.co.il/article/640945">האמת העירומה של לואי סי.קיי.</a></p>
      <p>• <a href="https://www.israelhayom.co.il/article/514653">לואי סי.קיי. מודה כי הטריד מינית</a></p>
      <p>בסוף המופע הוא חוזר לזה שוב, והפעם מדבר ישירות על העניין. ״יש לי עצה בשבילכם״, הוא אומר, ״אם אתם שואלים בחורה אם זה בסדר שתאוננו מולה והיא אומרת כן - תשאלו אותה אם היא בטוחה. וגם אז אל תעשו את זה, זה לא פופולארי״, הוא אומר.</p>
      <figure>
        <img src="https://www.israelhayom.co.il/sites/default/files/u98193/LIOR%20KETER2.jpeg"/>
        <figcaption>
          <b>נכנס חזיתית בכולם. לואי סי.קיי // צילום: ליאור כתר</b>
        </figcaption>
      </figure>
      <p>אחר כך הוא מוסיף: ״לכולם יש קטע קינקי בסקס, רק שבמקרה שלי כולם יודעים מהו״, והקהל שואג מצחוק.</p>
      <p>בתווך, בין הפתיח לסיום, הוא מנהל מלחמת חורמה נגד הפוליטיקלי קורקט. אין ניצולים במלחמה הזאת. הוא צוחק על מאותגרים שכלית, על נכים, על הומואים ואפילו על אושוויץ. הוא צוחק על ישו, על אלוהים ועל דתות בכלל. הוא מכניס למופע עבדים שחורים ואפילו אזכור של ה-11 בספטמבר. אין נושא שהאיש הזה מפחד לגעת בו. </p>
      <p>נראה ש״הפרשה״ לא שינתה את הסטנד אפ שלו. הוא לא זהיר ולא הולך בין הטיפות. הוא ממשיך להיכנס חזיתית בכל מה שבא לו, והוא עדיין מאוד מאוד מצחיק - שאגות הקהל העידו שהוא יודע את העבודה שלו.</p>
      <p>ועוד דבר ראוי לציון: לואי לא חזר על אף בדיחה מהמופע הקודם שלו. הכל היה חומר מקורי לגמרי, בניגוד לסיינפלד, למשל, שהגיע לארץ עם אותו מופע בדיוק בהפרש של שנתיים. אבל כנראה מה שסיינפלד יכול להרשות לעצמו - לואי סי.קיי. לא יכול. הוא מנסה לבנות את עצמו מחדש - והקהל הישראלי קיבל את זה באהבה.</p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/705771">התוכנית המביכה של ליהיא ונעמה</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>