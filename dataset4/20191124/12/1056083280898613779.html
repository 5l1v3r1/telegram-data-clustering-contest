<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301762/%D9%BE%DB%8C%D8%B1%D9%88%D8%B2%DB%8C-%DA%AF%D9%84-%D8%B1%DB%8C%D8%AD%D8%A7%D9%86-%D8%A8%D8%B1%D8%A7%D8%A8%D8%B1-%D8%A8%D8%A7%D8%AF%D8%B1%D8%A7%D9%86-%D8%A7%D8%AF%D8%A7%D9%85%D9%87-%D8%B1%D9%88%D9%86%D8%AF-%D8%B4%DA%A9%D8%B3%D8%AA-%D9%86%D8%A7%D9%BE%D8%B0%DB%8C%D8%B1%DB%8C-%D8%B4%D8%A7%DA%AF%D8%B1%D8%AF%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T12:52:00+00:00"/>
    <meta property="og:title" content="پیروزی گل ریحان برابر بادران/ ادامه روند شکست‌ناپذیری شاگردان نصرتی"/>
    <meta property="og:description" content="تیم فوتبال گل ریحان البرز امروز در چهاردهمین هفته لیگ دسته یک برابر بادران تهران قرار گرفت و موفق شد این تیم را شکست دهد."/>
  </head>
  <body>
    <article>
      <h6 class="kicker">هفته چهاردهم لیگ دسته اول فوتبال؛</h6>
      <h1>پیروزی گل ریحان برابر بادران/ ادامه روند شکست‌ناپذیری شاگردان نصرتی</h1>
      <address><time datetime="2019-11-24T12:52:00+00:00">24 Nov 2019, 12:52</time> by <a rel="author">هادی باقرزاده</a></address>
      <p>تیم فوتبال گل ریحان البرز امروز در چهاردهمین هفته لیگ دسته یک برابر بادران تهران قرار گرفت و موفق شد این تیم را شکست دهد.</p>
      <p>به گزارش ایسنا، هفته چهاردهم رقابت‌های لیگ دسته اول فوتبال امروز (یکشنبه) با یک دیدار مهم ادامه یافت. گل ریحان البرز به مصاف بادران تهران رفت و با نتیجه ۲ بر یک پیروز شد.  بادران تهران نیمه نخست را خوب شروع کرد و اولین گل این دیدار را هم توسط کیوان امرایی در دقیقه ۲۰ وارد دروازه رقیب کرد اما این برای کسب سه امتیاز این دیدار کافی نبود چرا که دو گل بعدی سهم گل ریحانی‌ها شد تا در این هفته پیروزی از زمین خارج شوند.</p>
      <p>شاگردان نصرتی که با ۲۵ امتیاز در رده دوم جدول این رقابت‌ها قرار گرفته‌بودند، تا به اینجای فصل متحمل شکستی نشده‌اند و با پیروزی امروز برابر تیم قدرتمند بادران تهران،  ۲۸ امتیازی شدند و با یک بازی بیشتر جای نود ارومیه را در صدر جدول تصاحب کردند.</p>
      <p>در همین چارچوب دیروز دو دیدار برگزار شد و مس کرمان ۳ بر یک سپیدرود را برد و نیروی زمینی هم یک بر صفر داماش را شکست داد. شش بازی دیگر هفته چهاردهم لیگ دسته اول فوتبال نیز لغو و به زمان دیگری موکول شده است.</p>
      <p>انتهای پیام</p>
    </article>
  </body>
</html>