<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779732/%D9%85%D8%AA%D8%AE%D9%84%D9%81%D8%A7%D9%86-%DB%B4-%D9%85%D8%AD%D9%85%D9%88%D9%84%D9%87-%D9%82%D8%A7%DA%86%D8%A7%D9%82-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%D9%85%D8%AD%D8%A7%DA%A9%D9%85%D9%87-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:01:45+00:00"/>
    <meta property="og:title" content="مدیرکل تعزیرات حکومتی سمنان: متخلفان ۴ محموله قاچاق در استان سمنان محاکمه شدند"/>
    <meta property="og:description" content="سمنان - مدیرکل تعزیرات حکومتی استان سمنان بابیان اینکه یکی از مأموریت‌های ذاتی تعزیرات رسیدگی به پرونده‌های قاچاق است، گفت: در این راستا چهار متخلف محاکمه شدند."/>
  </head>
  <body>
    <article>
      <h1>مدیرکل تعزیرات حکومتی سمنان: متخلفان ۴ محموله قاچاق در استان سمنان محاکمه شدند</h1>
      <address>
        <time datetime="2019-11-24T12:01:45+00:00">24 Nov 2019, 12:01</time>
      </address>
      <p>به گزارش <a href="https://www.mehrnews.com/">خبرنگار مهر</a>، رضا محمدی بعدازظهر یکشنبه در گفتگو با خبرنگاران به میزبانی تعزیرات حکومتی سمنان بابیان اینکه متخلفان چهار محموله قاچاق در استان محاکمه شدند، ابراز داشت: این افراد می‌بایست علاوه بر ضبط کالا مبلغ ۹ میلیارد و ۶۶۹ میلیون ریال نیز به‌عنوان جزای نقدی پرداخت کنند.</p>
      <p>وی بابیان اینکه یکی از مأموریت‌های ذاتی تعزیرات حکومتی مبارزه با قاچاق کالا و حمایت از تولید داخل برحسب تحقق منویات رهبر معظم انقلاب است، افزود: گران‌فروشی نیز دیگر مواردی که تعزیرات بر آن نظارت جدی خواهد داشت تا موجبات رضایت‌مندی شهروندان را به همراه داشته باشد.</p>
      <p>مدیرکل تعزیرات حکومتی استان سمنان بابیان اینکه ۱۶ عدد اقلام آرایشی و بهداشتی، ۹۰۲ عدد ادوکلن و۴۸۰ عدد قوطی نوشیدنی ازجمله محموله‌های قاچاق کالای کشف‌شده را شامل می‌شود، ابراز داشت: پرونده این افراد در شعبه ویژه قاچاق کالا تشکیل و به پرداخت جزای نقدی محکوم شدند.</p>
      <p>محمدی در ادامه تصریح کرد: دو هزار و ۲۷۰ عدد ترقه، ۲۰ عدد گوشی تلفن همراه، ۱۵عدد جاروبرقی، ۷۲۰ هزار نخ سیگار، یک دستگاه موتورسیکلت و یک هزار و ۲۰۰ عدد قفل دیگر کالاهای کشف‌شده در این چهار محموله قاچاق کشف‌شده را شامل می‌شود.</p>
      <p>وی بابیان اینکه به همه پرونده‌های موجود در تعزیرات رسیدگی می‌شود، افزود: تعزیرات برای جلوگیری از هرگونه التهاب و گران‌فروشی بازار استان سمنان را تحت رصد خود دارد و مردم نیز در صورت مشاهده می‌توانند موارد تخلف را اطلاع دهند تا مورد رسیدگی واقع شود.</p>
    </article>
  </body>
</html>