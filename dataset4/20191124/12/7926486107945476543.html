<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013060/%D9%82%D9%87%D8%B1%D9%85%D8%A7%D9%86%DB%8C-%D8%A7%D9%84%D9%87%D9%84%D8%A7%D9%84-%D8%AF%D8%B1-%D8%B3%D8%B1%D8%B2%D9%85%DB%8C%D9%86-%D8%B3%D8%A7%D9%85%D9%88%D8%B1%D8%A7%DB%8C%DB%8C-%D9%87%D8%A7-%D8%B3%D9%88%D9%85%DB%8C%D9%86-%D8%B3%D8%AA%D8%A7%D8%B1%D9%87-%D8%B1%D9%88%DB%8C-%D9%BE%DB%8C%D8%B1%D8%A7%D9%87%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T12:01:18+00:00"/>
    <meta property="og:title" content="قهرمانی الهلال در سرزمین سامورایی‌ها/ سومین ستاره روی پیراهن آبی‌ها"/>
    <meta property="og:description" content="الهلال با برتری در ژاپن برابر اوراوا، برای سومین مرتبه به قهرمانی لیگ قهرمانان آسیا دست پیدا کرد."/>
  </head>
  <body>
    <article>
      <h1>قهرمانی الهلال در سرزمین سامورایی‌ها/ سومین ستاره روی پیراهن آبی‌ها</h1>
      <h2>فینال لیگ قهرمانان آسیا</h2>
      <address>
        <time datetime="2019-11-24T12:01:18+00:00">24 Nov 2019, 12:01</time>
      </address>
      <p>
        <i>الهلال با برتری در ژاپن برابر اوراوا، برای سومین مرتبه به قهرمانی لیگ قهرمانان آسیا دست پیدا کرد.</i>
      </p>
      <p>به گزارش مشرق<b>،</b> فینال برگشت <b>لیگ قهرمانان آسیا ۲۰۱۹</b> امشب به وقت ژاپن در ورزشگاه سایتاما برگزار شد، دیداری که <b>الهلال </b>با برتری ۲ بر صفر و در مجموع با پیروزی ۳ بر صفر قهرمان شد.</p>
      <blockquote>بیشتر بخوانید:<br/><a href="https://www.mashreghnews.ir/news/1008488/%D8%A7%D9%84%D9%87%D9%84%D8%A7%D9%84-%D9%81%D8%A7%D8%AA%D8%AD-%D8%AF%DB%8C%D8%AF%D8%A7%D8%B1-%D8%B1%D9%81%D8%AA-%D9%81%DB%8C%D9%86%D8%A7%D9%84-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A2%D8%B3%DB%8C%D8%A7"><i>الهلال</i> فاتح دیدار رفت فینال لیگ قهرمانان آسیا</a></blockquote>
      <p>در حالی ک<b>ه اوراواردز</b> نیاز به جبران تک گل‌خورده داشت، الهلال بهتر بازی کرد و فرصت‌های خطرناک‌تری ایجاد کرد. این برتری الهلال نیمه دوم و در دقیقه ۷۴ منجر به گل شد. پاس جووینکو و ضربه نهایی الدوساری آبی‌ها را پیش انداخت. باز هم در دقایق باقی‌مانده الهلال کنترل بازی را در دست داشت و دقیقه آخر هم با پاس کاریو و ضربه نهایی گومیس گل دوم را زدند. الهلال در پایان این بازی را ۲ بر صفر برد و راحت قهرمانی‌اش در لیگ قهرمانان آسیا را جشن گرفت. گومیس هم با ۱۱ گل آقای‌گل فصل ۲۰۱۹ لیگ قهرمانان آسیا شد.</p>
      <p>الهلال برای سومین مرتبه پس از سال‌های ۱۹۹۱ و ۲۰۰۰ به قهرمانی لیگ قهرمانان رسید و با توجه به ۴ نایب‌قهرمانی بالاتر از پوهانگ که فقط ۳ قهرمانی دارد، پرافتخارترین تیم لیگ قهرمانان آسیا شد. اوراوا ردز هم پیش از این ۲ مرتبه به فینال رسیده بود و با پیروزی در هر ۲ فینال قهرمان شده بود. آخرین قهرمانی این تیم سال ۲۰۱۷ با برتری برابر الهلال به ثبت رسید که تیم عربستانی علاوه بر قهرمانی انتقام آن شکست را هم گرفت.</p>
      <p>منبع: روزنامه خبر ورزشی</p>
    </article>
  </body>
</html>