<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904997/vreven-pakt-puntje-bij-debuut-met-lokeren-ploeg-gezien-die-springlevend-is-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T12:38:00+00:00"/>
    <meta property="og:title" content="Vreven pakt puntje bij debuut met Lokeren: &quot;Ploeg gezien die springlevend is&quot;"/>
    <meta property="og:description" content="Stijn Vreven heeft zijn eerste match bij Sporting Lokeren niet kunnen winnen, maar pakte wel een puntje tegen zijn ex-club Beerschot. De nieuwe coach van de Waaslanders ziet alvast goede signalen."/>
  </head>
  <body>
    <article>
      <h1>Vreven pakt puntje bij debuut met Lokeren: "Ploeg gezien die springlevend is"</h1>
      <address>
        <time datetime="2019-11-24T12:38:00+00:00">24 Nov 2019, 12:38</time>
      </address>
      <p>
        <b>Stijn Vreven heeft zijn eerste match bij Sporting Lokeren niet kunnen winnen, maar pakte wel een puntje tegen zijn ex-club Beerschot. De nieuwe coach van de Waaslanders ziet alvast goede signalen.</b>
      </p>
      <p>"Anderhalf uur geleden was Lokeren nog dood. Nu heb ik een ploeg gezien die springlevend is", vertelde Vreven aan Proximus. "Als je in de extra tijd dankzij een wereldgoal een punt kan pakken, voelt dat aan als een overwinning."</p>
      <p>"De spelers vierden die goal met de wisselspelers en de staf. Dat bewijst dat we echt wel een team zijn. Toch gaan we geen hosanna kraaien. Ten eerste omdat we niet gewonnen hebben en ten tweede omdat er nog heel veel slechte dingen waren."</p>
      <p>"Tactisch moet het nog een stuk beter worden en ook aan de bal is het nog niet goed. Maar ik zag een team dat nog wil en dat kwaliteiten heeft. We zijn nog nergens, maar kunnen toch weer naar boven kijken", besloot Vreven.</p>
    </article>
  </body>
</html>