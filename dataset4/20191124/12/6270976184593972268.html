<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/prezydent-serbiyi-vyznav-shho-miny-krayiny-mogly-opynytysya-v-ordlo/"/>
    <meta property="og:site_name" content="Рубрика"/>
    <meta property="article:published_time" content="2019-11-24T12:05:49+00:00"/>
    <meta property="og:title" content="Президент Сербії визнав, що міни країни могли опинитися в ОРДЛО"/>
    <meta property="og:description" content="Президент Сербії Александар Вучич визнав, що сербські міни могли опинитися на Донбасі шляхом реекспорту. Про це він заявив у Північній Македонії, повідомляє Європейська правда. За його словами, Сербія не продавала зброю в Україну, незважаючи на оприлюднені представницею опозиції Марінікою Тепіч документи про зустріч представника України з представниками сербського військового заводу Крушік. Згідно з цими даними, сербська […]"/>
  </head>
  <body>
    <article>
      <h1>Президент Сербії визнав, що міни країни могли опинитися в ОРДЛО</h1>
      <address><time datetime="2019-11-24T12:05:49+00:00">24 Nov 2019, 12:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/4619727-860x580-c-1.jpg"/>
      </figure>
      <p>
        <b>
          <b>Президент Сербії Александар Вучич визнав, що сербські міни могли опинитися на Донбасі шляхом реекспорту.</b>
        </b>
      </p>
      <p>Про це він заявив у Північній Македонії, повідомляє <a href="https://www.eurointegration.com.ua/rus/news/2019/11/24/7103414/">Європейська правда</a>.</p>
      <p>За його словами, Сербія не продавала зброю в Україну, незважаючи на оприлюднені представницею опозиції Марінікою Тепіч документи про зустріч представника України з представниками сербського військового заводу Крушік. Згідно з цими даними, сербська компанія Техноремонт купила партію мін виробництва заводу Крушік у продавця Jugoimport SDPR, продала польській компанії Nattan, представником якої фактично був громадянин України Віталій Дементьєв, а вже потім боєприпаси потрапили в Україну.</p>
      <p>«Вони (опозиція — ред.) звинуватили нас у вбивстві російських дітей в Донецьку і Луганську, тому що ми продаємо зброю в Україну. Вони хочуть погіршення відносин між нашою країною і Росією. Вони показали документ, який повинен продемонструвати провину Сербії», — заявив Вучич.</p>
      <p>Як зазначив президент Сербії, міністерство торгівлі Сербії дозволило компанії Техноремонт продати зброю польській компанії Nattan, яка в оприлюднених документах названа кінцевим одержувачем зброї.</p>
      <p>Вучич також розповів, що в агентство безпеки і інформації Сербії викликали власника компанії Техноремонт і говорили йому «не грати і не експортувати в Україну, не загрожувати відносинам з Росією».</p>
    </article>
  </body>
</html>