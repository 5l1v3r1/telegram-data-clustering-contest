<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348116.html"/>
    <meta property="og:site_name" content="פליטת פה? אגדה הולנדית ב&quot;מחווה להיטלר&quot;"/>
    <meta property="article:published_time" content="2019-11-24T12:28:00+00:00"/>
    <meta property="og:title" content="פליטת פה? אגדה הולנדית ב&quot;מחווה להיטלר&quot;"/>
    <meta property="og:description" content="סערה בהולנד: שחקנה לשעבר של מילאן ואייאקס, ואן באסטן, השתמש בביטוי הנאצי 'זיג הייל' במהלך שידור חי בטלוויזיה ומיהר להתנצל: &quot;לא התכוונתי&quot;"/>
  </head>
  <body>
    <article>
      <h1>פליטת פה? אגדה הולנדית ב"מחווה להיטלר"</h1>
      <h2>סערה בהולנד: שחקנה לשעבר של מילאן ואייאקס, ואן באסטן, השתמש בביטוי הנאצי 'זיג הייל' במהלך שידור חי בטלוויזיה ומיהר להתנצל: "לא התכוונתי" </h2>
      <address><time datetime="2019-11-24T12:28:00+00:00">24 Nov 2019, 12:28</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1443494.jpg"/>
        <figcaption>מרקו ואן באסטן (רויטרס)</figcaption>
      </figure>
      <p>לאחר התקריות הגזעניות שהתרחשו לאחרונה בהולנד, כעת תקרית גזענית נוספת ומצמררת במיוחד מסעירה את ההולנדים. אגדת העבר ההולנדית, מרקו ואן באסטן, נשמע אמש (שבת) משתמש בביטוי הנאצי ‘זייג הייל’, זאת במהלך שידור חי בראיון טלוויזיוני עם מנג’ר הראקלס, לאחר ההפסד לאייאקס. </p>
      <p>שחקנה לשעבר של מילאן ואייאקס, המשמש כפרשן בטלוויזיה ההולנדית, חשב שהמיקרופון שלו כבוי ולכן הרשה לעצמו להשתמש בביטוי המבחיל. המחווה הנאצית של מרקו ואן באסטן היממה את הולנד. יחד עם זאת, השחקן לשעבר בן ה-55 מיהר להתנצל, כשאמר כי התכוון לבדיחה על הקולגה שלו, האנס קריי הגרמני: “זו לא הייתה הכוונה שלי להשאיר אנשים בשוק. רק רציתי “להסביר” כי האנס גרמני”. </p>
      <p>רשת פוקס ההולנדית התנצלה גם בשמו של אגדת העבר: “ההערות שלו היו לא ראויות”. ההערה הנאצית של ואן באסטן באה בתזמון גרוע במיוחד, כיוון שבמחזור הקרוב בהולנד יתאחדו כולם יחדיו נגד תופעות גזעניות ואף יציינו זאת במשחקים השונים, כאשר השחקנים יישארו לעמוד במהלך הדקה הראשונה בכל המשחקים, במטרה ברורה למחות נגד הערות גזעניות מכל סוג. המחאה נגד הגזענות באה בעקבות ההערות הגזעניות שספג חלוצה של אקסלסיור רוטרדם, אחמד מנדס, במשחק נגד דן בוס, לאחר שכונה “שחור”. </p>
    </article>
  </body>
</html>