<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/kokkino-potami-ola-osa-tha-symboyn-sto-simerino-epeisodio-kyriaki-2411-deite-treiler"/>
    <meta property="og:site_name" content="The Pressroom"/>
    <meta property="article:published_time" content="2019-11-24T12:34:58+00:00"/>
    <meta property="og:title" content="«Κόκκινο Ποτάμι»: Όλα όσα θα συμβούν στο σημερινό επεισόδιο (Κυριακή 24/11) - Δείτε το τρέιλερ"/>
    <meta property="og:description" content="Κόκκινο Ποτάμι (24/11): Κυριακή σήμερα, ημέρα για «Κόκκινο ποτάμι» που καθηλώνει χιλιάδες τηλεθεατές. Η ιστορία μας άφησε με τους πρωταγωνιστές Ιφιγένεια και Μίλτο να ξαναβρίσκουν τον έρωτά τους στο Παρίσι. Στο σημερινό επεισόδιο της σειράς «Κόκκινο Ποτάμι», και καθώς πυκνώνουν τα σύννεφα του πολέμου στον Πόντο, Μίλτος και Ιφιγένεια ταξιδεύουν στα παράλια του Πόντου για να παρευρεθούν στον γάμο του αδελφού του Μίλτου. Ο γάμος πραγματοποιείται με κάθε επισημότητα και σύμφωνα με τα έθιμα του ποντιακού ελληνισμού. Σε κάποιο σημείο μάλιστα, ο γαμπρός «προκαλεί» τον αδερφό του σε έναν παραδοσιακό χορό με μαχαίρια, ο οποίος αναμένεται να είναι θεαματικός."/>
  </head>
  <body>
    <article>
      <h1>«Κόκκινο Ποτάμι»: Όλα όσα θα συμβούν στο σημερινό επεισόδιο (Κυριακή 24/11) - Δείτε το τρέιλερ</h1>
      <address>
        <time datetime="2019-11-24T12:34:58+00:00">24 Nov 2019, 12:34</time>
      </address>
      <p>
        <b><a href="https://www.thepressroom.gr/tags/kokkino-potami">Κόκκινο Ποτάμι</a> (24/11): Κυριακή σήμερα, ημέρα για «Κόκκινο ποτάμι» που καθηλώνει χιλιάδες τηλεθεατές. Η ιστορία μας άφησε με τους πρωταγωνιστές Ιφιγένεια και Μίλτο να ξαναβρίσκουν τον έρωτά τους στο Παρίσι.</b>
      </p>
      <p>Στο σημερινό επεισόδιο της σειράς «Κόκκινο Ποτάμι», και καθώς πυκνώνουν τα σύννεφα του πολέμου στον Πόντο, Μίλτος και Ιφιγένεια ταξιδεύουν στα παράλια του Πόντου για να παρευρεθούν στον γάμο του αδελφού του Μίλτου. Ο γάμος πραγματοποιείται με κάθε επισημότητα και σύμφωνα με τα έθιμα του ποντιακού ελληνισμού. Σε κάποιο σημείο μάλιστα, ο γαμπρός «προκαλεί» τον αδερφό του σε έναν παραδοσιακό χορό με μαχαίρια, ο οποίος αναμένεται να είναι θεαματικός.</p>
      <p>Όμως ο γάμος του Θέμη και της Βασιλικής αμαυρώνεται από τους ανθρώπους του Οσμάν που συνεχίζουν να εκφοβίζουν και να τρομοκρατούν τους Έλληνες. Η σκηνή στο «Κόκκινο Ποτάμι» που ο αδίστακτος Τούρκος κόβει τη γλώσσα ενός άνδρα για να τον τιμωρήσει προκαλεί αποτροπιασμό. </p>
      <p>Η κατάσταση που επικρατεί στη χώρα και στα Βαλκάνια οδηγεί τον Ζαχάρωφ να προτείνει στον Μίλτο να φύγει ξανά για την Ρωσία, πρόταση που δεν θα αποδεχτεί τελικά ο πρωταγωνιστής της σειράς «Το Κόκκινο Ποτάμι».</p>
      <p>Το ξέσπασμα των Βαλκανικών Πολέμων βρίσκει την Ιφιγένεια σπουδάστρια να οργανώνει στο Πανεπιστήμιο εράνους και να μοιράζει προπαγανδιστικό υλικό υπέρ της Ελλάδας και τον Μίλτο να αποφασίζει, παρά τις αντιρρήσεις και τους φόβους της Ιφιγένειας, να καταταγεί στον Ελληνικό στρατό, για να πολεμήσει στην πρώτη γραμμή του μετώπου.</p>
      <h3>Δείτε το τρέιλερ της σειράς «Κόκκινο Ποτάμι»</h3>
      <p>Στο τρέιλερ του νέου επεισοδίου για το «Κόκκινο Ποτάμι» παρακολουθούμε επίσης τους Τούρκους να απειλούν τον πατέρα της Ιφιγένειας, με συνθήματα γραμμένα στον τοίχο.</p>
    </article>
  </body>
</html>