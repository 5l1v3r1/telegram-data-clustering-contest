<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837511-u-stolitsi-politsiya-ta-natsgvardiya-okhoronyatimut-teritoriyu-bilya-nsk-olimpiyskiy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T12:04:00+00:00"/>
    <meta property="og:title" content="У столиці поліція та Нацгвардія охоронятимуть територію біля НСК &quot;Олімпійський&quot;"/>
    <meta property="og:description" content="КИЇВ. 24 листопада. УНН. У Києві 24 листопада поліція охоронятиме правопорядок під час футбольного матчу. Про це УНН повідомили у відділі комунікації ГУНП в …"/>
  </head>
  <body>
    <article>
      <h1>У столиці поліція та Нацгвардія охоронятимуть територію біля НСК "Олімпійський"</h1>
      <address><time datetime="2019-11-24T12:04:00+00:00">24 Nov 2019, 12:04</time> by <a rel="author">Роман Рудський</a></address>
      <p><b>КИЇВ. 24 листопада. УНН.</b> У Києві 24 листопада поліція охоронятиме правопорядок під час футбольного матчу. Про це <b>УНН</b> повідомили у відділі комунікації ГУНП в столиці. </p>
      <p>"Для забезпечення громадської безпеки на прилеглій до стадіону території буде залучена достатня кількість працівників поліції та нацгвардійців", - йдеться в повідомленні.</p>
      <p>У неділю, 24 листопада, у столиці відбудеться футбольний матч Чемпіонату України між командами Прем’єр-ліги "Динамо" (Київ) та "Маріуполь" (Маріуполь) на НСК "Олімпійський".</p>
      <p>Тож під особливою увагою правоохоронців перебуватиме територія навколо спортивної арени, а також найближчі станції метро.</p>
      <p>Київські поліцейські закликають уболівальників, жителів і гостей столиці не порушувати закон, виконувати встановлені правила поведінки і сприяти працівникам поліції в охороні правопорядку.</p>
      <p>Нагадаємо, 24 листопада в столиці можливі зміни <a href="https://www.unn.com.ua/uk/news/1837498-u-stolitsi-mozhlivi-zmini-v-roboti-metro-cherez-futbolniy-match">в роботі метро</a> через футбольний матч.</p>
    </article>
  </body>
</html>