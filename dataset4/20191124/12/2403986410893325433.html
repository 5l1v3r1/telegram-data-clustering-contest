<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ofis_prezidenta_pokazav_protses_budivnitstva_mostu_v_stanitsi_luganskiy_n1238632"/>
    <meta property="og:site_name" content="24 Канал"/>
    <meta property="article:published_time" content="2019-11-24T12:16:00+00:00"/>
    <meta property="og:title" content="У Зеленського показали, як будувався міст у Станиці Луганській"/>
    <meta property="og:description" content="На лінії розмежування на Донбасі у Станиці Луганській нещодавно відкрили відремонтований міст. Роботи завершили на кілька днів раніше, ніж планували."/>
  </head>
  <body>
    <article>
      <h1>У Зеленського показали, як будувався міст у Станиці Луганській</h1>
      <address><time datetime="2019-11-24T12:16:00+00:00">24 Nov 2019, 12:16</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>На лінії розмежування на Донбасі у Станиці Луганській нещодавно відкрили відремонтований міст. Роботи завершили на кілька днів раніше, ніж планували.</b>
      </p>
      <p>Відео з процесом будівництва мосту в Станиці Луганській опублікувала пресслужба Офісу Президента на своїй фейсбук-сторінці.</p>
      <p>В ОПУ повідомили, що наразі міст уже виконує свої функції.</p>
      <aside>Обіцяли – зробили. Міст у Станиці Луганській — символ єдності України. Його відкрили раніше запланованого терміну, і сьогодні ним уже користуються місцеві жителі,<cite>– зазначають там. </cite></aside>
      <p>Зазначимо, проєктна вартість мосту – 38 мільйонів гривень. Ширина шляхопроводу – 2,5 метри. Між КПВВ і мостом запустили транспортне сполучення. Наразі 2 електрокари і 2 автобуси здійснюють приблизно 95 рейсів на добу. Його планували відкрити 27 листопада. </p>
      <p>
        <b>Як будувався міст у Станиці Луганській: дивіться відео </b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2388814378035110%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>Відкриття мосту у Станиці Луганській: основне</h3>
      <ul>
        <li>Після <a href="https://24tv.ua/kuchma_zayavlyaye_shho_rosiyski_okupanti_vidveli_viyska_bilya_stanitsi_luganskoyi_n1172906">завершення розведення сил і засобів у цьому районі</a>, яке відбулося 30 червня, президент України Володимир Зеленський наголосив, що наступним кроком буде відновлення мосту.</li>
        <li>Розмінування території біля мосту завершили аж 22 серпня. А причина тому – відсутність гарантій безпеки з боку бойовиків. Крім того, окупанти тривалий час не підпускали до мосту українських робітників і будівельників.</li>
        <li>Зрештою, на початку вересня відповідні роботи все ж розпочалися. Також українська сторона почала демонтувати фортифікаційні споруди біля мосту, однак окупанти відмовилися це робити.</li>
        <li>До відкриття мосту місцеві жителі користувалися <a href="https://24tv.ua/na_mostu_bilya_stanitsi_luganskoyi_vidkrili_timchasoviy_perehid_foto_n1215214">тимчасовим деревʼяним мостом</a>, який на контрольно-пропускному пункті "Станиця Луганська" остаточно звели 4 жовтня. Також біля мосту встановили автобусні зупинки.</li>
      </ul>
    </article>
  </body>
</html>