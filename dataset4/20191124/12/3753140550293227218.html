<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/zhurnalisty_rozsliduvachi_rozpovily_pro_zvyazky_yermaka_z_rotenbergom_toy_nazyvaye_ce_quotmanipulyaciyeyuquot"/>
    <meta property="og:site_name" content="espreso.tv"/>
    <meta property="article:published_time" content="2019-11-24T12:59:00+00:00"/>
    <meta property="og:title" content="Журналісти-розслідувачі розповіли про зв'язки Єрмака з Ротенбергом. Той називає це &quot;маніпуляцією&quot;"/>
    <meta property="og:description" content="омічник президента України Володимира Зеленського Андрій Єрмак через власну компанію &quot;Інтерпромфінанс-безпека&quot; має спільний бізнес із компанією &quot;Сарич&quot;, яку наразі контролює група Аркадія Ротенберга - друга дитинства Путіна, будівника Кримського мосту і найскандальнішого з російських олігархів"/>
  </head>
  <body>
    <article>
      <h1>Журналісти-розслідувачі розповіли про зв'язки Єрмака з Ротенбергом. Той називає це "маніпуляцією"</h1>
      <address>
        <time datetime="2019-11-24T12:59:00+00:00">24 Nov 2019, 12:59</time>
      </address>
      <p>Помічник президента України Володимира Зеленського Андрій Єрмак через власну компанію "Інтерпромфінанс-безпека" має спільний бізнес із компанією "Сарич", яку наразі контролює група Аркадія Ротенберга - друга дитинства Путіна, будівника Кримського мосту і найскандальнішого з російських олігархів</p>
      <p>Про це стверджує телеканал <a href="https://prm.ua/">Прямий</a>, передає <a href="https://espreso.tv/">Еспресо.TV</a>.</p>
      <p>"Раніше це була українська компанія, яка володіла землею в бухті Ласпі (розташована у загарбаному росіянами українському Криму, - ред.), але вона перереєструвалася в Росії за тамтешніми законами і змінила власників. Рік тому її новими господарями стали люди Ротенберга", - йдеться у повідомленні.</p>
      <p>Як зазначають автори матеріалу, через свого прессекретаря Єрмак прокоментував  їм ситуацію - текстовим повідомленням у WhatsApp. Мовляв, нічого поганого не робив - хотів би закрити компанію, але не може.</p>
      <p>"Ще задовго до початку війни я не мав жодних відносин з ТОВ "Сарич", як не маю і зараз, і не несу жодної відповідальності за діяльність цієї юридичної особи чи її бенефіціарів. Більше того, в мене немає зв‘язку з ними, і через це я весь цей час не мав змоги закрити ТОВ "Інтерпромфінанс-безпека", - йдеться у повідомленні.</p>
      <p>"Виправдання так собі: журналісти -розслідувачі "Прямого" довели документально: на сьогодні Єрмак і "Сарич" пов’язані через "Інтерпромфінанс-безпеку". "Сарич" перереструвався в Росії і відійшов до людей Ротенберга, і це зазначено в реєстрах. Чи намагався Андрій Єрмак припинити бізнес-зв’язки із компаніями російського олігарха Аркадія Ротенберга, він не уточнив...", - наголошується в розслідуванні.</p>
      <p>Після того як відповідний сюжет вийшов в ефірі "Прямого" вийшов новий коментар Єрмака.</p>
      <p>Він назвав "маніпуляцією" і такому, що не відповідає дійсності, твердженню, що "в 2018 році Андрій Борисович Єрмак де-факто став бізнес-партнером людей, тісно пов'язаних з Аркадієм Ротенбергом".</p>
      <p>Помічник президента України вказав, що ТОВ "Інтерпромфінанс-безпека" було зареєстровано в 2001 році, проте жодної господарської діяльності воно не вело, це можна підтвердити документально, якщо переглянути дані відповідних офіційних реєстрів.</p>
      <p>"Тобто, ще задовго до початку війни, я не мав жодних стосунків з ТОВ "Сарич", як не маю і зараз, і не несу жодної відповідальності за діяльність цієї юридичної особи або його бенефіціарів. Більше того, у мене немає зв'язку з ними , і тому я весь цей час не міг закрити ТОВ "Інтерпромфінанс-безпека", - наводить слова посадовця <a href="https://espreso.tv/interfax.com.ua">Інтерфакс-Україна</a>.</p>
    </article>
  </body>
</html>