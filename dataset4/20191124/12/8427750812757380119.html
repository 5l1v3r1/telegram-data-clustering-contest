<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/24/sanremo-giovani-primi-cinque-finalisti-due-conosciamo-gia/"/>
    <meta property="og:site_name" content="Isa e Chia"/>
    <meta property="article:published_time" content="2019-11-24T12:00:47+00:00"/>
    <meta property="og:title" content="‘Sanremo Giovani’, ecco chi sono i primi cinque finalisti (e due li conosciamo già!)"/>
    <meta property="og:description" content="Inizia a prendere forma il cast della finalissima di Sanremo Giovani 2019, che si terrà al Teatro del Casinò di Sanremo il prossimo 19 dicembre e verrà trasmessa in prima serata su RaiUno."/>
  </head>
  <body>
    <article>
      <h1>‘Sanremo Giovani’, ecco chi sono i primi cinque finalisti (e due li conosciamo già!)</h1>
      <address><time datetime="2019-11-24T12:00:47+00:00">24 Nov 2019, 12:00</time> by <a rel="author">Martina</a></address>
      <figure>
        <img src="https://static.nexilia.it/isaechia/2019/11/Sanremo-Giovani-2020.jpg"/>
      </figure>
      <p>Inizia a prendere forma il cast della finalissima di <i>Sanremo Giovani 2019</i>, che si terrà al Teatro del Casinò di Sanremo il prossimo 19 dicembre e verrà trasmessa in prima serata su <i>RaiUno</i>.</p>
      <p>Durante l’appuntamento con <i>Italia Sì</i>, andato in onda ieri sera, si sono infatti dati battaglia dieci giovanissimi cantanti con il sogno di salire sul grande palco e dopo 5 sfide incrociate ad avere la meglio sono stati l’ex allievo di <i>Amici di Maria De Filippi</i> <b>Thomas Bocchimpani </b>che con la sua <i>Ne 80</i> ha vinto contro <b>Nova</b>, l’ex concorrente di <i>X Factor</i> <b>Leo Gassman</b> (figlio del noto attore e regista<b> Alessandro Gassman</b>) che ha portato sul palco <i>Va bene così</i> battendo <b>Samuel Pietrasanta</b>. E ancora <b>Fadi</b> che ha conquistato il posto con <i>Due noi</i> ha avuto la meglio su <b>Raim</b>, <b>Fasma</b> che con <i>Per sentirmi vivo</i> ha prevalso su <b>Federica Abbate</b> e, infine, <b>Marco Sentieri </b>che con <i>Billy Blu</i> ha vinto contro <b>Ainè</b>.</p>
      <p>A questi finalisti, scelti dalla Giuria demoscopica e dalla Commissione musicale presieduta dal direttore artistico <b>Amadeus</b> e composta da <b>Claudio Fasulo</b>, <b>Leonardo De Amicis</b>, <b>Massimo Martelli</b> e <b>Gian Marco Mazzi</b>, se ne aggiungeranno altri cinque, che verrano selezionati nella serata del 7 dicembre. Solo a quel punto si conosceranno i nomi dei dieci ragazzi che saliranno sul palco il 19 dicembre per conquistare 5 degli 8 posti messi a disposizioni della <i>Nuove proposte</i> del <i>Festival di Sanremo</i> 2020. Gli altri 2 posti saranno invece assegnati tra gli artisti provenienti da <i>Area Sanremo</i>, mentre uno spetta di diritto a <b>Tecla Insolia</b>, vincitrice di <i>Sanremo Young</i>.</p>
      <p>Cosa ne pensate di questi primi cinque finalisti? Siete contenti?</p>
    </article>
  </body>
</html>