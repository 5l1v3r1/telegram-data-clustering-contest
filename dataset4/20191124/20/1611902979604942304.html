<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/niemcy-zabili-18-morswinow-wysadzali-miny-w-baltyckim-rezerwacie/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T20:30:12+00:00"/>
    <meta property="og:title" content="Niemcy zabili 18 morświnów. Wysadzali miny w bałtyckim rezerwacie"/>
    <meta property="og:description" content="Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu – podaje w niedzielę Deutsche Welle."/>
  </head>
  <body>
    <article>
      <h1>Niemcy zabili 18 morświnów. Wysadzali miny w bałtyckim rezerwacie</h1>
      <address><time datetime="2019-11-24T20:30:12+00:00">24 Nov 2019, 20:30</time> by <a rel="author" href="https://nczas.com/author/js/" target="_blank">JS</a></address>
      <p>
        <b>Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu – podaje w niedzielę Deutsche Welle.</b>
      </p>
      <p>Miny zostały zdetonowane w czasie ćwiczeń NATO w cieśninie Bełt Fehmarn między Danią i Niemcami. W komunikacie wydanym w sobotę organizacja Nature and Biodiversity Conservation Union (NABU) poinformowała, że Bundesmarine wysadziła 42 miny, z czego 39 na terenie rezerwatu.</p>
      <p>NABU podaje, że po eksplozji znaleziono 18 martwych morświnów, a marynarka wojenna złamała prawo, nie konsultując decyzji dotyczącej manewrów z władzami odpowiedzialnymi za ochronę środowiska.</p>
      <p>„<i>Każda mina wyrwała krater szeroki na pięć metrów i głęboki na 1,5 metra. Wszystkie (zwierzęta) w promieniu 10 do 30 metrów zostały zabite”</i> – napisał w oświadczeniu szef NABU Leif Mueller.</p>
      <p>Rząd tłumaczy swą decyzję koniecznością zdetonowanie starej broni podczas manewrów NATO, ponieważ wysadzanie min musiało być autoryzowane przez strukturę Sojuszu odpowiedzialną za takie działania.</p>
      <p>NABU nie jest przekonana do argumentów Bundesmarine – komentuje DW. W komunikacie organizacja przypomniała, że położenie min było znane od 2016 roku i oskarżyła armię o wykorzystanie ćwiczeń NATO jako okazji do pozbycia się min małym kosztem i bez konsultacji z rządowymi agencjami odpowiedzialnymi za ochronę środowiska. NABU przypomina też, że istnieją technologie pozwalające na neutralizowanie takich ładunków wybuchowych bez szkody dla środowiska.</p>
      <p>PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/facebook-banuje-za-udostepnianie-tej-grafiki-mapa-gwaltow-w-europie-kobiety-w-polsce-48-razy-bezpieczniejsze-niz-w-anglii-i-37-razy-niz-w-szwecji-foto/"/>
        <a href="https://nczas.com/2019/11/24/francja-masowe-protesty-na-ulicach-przeciwko-domowej-przemocy-od-poczatku-roku-francuzi-zamordowali-137-zon-i-partnerek/"/>
        <a href="https://nczas.com/2019/11/24/francja-walczy-z-powodziami-dwie-osoby-nie-zyja-dwie-uznano-za-zaginione/"/>
        <a href="https://nczas.com/2019/11/24/wybory-w-wielkiej-brytanii-boris-johnson-z-szansa-na-wiekszosc-w-parlamencie-zyskuja-tez-szkoci/"/>
        <a href="https://nczas.com/2019/11/24/multikulti-w-akcji-setka-muzulmanow-z-maczetami-wtargnela-do-kina-pelnego-dzieci-porachunki-gangsterow-w-birmingham-video/"/>
        <a href="https://nczas.com/2019/11/24/wojna-w-cdu-prawybory-na-kanclerza-odwolane-bo-chadecy-nie-chca-poprzec-przyjaciolki-merkel/"/>
        <a href="https://nczas.com/2019/11/24/kolejny-irlandczyk-oskarzony-o-smierc-39-imigrantow-przybysze-z-wietnamu-zmarli-w-ciezarowce-chlodni/"/>
        <a href="https://nczas.com/2019/11/24/to-juz-sie-dzieje-naukowcy-obalajacy-teze-o-katastrofie-klimatycznej-musza-w-niemczech-ukrywac-sie-przed-ekoterrorystami-rzad-merkel-po-stronie-ekooszolomow-video/"/>
        <a href="https://nczas.com/2019/11/24/norwegowie-maja-juz-dosc-spalili-publicznie-koran-video/"/>
      </related>
    </article>
  </body>
</html>