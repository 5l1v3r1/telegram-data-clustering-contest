<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/moskeebesturen-werd-migrantenorganisaties-amsterdam-moest-keihard-sjoemelen-om-moskeeen-van-de-grond-te-krijgen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="”Moskeebesturen’ werd ‘migrantenorganisaties” – Amsterdam moest keihard sjoemelen om moskeeën van de grond te krijgen"/>
    <meta property="og:description" content="In Amsterdam wist men met liegen en bedriegen twee gesubsidieerde moskeeën van de grond te krijgen. Het doel heiligt de middelen, helemaal wanneer je kunt deugen! Het woord ‘moskeebesturen’ werd vervangen door ‘migrantenorganisaties’ en zo betaalde ook de Europese Commissie mee! De Europese Commissie dacht mee te betalen aan een gemeentelijk wijkgebouw. Er werd wel een fraudeonderzoek gestart maar dat verdween uiteindelijk weer in de doofpot. De hele situatie wordt allemaal uitgebreid in het artikel beschreven (aanrader!). Journalist Robbert van Lanschot ontdekte het hele gebeuren. Hij zag namelijk dat een subsidieaanvraag vanuit Amsterdam richting Brussel behoorlijk geheimzinnig leek te hebben gedaan over de moskeeën die er inmiddels staan. Want wat blijkt? ‘Moskee’, ‘islam’, ‘gebedsruimte’ en vergelijkbare woorden kwamen totaal niet voor in de aanvraag. Ook sprak men niet over ‘moskeebesturen’ maar over ‘migrantenorganisaties’. Dit citaat geeft perfect weer hoe doelbewust en ziek ver ze hier in zijn gegaan:…"/>
  </head>
  <body>
    <article>
      <h1>”Moskeebesturen’ werd ‘migrantenorganisaties” – Amsterdam moest keihard sjoemelen om moskeeën van de grond te krijgen</h1>
      <address><time datetime="2019-11-24T20:00:00+00:00">24 Nov 2019, 20:00</time> by <a rel="author">Wout Willemsen</a></address>
      <p>
        <b>In Amsterdam wist men met liegen en bedriegen <a href="https://tpo.nl/2019/11/24/lucas-hartong-zo-bouwden-amsterdam-en-de-eu-met-liegen-en-bedriegen-twee-moskeeen/?utm_source=twitter&amp;utm_medium=social&amp;utm_campaign=sharing_mini">twee gesubsidieerde moskeeën</a> van de grond te krijgen. Het doel heiligt de middelen, helemaal wanneer je kunt deugen! Het woord ‘moskeebesturen’ werd vervangen door ‘migrantenorganisaties’ en zo betaalde ook de Europese Commissie mee!</b>
      </p>
      <p>De Europese Commissie dacht mee te betalen aan een gemeentelijk wijkgebouw. Er werd wel een fraudeonderzoek gestart maar dat verdween uiteindelijk weer in de doofpot. De hele situatie wordt allemaal uitgebreid in het artikel beschreven (<a href="https://www.groene.nl/artikel/jokken-in-de-joubertstraat">aanrader!</a>).</p>
      <p>Journalist Robbert van Lanschot ontdekte het hele gebeuren. Hij zag namelijk dat een subsidieaanvraag vanuit Amsterdam richting Brussel behoorlijk geheimzinnig leek te hebben gedaan over de moskeeën die er inmiddels staan. Want wat blijkt? ‘Moskee’, ‘islam’, ‘gebedsruimte’ en vergelijkbare woorden kwamen totaal niet voor in de aanvraag. Ook sprak men niet over ‘moskeebesturen’ maar over ‘migrantenorganisaties’. Dit citaat geeft perfect weer hoe doelbewust en ziek ver ze hier in zijn gegaan:</p>
      <blockquote>
        <i>“En – echt op alles werd gelet – zelfs het bouwbedrijf HECON, dat in eigen reclamemateriaal goede sier wilde maken met het bouwproject werd door de gemeente op het hart gedrukt toch vooral geen melding maken van het woord ‘moskee’, want je weet nooit hoe opeens zo’n brochure of persbericht per ongeluk toch op het bureau van een Brusselse ambtenaar belandt.”</i>
      </blockquote>
      <p>Hij kaart het netjes aan bij het Europese antifraudebureau en de onderzoeker van dit bureau was het eigenlijk met hem eens, tot hij ineens werd teruggefloten en de zaak was afgehandeld: er gebeurde helemaal niets.</p>
      <p>Als je het hele artikel leest en je de details nagaat krab je je de ogen nog net niet uit je kassen. Amsterdam financierde gewoon de bouw van moskeeën en niemand leek er ook maar enig bezwaar tegen te hebben binnen de ambtenarij.</p>
      <blockquote><i>Koranlessen in een door de Nederlandse overheid en de EU gesubsidieerd gebouw? Jazeker. Heeft de staat hier dus religie gefinancierd? “Ja, absoluut”</i>, aldus Van Lanschot.</blockquote>
      <p>Die gemeente is echt volledig de weg kwijt. Keer op keer onderstrepen ze het zelf weer…</p>
    </article>
  </body>
</html>