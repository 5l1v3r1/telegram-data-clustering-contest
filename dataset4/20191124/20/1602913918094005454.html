<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/mae-coduri-rosu-si-portocaliu-de-ploi-si-inundatii-mentinute-in-unele-zone-din-franta-18612340"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T20:04:48+00:00"/>
    <meta property="og:title" content="MAE: Coduri roşu şi portocaliu de ploi şi inundaţii, menţinute în unele zone din Franţa"/>
    <meta property="og:description" content="Ministerul Afacerilor Externe informează românii care se află, tranzitează sau vor să călătorească în Franţa, că autorităţile locale menţin şi luni codul roşu de ploi torenţiale, furtună şi inundaţii, în Var şi Alpes Maritimes, precum şi codul portocaliu în alte zone."/>
  </head>
  <body>
    <article>
      <h1>MAE: Coduri roşu şi portocaliu de ploi şi inundaţii, menţinute în unele zone din Franţa</h1>
      <address><time datetime="2019-11-24T20:04:48+00:00">24 Nov 2019, 20:04</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>Ministerul Afacerilor Externe informează românii care se află, tranzitează sau vor să călătorească în Franţa, că autorităţile locale menţin şi luni codul roşu de ploi torenţiale, furtună şi inundaţii, în Var şi Alpes Maritimes, precum şi codul portocaliu în alte zone.</p>
      <p>„Ministerul Afacerilor Externe informează cetăţenii români care se află, tranzitează sau doresc să călătorească în Republica Franceză că, în conformitate cu datele transmise de autorităţile locale şi serviciul meteorologic al Aeronauticii militare franceze, în perioada 24 - 25 noiembrie 2019, se menţine un cod roşu de ploi torenţiale, furtună şi inundaţii în Departamentele Var şi Alpes Maritimes şi un cod portocaliu în Bouche-du-Rhône, Gard, Hautes Alpes”, au transmis reprezentanţii MAE, într-un comunicat de presă remis, duminică, MEDIAFAX.</p>
      <p>Sursa citată precizează că românii pot solicita asistenţă consulară la numerele de telefon ale Ambasadei României la Paris: +33147052966 şi +33147052755 şi Consulatului General al României la Marsilia: +33491221741, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center în regim de permanenţă.</p>
      <p>Totodată, cetăţenii români care se confruntă cu o situaţie dificilă, specială, cu un caracter de urgenţă, au la dispoziţie următoarele telefoane de permanenţă: misiunea diplomatică a României în Republica Franceză: +33680713729, Consulatul General al României la Marsilia: +33610027164, Consulatul General al României la Lyon: +33643627736 şi Consulatul General al României la Strasbourg: +33627050022, la care pot apela în funcţie de zona în care se află.</p>
      <p>MAE mai recomandă consultarea paginilor de Internet <a href="http://paris.mae.ro/">http://paris.mae.ro</a>, <a href="http://marsilia.mae.ro/">http://marsilia.mae.ro</a>, <a href="http://lyon.mae.ro/">http://lyon.mae.ro</a>, <a href="http://strasbourg.mae.ro/">http://strasbourg.mae.ro</a>, <a href="http://www.mae.ro/">www.mae.ro</a>, <a href="http://www.meteoalarm.eu/">www.meteoalarm.eu</a> şi reaminteşte faptul că cetăţenii români care se deplasează în străinătate au la dispoziţie aplicaţia „Călătoreşte în siguranţă" (<a href="http://www.mae.ro/app_cs">www.mae.ro/app_cs</a>), care oferă informaţii şi sfaturi de călătorie.</p>
    </article>
  </body>
</html>