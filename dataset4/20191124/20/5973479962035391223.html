<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/vali-kaymak-ailenin-huzuru-ogretmenlerin-elindedir-h51874.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-24T20:49:52+00:00"/>
    <meta property="og:title" content="Vali Kaymak: &quot;Ailenin huzuru öğretmenlerin elindedir&quot;"/>
    <meta property="og:description" content="24 Kasım Öğretmenler Günü anısına Atatürk Kültür Merkezi'nde konuşma yapan Samsun Valisi Osman Kaymak; &quot;Ailelerin kurtuluşu, huzuru öğretmenlerin elindedir.&quot; dedi."/>
  </head>
  <body>
    <article>
      <h1>Vali Kaymak: "Ailenin huzuru öğretmenlerin elindedir"</h1>
      <h2>24 Kasım Öğretmenler Günü anısına Atatürk Kültür Merkezi'nde konuşma yapan Samsun Valisi Osman Kaymak; "Ailelerin kurtuluşu, huzuru öğretmenlerin elindedir." dedi.</h2>
      <address><time datetime="2019-11-24T20:49:52+00:00">24 Nov 2019, 20:49</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <p><b>Samsun</b>'da 24 Kasım Öğretmenler Günü dolayısıyla bir dizi etkinlik düzenlendi. Etkinlik ilk olarak İlkadım ilçesinde bulunan Atatürk Anıtı'na çelenk bırakılarak başladı. İlçe kaymakamlarının, ilçe milli eğitim müdürlerinin, okul müdürlerinin ve öğretmenlerin katıldığı törende Samsun Milli Eğitim Müdürü Coşkun Esen anıta çelenk bıraktı. Etkinlik <b>Atatürk Kültür Merkezi</b>'nde devam etti.</p>
      <figure>
        <img src="https://www.samsunhaber.com/images/upload/ogretmenler-gunu-vali-kaymak-1.jpg"/>
      </figure>
      <h3>"Öğretmenliği ve imamları çok önemsiyoruz"</h3>
      <p>İbrahim Tanrıverdi Sosyal Bilimler Lisesi tarafından hazırlanan 'Kahramanın Kahramanı' adlı kısa film salondaki kişileri duygulandırarak kendisine hayran bıraktı. Akabinde kürsü konuşmalarına geçildi. Konuşmasını yapan Vali Kaymak öğretmenliğin kutsal bir meslek olduğunu belirterek; "Öğretmenlik gerçek anlamda kıymetli bir meslektir. Hz. Ali'nin 'Bana bir harf öğretenin 40 yıl kölesi olurum' sözünü, Mustafa Kemal Atatürk'ün öğretmenlere olan inancını her defasında söylüyoruz. Bu mesajların toplumda yer bulması gerekiyor. Bu anlamda öğretmenler işini yaparken bu öğretmenlik heyecanını yaşamıyorsa geleceğimizden emin olamayız. Hep söylediğimiz şu söz var; öğretmenliği ve imamları çok önemsiyoruz. Bu iki meslek gerçekten işini hakkı ile yapacak olursa ülkesine olan meslek heyecanını her derse gidişinde yaşarsa o zaman rahat olabiliriz. Aksi takdirde, bir toplumda kötülük varsa, bunun temeli dönüp dolaşıp eğitime çıkıyor. Ailelerin kurtuluşu, huzuru öğretmenlerin elindedir. Buradan tüm öğretmenlerimizin, Öğretmenler Günü'nü kutlarım" şeklinde konuştu.</p>
      <figure>
        <img src="https://www.samsunhaber.com/images/upload/ogretmenler-gunu-vali-kaymak-2.jpg"/>
      </figure>
      <p>Konuşmaların sonunda mesleğe yeni başlayan öğretmenler için yemin töreni düzenlendi. Sonrasında şiir okumalarına geçildi. Etkinlik öğretmenlerden oluşan Samsun Ritmi Anadolu Grubu'nun müzik ziyafeti ile son buldu.</p>
      <figure>
        <img src="https://www.samsunhaber.com/images/upload/ogretmenler-gunu-vali-kaymak-3.jpg"/>
      </figure>
      <figure>
        <img src="https://www.samsunhaber.com/images/upload/ogretmenler-gunu-vali-kaymak-4.jpg"/>
      </figure>
      <figure>
        <img src="https://www.samsunhaber.com/images/upload/ogretmenler-gunu-vali-kaymak-5.jpg"/>
      </figure>
      <p><i>Son Güncelleme:</i> 24.11.2019 20:54</p>
    </article>
  </body>
</html>