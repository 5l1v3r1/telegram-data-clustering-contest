<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/sds-prvic-po-januarju-prehitela-lms-253206"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T20:46:00+00:00"/>
    <meta property="og:title" content="SDS prehitel Šarčeve"/>
    <meta property="og:description" content="Stranka SDS je novembra glede na rezultate javnomnenjske ankete prvič po januarju prehitela LMŠ, je danes poročal Pop TV. SDS bi po anketi volilo 15,4 odstotka vprašanih, medtem ko bi LMŠ volilo ..."/>
  </head>
  <body>
    <article>
      <h1>SDS prehitel Šarčeve</h1>
      <h2>Stranka SDS je novembra glede na rezultate javnomnenjske ankete Mediane prvič po januarju prehitela LMŠ, je danes poročal Pop TV. SDS bi po anketi volilo 15,4 odstotka vprašanih, medtem ko bi LMŠ volilo 13,8 odstotka vprašanih.</h2>
      <address><time datetime="2019-11-24T20:46:00+00:00">24 Nov 2019, 20:46</time> by <a rel="author">STA, A. L.</a></address>
      <p>Stranka SDS je novembra glede na rezultate javnomnenjske ankete prvič po januarju prehitela LMŠ, je danes poročal <i>Pop TV</i>. SDS bi po anketi volilo 15,4 odstotka vprašanih, medtem ko bi LMŠ volilo 13,8 odstotka vprašanih. Na tretje mesto se je z 9,5-odstotno podporo uvrstila SD. Sledi Levica, ki je prejela 8,8 odstotka glasov vprašanih, na petem mestu sledi SNS s 3,6 odstotka glasov anketiranih.<br/><br/>NSi je v anketi prejel 3,6 odstotka glasov, Pirati 2,4 odstotka, Desus odstotek in pol, Dobra država in SAB pa 1,3 odstotka. Več kot petina vprašanih (21,1 odstotka) je bilo neodločenih, desetina (9,9 odstotka) pa ne bi izbrala nobene.<br/><br/>Javnomnenjska podpora vladi medtem stagnira, vlado podpira 43,7 odstotka vprašanih, nasprotuje pa ji 40,9 odstotka anketiranih, preostali so neopredeljeni.<br/><br/>Med politiki najbolj priljubljen ostaja predsednik države <b>Borut Pahor</b>, ki mu sledi premier <b>Marjan Šarec</b>, tretja pa je evropska poslanka <b>Tanja Fajon</b>. Na četrtem mestu je slovenski kandidat za evropskega komisarja <b>Janez Lenarčič</b>, sledita mu še evropski poslanec <b>Milan Brglez </b>in predsednik NSi <b>Matej Tonin</b>. Na repu lestvice so zunanji minister <b>Miro Cerar</b>, prvak SDS <b>Janez Janša </b>in vodja Desusa <b>Karl Erjavec</b>.<br/><br/>Javnomnenjsko anketo je opravil Inštitut za raziskovanje trga in medijev Mediana na vzorcu 732 polnoletnih prebivalcev Slovenije.</p>
    </article>
  </body>
</html>