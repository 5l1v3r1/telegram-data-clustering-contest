<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778871/charisteas-den-ekane-tosa-lathi-o-dietitis-tha-kerdizame/"/>
    <meta property="og:site_name" content="to10.gr"/>
    <meta property="article:published_time" content="2019-11-24T20:46:46+00:00"/>
    <meta property="og:title" content="Χαριστέας: «Αν δεν έκανε τόσα λάθη ο διαιτητής θα κερδίζαμε»"/>
    <meta property="og:description" content="Ο διευθυντής του ποδοσφαιρικού τμήματος του Άρη στάθηκε στην παρουσία του Ευαγγέλου."/>
  </head>
  <body>
    <article>
      <h1>Χαριστέας: «Αν δεν έκανε τόσα λάθη ο διαιτητής θα κερδίζαμε»</h1>
      <h2>Ο διευθυντής του ποδοσφαιρικού τμήματος του Άρη στάθηκε στην παρουσία του Ευαγγέλου.</h2>
      <address><time datetime="2019-11-24T20:46:46+00:00">24 Nov 2019, 20:46</time> by <a rel="author">to10.gr</a></address>
      <p>Τη δυσαρέσκεια του για τα λάθη που έκανε ο Ευαγγέλου σε βάρος του Άρη στάθηκε στις δηλώσεις του στη NOVA ο Άγγελος Χαριστέας.</p>
      <p>
        <b>Αναλυτικά τα όσα δήλωσε:</b>
      </p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p><b>Για το παιχνίδι:</b> «Ήρθαμε για να κερδίσουμε. Δείξαμε ότι έχουμε μια πολύ καλή ομάδα. Εάν δεν ήταν ο διαιτητής, που έκανε ένα πολύ κακό παιχνίδι και λάθη, θα μπορούσαμε να φύγουμε με τους τρεις βαθμούς. Δεν είμαι άνθρωπος που στέκομαι σε αυτά αλλά η ελληνική διαιτησία έχει πολλά προβλήματα. Το συζήτησα και στην ΟΥΕΦΑ που βρέθηκα. Χάνουμε πολύ χρόνο στο VAR το οποίο δεν έχουμε μάθει να χρησιμοποιούμε. Εκνευρίζει τους πάντες. Κάνουμε βήματα προς τα πίσω.</p>
      <p>Είμαστε ικανοποιημένοι από την εμφάνιση των παικτών μας. Οι δηλώσεις μου δεν έχουν να κάνουν με την ΑΕΚ που είναι καλή ομάδα. Αποδείξαμε όμως πως έχουμε δυνατή ομάδα. Θα δείτε στις φάσεις ότι ο διαιτητής σταματάει συνέχεια το παιχνίδι».</p>
      <p><b>Για το αν ο Άρης έπρεπε να διαχειριστεί καλύτερα το παιχνίδι:</b> «Πώς να το κάνει αυτό; Προηγηθήκαμε στο σκορ και ο διαιτητής διέκοπτε συνέχεια τον αγώνα. Όταν χρειάζεται τόσο χρόνο για να πάρει μια απόφαση, μου δημιουργεί ερωτηματικά».</p>
      <p>
        <b>
          <a href="https://www.to10.gr/podosfero/superleague/778871/charisteas-den-ekane-tosa-lathi-o-dietitis-tha-kerdizame/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>