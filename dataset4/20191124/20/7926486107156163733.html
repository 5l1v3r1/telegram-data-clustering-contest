<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013203/%D9%BE%DA%AF%D8%A7%D9%87-%D8%A2%D9%87%D9%86%DA%AF%D8%B1%D8%A7%D9%86%DB%8C-%D8%B5%D8%A8%D8%A7-%D8%A2%D8%B0%D8%B1%D9%BE%DB%8C%DA%A9-%D9%88-%D8%AD%D8%B3%DB%8C%D9%86-%D9%82%D8%AF%DB%8C%D8%A7%D9%86%DB%8C-%D8%AF%D8%B1-%D9%84%DB%8C%D8%B3%D8%AA-%D8%B9%D9%81%D9%88-%D8%B4%D8%AF%DA%AF%D8%A7%D9%86-%D8%A7%D8%AE%DB%8C%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T20:31:00+00:00"/>
    <meta property="og:title" content="پگاه آهنگرانی، صبا آذرپیک و حسین قدیانی در لیست عفو شدگان اخیر"/>
    <meta property="og:description" content="۶ تن از محکومان امنیتی با درخواست آیت الله رئیسی و موافقت رهبر معظم انقلاب عفو شدند که در میان آنها اسامی «پگاه آهنگرانی» و «حسین قدیانی» به چشم میخورد."/>
  </head>
  <body>
    <article>
      <h1>پگاه آهنگرانی، صبا آذرپیک و حسین قدیانی در لیست عفو شدگان اخیر</h1>
      <address>
        <time datetime="2019-11-24T20:31:00+00:00">24 Nov 2019, 20:31</time>
      </address>
      <p>
        <i>۶ تن از محکومان امنیتی با درخواست آیت الله رئیسی و موافقت رهبر معظم انقلاب عفو شدند که در میان آنها اسامی «پگاه آهنگرانی» و «حسین قدیانی» به چشم میخورد.</i>
      </p>
      <p>به گزارش مشرق، در آستانه ۱۷ ربیع الاول و همزمان با میلاد با سعادت پیامبر مکرم اسلام، آیت الله رئیسی رئیس قوه قضائیه در نامه‌ای به محضر مقام معظم رهبری لیستی بیش از ۳۵۵۲ نفر از محکومان را به جهت استفاده از عفو و تخفیف در مجازات ارائه کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1012246/%D8%A2%D8%B2%D8%A7%D8%AF%DB%8C-%DB%B2-%D9%85%D8%AD%DA%A9%D9%88%D9%85-%D8%A7%D9%85%D9%86%DB%8C%D8%AA%DB%8C-%D8%A8%D8%A7-%D8%B9%D9%81%D9%88-%D8%B1%D9%87%D8%A8%D8%B1%DB%8C">آزادی ۲ محکوم امنیتی با <i>عفو</i> رهبری</a></blockquote>
      <p>در این مرحله از عفو محکومان نسبت به ادوار گذشته تفاوت‌هایی داشت از جمله اینکه عدد محکومانی که مورد عفو قرار گرفتند، رشد فزاینده‌ای داشت و هم اینکه در این لیست، جمعی از محکومان امنیتی در حوزه دانشجویی، اصحاب فرهنگ و رسانه و برخی از محکومان امنیتی دیگر دیده می‌شود.</p>
      <p>در این لیست اسامی ۶نفر از محکومان امنیتی وجود دارد که عفو اخیر شامل حالشان شده است.</p>
      <p>براساس اطلاعات بدست آمده؛ <b> پگاه آهنگرانی، صبا آذرپیک، پوریا عالمی، کیومرث مرزبان، حسین جنتی و حسین قدیانی جزء لیست عفوهای اخیر درخواست شده از سوی آیت الله رئیسی هستند.</b></p>
      <p>یکی دو روز پیش نیز، دو تن از محکومان امنیتی که اسمشان در لیست عفو شدگان قرار داشت به نام‌های عثمان مصطفی پور و محمد نظری از زندان آزاد شدند.</p>
      <p>منبع: فارس</p>
    </article>
  </body>
</html>