<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/ni-zvezda-ni-partizan-trener-buducnosti-nece-da-se-bavi-njima-393661.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T20:51:00+00:00"/>
    <meta property="og:title" content="Ni Zvezda, ni Partizan - Trener Budućnosti neće da se bavi njima!"/>
    <meta property="og:description" content="Važnu pobedu ostvario je novi trener Budućnosti. Naravno, zadovoljan je posle svega."/>
  </head>
  <body>
    <article>
      <h1>Ni Zvezda, ni Partizan - Trener Budućnosti neće da se bavi njima!</h1>
      <h2>Važnu pobedu ostvario je novi trener Budućnosti. Naravno, zadovoljan je posle svega.</h2>
      <address><time datetime="2019-11-24T20:51:00+00:00">24 Nov 2019, 20:51</time> by <a rel="author">Darko Mitrović</a></address>
      <p><anchor name=""/><a href="https://www.sportske.net/vest/kosarka/trinkijeri-iskljucen-za-partizan-je-moraca-rebus-393652.htmlhttps://www.vijesti.me/sport/kosarka/mijovic-ako-se-budemo-bavili-zvedom-i-partizanom-nece-biti-dobro">Budućnost je u derbiju osmog kola ABA lige savladala Partizan sa 65:60</a>, a posle meča trener Podgoričana <b>Petar Mijović</b> je novinarima objasnio kako je njegov tim prelomio ovaj duel u svoju korist.<br/><i><br/></i><i>''Izuzetno težak meč, ali to smo očekivali i pripremali se. Posebno specifične pripreme traži meč sa Partizanom. Bili smo na startu mekani na Veličkoviću i Zagorcu, bili smo dosta stegnuti u napadu, kada je Bamfort napravio brzo dva faula. Nismo bili ni čvrsti, a nismo našli rešenje za njihovu čvrstinu.<br/></i><i><br/></i><i>U nastavku smo igrali odbranu jedan na jedan i imali defanzivan skok možda i najbolji u sezoni. Kada smo imali kontrolu, ušli smo brzopleto u napade, ali smo ostali stabilni u defanzivi. Priveli smo utakmicu kraju protiv izuzetnog tima, koji je kontrolisao rezultat 25 minuta'',</i> rekao je Mijović, a prenose ''<anchor name=""/><a href="https://www.sportske.net/vest/kosarka/trinkijeri-iskljucen-za-partizan-je-moraca-rebus-393652.htmlhttps://www.vijesti.me/sport/kosarka/mijovic-ako-se-budemo-bavili-zvedom-i-partizanom-nece-biti-dobrohttps://www.vijesti.me/sport/kosarka/mijovic-ako-se-budemo-bavili-zvedom-i-partizanom-nece-biti-dobro">Vijesti</a>''.</p>
      <p>Novinari su mu skrenuli pažnju da Budućnost sada ima dve pobedde više i od Zvezde i od Partizana, ali Mijović do daljnjeg ne želi da se bavi ovim rivalima.</p>
      <p><i>''Ako se budemo bavili Zvedom i Partizanom, neće biti dobro. Tu su Cedevita Olimpija, Primorska... Gledamo samo kako da se spremimo za naredni meč. Olakšali smo malo posao i ništa više'',</i> poručio je Mijović.</p>
      <p>Činilo se posle odlaska Slobodana Subotića da je on samo prelazno rešenje do izbora novog trenera, ali za sada mu odlično ide.</p>
      <p><i>''I da potpišem ugovor na pet godina, čeka me naredna utakmica. Ja sam dobio priznanje i čast da vodim ovu grupu momaka, i ja se trudim da radim najbolje što mogu'',</i> zaključio je Mijović.</p>
      <p>Izvor: Sportske.net, vijesti.me</p>
      <related>
        <h4>Povezane vesti</h4>
        <a href="https://www.sportske.net/vest/kosarka/trinkijeri-iskljucen-za-partizan-je-moraca-rebus-393652.html"/>
        <a href="https://www.sportske.net/vest/kosarka/poluvreme-euforija-profesor-novica-i-odlicni-djak-miletic-tvitovi-393649.html"/>
        <a href="https://www.sportske.net/vest/kosarka/ovacije-u-moraci-za-igraca-partizana-393645.html"/>
        <a href="https://www.sportske.net/vest/kosarka/ek-buducnost-slavila-u-poljskoj-bandza-si-razocarao-raspolozenog-tea-obradovicev-monako-slavio-u-neizvesnoj-zavrsnici-393312.html"/>
        <a href="https://www.sportske.net/vest/kosarka/kakva-ofanziva-dragana-bokana-nije-samo-kilpatrik-buducnost-sprema-jos-jednu-bombu-393113.html"/>
      </related>
    </article>
  </body>
</html>