<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/deshevi_pereloti_v_yevropu_vzimku_tizhden_shalenih_znizhok_i_chorna_pyatnitsya_vid_ryanair_n1238766"/>
    <meta property="og:site_name" content="24 Канал"/>
    <meta property="article:published_time" content="2019-11-24T20:02:00+00:00"/>
    <meta property="og:title" content="Дешеві перельоти в Європу взимку: тиждень шалених знижок і &quot;чорна п'ятниця&quot; від Ryanair"/>
    <meta property="og:description" content="Лоукостер з Ірландії Ryanair 24 листопада розпочав великий розпродаж з нагоди Cyber Week. Відсьогодні і до 29 листопада – &quot;чорної п'ятниці&quot; – любителям бюджетних мандрівок авіаперевізник щодня пропонуватиме великі знижки на різні напрямки."/>
  </head>
  <body>
    <article>
      <h1>Дешеві перельоти в Європу взимку: тиждень шалених знижок і "чорна п'ятниця" від Ryanair</h1>
      <address><time datetime="2019-11-24T20:02:00+00:00">24 Nov 2019, 20:02</time> by <a rel="author" href="https://24tv.ua/oles_drukach_tag6154/" target="_blank">Олесь Друкач</a></address>
      <p>
        <b>Лоукостер з Ірландії Ryanair 24 листопада розпочав великий розпродаж з нагоди Cyber Week. Відсьогодні і до 29 листопада – "чорної п'ятниці" – любителям бюджетних мандрівок авіаперевізник щодня пропонуватиме великі знижки на різні напрямки.</b>
      </p>
      <p>Акція від <a href="http://www.ryanair.com/">Ryanair </a>стартувала 24 листопада, до півночі є можливість купити авіаквитки до Польщі та з Польщі зі знижкою до 25%. Інформацію про це можна побачити на офіційному сайті авіакомпанії.</p>
      <blockquote>Корисно знати: <a href="https://24tv.ua/family/podorozh_z_ditinoyu_yak_do_tsogo_pidgotuvatisya_ta_shho_vzyati_z_soboyu_n1236115">Подорож з дитиною: як до цього підготуватися та що взяти з собою</a></blockquote>
      <p>Тиждень знижок буде триватиме і від лоукостера Lauda – це дочірня компанія Ryanair, яка базується у Відні. 24 листопада багато квитків за ціною від 9,9 євро продаються саме з австрійської столиці.</p>
      <figure>
        <img src="https://24tv.ua/resources/photos/news/620_DIR/201911/1238766_10228920.png?201911194458"/>
        <figcaption>Низькі ціни від Ryanair на подорожі у грудні та січні / Скріншот офіційного сайту</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1238766_10228919.png?201911194458"/>
        <figcaption>Акційні ціни від Lauda на грудень – лютий з Відня / Скріншот з офіційного сайту</figcaption>
      </figure>
      <p>Важливо: саме ці акційні пропозиції діють до кінця доби, а діють вони на рейси у грудні та січні (частково і в лютому). Інформація про знижки у наступні дні з'являтиметься поступово – слідкуйте за оновленнями.</p>
      <blockquote>Купити авіаквитки можна (і треба) на офіційному сайті – <a href="https://www.ryanair.com/">Ryanair.com</a>.</blockquote>
      <h3>Перельоти авіакомпанією Ryanair: важливі нюанси</h3>
      <ul>
        <li>Після купівлі авіаквитка та дві доби (бажано – тоді кращі шанси отримати місце біля вікна) перед вильотом слід обов'язково виконати онлайн чекін на сайті й видрукувати посадковий талон (в аеропорту ця послуга коштує 55 євро).</li>
        <li>З видрукованим посадковим талоном треба підійти до стійки реєстрації в аеропорту (до речі, туди приїжджайте десь за дві години до вильоту). Там виконають процедуру visa check (перевірять ваш паспорт чи візу – тобто, чи маєте ви право летіти).</li>
        <li>Важливо: в межах зони Шенгену з червня 2017 року Ryanair не вимагає visa check на внутрішніх рейсах, тобто друкувати посадковий талон не потрібно, достатньо показати його, наприклад, у додатку або й просто скріншот (якщо немає інтернету).</li>
        <li>І ще важливий нюанс: в ціну квитка включено лише багаж у ручній поклажі, тобто сумка чи рюкзак розмірами 40 на 20 на 25 сантиметрів.</li>
      </ul>
      <figure>
        <img src="https://24tv.ua/resources/photos/news/201908/1194202_10164547.png?201911132555"/>
      </figure>
      <blockquote>До теми <a href="https://24tv.ua/techno/chorna_pyatnitsya_2019_ukrayina_komfi_rozetka_tsitrus_allo_znizhki_n1237907">про "чорну п'ятницю" в Україні: магазини техніки, де можна купити товар зі знижкою</a></blockquote>
      <p> </p>
    </article>
  </body>
</html>