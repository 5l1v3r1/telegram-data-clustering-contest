<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815923"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T20:08:00+00:00"/>
    <meta property="og:title" content="Познат герой за ЦСКА (М) преди мача с Лудогорец (видео)"/>
    <meta property="og:description" content="ЦСКА (Москва) записа минимална, но много важна победа в домакинството си на Криля Советов (1:0) и продължи да се изкачва в класирането на РПЛ. Отново ..."/>
  </head>
  <body>
    <article>
      <h1>Познат герой за ЦСКА (М) преди мача с Лудогорец (видео)</h1>
      <address><time datetime="2019-11-24T20:08:00+00:00">24 Nov 2019, 20:08</time> by <a rel="author">КРАСИМИР ГЪЛЪБОВ</a></address>
      <p>ЦСКА (Москва) записа минимална, но много важна победа в домакинството си на <a href="https://www.sportal.bg/statistics_team_news.php?champ=17&amp;team=172">Криля Советов</a> (1:0) и продължи да се изкачва в класирането на РПЛ. Отново <a href="https://www.sportal.bg/statistics_player.php?team=184&amp;player=23284&amp;champ=17">Никола Влашич</a> беше голямата фигура за "армейците" и донесе успеха в 75-ата минута. Московчани се изравниха по точки с третия <a href="https://www.sportal.bg/statistics_team_news.php?champ=17&amp;team=382">Краснодар</a>. След няколко дни на тима предстои мач срещу <a href="https://www.sportal.bg/statistics_team_news.php?champ=1&amp;team=343">Лудогорец</a> в Лига Европа. <br/><br/><a href="https://www.sportal.bg/statistics_manager_details.php?champ=17&amp;team=184">Виктор Гончаренко</a> избра схема с трима нападатели в лицето на <a href="https://www.sportal.bg/statistics_player.php?team=184&amp;player=15328&amp;champ=17">Фьодор Чалов</a>, <a href="https://www.sportal.bg/statistics_player.php?team=184&amp;player=5670405&amp;champ=17">Арнор Сигурдсон</a> и възстановения от лека контузия Никола Влашич. Домакините се стремяха към втора поредна победа, а Криля Советов имаше за цел да постигне първи успех от 5 кръга и да се изравни с <a href="https://www.sportal.bg/statistics_team_news.php?champ=17&amp;team=170">Динамо (Москва)</a> на седмото място. Наставникът на самарци <a href="https://www.sportal.bg/statistics_manager_details.php?champ=17&amp;team=172">Миодраг Божович</a> пусна в предни позиции <a href="https://www.sportal.bg/statistics_player.php?team=172&amp;player=42250&amp;champ=17">Александър Соболев</a> и <a href="https://www.sportal.bg/statistics_player.php?team=172&amp;player=22808&amp;champ=17">Деян Радонич</a>.<br/><br/><br/>Сърбинът имаше първата възможност за гол, но в 3-ата минута след негов удар с глава топката излезе в аут. ЦСКА контролираше по-продължително топката, но не намираше път към вратата на гостите. Най-активен в състава на "армейците" беше <a href="https://www.sportal.bg/statistics_player.php?team=184&amp;player=10685&amp;champ=17">Марио Фернандес</a>, но бразилецът не получаваше достатъчно подкрепа от съотборниците си.<br/><br/>ЦСКА заигра по-офанзивно в края на полувремето, когато отправи няколко далечни удара към <a href="https://www.sportal.bg/statistics_player.php?team=172&amp;player=4282&amp;champ=17">Сергей Рижиков</a>, но нито един от тях не затрудни ветерана.</p>
      <figure>
        <iframe data-src="https://twitter.com/pfc_cska/status/1198647347326128129?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>След почивката домакините сериозно вдигнаха оборотите. Сигурдсон и <a href="https://www.sportal.bg/statistics_player.php?team=184&amp;player=33335&amp;champ=17">Иван Обляков</a> бяха близо до гола, но Рижиков отново показа класа. В 59-ата минута в игра влезе <a href="https://www.sportal.bg/statistics_player.php?team=184&amp;player=4141&amp;champ=17">Алан Дзагоев</a>, а малко след това на терена се появи и <a href="https://www.sportal.bg/statistics_player.php?team=184&amp;player=13441&amp;champ=17">Илзат Ахметов</a>. Атаките на ЦСКА се развиваха на по-висока скорост и логичното се случи четвърт час преди края. <a href="https://www.sportal.bg/statistics_player.php?team=184&amp;player=938553&amp;champ=17">Кристиян Бистрович</a> подаде на сънародника си Влашич и хървтският национал откри резултата.<br/><br/>Последваха напрегнати минути, но домакините не позволиха да се стигне до изненада и вече са 4-и в класирането, на три точки пред <a href="https://www.sportal.bg/statistics_team_news.php?champ=17&amp;team=175">Ростов</a> на <a href="https://www.sportal.bg/statistics_player.php?team=175&amp;player=79&amp;champ=17">Ивелин Попов</a>. Криля Советов се намира на 12-а позиция.<br/><br/><a href="http://lmnew.sportal.bg/ls/widgets/?/sportalbg/bg/Europe:Athens/page/sportcenter/soccer#matchId=18382309">МИНУТА ПО МИНУТА</a><br/><a href="https://www.sportal.bg/statistics_game.php?champ=17&amp;season=361&amp;game=85642">СТАТИСТИКА ОТ МАЧА</a><br/><a href="https://www.sportal.bg/statistics_ranking.php?champ=17&amp;season=361">КЛАСИРАНЕ</a><br/><a href="https://www.sportal.bg/statistics_players_stats.php?champ=17&amp;season=361&amp;team=0&amp;order=score">ГОЛМАЙСТОРИ</a><br/><a href="https://www.sportal.bg/statistics_schedule.php?champ=17&amp;season=361&amp;team=0">ПРОГРАМА</a></p>
      <figure>
        <iframe src="https://www.youtube.com/embed/Q6uxaBbzaqE" width="558" height="314" data-service="Youtube" scrolling="no"/>
      </figure>
    </article>
  </body>
</html>