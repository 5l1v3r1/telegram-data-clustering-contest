<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/romanyada-cumhurbaskani-seciminin-galibi-klaus-iohannis-oldu"/>
    <meta property="og:site_name" content="CNN Türk"/>
    <meta property="article:published_time" content="2019-11-24T20:06:07+00:00"/>
    <meta property="og:title" content="Romanya'da cumhurbaşkanı seçiminin galibi Klaus Iohannis oldu"/>
    <meta property="og:description" content="Romanya'da düzenlenen cumhurbaşkanı seçimini,..."/>
  </head>
  <body>
    <article>
      <h1>Romanya'da cumhurbaşkanı seçiminin galibi Klaus Iohannis oldu</h1>
      <h2>Romanya'da düzenlenen cumhurbaşkanı seçimini, mevcut Cumhurbaşkanı Klaus Iohannis kazandı.</h2>
      <address><time datetime="2019-11-24T20:06:07+00:00">24 Nov 2019, 20:06</time> by <a rel="author">AA</a></address>
      <p>Seçimin 10 Kasım'da düzenlenen ilk turunda hiçbir adayın yüzde 50+1 oranında oy alamaması nedeniyle bugün yapılan ikinci turda, Ulusal Liberal Parti (PNL) adayı Iohannis ile Sosyal Demokrat Parti (PSD) adayı Viorica Dancila yarıştı.</p>
      <p>Merkez <a href="https://www.cnnturk.com/haberleri/secim">Seçim</a> Bürosunca (BEC) açıklanan ve kesin olmayan sonuçlara göre, Iohannis oyların yüzde 66,5'ini, rakibi Dancila ise yüzde 33,5'ini aldı.</p>
      <p>Yaklaşık 18 milyon seçmenin bulunduğu <a href="https://www.cnnturk.com/haberleri/romanya">Romanya</a>'da, 9 milyondan fazla Rumen vatandaşı oy kullandı.</p>
      <p>Cumhurbaşkanı Iohannis, yaptığı açıklamada, seçim zaferini Romanya'nın kazanımı olarak değerlendirerek, "Bugün Avrupalı, modern Romanya kazandı. Bu zaferden sonra yapacağımız, tamir edeceğimiz çok işimiz var." ifadelerini kullandı.</p>
      <p>İlk turda, Iohannis yüzde 37,82, Dancila ise yüzde 22,26 oranında oy almıştı.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/dunya/protestolarin-dinmedigi-hong-kongda-halk-yerel-secim-icin-sandik-basinda"/>
        <a href="https://www.cnnturk.com/dunya/abd-disisleri-bakani-pompeodan-bolivyaya-secim-cagrisi"/>
        <a href="https://www.cnnturk.com/dunya/trumptan-acik-hamle-dusunduklerinden-daha-zengin-oldugumu-gorecekler"/>
      </related>
    </article>
  </body>
</html>