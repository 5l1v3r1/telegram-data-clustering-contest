<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/huawei-nova-5t-pro-ecco-le-specifiche-del-futuro-device-di-huawei-629909"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T20:45:42+00:00"/>
    <meta property="og:title" content="Huawei Nova 5T Pro: ecco le specifiche del futuro device di Huawei"/>
    <meta property="og:description" content="Sono da poco state svelate alcune delle specifiche tecniche del futuro smartphone di Huawei, ovvero il prossimo Huawei Nova 5T Pro."/>
  </head>
  <body>
    <article>
      <h1>Huawei Nova 5T Pro: ecco le specifiche del futuro device di Huawei</h1>
      <h2>Sono da poco state svelate alcune delle specifiche tecniche del futuro smartphone di Huawei, ovvero il prossimo Huawei Nova 5T Pro.</h2>
      <address><time datetime="2019-11-24T20:45:42+00:00">24 Nov 2019, 20:45</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-Nova-5T-Android-Enterprise-Recommended-specifiche.jpg"/>
      </figure>
      <p>L’azienda cinese <b>Huawei</b> ha da poco portato ufficialmente anche in Italia uno dei suoi ultimi device top di gamma della serie Huawei Nova, ovvero il nuovo Huawei Nova 5T. Nei futuri piani dell’azienda sappiamo già che è presente il successore Huawei Nova 6, ma a quanto pare c’è anche un altro dispositivo. Nello specifico, stiamo parlando del futuro <b>Huawei Nova 5T Pro</b>, del quale sono da poco state svelate le <b>specifiche tecniche</b>.</p>
      <h3>Huawei Nova 5T Pro: specifiche svelate da Android Enterprise Recommended</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-Nova-5T-Pro-Android-Enterprise-Recommended.jpg"/>
      </figure>
      <p>Il prossimo smartphone di punta di <b>Huawei</b> è stato avvistato nel catalogo <b><i>Android Enterprise Recommended</i></b>, sul quale sono state per l’appunto riportate diverse informazioni interessanti. In primis, ci viene rivelato il design della parte frontale del terminale, design che riprenderà le linee estetiche dell’attuale Huawei Nova 5T. Anche qui, infatti, ci sarà un<b> foro nel display</b> per la fotocamera anteriore.</p>
      <p>Oltre al design, il portale ci ha ovviamente riportato alcune delle future specifiche tecniche. Tra queste, è stato riportato che ci sarà un <b>display con una diagonale da 5.5 pollici</b> e che la versione del software sarà<b> Android 9 Pie</b>. Ci saranno inoltre all’appello il <b>chip NFC</b>, 8 GB di memoria RAM, 128/256 GB di storage interno e un sensore biometrico per lo sblocco tramite impronta digitale.</p>
      <p>Per il momento non abbiamo altre informazioni. Tuttavia, lo scorso Huawei Nova 5T era in realtà una riedizione di Honor 20, e quindi è molto probabile che il futuro <b>Huawei Nova 5T Pro</b> sia una riedizione di Honor 20 Pro. Se così fosse, ci dovremmo aspettare una scheda tecnica molto simile alla versione di casa Honor, quindi un SoC HiSilicon Kirin 980 e una quad camera posteriore. Staremo a vedere come evolverà la situazione.</p>
    </article>
  </body>
</html>