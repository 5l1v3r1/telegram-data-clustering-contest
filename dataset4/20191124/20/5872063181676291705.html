<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561152/kritikopoula-mathainoun-noimatiki-gia-na-miloun-me-tin-euaggelia-suginitiko-video/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T20:10:00+00:00"/>
    <meta property="og:title" content="Κρητικόπουλα μαθαίνουν νοηματική για να «μιλούν» με την Ευαγγελία - Συγκινητικό βίντεο"/>
    <meta property="og:description" content="Το συγκινητικό και αισιόδοξο βίντεο από το Δημοτικό Σχολείο Εμπρόσνερου"/>
  </head>
  <body>
    <article>
      <h1>Κρητικόπουλα μαθαίνουν νοηματική για να «μιλούν» με την Ευαγγελία - Συγκινητικό βίντεο</h1>
      <address>
        <time datetime="2019-11-24T20:10:00+00:00">24 Nov 2019, 20:10</time>
      </address>
      <p>
        <b>Το συγκινητικό και αισιόδοξο βίντεο από το Δημοτικό Σχολείο Εμπρόσνερου</b>
      </p>
      <p>Συγκίνηση αλλά και αισιοδοξία προκαλεί το βίντεο από το Δημοτικό Σχολείο Εμπρόσνερου στον Αποκόρωνα Χανίων.</p>
      <p>Κι αυτό γιατί, σε αυτό το σχολείο, όχι μόνο δεν υπάρχουν διακρίσεις, αλλά όλοι συμβάλουν ώστε η μικρή Ευαγγελία, η οποία αντιμετωπίζει προβλήματα ακοής, να μπορεί να επικοινωνεί με τους συμμαθητές της!</p>
      <p>Στην τάξη της Ευαγγελίας υπάρχουν δύο δασκάλες. Και οι δύο ασχολούνται με την διδασκαλία, ωστόσο η μία μιλά την νοηματική γλώσσα και βοηθά την μικρή να συνεργάζεται με τους συμμαθητές της και να κάνει μάθημα μαζί τους χωρίς, να υπάρχει κανένας διαχωρισμός και καμία διάκριση.</p>
      <p>«<i>Οι μαθητές του σχολείου διδάσκονται λεξιλόγιο στην ελληνική νοηματική γλώσσα, γραμματική και συντακτικό, μία ώρα την εβδομάδα. Ακόμη μαθαίνουμε και για την κουλτούρα των κωφών στα πλαίσια μιας πιο ολιστικής αντιμετώπισης</i>», αναφέρει η δασκάλα, Δέσποινα Ιωσηφίδου.</p>
      <p>«<i>Είναι ένας τρόπος για να πετύχουμε τη γλωσσική ανάπτυξη για τη μικρή, η οποία επικοινωνεί, αυτά που μαθαίνει με τους συμμαθητές της. Έχουμε διαχωρίσει τους ρόλους για να μην δημιουργείται σύγχυση στους μαθητές για να έχουν ένα πρόσωπο αναφοράς. Λειτουργούμε ωστόσο με μεγάλη ευελιξία ώστε να μην στοχοποιείται η μαθήτρια</i>», αναφέρει η άλλη δασκάλα, Βασιλική Σαρβάνη.</p>
      <p>
        <b>Δείτε τι ακριβώς συμβαίνει σε αυτό το σχολείο, στο βίντεο:</b>
      </p>
      <figure>
        <iframe src="https://www.youtube.com/embed/YEFPOyzbxj8" width="640" height="360" data-service="Youtube" scrolling="no"/>
      </figure>
    </article>
  </body>
</html>