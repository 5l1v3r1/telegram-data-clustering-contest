<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/brexit_dzhonson_obitsyaye_ostatochno_peregornuti_storinku_bezladu_do_31_sichnya_n1238779"/>
    <meta property="og:site_name" content="24 Канал"/>
    <meta property="article:published_time" content="2019-11-24T20:40:00+00:00"/>
    <meta property="og:title" content="Brexit: Джонсон обіцяє остаточно &quot;перегорнути сторінку безладу&quot; до 31 січня"/>
    <meta property="og:description" content="Прем'єр-міністр Великої Британії Борис Джонсон пообіцяв внести проєкт угоди про Brexit до парламенту до 25 грудня (тобто, до католицького Різдва). А ратифікувати документ планують вже до 31 січня 2020 року."/>
  </head>
  <body>
    <article>
      <h1>Brexit: Джонсон обіцяє остаточно "перегорнути сторінку безладу" до 31 січня</h1>
      <address><time datetime="2019-11-24T20:40:00+00:00">24 Nov 2019, 20:40</time> by <a rel="author" href="https://24tv.ua/oles_drukach_tag6154/" target="_blank">Олесь Друкач</a></address>
      <p>
        <b>Прем'єр-міністр Великої Британії Борис Джонсон пообіцяв внести проєкт угоди про Brexit до парламенту до 25 грудня (тобто, до католицького Різдва). А ратифікувати документ планують вже до 31 січня 2020 року.</b>
      </p>
      <p>Про це розповів Борис Джонсон під час представлення маніфесту консерваторів у неділю, 24 листопада, пишуть у <a href="https://www.bbc.com/">BBC.</a></p>
      <blockquote>Читайте також: <a href="https://24tv.ua/velika_britaniya_pereplavit_milyoni_monet_prisvyachenih_brexit_n1226417">Велика Британія переплавить мільйони монет присвячених Brexit</a></blockquote>
      <p>Прем'єр-міністр пообіцяв завершити Brexit до кінця січня 2020 року, перед цим повернувши в парламент законопроєкт щодо угоди про Brexit до 25 грудня. Таким чином, як вважає Джонсон, <b>Британія нарешті зможе "перегорнути сторінку безладу, затримок і розбрату останніх років".</b></p>
      <h3>Чого хоче британська влада</h3>
      <p>Британські консерватори хочуть, щоб депутати ратифікували угоду про Brexit до дати виходу з ЄС – 31 січня. У перехідний період, що почнеться після цього, Британія виконуватиме правила Євросоюзу. А за цей час сторони спробують написати постійну торговельну угоду, яка всіх влаштує.</p>
      <h3>Чому триває тяганина з угодою про Brexit</h3>
      <p>Палата громад схвалила законопроєкт про угоду про вихід ще у жовтні. Але парламент повинен розглянути документ повторно, бо Джонсон розпускав законодавчий орган (дострокові призначені на 12 грудня).</p>
      <p>Поки що консерватори на чолі з Джонсоном мають значну перевагу над лейбористами (як свідчать опитування громадської думки).</p>
      <blockquote><a href="https://24tv.ua/brexit_tag5264/"><b>Brexit </b></a>– це вихід Великої Британії з Євросоюзу (від англійських слів Britain – Британія та Exit – вихід). 23 червня 2016 року відбувся референдум щодо членства Британії у ЄС, тоді 51,9% голосів віддали за вихід країни з ЄС.<br/><br/>Brexit мав статися ще 29 березня 2019 року, та його <b>неодноразово переносили</b> – через провальні голосування щодо угоди про вихід (умови виходу з ЄС Британія мала погодити з європейськими інституціями, натомість довго не могла погодити навіть всередині країни).</blockquote>
    </article>
  </body>
</html>