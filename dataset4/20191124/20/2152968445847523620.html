<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/24/vzriviha-kola-na-oon-v-kabul-zagina-chujdenec.430657"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T20:25:00+00:00"/>
    <meta property="og:title" content="Взривиха кола на ООН в Кабул, загина чужденец"/>
    <meta property="og:description" content="Петима души са ранени при нападението | Dnes.bg"/>
  </head>
  <body>
    <article>
      <h1>Взривиха кола на ООН в Кабул, загина чужденец</h1>
      <h2>Петима души са ранени при нападението</h2>
      <address><time datetime="2019-11-24T20:25:00+00:00">24 Nov 2019, 20:25</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>При взривяване днес на автомобил на ООН в афганистанската столица Кабул загина най-малко един чуждестранен гражданин, предаде Асошиейтед прес.<br/><br/>Петима души, сред които двама афганистански служители на ООН, са ранени при нападението, заяви Насрат Рахими, говорител на афганистанското вътрешно министерство. На автомобила са нанесени сериозни щети. Той е бил взривен на оживена пътна артерия в Кабул, в полицейски район номер девет, каза Рахими.<br/> </p>
      <p>Все още никой не е поел отговорност за атаката, но в района на Кабул действат както талибаните, така и терористичната организация "Ислямска държава", които са поемали отговорност за минали атаки в афганистанската столица. /БТА/<br/><br/> </p>
    </article>
  </body>
</html>