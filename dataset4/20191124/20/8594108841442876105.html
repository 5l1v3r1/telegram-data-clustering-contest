<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/motorola-one-macro-vhodny-na-makro-aj-standardne-fotky/265272"/>
    <meta property="og:site_name" content="touchIT"/>
    <meta property="article:published_time" content="2019-11-24T20:43:57+00:00"/>
    <meta property="og:title" content="motorola one macro: Vhodný na makro aj „štandardné“ fotky"/>
    <meta property="og:description" content="Smartfón priamo určený na fotenie objektov z blízka sme vyskúšali. Tu sú naše hodnotenia. Fotoaparát je jedným z prvotných lákadiel, prečo si kúpiť nový smartfón. Tu to platí 5-násobne. Aspoň podľa"/>
  </head>
  <body>
    <article>
      <h1>motorola one macro: Vhodný na makro aj „štandardné“ fotky</h1>
      <address><time datetime="2019-11-24T20:43:57+00:00">24 Nov 2019, 20:43</time> by <a rel="author">Michal Reiter</a></address>
      <p>
        <b>Smartfón priamo určený na fotenie objektov z blízka sme vyskúšali. Tu sú naše hodnotenia.</b>
      </p>
      <p>Fotoaparát je jedným z prvotných lákadiel, prečo si kúpiť nový smartfón. Tu to platí 5-násobne. Aspoň podľa možnosti jeho fotenia. Výrobca stavil na tri objektívy, z toho jeden zameraný na fotenie z blízka.</p>
      <p>Môžete fotiť už zo vzdialenosti 2 cm bez toho, aby sa vám fotka rozmazávala. Tomu odpovedá ekvivalent 5-násobného priblíženia bežným objektívom.</p>
      <slideshow>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_3.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_9.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_1.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_2.jpg"/>
        </figure>
      </slideshow>
      <p>Hlavný snímač má rozlíšenie 13 Mpx a svetelnosť f/2.0, čo je pomerne málo, na fotkách to však až tak nie je vidieť. Na denné fotky nepotrebujete vysokú svetelnosť, v šere a tme sa nedostatky prejavia.</p>
      <p>Makro objektív využíva 2 Mpx snímač so svetelnosťou F/2.2. Na zaostrenie v režime Makro je treba pevnú ruku. Ideálny je statív, ten pravdepodobne mať po ruke nebudete.</p>
      <slideshow>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_7.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_4.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_5.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_6.jpg"/>
        </figure>
      </slideshow>
      <p>Na výber sú dva spôsoby fotenia. Prvým môžete fotiť rýchlejšie a vyrobiť viac fotiek a následne si vyberiete. Na pohľad „odfláknutý“ spôsob vám ale prinesie množstvo kreatívnych možností a vo výsledku získate dostatok pekných fotiek. My sme takto fotili viackrát a ani jedna fotka nebola rozmazaná alebo takpovediac na vyhodenie.</p>
      <slideshow>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_11.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky2_10.jpg"/>
        </figure>
      </slideshow>
      <p>Druhý spôsob je udržanie telefónu pevne, ideálne sa dlaňou o niečo oprieť a udržať objektív tak, aby sa zaostril správny objekt.</p>
      <p>Dôležité je to kvôli efektu rozostrenia, ktorý pri makro fotke pri tomto fotoaparáte vzniká. Je teda na vás, čo bude vo výsledku rozostrené. S tým totiž súvisí efekt preblikávania na displeji podľa toho, ktorý kúsok z objektu je ostrý.</p>
      <p>Režim Makro treba zapnúť v režimoch fotoaparátu. Vtedy sa použije pre tento účel pridaný objektív. Ostatné fotografie sa vytvárajú cez 13 Mpx objektív.</p>
      <figure>
        <img src="https://touchit.sk/wp-content/uploads/2019/11/macro_nastavenie_motorola.png"/>
      </figure>
      <h3>Verdikt</h3>
      <p><b>Motorola one macro</b> fotí veľmi dobre. Nemusíme ho ani obhajovať, že je to 200-eurový telefón. Slabšie stránky sa prejavia pri večerných fotkách. Cez deň a na fotenie detailov, ktoré inak nemáte veľmi ako zachytiť, je výborný.</p>
      <p>Otázkou teda bude, či si kvôli tomuto kúpite práve tento model. Je ale pravda, že makro fotky s telefónom v tejto a podobnej cenovej triede neodfotíte.</p>
      <p>229 EUR</p>
      <p>
        <b>
          <i>Zapožičal:</i>
        </b>
        <i> motorola</i>
      </p>
      <related>
        <h4>Súvisiace články</h4>
        <a href="https://touchit.sk/motorola-one-macro-aky-je-telefon-zamerany-na-makro-fotky/265194"/>
        <a href="https://touchit.sk/recenzia-oneplus-bullets-wireless-2-moderne-sluchadla-s-usb-c-konektorom/264660"/>
        <a href="https://touchit.sk/recenzia-lenovo-legion-y44w-atypicky-monitor-a-to-najma-svojim-pomerom-stran/264504"/>
        <a href="https://touchit.sk/taka-dokonala-rodinka-bowers-wilkins-formation/264487"/>
      </related>
    </article>
  </body>
</html>