<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:832151-Pozlilo-mu-tokom-iznosenja-odbrane-Goran-otkrio-kako-i-gde-je-nabavio-arsenal-oruzje-pre-upada-u-skolu-u-Velikoj-Plani"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T20:05:00+00:00"/>
    <meta property="og:title" content="Pozlilo mu tokom iznošenja odbrane: Goran otkrio kako i gde je nabavio arsenal oružje pre upada u školu u Velikoj Plani"/>
    <meta property="og:description" content="Todorivić je saslušan je u nedelju u Višem javnom tužilaštvu u Smederevu"/>
  </head>
  <body>
    <article>
      <h1>Pozlilo mu tokom iznošenja odbrane: Goran otkrio kako i gde je nabavio arsenal oružje pre upada u školu u Velikoj Plani</h1>
      <address><time datetime="2019-11-24T20:05:00+00:00">24 Nov 2019, 20:05</time> by <a rel="author">J.I./Novosti online</a></address>
      <p>
        <b>Todorivić je saslušan je u nedelju u Višem javnom tužilaštvu u Smederevu</b>
      </p>
      <p>SMEDEREVO - Goranu Todorović (46) iz Donje Livadice, koji je naoružan i sa torbom punom municije i eksploziva, upao u Ekonomsko-ugostiteljsku školu u Velikoj Plani, određen je pritvor do 30 dana, saznaju „ Novosti“.</p>
      <p>Todorivić je saslušan je u nedelju u Višem javnom tužilaštvu u Smederevu. Osumnjičen je za krivična dela izazivanje opšte opasnosti i nedozvoljeno držanje i nošenje oružja.</p>
      <p>Kako saznajemo, izneo je svoju odbranu, ali motivi oružanog upada među srednjoškolce, ostaju i dalje nepoznati javnosti, jer tužilaštvo ne želi da govori o detaljima dok traje istraga.</p>
      <p>On je, kako saznajemo, pored ostalog, objasnio kako i gde je nabavio arsenal oružja sa kojim je došao u školu.</p>
      <p>Sudija Višeg suda u Smederevu, Dragoslav Milanović, potvrdio je za „Novosti“ da je osumnjičenom odredio pritvor zbog mogućeg uticaja na svedoke, opasnosti od ponavljanja krivičnog dela i velikog uznemirenja javnosti.</p>
      <related>
        <a href="http://www.novosti.rs/vesti/naslovna/hronika/aktuelno.291.html:831991-Ovo-je-covek-koji-je-naoruzan-do-zuba-upao-u-skolu-u-Velikoj-Plani-Goran-46-hteo-da-uzme-djake-za-taoce"/>
      </related>
      <p>Kako saznajemo još, tokom iznošenja odbrane, osumnjičenom je pozlilo, te je ispitivanje prekinuto.</p>
      <p>Tokom tužilačke istrage koja će uslediti, biće sprovedeno neuropsihijatrijsiko veštačenje.</p>
      <p>Podsetimo, Todorović je sa torbom punom naoružanja u četvrtak ušetao u Ekonomsko ugostiteljsku školu u Velikoj Plani, ušao na šesti čas u odeljenje 3/3. Posle desetak minuta savladao ga je profesor fizičkog vaspitanja, Slavoljub Stojadinović, inače razredni starešina ovog odeljenja. Tokom otimanja automatske puške iz ruku Todorovića, ispaljena su dva hica koja su završila u plafonu. Profesor je lakše povređen.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831991-Ovo-je-covek-koji-je-naoruzan-do-zuba-upao-u-skolu-u-Velikoj-Plani-Goran-46-hteo-da-uzme-djake-za-taoce"/>
        <a href="http://www.novosti.rs/vesti/naslovna/hronika/aktuelno.291.html:831845-Meci-su-prozujali-pored-glave-srecom-zavrsili-su-u-plafonu-Neustrasivi-profesor-iz-Velike-Plane--srecan-sto-su-svi-ucenici-zdravi-i-citavi-FOTO"/>
        <a href="http://www.novosti.rs/vesti/naslovna/hronika/aktuelno.291.html:831750-Mogao-da-digne-skolu-u-vazduh-Evo-sta-je-sve-policija-pronasla-kod-Gorana-T-napadaca-iz-skole-u-Velikoj-Plani-FOTO--VIDEO"/>
        <a href="http://www.novosti.rs/vesti/naslovna/hronika/aktuelno.291.html:831724-Poceo-sam-da-pricam-sa-njim-u-jednom-trenutku-je-okrenuo-glavu-i-ja-sam-skocio-na-pusku-Ovo-je-profesor-iz-Velike-Plane-koji-je-savladao-pomahnitalog-napadaca-u-skoli"/>
      </related>
    </article>
  </body>
</html>