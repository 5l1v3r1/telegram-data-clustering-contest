<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/843071"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:40:00+00:00"/>
    <meta property="og:title" content="দেড়শ বছরের টেস্ট ইতিহাসে প্রথমবার এই ঘটনা ঘটল"/>
    <meta property="og:description" content="কলকাতার ইডেন গার্ডেন্সে দিবা-রাত্রির গোলাপি বলের দিবা-রাত্রির টেস্টে সফরকারী বাংলাদেশকে ইনিংস ও ৪৬ রানের বড় ব্যবধানে হারিয়েছে স্বাগতিক ভারত। ঐতিহাসিক এই টেস্ট জিতে বিশ্বরেকর্ড গড়েছে বিরাট কোহলির দল। বিশ্বের প্রথম দল হিসেবে টানা ৪ টেস্ট ইনিংস ব্যবধানে জয়ের রেকর্ড বিশ্বের আর কোনো দলের নেই। দক্ষিণ আফ্রিকার বিপক্ষে জয় দিয়ে বিশ্বরেকর্ড গড়ার পথ তৈরি করে ভারত। গত মাসে দেশের মাটিতে তিন ম্যাচ সিরিজের দ্বিতীয় টেস্টে প্রোটিয়াদের ইনিংস ও ১৩৭ রানে হারিয়েছিল তারা। রাঁচিতে তৃতীয় ও শেষ টেস্টেও ইনিংস ব্যবধানে পরাজিত হয় দক্ষিণ আফ্রিকা। ভারত জিতেছিল এক ইনিংস ও ২০২ রানের বিশাল ব্যবধানে। দক্ষিণ আফ্রিকার বিপক্ষে শেষ দুই টেস্ট ইনিংস ব্যবধানে জিতে বাংলাদেশের বিপক্ষে বড় ফরম্যাটে লড়াই শুরু করে ভারত। এই সিরিজের ভাগ্যে কী লেখা আছে তা সবাই অনুমান করেছিলেন। সেটা সত্যি করে ইন্দোরে সিরিজের প্রথম টেস্ট ইনিংস ও ১৩০ রানের বড় ব্যবধানে হারে বাংলাদেশ। অবশেষে আজ রবিবার ইডেন গার্ডেন্সে দিবা-রাত্রির ঐতিহাসিক টেস্ট জিতে নিয়ে বিশ্বরেকর্ড গড়ে ভারত। নিজেদের প্রথম দিবা-রাত্রির টেস্টে ইনিংস ব্যবধানে জয়ের আরেকটি ইতিহাসও গড়া হয়।  বাংলাদেশেরও এটি প্রথম দিবা…"/>
  </head>
  <body>
    <article>
      <h1>দেড়শ বছরের টেস্ট ইতিহাসে প্রথমবার এই ঘটনা ঘটল</h1>
      <address><time datetime="2019-11-24T20:40:00+00:00">24 Nov 2019, 20:40</time> by <a rel="author">কালের কণ্ঠ অনলাইন</a></address>
      <p>কলকাতার ইডেন গার্ডেন্সে দিবা-রাত্রির গোলাপি বলের দিবা-রাত্রির টেস্টে সফরকারী বাংলাদেশকে ইনিংস ও ৪৬ রানের বড় ব্যবধানে হারিয়েছে স্বাগতিক ভারত। ঐতিহাসিক এই টেস্ট জিতে বিশ্বরেকর্ড গড়েছে বিরাট কোহলির দল। বিশ্বের প্রথম দল হিসেবে টানা ৪ টেস্ট ইনিংস ব্যবধানে জয়ের রেকর্ড বিশ্বের আর কোনো দলের নেই।</p>
      <p>দক্ষিণ আফ্রিকার বিপক্ষে জয় দিয়ে বিশ্বরেকর্ড গড়ার পথ তৈরি করে ভারত। গত মাসে দেশের মাটিতে তিন ম্যাচ সিরিজের দ্বিতীয় টেস্টে প্রোটিয়াদের ইনিংস ও ১৩৭ রানে হারিয়েছিল তারা। রাঁচিতে তৃতীয় ও শেষ টেস্টেও ইনিংস ব্যবধানে পরাজিত হয় দক্ষিণ আফ্রিকা। ভারত জিতেছিল এক ইনিংস ও ২০২ রানের বিশাল ব্যবধানে। দক্ষিণ আফ্রিকার বিপক্ষে শেষ দুই টেস্ট ইনিংস ব্যবধানে জিতে বাংলাদেশের বিপক্ষে বড় ফরম্যাটে লড়াই শুরু করে ভারত।</p>
      <p>এই সিরিজের ভাগ্যে কী লেখা আছে তা সবাই অনুমান করেছিলেন। সেটা সত্যি করে ইন্দোরে সিরিজের প্রথম টেস্ট ইনিংস ও ১৩০ রানের বড় ব্যবধানে হারে বাংলাদেশ। অবশেষে আজ রবিবার ইডেন গার্ডেন্সে দিবা-রাত্রির ঐতিহাসিক টেস্ট জিতে নিয়ে বিশ্বরেকর্ড গড়ে ভারত। নিজেদের প্রথম দিবা-রাত্রির টেস্টে ইনিংস ব্যবধানে জয়ের আরেকটি ইতিহাসও গড়া হয়। </p>
      <p>বাংলাদেশেরও এটি প্রথম দিবা-রাত্রির টেস্ট। কিন্তু ক্রিকেটারদের পারফর্মেন্সে মনে হয়েছে, পাড়ার কোনো ক্রিকেট ম্যাচ হচ্ছে! এছাড়া দিবা-রাত্রির ম্যাচ জিতে টেস্ট ক্রিকেটে টানা সাত ম্যাচ জয়ে নিজেদের পুরনো রেকর্ডও ভেঙ্গেছে ভারত। টেস্টে টানা ছয় ম্যাচ জয়ের রেকর্ড ছিল তাদের। আজ সেই রেকর্ড ভেঙ্গে নয়া ইতিহাস লিখল কোহলির দল। ২০১৩ সালে টেস্টে টানা ৬ টেস্ট জিতেছিল এশিয়ার শক্তিধর ক্রিকেট খেলুড়ে দেশটি।</p>
    </article>
  </body>
</html>