<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/bolivija-donela-zakon-o-novim-izborima-zabranjeno-ucesce-moralesu/"/>
    <meta property="og:site_name" content="Krstarica"/>
    <meta property="article:published_time" content="2019-11-24T20:45:03+00:00"/>
    <meta property="og:title" content="Bolivija donela zakon o novim izborima, zabranjeno učešće Moralesu"/>
    <meta property="og:description" content="Privremena predsednica Bolivije Henin Anjes danas je potpisala zakon o organizaciji novih predsedničkih i parlamentarnih izbora na kojima doskorašnji"/>
  </head>
  <body>
    <article>
      <h1>Bolivija donela zakon o novim izborima, zabranjeno učešće Moralesu</h1>
      <address><time datetime="2019-11-24T20:45:03+00:00">24 Nov 2019, 20:45</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/4fb9247c.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Privremena predsednica Bolivije Henin Anjes danas je potpisala zakon o organizaciji novih predsedničkih i parlamentarnih izbora na kojima doskorašnji predsednik Evo Morales neće moći da učestvuje, dok deluje da jenjavaju protesti koji su više od mesec dana potresali tu zemlju.</p>
      <p>U zakonu koji je Anjes potpisala nije utvrdjen datum novih izbora, o čemu će odlučiti novi izborni tribunal koji još nije imenovan.</p>
      <p>Anjes je obećala da će „organizovati pravedne, čiste i transparentne izbore“.</p>
      <p>Novi izborni zakon kojim su poništeni rezultati izbora održanih 20. oktobra i zabranjeno učešće Moralesa na narednom glasanju, juče su usvojila oba doma parlamenta.</p>
      <p>Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, na kojima je prema oceni medjunarodnih posmatrača Organizacije američkih država bilo brojnih nereguarnosti.</p>
      <p>Morales, prvi predsednik Bolivije indijanskog porekla, podneo je ostavku 10. novembra u jeku protesta, pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.</p>
      <p>Tokom 35 dana demonstracija poginule su 32 osobe.</p>
      <p>Iako nemira i dalje ima u nekim mestima, okončanje blokade puteva omogućilo je da u glavni grad La Paz stignu hrana, gorivo i druga roba.</p>
      <p>(Beta)</p>
    </article>
  </body>
</html>