<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/alegeri-prezidentiale-2019-iohannis-dancila-327387.html"/>
    <meta property="og:site_name" content="Observator"/>
    <meta property="article:published_time" content="2019-11-24T20:59:00+00:00"/>
    <meta property="og:title" content="Exit Poll alegeri prezidenţiale 2019, turul doi: Iohannis 64.8%, Dăncilă 35,2%"/>
    <meta property="og:description" content="Votul la alegerile prezidenţiale din 2019 s-a încheiat, în România, iar un Exit Poll Curs-Avangarde îl arată câştigător pe Klaus Iohannis, cu un procent de 64,8%. Viorica Dăncilă ar fi obţinut 35,2%."/>
  </head>
  <body>
    <article>
      <h1>Exit Poll alegeri prezidenţiale 2019, turul doi: Iohannis 64.8%, Dăncilă 35,2%</h1>
      <address><time datetime="2019-11-24T20:59:00+00:00">24 Nov 2019, 20:59</time> by <a rel="author">Cristian Ionescu</a></address>
      <p>
        <b>
          <b>Votul la alegerile prezidenţiale din 2019 s-a încheiat, în România, iar un Exit Poll Curs-Avangarde îl arată câştigător pe Klaus Iohannis, cu un procent de 64,8%. Viorica Dăncilă ar fi obţinut 35,2%.</b>
        </b>
      </p>
      <p>Prezenţa la urne, pentru alegerile prezidenţiale 2019, fost de aproximativ 50%. La secţiile din diaspora au votat aproape 900.000 de români, un record istoric.</p>
      <h3>Exit Poll alegeri prezidenţiale 2019. Iohannis 64.8%, Dăncilă 35,2%</h3>
      <p>Peste 18,2 milioane de români cu drept de vot au fost aşteptaţi, duminică, la cel de-al doilea tur de scrutin al alegerilor prezidenţiale.</p>
      <p>Votarea a avut loc până la ora 21.00, dar secţiile unde sunt cozi pot rămâne deschise până la ora 23.59. În străinătate, procesul electoral a început în noaptea de joi spre vineri şi continuă până luni, la ora 7.00. La primul tur al alegerilor prezidenţiale, prezenţa a fost de 51,19%.</p>
      <p>Peste 8.900.000 de alegători au votat la secţiile din ţară.</p>
      <p>Autoritatea Electorală Permanentă (AEP) anunţă că numărul total al alegătorilor înscrişi în listele electorale permanente este 18.217.411.</p>
      <p>În străinătate au fost organizate 835 de secţii de votare, lista acestora putând fi consultată pe site-ul Ministerului Afacerilor Externe. </p>
      <p>Cele mai multe secţii de votare sunt în Spania (143, faţă de 50 organizate la alegerile europarlamentare), Italia (142, faţă de 76), Germania (80, faţă de 25), Marea Britanie (72, faţă de 29), Franţa (50, faţă de 17), SUA (38, faţă de 31), Republica Moldova (37, faţă de 36), Olanda (25, faţă de 4), Belgia (23, faţă de 8), Irlanda (16, faţă de 5), Danemarca (12, faţă de 7), Austria (17, faţă de 9), Grecia (11, faţă de 4 organizate), Portugalia (9, faţă de 5), Elveţia (8, faţă de 4).</p>
      <p>Este vorba de aproape o triplare a numărului de secţii prin comparaţie cu scrutinul similar din 2014 (294 secţii) şi aproape o dublare faţă de scrutinul din mai 2019 (441 secţii).</p>
      <p>Potrivit AEP, numărul total de cetăţeni români cu domiciliul în străinătate care figurează cu drept de vot la al doilea tur de scrutin este 715.064 persoane.</p>
      <p>675.348 persoane au votat în diaspora la primul tur.</p>
    </article>
  </body>
</html>