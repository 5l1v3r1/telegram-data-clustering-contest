<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%9e-%d7%9e-%d7%a8%d7%90%d7%a9-%d7%94%d7%a2%d7%99%d7%a8-%d7%92%d7%91%d7%99-%d7%9b%d7%a0%d7%a4%d7%95-%d7%9c%d7%91%d7%99%d7%91%d7%99-%d7%90%d7%99%d7%9f-%d7%90%d7%a4%d7%a9%d7%a8%d7%95%d7%aa-%d7%9c%d7%94%d7%a7%d7%99%d7%9d-%d7%9e%d7%9e%d7%a9%d7%9c%d7%94-%d7%94%d7%95%d7%90-%d7%a6%d7%a8%d7%99%d7%9a-%d7%9c%d7%a4%d7%a0%d7%95%d7%aa-%d7%90%d7%aa-%d7%94%d7%93%d7%a8%d7%9a-419579"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T20:08:00+00:00"/>
    <meta property="og:title" content="מ&quot;מ ראש העיר גבי כנפו: &quot;לביבי אין אפשרות להקים ממשלה - הוא צריך לפנות את הדרך&quot;"/>
    <meta property="og:description" content="ממלא מקום ראש עיריית אשדוד גבי כנפו סבור כי אם ראש הממשלה בנימין נתניהו מניח את טובת המדינה לנגד עיניו בראש סדר העדיפויות, עליו לפנות את הדרך. כנפו:&quot; מרגע שלביבי יש כתב אישום אין לו אפשרות להקים ממשלה&quot;"/>
  </head>
  <body>
    <article>
      <h1>מ"מ ראש העיר גבי כנפו: "לביבי אין אפשרות להקים ממשלה - הוא צריך לפנות את הדרך"</h1>
      <address><time datetime="2019-11-24T20:08:00+00:00">24 Nov 2019, 20:08</time> by <a rel="author">שמואל סרדינס</a></address>
      <h3>ממלא מקום ראש עיריית אשדוד גבי כנפו סבור כי אם ראש הממשלה בנימין נתניהו מניח את טובת המדינה לנגד עיניו בראש סדר העדיפויות, עליו לפנות את הדרך. כנפו:" מרגע שלביבי יש כתב אישום אין לו אפשרות להקים ממשלה"</h3>
      <p>ממלא מקום ראש העיר וחבר מפלגת הליכוד גבי כנפו טוען כי ראש הממשלה בינימין נתניהו במצבו החדש תחת כתב אישום אינו יוכל להקים ממשלה. לדבריו הבעיה מעבר למשפטית אלא מדובר בבעיה פוליטית, שכן במהלך שתי מערכות הבחירות האחרונות ביבי לא הצליח להקים ממשלה.</p>
      <p>"מרגע שלביבי יש כתב אישום אין לו אפשרות להקים ממשלה" - הוא אמר בראיון לתכנית "פרלמנט צהריים" בערוץ הכנסת, "ולכן, אם טובת המדינה או המפלגה לנגד עיניו, הוא צריך לפנות את הדרך לשאר האנשים. מי שרואה את המדינה לנגד עיניו, מבין שבמשך שנה המדינה הזו מנסה לבחור לה ראש הממשלה וממשלה".</p>
      <p>בדבריו התייחס כנפו לטלטלה שחווים אנשי הליכוד, שכלפי חוץ נראה כי רובם תומכים במנהיג שלהם על אף כתבי האישום. "יהיה קשה מאוד לצאת לסבב שלישי של בחירות, במיוחד שאנחנו יודעים שהתוצאה תהיי כזו שלא תאפשר לביבי להקים ממשלה" - אמר כנפו.</p>
      <p>"אחרי עידן ביבי אף אחד לא חושב שהליכוד יישאר כפי שהוא היה" - הוא מוסיף, "יהיו מאבקים לא פשוטים, יהיו מחנות כמו שקורה בכל מפלגה אחרת. ביבי לא הכין יורש, לא הכין מישהו שייכנס לנעליו. יש לא מעט שרואים את עצמם מועמדים ראויים וטוב שכך, ולכן סביר להניח שיהיה מאבק לא פשוט".</p>
      <p>כך זה נשמע בפרלמנט הצהריים של ערוץ הכנסת:</p>
      <figure>
        <iframe data-src="https://twitter.com/KnessetT/status/1198583584174624769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A7%D7%A8%D7%9E%D7%99%D7%A7%D7%94?utm_content=LinksUnderArticles">קרמיקה וחומרי בניין באשדוד לחצו כאן &gt;&gt;&gt;</a>
      </p>
    </article>
  </body>
</html>