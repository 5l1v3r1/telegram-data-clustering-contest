<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220997/strieborny-medailista-z-ms-opat-uradoval-dvojgolovy-miklik-prispel-k-drvivej-vyhre-nad-osemnastkou"/>
    <meta property="og:site_name" content="Športky.sk"/>
    <meta property="article:published_time" content="2019-11-24T20:30:00+00:00"/>
    <meta property="og:title" content="Strieborný medailista z MS opäť úradoval: Dvojgólový Miklík prispel k drvivej výhre nad osemnástkou"/>
    <meta property="og:description" content="BRATISLAVA - Hráči slovenskej reprezentácie do 18 rokov sa ani na deviaty pokus nedočkali víťazstva v aktuálnej sezóne Slovenskej hokejovej ligy."/>
  </head>
  <body>
    <article>
      <h1>Strieborný medailista z MS opäť úradoval: Dvojgólový Miklík prispel k drvivej výhre nad osemnástkou</h1>
      <address>
        <time datetime="2019-11-24T20:30:00+00:00">24 Nov 2019, 20:30</time>
      </address>
      <p>BRATISLAVA - Hráči slovenskej reprezentácie do 18 rokov sa ani na deviaty pokus nedočkali víťazstva v aktuálnej sezóne Slovenskej hokejovej ligy.</p>
      <p>V nedeľňajšom vloženom zápase druhej najvyššej domácej súťaže prehrali s hokejistami Topoľčian hladko 1:7. "Žochári" mali duel v neďalekých Piešťanoch pod kontrolou a bodovo sa dotiahli na lídra tabuľky z Bratislavy.</p>
      <p>V drese hostí dvakrát skóroval bývalý reprezentant a strieborný medailista z MS 2012 Michel Miklík, po jednom góle pridali Patrik Španko, Miloš Bystričan, Patrik Bečka, Dávid Gergel a Martin Uhnák.</p>
      <p><b>SR "18" - Topoľčany 1:7 (0:2, 1:4, 0:1)</b><br/>Góly: 34. Krajč - 15. a 36. Miklík, 4. Španko, 33. Bystričan, 37. Bečka, 38. Gergel, 48. Uhnák</p>
      <footer><b>Zdroj:</b> SITA<br/><b>Foto:</b> Facebook - HC Topoľčany/Noam photo</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220841/zdrvujuca-smrst-bratislavcanov-capitals-nemali-zlutovanie-suveren-rozbil-dalsieho-oponenta"/>
        <a href="https://sportky.zoznam.sk/c/220677/miklik-v-najazdovej-drame-predlzil-vitaznu-snuru-topolcian-skalica-deklasovala-trnavu"/>
        <a href="https://sportky.zoznam.sk/c/220255/topolcany-s-miklikom-v-zostave-sa-dotahuju-na-capitals-ti-sokujuco-vybuchli-s-poslednym"/>
        <a href="https://sportky.zoznam.sk/c/220073/najazdova-drama-na-lade-bratislava-capitals-topolcany-zvitazili-v-ziline"/>
      </related>
    </article>
  </body>
</html>