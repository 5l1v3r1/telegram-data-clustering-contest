<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778858/veleth-simera-oli-omada-itan-mvp-den-tha-scholiaso-ton-dietiti/"/>
    <meta property="og:site_name" content="to10.gr"/>
    <meta property="article:published_time" content="2019-11-24T20:32:29+00:00"/>
    <meta property="og:title" content="Βέλεθ: «Σήμερα όλη η ομάδα ήταν MVP, δεν θα σχολιάσω τον διαιτητή»"/>
    <meta property="og:description" content="O αρχηγός του Άρη, Φραν Βέλεθ, μίλησε για την ισοπαλία της ομάδας του με την ΑΕΚ, τονίζοντας ότι όλη η ομάδα είναι MVP, αλλά δεν θέλησε να ασχοληθεί με τη διαιτησία."/>
  </head>
  <body>
    <article>
      <h1>Βέλεθ: «Σήμερα όλη η ομάδα ήταν MVP, δεν θα σχολιάσω τον διαιτητή»</h1>
      <h2>O αρχηγός του Άρη, Φραν Βέλεθ, μίλησε για την ισοπαλία της ομάδας του με την ΑΕΚ, τονίζοντας ότι όλη η ομάδα είναι MVP, αλλά δεν θέλησε να ασχοληθεί με τη διαιτησία.</h2>
      <address><time datetime="2019-11-24T20:32:29+00:00">24 Nov 2019, 20:32</time> by <a rel="author">to10.gr</a></address>
      <p>Ο αρχηγός του Άρη, Φραν Βέλεθ, ήταν από τους κορυφαίους παίκτες των «κίτρινων» στο ματς με την ΑΕΚ, με τον Ισπανό να τονίζει ότι όλη η ομάδα ήταν MVP.</p>
      <p>Ακόμα τόνισε ότι ο Άρης έχει βελτιωθεί με τον Μίχαελ Ένινγκ στο τιμόνι της, αποφέυγοντας να σχολιάσει τη διαιτησία της αναμέτρησης.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p><b>Για την εμφάνιση του Τσιλιγγίρη:</b> «Όλη η ομάδα σήμερα για μένα είναι MVP. Κάναμε πολύ καλό παιχνίδι ακόμα και με παίκτη λιγότερο. Έτσι θέλουμε να είμαστε πάντα».</p>
      <p><b>Για το τι ρόλο παίζει η έλευση του Ενινγκ στην αλλαγή εικόνας του Αρη:</b> «Έχουμε γίνει πιο σκληροί, πιο σφιχτοί ως ομάδα. Έχουμε κοντά τις γραμμές στα πρώτα ημίχρονο είμαστε πάντα καλύτεροι των αντιπάλων. Αφήνουμε αυτό το παιχνίδι, κοιτάμε ήδη το επόμενο».</p>
      <p><b>Για το πότε ο Αρης θα φεύγει με νίκες και από τα ντέρμπι:</b> «Συνεχίζουμε. Θα κερδίσουμε το επόμενο παιχνίδι. Θα έρθουν οι νίκες».</p>
      <p><b>Για τη φάση του πέναλτι:</b> «Είναι απόφαση του διαιτητή, ξέρω ότι υπάρχουν προβλήματα, αλλά δε θα το σχολιάσω».</p>
      <p><b>Για το γκολ μετά την αποβολή και αν πίστεψαν στη νίκη:</b> «Ναι, είπαμε πως σήμερα θα βγούμε νικητές, το πιστεύαμε πολύ. Ακόμα και μετά την αποβολή, δεν ήρθε αλλά έτσι είναι το ποδόσφαιρο».</p>
      <p><b>Για την βαθμολογική συγκομιδή του Αρη:</b> «Ευχαριστημένοι δεν είμαστε, μπορούσαμε σήμερα να κερδίσουμε, θα ήθελα κάτι παραπάνω»</p>
      <p>
        <b>
          <a href="https://www.to10.gr/podosfero/superleague/778858/veleth-simera-oli-omada-itan-mvp-den-tha-scholiaso-ton-dietiti/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>