<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549798.html/%DA%A9%D8%B4%D9%81-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B4%D8%A8%DA%A9%D9%87-%D9%BE%D9%88%D9%84%D8%B4%D9%88%DB%8C%DB%8C-%DA%A9%D8%B4%D9%88%D8%B1-%D8%A8%D8%A7-%D8%AA%D8%B1%D8%A7%DA%A9%D9%86%D8%B4-30-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AF%D8%B1-%DA%AF%D9%84%D8%B3%D8%AA%D8%A7%D9%86--%D8%AF%D8%B3%D8%AA%DA%AF%DB%8C%D8%B1%DB%8C-9-%D9%85%D8%AA%D9%87%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T20:38:00+00:00"/>
    <meta property="og:title" content="کشف بزرگترین شبکه پولشویی کشور با تراکنش 30 هزار میلیارد تومان در گلستان/ دستگیری 9 متهم"/>
    <meta property="og:description" content="رئیس‌کل دادگستری گلستان از کشف شبکه پولشویی با تراکنش 30 هزار میلیارد تومان دراستان خبر داد."/>
  </head>
  <body>
    <article>
      <h1>کشف بزرگترین شبکه پولشویی کشور با تراکنش 30 هزار میلیارد تومان در گلستان/ دستگیری 9 متهم</h1>
      <address>
        <time datetime="2019-11-24T20:38:00+00:00">24 Nov 2019, 20:38</time>
      </address>
      <p>رئیس‌کل دادگستری گلستان از کشف شبکه پولشویی با تراکنش 30 هزار میلیارد تومان دراستان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ هادی هاشمیان با اشاره به دستگیری ۹ متهم اصلی بزرگترین شبکه پولشویی کشور در استان اظهار کرد: یک‌هزار میلیارد تومان املاک، ۴۰ شرکت، ۱۰۰ خودرو و ۲۰ کیلوگرم شمش طلا از کلاهبرداران شناسایی و کشف شده است.</p>
      <p>وی با اشاره به شناسایی و انهدام بزرگترین باند و شبکه پولشویی کشور در استان گلستان تصریح کرد: در مدت 6 سال فعالیت این شبکه پولشویی، تراکنش مالی این باند حدود 30 هزار میلیارد تومان بوده است.<br/>رئیس‌کل دادگستری گلستان افزود: این باند سه سرشبکه اصلی و 6 همدست اصلی داشتند که همه این افراد دستگیر شدند، علاوه بر این بررسی‌ها نشان می‌دهد 300 نفر عضو فعال این باند در سه استان گلستان، تهران و سمنان بودند.<br/>هاشمیان ادامه داد: معاملات املاک، مستغلات، سهام‌های بورسی و غیربورسی، شمش، ارز، سکه، خروج پول از کشور و سرمایه‌گذاری در کشورهای همسایه از اقدامات این باند بوده است.</p>
      <p>انتهای پیام</p>
    </article>
  </body>
</html>