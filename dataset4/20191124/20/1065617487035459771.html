<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/serie-a-sorride-ranieri-sampdoria-udinese-finisce-2-1/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T20:13:43+00:00"/>
    <meta property="og:title" content="Serie A, sorride Ranieri: Sampdoria-Udinese finisce 2-1"/>
    <meta property="og:description" content="I blucerchiati ribaltano il risultato nella ripresa con le reti di Gabbiadini e Ramirez"/>
  </head>
  <body>
    <article>
      <h1>Serie A, sorride Ranieri: Sampdoria-Udinese finisce 2-1</h1>
      <h2>I blucerchiati ribaltano il risultato nella ripresa con le reti di Gabbiadini e Ramirez</h2>
      <address><time datetime="2019-11-24T20:13:43+00:00">24 Nov 2019, 20:13</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>La Sampdoria</b> dell’ex tecnico della Roma <b>Ranieri</b> riesce a portare a casa<b> 3 punti</b> importanti nello scontro salvezza con l’Udinese. I blucerchiati si impongono per <b>2 a 1</b> a Marassi, ottenendo il quarto risultato utile consecutivo. Dopo appena 2 minuti dal fischio d’inizio<b> Nestorovski</b> trova il gol del vantaggio dell’<b>Udinese</b>. Ma il <b>Var</b> richiama il direttore di gara, che annulla la rete per la posizione in fuorigioco dell’attaccante bianconero. La tecnologia non può nulla al 29’, quando ancora il macedone trova la via della rete per l’1-o in favore dell’Udinese. La Sampdoria, nonostante due sostituzioni obbligate dopo gli infortuni di Bertolacci e Depaoli, riesce a trovare il pareggio all’ultimo secondo del primo tempo con un <b>gol meraviglioso di Gabbiadini,</b> che su punizione trova con il piede sinistro l’incrocio dei pali. A 15 minuti dal termine <b>Ramirez</b> dagli undici metri non sbaglia, siglando la rete del definitivo 2 a 1. La Sampdoria si porta a <b>al sedicesimo posto in classifica a quota 12 punti</b>, a meno 2 dall’Udinese.</p>
    </article>
  </body>
</html>