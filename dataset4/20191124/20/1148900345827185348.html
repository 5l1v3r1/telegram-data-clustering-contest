<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.seznamzpravy.cz/clanek/ruske-letadlo-muselo-nouzove-pristat-pilot-dostal-infarkt-83392"/>
    <meta property="og:site_name" content="Seznam Zprávy"/>
    <meta property="article:published_time" content="2019-11-24T20:04:03+00:00"/>
    <meta property="og:title" content="Ruské letadlo muselo nouzově přistát. Pilot dostal infarkt - Seznam Zprávy"/>
    <meta property="og:description" content="Letadlo směřovalo z Moskvy do Anapy na pobřeží Černého moře."/>
  </head>
  <body>
    <article>
      <h1>Ruské letadlo muselo nouzově přistát. Pilot dostal infarkt - Seznam Zprávy</h1>
      <address>
        <time datetime="2019-11-24T20:04:03+00:00">24 Nov 2019, 20:04</time>
      </address>
      <p><a href="https://www.seznamzpravy.cz/">Zprávy<br/></a>»<br/><a href="https://www.seznamzpravy.cz/sekce/zahranicni">Svět<br/></a>»<br/><a href="https://www.seznamzpravy.cz/clanek/ruske-letadlo-muselo-nouzove-pristat-pilot-dostal-infarkt-83392">Ruské letadlo muselo nouzově přistát. Pilot dostal infarkt</a></p>
      <h3>Ruské letadlo muselo nouzově přistát. Pilot dostal infarkt</h3>
      <p><a href="https://www.seznamzpravy.cz/autor/ctk-74">ČTK<br/></a>včera 21:04</p>
      <p>Letadlo směřovalo z Moskvy do Anapy na pobřeží Černého moře.</p>
      <p>Letadlo ruské společnosti Aeroflot muselo v neděli nouzově přistát kvůli těžké zdravotní indispozici druhého pilota. I přes rychlou lékařskou pomoc muž zemřel v sanitce, informovaly ruské agentury TASS a Interfax.</p>
      <p>Podle zatím nepotvrzených domněnek lékařů šlo buď o infarkt, nebo o utrženou krevní sraženinu.</p>
      <related>
        <a href="https://www.seznamzpravy.cz/clanek/kod-7500-byl-jsem-unesen-poplach-na-letisti-v-amsterdamu-spustil-pilot-pri-zacviku-kolegy-82376"/>
      </related>
      <p>Letadlo směřovalo z Moskvy do Anapy na pobřeží Černého moře. Druhému pilotovi se náhle udělalo špatně, proto kapitán Airbusu 320 požádal o nouzové přistání v Rostově na Donu. Tam jeho kolegu převzali záchranáři, muži narozenému v roce 1970 už ale nedokázali pomoci a pilot zemřel v sanitce.</p>
      <p>Společnost Aeroflot k případu uvedla, že druhý pilot v sobotu absolvoval povinnou lékařskou prohlídkou, při níž u něj doktoři neshledali žádné zdravotní problémy. Pravidelně se také každého půl roku podroboval požadovaným lékařským testům, informovala agentura TASS.</p>
    </article>
  </body>
</html>