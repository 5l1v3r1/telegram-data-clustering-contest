<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/rezultate-bec-in-timp-real-singurele-judete-in-care-dancila-a-castigat-in-fata-lui-iohannis.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T20:28:00+00:00"/>
    <meta property="og:title" content="Rezultate BEC în timp real. Singurele județe în care Dăncilă a câștigat în fața lui Iohannis"/>
    <meta property="og:description" content="Giurgiu, Gorj, Mehedinți, Olt și Teleorman sunt cele cinci județe în care Viorica Dăncilă a obținut mai multe voturi decât Klaus Iohannis, după numărarea a 8,8 milioane de voturi, conform rezultatelor oficiale transmite BEC."/>
  </head>
  <body>
    <article>
      <h1>Rezultate BEC în timp real. Singurele județe în care Dăncilă a câștigat în fața lui Iohannis</h1>
      <h2>Giurgiu, Gorj, Mehedinți, Olt și Teleorman sunt cele cinci județe în care Viorica Dăncilă a obținut mai multe voturi decât Klaus Iohannis, după numărarea a 8,8 milioane de voturi, conform rezultatelor oficiale transmite BEC.</h2>
      <address>
        <time datetime="2019-11-24T20:28:00+00:00">24 Nov 2019, 20:28</time>
      </address>
      <p><b>UPDATE 23.50. </b>Au fost procesate datele din 98,07 la sută din secțiile de vot (18.734 dintre cele 18.748 de secții), adică mai sunt de primit rezultatele din 14 secții de vot din țară.</p>
      <p>Klaus Iohannis a obținut 63,17%, în timp ce Viorica Dăncilă a obținut 36,82% din voturi.</p>
      <p><b>UPDATE 23.15. </b>Klaus Iohannis a obţinut duminică, în al doilea tur de scrutin al alegerilor prezidenţiale, 63%, iar Viorica Dăncilă - 37%, după numărarea a 8.817.440 de voturi de la secţii din ţară, reprezentând 97%.</p>
      <p>Potrivit AEP, Iohannis a obţinut 5.562.056 de voturi (63%), iar Viorica Dăncilă - 3.255.262 (37%).</p>
      <p>---</p>
      <p>Conform rezultatelor trimise deja de către peste 16.000 de secții de votare din România la BEC, la ora 22:15, după înregistrarea a 7,4 milioane de voturi, Klaus Iohannis a obținut un procentaj de 62,5%, respectiv 4,6 milioane de voturi.</p>
      <p>Klaus Iohannis a câștigat în aproape toate județe, cu excepția a două dintre ele: Teleorman și Gorj.</p>
      <p>Conform rezultatelor de la ora 22.25, Viorica Dăncilă a obținut în Teleorman 58,76% din voturi, iar în Gorj, 56,43% din voturi.</p>
      <p>
        <b>Vezi aici </b>
        <b>
          <a href="https://stirileprotv.ro/stiri/alegeri-prezidentiale-2019/rezultate-bec-in-timp-real-harta-voturilor-pe-judete.html">
            <b>rezultate BEC în timp real</b>
          </a>
        </b>
        <b> și harta voturilor înregistrate de cei doi, pe județe.</b>
      </p>
      <h3> </h3>
      <h3>Peste 10 milioane de români au votat în țară și în diaspora</h3>
      <p>Un număr de 9.086.466 de români din țară și-au exprimat opțiunea de vot în turul 2 al alegerilor prezidențiale 2019, conform rezultatelor prezentate LIVE pe site-ul prezenta.bec.ro, la ora 21.00. Astfel, prezența la vot la nivel național este de 49,87%.</p>
      <p>În străinătate, până la ora 21.00, au votat peste 930.000 de români, astfel că numărul celor care și-au exprimat opțiune de vot, în țară și în străinătate, depășește în acest moment 10.000.000 de alegători.</p>
      <p>În turul 1, numărul votanților din țară a fost de 8,6 milioane de oameni, iar al celor din străinătate a fost de aproape 650.000.</p>
      <p>Județul cu cea mai mare prezență la vot este Ilfov, cu 68,50%, urmat de Cluj (62,03%) și Sibiu (58,11%).</p>
      <p>La polul opus, județele cu cea mai scăzută prezență la vot sunt Harghita (22,86%), Covasna (25,85%) și Vaslui (37,52).</p>
      <p>Sursa: Pro TV</p>
    </article>
  </body>
</html>