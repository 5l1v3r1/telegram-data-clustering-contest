<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/ligue-1/ligue-1-kamil-glik-rezerwowym-porazka-as-monaco/bmsl9mv"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-24T20:42:25+00:00"/>
    <meta property="og:title" content="Przegrali bez Glika"/>
    <meta property="og:description" content="Monaco uległo Bordeaux. Polski obrońca mecz przesiedział na ławce rezerwowych."/>
  </head>
  <body>
    <article>
      <h1>Przegrali bez Glika</h1>
      <address><time datetime="2019-11-24T20:42:25+00:00">24 Nov 2019, 20:42</time> by <a rel="author" href="https://www.przegladsportowy.pl/autorzy/maciej-kaliszuk" target="_blank">Maciej Kaliszuk</a></address>
      <p>
        <b>
          <b>Monaco uległo Bordeaux. Polski obrońca mecz przesiedział na ławce rezerwowych.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Kamil Glik mimo złamanego nosa znalazł się w kadrze Monaco na starcie z Bordeaux. Mógł zagrać w masce, ale ostatecznie nie wystąpił. To dopiero drugie spotkanie w tym sezonie, które opuścił.</p>
      <p>Siedząc niedaleko trenera Leonardo Jardima, mógł oglądać kolejną porażkę swojej drużyny. Tym razem 1:2 z Bordeaux.</p>
      <p>Monaco objęło prowadzenie po akcji bardzo skutecznego duetu Wissam Ben Yedder – Islam Slimani. Ten pierwszy podawał, a drugi trafił do siatki. Zdobywca bramki okazał się też antybohaterem meczu. Stojąc w murze zagrał ręką, a sędzia ukarał go za to drugą żółtą kartką.</p>
      <p>To już szósta „czerwień” dla zawodnika Monaco w tym sezonie. A co jeszcze gorsze dla ekipy Glika, arbiter podyktował karnego, wykorzystanego przez Nicolasa De Preville.</p>
      <p>Niedawny mistrz Francji spadł więc na 14. miejsce. W siedmiu wyjazdowych spotkaniach zdobył tylko pięć punktów. A w następnej kolejce zmierzy się z PSG. Na swoje szczęście u siebie, a tam odniósł cztery zwycięstwa z rzędu.</p>
      <related>
        <a href="http://onet.tv/s/przegladsportowy/maciej-kot-chcialem-skoczyc-daleko-i-pomscic-piotrka-zyle/x0y262"/>
      </related>
    </article>
  </body>
</html>