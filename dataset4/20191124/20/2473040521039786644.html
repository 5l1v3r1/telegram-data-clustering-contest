<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247165/klaus-iohannis-un-nou-mandat-de-presedinte-rezultate-si-reactii.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T20:00:11+00:00"/>
    <meta property="og:title" content="Klaus Iohannis, un nou mandat de presedinte. REZULTATE si REACTII"/>
    <meta property="og:description" content="Autoritatea Electorala Permanenta a prezentat rezultatele provizorii ale turului doi al alegerilor prezidentiale, care s-a desfasurat duminica, 24 noiembrie 2019. Pe primul loc, asa cum aratau si exit-pollurile, se claseaza detasat Klaus Iohannis, care va obtine un al doilea mandat de presedinte, pentru urmatorii cinci ani."/>
  </head>
  <body>
    <article>
      <h1>Klaus Iohannis, un nou mandat de presedinte. REZULTATE si REACTII</h1>
      <address>
        <time datetime="2019-11-24T20:00:11+00:00">24 Nov 2019, 20:00</time>
      </address>
      <p>
        <b>Autoritatea Electorala Permanenta a prezentat rezultatele provizorii ale turului doi al alegerilor prezidentiale, care s-a desfasurat duminica, 24 noiembrie 2019. Pe primul loc, asa cum aratau si<a href="https://www.wall-street.ro/articol/Politic/247163/klaus-iohannis-castiga-un-nou-mandat-de-presedinte-al-romaniei.html"> exit-pollurile</a>, se claseaza detasat Klaus Iohannis, care va obtine un al doilea mandat de presedinte, pentru urmatorii cinci ani.</b>
      </p>
      <p>Klaus Iohannis a obtinut 62,95% din voturi, iar Viorica Dancila a obtinut 37,05% dupa centralizarea voturilor din 18.422 de sectii de votare, adica 98,26 % din totalul de 18.748 de sectii. Candidatul PSD Viorica Dancila a ”castigat” in cinci judete cele de-al doilea tur al prezidentialelor, cel mai mare scor fiind inregistrat in Teleorman. In Sibiu si Cluj, presedintele Klaus Iohannis a luat peste 80% din voturi.</p>
      <h3>Ce spun cei doi candidati</h3>
      <p>Klaus Iohannis a declarat imediat dupa anuntarea rezultatelor exit-poll-urilor, ca Romania normala a castigat astazi si ca este cea mai categorica victorie obtinuta vreodata impotriva PSD.</p>
      <blockquote>Romania a castigat! Romania moderna, Romania europeana, Romania normala a castigat astazi. Romanii au fost eroii zilei de astazi, au mers intr-un numar impresionant sa voteze si acesta este cel mai important castig pe ziua de astazi: faptul ca romanii au mers la vot. O mentiune speciala pentru romanii din diaspora care au mers in numar extraordinar de mare la vot.</blockquote>
      <p>Acesta a mai spus ca este cea mai categorica victorie obtinuta vreodata impotriva PSD.</p>
      <p>
        <a href="https://www.wall-street.ro/articol/Politic/247163/klaus-iohannis-castiga-un-nou-mandat-de-presedinte-al-romaniei.html">Citeste si:<br/>EXIT POLL: Klaus Iohannis castiga un nou mandat de presedinte</a>
      </p>
      <figure>
        <img src="https://img.wall-street.ro/image_thumbs/thumbs/ae2/ae2c5a0ebc07b1daa6675e4876553204-400x250-00-65.jpg?v=1574620775"/>
      </figure>
      <p>”Primesc aceasta victorie cu bucurie, cu multumire, cu modestie si cu incredere in romani. Va promit astazi, aici, in aceasta seara ca voi fi presedintele tuturor romanilor, si al celor care m-au votat carora le multumesc in mod expres, si al celor care nu m-au votat. Voi fi si presedintele romanilor care nu au votat deloc, cu speranta ca data viitoare vor merge, totusi, la vot”, a mai afirmat presedintele.</p>
      <p>PSD a recuperat voturile pe care le-a pierdut la europarlamentare, a declarat presedintele PSD, Viorica Dancila, candidat al partidului la prezidentiale, dupa anuntarea exit-poll-urilor care il dau castigator al alegerilor pe Klaus Iohannis.</p>
      <p>Viorica Dancila le-a multumit tuturor celor care s-au prezentat la vot si, mai ales, celor care au votat ”cu inima”. Dancila sustine ca PSD a recastigat increderea romanilor.</p>
      <blockquote>Vreau sa-i felicit pe toti cei care au mers la vot si le multumesc in mod special celor care au votat cu inima. (…) Vreau sa le multumesc tuturor care au vrut sa inlocuiasca ura si dezbinarea, cu unitatea si increderea” , a spus Viorica Dancila, dupa anuntarea rezultatelor exit poll-urilor.<br/><a href="https://www.wall-street.ro/articol/Politic/247096/alegeri-prezidentiale-2019-ghidul-alegatorului-pentru-turul-2.html">Citeste si:<br/>Alegeri prezidentiale 2019: ghidul alegatorului pentru turul 2<br/><pic src="https://img.wall-street.ro/image_thumbs/thumbs/523/5234d80e69e169eb8fe69bf2d2f4fe83-400x250-00-65.jpg?v=1574417313"/></a></blockquote>
      <p>”Partidul Social Democrat astazi a recastigat increderea cetatenilor romani care ne-au votat in 2016. Am recuperat voturile pe care le-am pierdut la alegerile europarlamentare, iar astazi avem peste trei milioane de voturi, ceea ce inseamna ca avem numarul de voturi pe care l-am avut la parlamentare din 2016 si care ne-au permis sa intram la guvernare. Am toata convingerea ca numarul de voturi de astazi ne ajuta, ne obliga si in acest sens vom face tot ce este posibil sa castigam alegerile locale si alegerile parlamentare”, a mai spus Dancila.</p>
      <h3>Atributiile presedintelui</h3>
      <p>Potrivit Constitutiei, presedintele Romaniei reprezinta statul roman si este garantul independentei nationale, al unitatii si al integritatii teritoriale a tarii. De asemenea, presedintele Romaniei vegheaza la respectarea Constitutiei si la buna functionare a autoritatilor publice. In acest scop, Presedintele exercita functia de mediere intre puterile statului, precum si intre stat si societate.</p>
      <ul>
        <li>Numeste premierul si guvernul</li>
        <li>Politica externa – incheie tratate internationale in numele Romaniei</li>
        <li>Apararea tarii – comandantul fortelor armate si indeplineste functia de presedinte al Consiliului Suprem de Aparare a Tarii</li>
        <li>Promulga legile sau poate intoarce o singura data un act normativ la Parlament. Poate sesiza si Curtea Constitutionala cu privire la neconstitutionalitatea unor legi</li>
        <li>Consulta guvernul cu privire la teme de importanta majora</li>
        <li>Poate participa la unele sedinte ale Guvernului</li>
        <li>Poate propune organizarea de referendumuri de interes national, dupa consultarea prealabila a Parlamentului.</li>
      </ul>
    </article>
  </body>
</html>