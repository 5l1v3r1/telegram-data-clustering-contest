<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-klaus-yohannis/30289596.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-24T20:59:17+00:00"/>
    <meta property="og:title" content="Екзит-поли: Клаус Йоханніс вдруге обраний президентом Румунії"/>
    <meta property="og:description" content="Чинний президент Румунії Клаус Йоханніс переміг у другому турі президентських виборів, свідчать дані екзит-полів. За даними компанії IRES, Йоханніс отримує 66,5 відсотка й перемагає колишню прем’єрк"/>
  </head>
  <body>
    <article>
      <h1>Екзит-поли: Клаус Йоханніс вдруге обраний президентом Румунії</h1>
      <address>
        <time datetime="2019-11-24T20:59:17+00:00">24 Nov 2019, 20:59</time>
      </address>
      <p>Чинний президент Румунії Клаус Йоханніс переміг у другому турі президентських виборів, свідчать дані екзит-полів.</p>
      <p>За даними компанії IRES, Йоханніс отримує 66,5 відсотка й перемагає колишню прем’єрку і лідерку Соціал-демократичної партії Віоріку Денчиле. Водночас компанія CURS-Avangarde повідомляє, що Йоханніс здобув 64 відсотки.</p>
      <p>Згідно з підрахунками Центральної виборчої комісії, явка в другому турі виборів була на рівні близько 50%.</p>
      <p>У жовтні парламент висловив Денчиле недовіру. Замість неї <a href="https://www.radiosvoboda.org/a/news-rumuniya-premyer-orban/30218255.html">прем’єр-міністром Румунії</a> став лідер правоцентристської Націонал-ліберальної партії (НЛП) Лудовік Орбан.</p>
      <p>Вперше Йоханніс обраний президентом Румунії в грудні 2014 року.</p>
    </article>
  </body>
</html>