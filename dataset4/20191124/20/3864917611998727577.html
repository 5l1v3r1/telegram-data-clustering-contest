<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824485-na-miscevih-viborah-u-gonkonzi-vpevneno-peremagae-opozicia-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T20:55:00+00:00"/>
    <meta property="og:title" content="На місцевих виборах у Гонконзі впевнено перемагає опозиція — ЗМІ"/>
    <meta property="og:description" content="На місцевих виборах в районні ради Гонконгу з великим відривом перемагають опозиційні кандидати з продемократичного руху."/>
  </head>
  <body>
    <article>
      <h1>На місцевих виборах у Гонконзі впевнено перемагає опозиція — ЗМІ</h1>
      <h2>На місцевих виборах в районні ради Гонконгу з великим відривом перемагають опозиційні кандидати з продемократичного руху.</h2>
      <address>
        <time datetime="2019-11-24T20:55:00+00:00">24 Nov 2019, 20:55</time>
      </address>
      <p>Про це повідомляє <a href="https://www.scmp.com/news/hong-kong/politics/article/3039142/hong-kongs-district-council-elections-traditionally-handle">South China Morning Post.</a></p>
      <p>За останніми даними, перемогу у своїх округах здобув 201 опозиційний кандидат проти лише 28 кандидатів, які підтримують Пекін. Ще 12 кандидатів вважаються незалежними, результати щодо ще 211 місць в районних радах поки невідомі.</p>
      <p>У голосуванні взяли участь 2,9 мільйона людей, явка склала 71%. У 2015 році явка була значно нижчою — 47%.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824301-rekordna-avka-u-gonkonzi-na-tli-protestiv-prohodat-miscevi-vibori.html">Рекордна явка: у Гонконзі на тлі протестів проходять місцеві вибори</a>
      </blockquote>
      <p>На місцевих виборах Гонконг обирає 452 членів районних рад із понад 1000 кандидатів. Вони не мають реальних повноважень, а займаються переважно консультуванням уряду Гонконгу з питань, що впливають на добробут громадян автономії.</p>
      <p>Як повідомляв Укрінформ, масові акції протесту у Гонконзі тривають з червня. На початку вересня голова місцевої адміністрації Керрі Лам погодилася виконати одну з вимог демонстрантів та відкликала законопроєкт про екстрадицію, що дозволяє видавати правопорушників материковому Китаю. Однак багато прибічників опозиції заявили про намір продовжувати боротьбу за свободу від комуністичної диктатури <b><a href="https://www.ukrinform.ua/tag-kitaj">Китаю</a></b>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822515-kongres-shvaliv-zakonoproekt-na-pidtrimku-demonstrantiv-u-gonkongu.html">Конгрес схвалив законопроєкт на підтримку демонстрантів у Гонконгу</a>
      </blockquote>
      <p>Протести періодично супроводжуються блокуванням вулиць та сутичками. 18 листопада поліція Гонконгу штурмувала місцевий університет після майже двох днів протистояння з протестувальниками, проти яких застосовувала сльозогінний газ та водяні гармати. До цього сутички між активістами та силами поліції не вщухали тиждень.</p>
    </article>
  </body>
</html>