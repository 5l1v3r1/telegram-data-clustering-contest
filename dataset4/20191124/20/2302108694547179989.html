<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/niculae-badalau-atac-la-staful-de-campanie-al-psd-nu-a-existat-o-strategie-la-nivel-national-de-doi-ani-peticim-lucrurile-si-nu-luam-decizii-radicale-asta-ne-a-costat-pe-toti-incerc-sa-raman-calm.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T20:09:48+00:00"/>
    <meta property="og:title" content="Niculae Bădălău, atac la staful de campanie al PSD: Nu a existat o strategie la nivel național/ De doi ani peticim lucrurile și nu luăm decizii radicale. Asta ne-a costat pe toți/ Încerc să rămân calm"/>
    <meta property="og:description" content="Niculae Bădălău, liderul PSD Giurgiu, unde Viorica Dăncilă a câștigat 60% conform declarațiilor acestuia, a atacat staful de campanie pentru lipsa unei"/>
  </head>
  <body>
    <article>
      <h1> Niculae Bădălău, atac la staful de campanie al PSD: Nu a existat o strategie la nivel național/ De doi ani peticim lucrurile și nu luăm decizii radicale. Asta ne-a costat pe toți/ Încerc să rămân calm </h1>
      <address><time datetime="2019-11-24T20:09:48+00:00">24 Nov 2019, 20:09</time> by <a rel="author">Redacția</a></address>
      <p>Niculae Bădălău, liderul PSD Giurgiu, unde Viorica Dăncilă a câștigat 60% conform declarațiilor acestuia, a atacat staful de campanie pentru lipsa unei ”strategii la nivel național”. Bădălău a mai declarat că PSD nu a luat ”decizii radicale” la vremea potrivită și că de 2-3 ani ”doar peticesc lucrurile”, iar această ezitare i-a costat:</p>
      <p>”Încerc să rămân calm. Asta e părerea mea la cald. În Giurgiu am câștigat județul și municipiu și le mulțumesc oamenilor că au înțeles importanța alegerilor. Dar nu am avut un concept clar de strategie la nivel național. Staful de campanie este vinovat pentru asta. A venit timpul unei analize serioase, structurate la nivelul PSD. Trebuie să avem capacitatea să ne revenim până la locale. La Giurgiu am câștigat pe strategia județeană, nu națională. De doi ani, trei ani, peticim lucrurile și nu luăm decizii radicale. Și lucrul ăsta ne-a costat pe toți”, a declarat Niculae Bădălău duminică seară, la Antena 3.</p>
      <p>
        <i>sursa foto: Inquam Photos/ George Călin </i>
      </p>
    </article>
  </body>
</html>