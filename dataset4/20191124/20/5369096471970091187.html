<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778850/ael-poso-kominis-ise-re-tassi/"/>
    <meta property="og:site_name" content="to10.gr"/>
    <meta property="article:published_time" content="2019-11-24T20:14:22+00:00"/>
    <meta property="og:title" content="ΑΕΛ: «Πόσο Κομίνης είσαι ρε Τάσση»"/>
    <meta property="og:description" content="«Βράζουν» στη θεσσαλική ομάδα για τη διαιτησία του Τάσση στο ματς με τον ΠΑΟΚ – Δεύτερη ανακοίνωση μέσα σε λίγες ώρες κατά του Ηπειρώτη ρέφερι."/>
  </head>
  <body>
    <article>
      <h1>ΑΕΛ: «Πόσο Κομίνης είσαι ρε Τάσση»</h1>
      <h2>«Βράζουν» στη θεσσαλική ομάδα για τη διαιτησία του Τάσση στο ματς με τον ΠΑΟΚ – Δεύτερη ανακοίνωση μέσα σε λίγες ώρες κατά του Ηπειρώτη ρέφερι.</h2>
      <address><time datetime="2019-11-24T20:14:22+00:00">24 Nov 2019, 20:14</time> by <a rel="author">to10.gr</a></address>
      <p>Η διαιτησία του Ηπειρώτη, Γιώργου Τάσση, στον αγώνα της ΑΕΛ με τον ΠΑΟΚ στην Τούμπα προκάλεσε την οργή των ανθρώπων της θεσσαλικής ομάδας.</p>
      <p>Οι Βυσσινί κατά τη διάρκεια της <a href="https://www.to10.gr/podosfero/superleague/778593/exalli-stin-ael-den-ine-afto-penalti-pio-ine/">αναμέτρησης εξέδωσαν ανακοίνωση </a>για το πέναλτι που δεν έδωσε ο <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">διαιτητής στο 5’ σε χέρι του Ινγκασον</a>, ενώ παράλληλα ο Αλέξης Κούγιας με προσωπική του δήλωση εξαπέλυσε ευθεία επίθεση στον πρόεδρο της ΕΠΣ Ηπείρου, Βρακά.</p>
      <p>
        <a href="https://www.to10.gr/podosfero/superleague/778354/afto-kritiki-apo-martins-aftos-den-ine-o-olybiakos-fteme-oli/">
          <i>Αυτο-κριτική από Μαρτίνς: «Αυτός δεν είναι ο Ολυμπιακός – Φταίμε όλοι»</i>
        </a>
      </p>
      <p>Μετά το τέλος του παιχνιδιού η ΑΕΛ εξέδωσε και νέα ανακοίνωση, με την οποία εκφράζει τα έντονα παράπονά της για τη διαιτησία του Τάσση στον αποψινό αγώνα. Η θεσσαλική ΠΑΕ κατακεραυνώνει τον ρέφερι για τα λάθη που έκανε στον πειθαρχικό έλεγχο.</p>
      <p>Η ΑΕΛ μάλιστα στην ανακοίνωσή της παρομοίασε τον Τάσση με τον Κομίνη. Συγκεκριμένα, η θεσσαλική ΠΑΕ ανέφερε: «4 μαρκαρίσματα από πίσω σε δικούς μας παίκτες, ούτε μια κίτρινη κάρτα ο Κομίνης-Τάσσης…</p>
      <p>Τώρα κατ’ εντολή του Κρέσπο, στον οποίο πρέπει να δείξει κίτρινη κάρτα γιατί του υποδεικνύει τι να κάνει, δείχνει κίτρινη κάρτα στον Μπόυστος. Πόσο Κομίνης είσαι ρε Τάσση!».</p>
      <p>
        <b>
          <a href="https://www.to10.gr/podosfero/superleague/778850/ael-poso-kominis-ise-re-tassi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>