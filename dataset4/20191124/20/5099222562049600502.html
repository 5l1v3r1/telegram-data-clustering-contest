<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511488-gabriela-firea-catre-jurnalisti-unde-stiti-dvs-esec-nu-venit-aici-cantam-prohodul.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T20:07:00+00:00"/>
    <meta property="og:title" content="Gabriela Firea, către jurnaliști: De unde știți dvs că va fi un eșec? Nu am venit aici să cântăm prohodul"/>
    <meta property="og:description" content="Primarul Capitalei, Gabriela Firea, spune că rezultatele sociologice, care indică un scor mic pentru Viorica Dăncilă, &quot;au o valoare&quot;, dar trebuie așteptate rezultatele oficiale de la"/>
  </head>
  <body>
    <article>
      <h1>Gabriela Firea, către jurnaliști: De unde știți dvs că va fi un eșec? Nu am venit aici să cântăm prohodul</h1>
      <address><time datetime="2019-11-24T20:07:00+00:00">24 Nov 2019, 20:07</time> by <a rel="author">Redactia</a></address>
      <p><b>Primarul Capitalei, Gabriela Firea, spune că rezultatele sociologice, care indică un scor mic pentru Viorica Dăncilă, "au o valoare", dar trebuie așteptate rezultatele oficiale de la Biroul Electoral Central, pentru că s-a mai întâmplat să fie surprize. "Au mai fost surprize, după cum știți: exit-poll-urile anunțau un rezultat și dimineață nu mai era acel președinte. Nu am venit aici să cântăm prohodul", a afirmat Firea.<br/></b><b><br/></b>"Este normal să așteptăm rezultatul oficial al votului de la Biroul Electoral și atunci să facem declarații", a spus Firea.<br/><br/>Întrebată de jurnaliști cine va prelua șefia PSD în cazul unui eșec al Vioricăi Dăncilă, Firea a răspuns: "De unde știți dvs că avem un eșec? Eu cred că e înțelept și corect să așteptăm rezultatul de la BEC, pentru că au mai fost surprize, după cum știți: exit-poll-urile anunțau un rezultat și dimineață nu mai era acel președinte".<br/><br/>Ea a insistat că trebuie așteptate rezultatele oficiale: "Aceste cifre care se anunță reprezintă analiza sociologică făcută azi la urne, au o valoare, dar hai să așteptăm rezultatele oficiale. Nu vreau să vorbesc despre un eșec. Sau, Doamne ferește, dacă vom pierde, scorul va fi foarte bun pentru candidatul PSD".<br/><br/>La insistențele jurnaliștilor, că se preconizează că va fi un eșec al PSD și întrebată cine și-l va asuma, Firea a spus: "Insist că nu va fi un eșec. (...) Nu am venit aici să cântâm prohodul".<br/><b><br/></b><b>CITEȘTE ȘI: </b><a href="https://www.hotnews.ro/stiri-esential-23511426-livetext-care-este-atmosfera-sediile-psd-pnl-ludovic-orban-pariaza-scor-69-5-pentru-iohannis-atmosfera-tensionata-sediul-psd.htm">Care este atmosfera la sediile PSD și PNL: Ludovic Orban pariază pe un scor de 69,5% pentru Iohannis / Atmosferă tensionată la sediul PSD / Apar temeri că Viorica Dăncilă ar putea cădea sub 30%</a></p>
    </article>
  </body>
</html>