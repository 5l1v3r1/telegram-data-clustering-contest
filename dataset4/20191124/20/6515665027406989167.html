<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363811/zaboravite-na-ovu-sliku-koala-simbol-australija-moze-se-smatrati-izumrlim-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T20:36:00+00:00"/>
    <meta property="og:title" content="ZABORAVITE NA OVU SLIKU: Koala, simbol Australija može se smatrati IZUMRLIM (VIDEO)"/>
    <meta property="og:description" content="Zbog rekordnih suša i požara u Australiji, populacija koala se zajedno sa svojim staništem toliko smanjila da se ove životinje sada smatraju funkcionalno izumrlim."/>
  </head>
  <body>
    <article>
      <h6 class="kicker">tuga</h6>
      <h1>ZABORAVITE NA OVU SLIKU: Koala, simbol Australija može se smatrati IZUMRLIM (VIDEO)</h1>
      <address>
        <time datetime="2019-11-24T20:36:00+00:00">24 Nov 2019, 20:36</time>
      </address>
      <p>
        <b>Zbog rekordnih suša i požara u Australiji, populacija koala se zajedno sa svojim staništem toliko smanjila da se ove životinje sada smatraju "funkcionalno izumrlim“.</b>
      </p>
      <p>Predsednica australijske fondacije Koala Debora Tabart procenjuje da je od požara stradalo više od 1.000 koala i da je 80 odsto njihovog staništa uništeno.</p>
      <p>Nedavni požari, zajedno s dugotrajnom sušom i krčenjem šuma, doveli su do toga da koale, po rečima stručnjaka, postaju "funkcionalno izumrle", piše Forbs.</p>
      <p>Funkcionalno istrebljenje je kada populacija postane toliko ograničena da više ne igra značajnu ulogu u svom ekosistemu i populacija više nije održiva. Iako neke jedinke mogu da se razmnožavaju, ograničen broj koala čini dugoročnu održivost vrste malo verovatnom i čini je veoma podložnom bolestima.</p>
      <figure>
        <iframe src="https://www.youtube.com/embed/utT_QFYYlHI" width="640" height="360" data-service="Youtube" scrolling="no"/>
      </figure>
      <p>Krčenje šuma i požari uništavaju glavni izvor prehrane koala, stablo eukaliptusa. Odrasla koala dnevno pojede do dva kilograma lišća eukaliptusa kao glavni sastojak u ishrani. Da bi se biljke eukaliptusa oporavile posle požara potrebno je nekoliko meseci, što ne ostavlja prikladan izvor hrane za koale, tako da mnoge umiru od gladi.</p>
      <p>Bolnica za koale Port Makveri sakuplja donacije kako bi pomogla u lečenju povređenih koala. Do danas je prikupljeno 1,33 miliona australijskih dolara, od preko 30.000 donatora.</p>
      <p>Deo njihovih napora je da se postave stanice za piće za koale u područjima koja su opustošena požarima. Sredstva će se takođe koristiti za "Arku koala“, odnosno utočište za koale povređene u požarima.</p>
      <p>Kurir.rs/Tanjug Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3354625/stravicni-sumski-pozari-besne-u-australiji-vise-gradova-je-evakuisano-1-000-vatrogasaca-se-bori-sa-vatrenom-stihijom-nastradalo-je-oko-350-koala-foto-video"/>
        <a href="https://www.kurir.rs/planeta/3358427/snimak-koji-je-sve-raznezio-usred-jezivih-pozara-naisao-na-povredjenu-koalu-i-dao-joj-vodu-ovako-je-izgledao-njihov-dirljiv-susret-video"/>
      </related>
    </article>
  </body>
</html>