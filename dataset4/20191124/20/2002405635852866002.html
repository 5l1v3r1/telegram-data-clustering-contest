<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291661,viki-gabor-wygrala-eurowizje-junior-kurski-przypisal-sobie-zwyciestwo"/>
    <meta property="og:site_name" content="na:Temat"/>
    <meta property="article:published_time" content="2019-11-24T20:58:05+00:00"/>
    <meta property="og:title" content="&quot;Nie pomyliłem się&quot;. Kurski odleciał i... przypisał sobie zwycięstwo Viki Gabor"/>
    <meta property="og:description" content="17. finał konkursu Eurowizji Junior wygrała Wiktoria &quot;Viki&quot; Gabor, a Polska jako pierwszy kraj w historii zwyciężyła w tej międzynarodowej rywalizacji drugi raz z rzędu. To olbrzymi sukces dla kraju, a szczególnie dla TVP. Jacek Kurski w telewizyjnym studiu puszył się więc jak paw."/>
  </head>
  <body>
    <article>
      <h1>"Nie pomyliłem się". Kurski odleciał i... przypisał sobie zwycięstwo Viki Gabor</h1>
      <address><time datetime="2019-11-24T20:58:05+00:00">24 Nov 2019, 20:58</time> by <a rel="author">Aleksandra Gersz</a></address>
      <p>17. finał konkursu Eurowizji Junior wygrała Wiktoria "Viki" Gabor, a Polska jako pierwszy kraj w historii zwyciężyła w tej międzynarodowej rywalizacji drugi raz z rzędu. To olbrzymi sukces dla kraju, a szczególnie dla TVP. Jacek Kurski w telewizyjnym studiu puszył się więc jak paw.<br/><br/><br/>Żaden kraj nie wygrał dotąd Eurowizji Junior dwa razy z rzędu. Udało się to dopiero Polsce, która w zeszłym roku triumfowała dzięki Roksanie Węgiel. – To historyczny moment! – cieszył się Artuch Orzech, komentator konkursu w TVP. <a href="https://natemat.pl/291653,eurowizja-junior-2019-polska-wygrala-drugi-raz-rzedu-viki-gabor-triumfuje">Cieszyła się również tegoroczna 12-letnia zwyciężczyni Viki Gabor</a>, która na Arenie Gliwice wykonała utwór "Superhero" o kryzysie klimatycznym, a także <a href="https://natemat.pl/291657,viki-gabor-wygrala-eurowizje-junior-w-gliwicach-andrzej-duda-gratuluje">prezydent Andrzej Duda</a>.</p>
      <figure>
        <iframe data-src="https://twitter.com/natemat/status/1198638223272153090" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jednak nikt nie cieszył się bardziej, niż Jacek Kurski, który na Twitterze cieszył się z wysokiej oglądalności konkursu i który po występie pojawił się w studiu w Gliwicach, aby pogratulować Wiktorii. – To był niesamowity występ na światowym poziomie. Gratuluję Ci i życzę olśniewającej kariery – powiedział nastolatce szef TVP. Na tym jednak nie poprzestał. Kurski, choć nie bezpośrednio... "przypisał" bowiem sobie zwycięstwo Gabor.</p>
      <figure>
        <iframe data-src="https://twitter.com/natemat/status/1198680263016034304" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– Podjąłem decyzję jako prezes TVP, że widzowie „Szansy na sukces” wybiorą reprezentanta Polski na Eurowizję. Intuicja mi mówiła, że ta dziewczyna ma w sobie coś. Nie pomyliłem się. Ludzie wybrali Viki Gabor, a dzisiaj ona w olśniewającym stylu wygrała – stwierdził. Kurski stwierdził również, jego poprzednicy przez 11 lat nie chcieli wybrać reprezentanta Polski na Eurowizję Junior, a zwycięstwo Polski w konkursie to olbrzymia zasługa TVP.</p>
      <figure>
        <iframe data-src="https://twitter.com/natemat/status/1198678348941189120" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nie umknęło to internautom, którzy na Twitterze ironicznie komentowali jego słowa. "Ktoś musi w końcu głośno powiedzieć, że prawdziwym zwycięzcą Eurovision Junior jest Jacek Kurski, który odkrył Wiki Gabor, napisał jej tekst, nauczył śpiewać, a nawet przygotował choreografię" – napisał ktoś żartobliwie. Inni wspominają również, że Kurski niejako przypisał sobie również w ubiegłym roku zwycięstwo Roksany Węgiel, która w tym roku była jedną z prowadzących show w Gliwicach.</p>
    </article>
  </body>
</html>