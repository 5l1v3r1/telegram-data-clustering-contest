<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-ta-exose-stous-paiktes-o-martins-ayto-pou-egine-einai-aparadekto/2922451/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T20:39:22+00:00"/>
    <meta property="og:title" content="Ολυμπιακός: Τα “έχωσε” στους παίκτες ο Μαρτίνς! “Αυτό που έγινε είναι απαράδεκτο”"/>
    <meta property="og:description" content="Ο Ολυμπιακός έκανε τη μεγαλύτερη γκέλα του στη σεζόν με το 1-1 επί του Πανιωνίου και ο Πέδρο Μαρτίνς τα... έχωσε στους παίκτες του στην προπόνηση πριν την αναχώρηση για το Λονδίνο και τη &quot;μάχη&quot; με την Τότεναμ στο Champions League."/>
  </head>
  <body>
    <article>
      <h1>Ολυμπιακός: Τα “έχωσε” στους παίκτες ο Μαρτίνς! “Αυτό που έγινε είναι απαράδεκτο”</h1>
      <h2>Ο Ολυμπιακός έκανε τη μεγαλύτερη γκέλα του στη σεζόν με το 1-1 επί του Πανιωνίου και ο Πέδρο Μαρτίνς τα... έχωσε στους παίκτες του στην προπόνηση πριν την αναχώρηση για το Λονδίνο και τη "μάχη" με την Τότεναμ στο Champions League.</h2>
      <address><time datetime="2019-11-24T20:39:22+00:00">24 Nov 2019, 20:39</time> by <a rel="author">Newsit Newsroom</a></address>
      <p>“Γκάζια” από τον Πέδρο Μαρτίνς στους παίκτες του Ολυμπιακού στο Ρέντη, για την απώλεια βαθμών στη Νέα Σμύρνη, που τους έφερε μαζί με τον ΠΑΟΚ στην κορυφή της Superleague.</p>
      <p>Ο Πορτογάλος τεχνικός τα είπε με τους παίκτες του στην προπόνηση της Κυριακής (24/11), χρησιμοποιώντας “σκληρή” γλώσσα: «Αυτός δεν είναι ο Ολυμπιακός. Δεν είναι αυτή η ομάδα μας. Αυτό που έγινε σήμερα, είναι απαράδεκτο. Φταίμε όλοι για αυτό το αποτέλεσμα και για το σημείο που φέραμε την ομάδα. Είναι απαράδεκτο ό,τι κάναμε», τόνισε ο Μαρτίνς.</p>
      <p>Οι Πειραιώτες έχουν πλέον μπροστά τους δύο κρίσιμα παιχνίδια, αρχικά με την Τότεναμ για τους ομίλους του Champions League και στη συνέχεια με τον ΠΑΟΚ στο “Καραϊσκάκης” για το ντέρμπι κορυφής του πρωταθλήματος.</p>
    </article>
  </body>
</html>