<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/maltempo-scuole-chiuse-1.4904402"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-24T20:51:07+00:00"/>
    <meta property="og:title" content="Maltempo, scuole chiuse dal Piemonte alla Calabria"/>
    <meta property="og:description" content="Le regioni interessate alle chiusure dei plessi scolastici sono il Piemonte, la Liguria e la Calabria ."/>
  </head>
  <body>
    <article>
      <h1>Maltempo, scuole chiuse dal Piemonte alla Calabria</h1>
      <h2>Le regioni interessate alle chiusure dei plessi scolastici sono il Piemonte, la Liguria e la Calabria .</h2>
      <address><time datetime="2019-11-24T20:51:07+00:00">24 Nov 2019, 20:51</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4904464.1574628667!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>La piena del Po ha mandato sott'acqua Carde', nel Cuneese</figcaption>
      </figure>
      <p>Roma, 24 novembre 2019 - Il<b> maltempo </b>non dà tregua all' Italia, molte regioni, dal Nord al Sud, sono di nuovo sottacqua per le forti piogge che hanno fatto scattare l'allerta rossa in molte zone. Numerosi i danni, e i disagi, con strade chiuse, smottamenti e frane. Se quella, gigantesca, che ha<a href="https://www.quotidiano.net/cronaca/viadotto-a6-savona-1.4903631"> travolto un lungo tratto dell'autostrada </a><b>Torino-Savona</b> non sembra aver fatto vittime, c'è un<b> <a href="https://www.quotidiano.net/meteo/maltempo-piemonte-liguria-oggi-1.4903246">morto </a>in provincia di Alessandria</b>, una donna che si stava recando al lavoro ed è stata travolta dal fiume Bormida. Fa <b>paura il Po</b>, che ha rischiato di inghiottire Cardè, il primo comune della Pianura Padana, nel <b>Cuneese</b>, mentre a <b>Torino</b> ha sommerso i Murazzi. Tanta neve in montagna, due escursionisti bloccati in un bivacco a 2.200 metri in Piemonte e un migliaio di persone isolate in Valle d'Aosta. A <b>Venezia</b> l'acqua alta ha toccato i 130 centimetri sul medio mare, in linea con le massime registrate in più occasioni nella città lagunare. Ingenti i danni in<b> Liguria, Savona</b> in ginocchio e sfollati anche a Genova.</p>
      <p>Al Sud problemi in<b> Campania,</b> dove è straripato il fiume Sarno, e in <b>Calabria</b>, dove gli allagamenti hanno causato non pochi disagi.</p>
      <h3>Liguria, ecco dove resteranno chiuse le scuole</h3>
      <p>Il 25 novembre 2019, nella provincia<b> Savonese,</b> le scuole superiori resteranno chiuse.</p>
      <h3>Cuneese: chiusura plessi scolastici </h3>
      <p>A causa dell'andata di maltempo che sta provocando disagi alla circolazione, i Comuni di <b>Alba e Savigliano, nel cuneese</b>, hanno disposto la chiusura di ogni scuola di ordine d grado, compresi asili nido e facoltà universitarie presenti in città.</p>
      <p>Scuole superiori chiuse anche a <b>Pinerolo</b>, nel Torinese, a seguito della situazione critica per la viabilità di molte strade provinciali.</p>
      <h3>Catanzaro, Vibo Valentia e Crotone</h3>
      <p>In Calabria, considerata la grave condizione della viabilità e la necessità di effettuare opportuni accertamenti, sono state chiuse le scuole, per la giornata di oggi, in molti centri a partire dai capoluoghi di provincia come <b>Catanzaro, Vibo Valentia e Crotone."</b></p>
      <p>
        <i>
          <b>Notizia in aggiornamento </b>
        </i>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>