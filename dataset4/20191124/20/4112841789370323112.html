<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77684-New-York-Times-chvali-Bratislavu-Pocty-od-prestizneho-dennika-sa-dockali-Lousy-Auber-aj-dizajnove-obchody-Slavica-a-Drobne"/>
    <meta property="og:site_name" content="REFRESHER"/>
    <meta property="article:published_time" content="2019-11-24T20:23:00+00:00"/>
    <meta property="og:title" content="New York Times chváli Bratislavu. Pocty od prestížneho denníka sa dočkali Lousy Auber aj dizajnové obchody Slávica a Drobne"/>
    <meta property="og:description" content="New York Times si všimol niektoré konkrétne miesta, ktoré robia z Bratislavy atraktívne mesto, z ktorého postupne zmizol komunizmus."/>
  </head>
  <body>
    <article>
      <h1>New York Times chváli Bratislavu. Pocty od prestížneho denníka sa dočkali Lousy Auber aj dizajnové obchody Slávica a Drobne</h1>
      <address><time datetime="2019-11-24T20:23:00+00:00">24 Nov 2019, 20:23</time> by <a rel="author">Viktor Kniš</a></address>
      <p>
        <b>New York Times si všimol niektoré konkrétne miesta, ktoré robia z Bratislavy atraktívne mesto, z ktorého postupne zmizol komunizmus.</b>
      </p>
      <p>Prestížny denník <b>New York Times</b> si v jednom z najnovších vydaní všimol slovenské hlavné mesto a pripravil o ňom aj podrobný a pozitívny článok, v ktorom o Bratislave píše ako o dlho prehliadanej destinácii, ktorá v súčasnosti žiari zaujímavosťami.</p>
      <p>Úvod <a href="https://www.nytimes.com/2019/11/21/travel/bratislava-shopping.html">článku</a> je venovaný novému dizajnu <b>Hotela Kyjev</b>, o ktorý sa postaral<b> Lousy Auber.</b> Známy slovenský umelec a fotograf pre denník vysvetlil, aký zmysel sa za premaľovaním fasády skrýva a ako to celé vznikalo. </p>
      <figure>
        <embed-post data-src="https://www.instagram.com/p/Bkx3w3IgOuj" data-service="Instagram"/>
      </figure>
      <p>NY Times zaujal aj dizajnový obchod <b>Slávica</b>, ktorý podporuje talentovaných slovenských a českých tvorcov v propagovaní a predávaní ich výrobkov. Zakladateľka projektu <b>Ivica Jusková</b> prezradila, že najväčší záujem je o ručne vyrobené šperky a predstavila aj niekoľko konkrétnych značiek, ktoré si tak nájdu zmienku v jednom z najuznávanejších magazínov na svete. </p>
      <p>Reportér si všimol aj bežné fungovanie v meste, v článku opisuje naše hlasné električky a ďalšie malé obchody, v ktorých sa nepredávajú bežne dostupné komerčné značky oblečenia či kozmetiky, ale lokálni výrobcovia. Zmienka sa ušla napríklad obchodu Drobne, Slowatch, Malinna, či optiku Zita. New York Times vyzdvihuje vkusné interiéry aj zámery ľudí, ktorí za projektami stoja. </p>
      <figure>
        <embed-post data-src="https://www.instagram.com/p/BuvpWs8g9cr" data-service="Instagram"/>
      </figure>
      <p>Denník oslovil aj primátora<b> Matúša Valla,</b> pričom ho opísal ako architekta, ktorý strávil niekoľko rokov života v Taliansku, Londýne a New Yorku.<i> „Najväčšiu otázkou mojej generácie bolo, či zostať na Slovensku alebo žiť v zahraničí, ako veľa ostatných, po úspechu za hranicami som sa rozhodol pre návrat,“</i> prezradil Vallo pre NY Times spoločne s ďalšími plánmi s hlavným mestom na nasledujúce roky. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70333-Na-tychto-43-poziciach-zarobia-na-Slovensku-lepsie-zeny-ako-muzi-Najdes-medzi-nimi-maserku-recepcnu-alebo-pokladnicku"/>
        <a href="https://refresher.sk/76756-V-Bratislave-sa-zapalil-muz-udajne-kvoli-odmietnutiu-zo-strany-zien-Popaleniny-ma-na-26-svojho-tela"/>
        <a href="https://refresher.sk/76628-V-Starej-trznici-v-centre-Bratislavy-horelo"/>
        <a href="https://refresher.sk/76135-Vykradli-zlatnictvo-v-nakupnom-centre-v-Lamaci-Lupeznici-si-zobrali-sperky-v-celkovej-hodnote-pol-miliona-eur"/>
        <a href="https://refresher.sk/76564-V-autobuse-napadli-mladi-agresori-starsi-manzelsky-par-zenu-udierali-do-tvare-Dnes-sa-postavili-pred-sud"/>
        <a href="https://refresher.sk/70637-Lietadlo-Ryanairu-smerujuce-do-Bratislavy-malo-technicke-problemy-Vzlietnut-museli-aj-rakuske-stihacky"/>
        <a href="https://refresher.sk/76116-V-Petrzalke-zadarmo-zaparkuju-uz-iba-domaci-Vodicov-bez-trvaleho-pobytu-to-vyjde-draho"/>
        <a href="https://refresher.sk/76948-Policia-o-pripade-usmrtenia-Violy-Utocnik-nie-je-seriovym-pachatelom"/>
      </related>
    </article>
  </body>
</html>