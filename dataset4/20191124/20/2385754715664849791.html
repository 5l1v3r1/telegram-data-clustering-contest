<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598911/trimeris-xamilon-prosdokion-me-stoxo-mia-dilosi-apo-gkouteres"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T20:45:00+00:00"/>
    <meta property="og:title" content="Τριμερής χαμηλών προσδοκιών με στόχο μια δήλωση από Γκουτέρες"/>
    <meta property="og:description" content="Στο Βερολίνο έφθασαν σήμερα, ο Πρόεδρος της Δημοκρατίας, Νίκος Αναστασιάδης, και η ομάδα του ενόψει της άτυπης Τριμερής για το Κυπριακό.   Στο..."/>
  </head>
  <body>
    <article>
      <h1>Τριμερής χαμηλών προσδοκιών με στόχο μια δήλωση από Γκουτέρες</h1>
      <address><time datetime="2019-11-24T20:45:00+00:00">24 Nov 2019, 20:45</time> by <a rel="author">sigmalive</a></address>
      <p>Στο Βερολίνο έφθασαν σήμερα, ο Πρόεδρος της Δημοκρατίας, Νίκος Αναστασιάδης, και η ομάδα του ενόψει της άτυπης Τριμερής για το Κυπριακό.</p>
      <p>Στο Βερολίνο βρίσκεται ο πολίτικός συντάκτης του ΣΙΓΜΑ, Χρίστος Χαραλάμπους.</p>
      <p>Το κρίσιμο δείπνο θα πραγματοποιηθεί με χαμηλές προσδοκίες.</p>
      <p>Σύμφωνα με διπλωματικές πηγές, θετικό και εφικτό σενάριο είναι να υπάρξει μια δήλωση από τον Γενικό Γραμματέα του ΟΗΕ, Αντόνιο Γκουτέρες, με την οποία θα δίνει μια ώθηση στη διαδικασία συνομολόγησης των όρων αναφοράς.</p>
      <p>Φαίνεται, σύμφωνα με τις ίδιες πηγές, η Τουρκία  να έχει στείλει μήνυμα στον ΓΓ του ΟΗΕ ότι δεν αναμένει εκπλήξεις από την αυριανή Τριμερή. Η Τουρκία είχε θέσει ως όρο να μην υπάρξει τριμερή και άτυπη πενταήμερη πριν τις εκλογές στα κατεχόμενα.</p>
      <p>Αύριο, η κα Λουτ αναμένεται να έχει χωριστές συναντήσεις με τους διαπραγματευτές των δύο πλευρών ώστε να καθοριστεί τι ακριβώς θα γίνει αύριο, αφού δεν υπάρχει σαφής εικόνα για το αυριανό πρόγραμμα.</p>
      <p>Δείτε ενημέρωση από τον ανταποκριτή του ΣΙΓΜΑ στο Βερολίνο:</p>
      <figure>
        <iframe src="https://www.youtube.com/embed/5OwPW8bv9oM" width="1903" height="719" data-service="Youtube" scrolling="no"/>
      </figure>
      <p> </p>
    </article>
  </body>
</html>