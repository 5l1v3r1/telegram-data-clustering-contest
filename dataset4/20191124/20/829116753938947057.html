<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191124-nb-i-elere-allt-a-cimvedo-ferencvaros-zte.html"/>
    <meta property="og:site_name" content="Origo"/>
    <meta property="article:published_time" content="2019-11-24T20:05:00+00:00"/>
    <meta property="og:title" content="Az NB I élére állt a címvédő Ferencváros"/>
    <meta property="og:description" content="Szergej Rebrov csapata az újonc Zalaegerszeget verte, egy meccsel kevesebbet játszva is első a bajnokságban."/>
  </head>
  <body>
    <article>
      <h1>Az NB I élére állt a címvédő Ferencváros</h1>
      <address><time datetime="2019-11-24T20:05:00+00:00">24 Nov 2019, 20:05</time> by <a rel="author">Origo</a></address>
      <p>
        <b>A bajnoki címvédő Ferencváros az újonc ZTE csapatát fogadta az NB I 13. fordulójának utolsó meccsén. A Fradi kihasználta a Fehérvár botlását és győzelmével a tabella élére állt.</b>
      </p>
      <p>A Fehérvár szombaton kikapott a Puskás Akadémiától, így a Fradi játékosai tudták, ha nyernek, akkor már nem csak a vesztett pontokat tekintve állhatnak a tabella élére.</p>
      <p>Szergej Rebrov a Dibusz – Lovrencsics, Blazic, Frimpong, Civic – Ihnatenko, Haratin – Varga, Isael, Tokmac – Boli összeállításban küldte ki a csapatát a Zalaegerszeg ellen.</p>
      <p>Boli révén hamar, már az 5. percben megszerezte a vezetést az FTC, majd az elefántcsontparti támadó egy tizenegyest is kiharcolt, de Isael a kapufára lőtte a büntetőt a 11. percben.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F630223717757852%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F2485832815037126%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A 15. percben is Boli volt a főszereplő, amikor Tokmacnak engedte el a labdát, ő csinált egy cselt, eltolta a labdát Demjén Patrik mellett, majd a kapuba lőtt.</p>
      <p>A 19. percben már szépített is a ZTE, a korábbi fradista Radó András bökte át a labdát Dibusz Dénes fölött.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F426765094881488%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A Fradi hamar visszaállíthatta volna a kétgólos különbséget, de egy szöglet után Boli a kapufára fejelt.</p>
      <p>A 45. percben végül ez is sikerült, Isael szép egyéni megmozdulás után rúgott Demjén kapujába, 3-1-gyel fordultak a csapatok.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F1252740541576681%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A második félidőben mindkét csapat előtt adódtak kisebb lehetőségek, a 60. percben végül a ZTE talált a kapuba és visszajött egy gólra. Bobál Gergelynek nem volt nehéz dolga, Dibusz Dénes éppen elé ütötte a labdát Stieber Zoltán lövése után.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F789448258186382%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A folytatásban előbb egy tizenegyest nem kapott meg a Fradi, majd a 74. percben Babati Benjamin fejese landolt a kapufán. Végül 3-2-re nyert a Ferencváros és vezeti a tabellát a Mezőkövesd és a Fehérvár előtt, az újonc Zalaegerszeg kiesőhelyen áll.</p>
      <p><b>Ferencvárosi TC-Zalaegerszegi TE 3-2 (3-1)</b><br/>Groupama Aréna, 9123 néző, v.: Bognár<br/>gólszerző: Boli (6.), Nguen (15.), Isael (45.), illetve Radó (18.), Bobál G. (60.)<br/>sárga lap: illetve Devecseri (13.)</p>
      <p><b>Ferencváros: </b>Dibusz - Lovrencsics, Blazic, Frimpong, Civic - Haratin, Ihnatenko - Isael, Nguen (Skvarka, 76.), Varga R. (Botka, 89.) - Boli (Szihnyevics, 85.)</p>
      <p><b>Zalaegerszeg: </b>Demjén - Bolla, Bobál D., Devecseri, Bedi - Kocsis G. - Stieber, Mitrovic, Holodjuk (Ikoba, 50.), Radó (Babati, 70.) - Bobál G. (Grumic, 83.)</p>
    </article>
  </body>
</html>