<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/dnk_test_na_viznachennya_uspihu_praktika_kitayu_n1238451"/>
    <meta property="og:site_name" content="24 Канал"/>
    <meta property="article:published_time" content="2019-11-24T20:45:00+00:00"/>
    <meta property="og:title" content="ДНК-тест на визначення успіху: практика Китаю"/>
    <meta property="og:description" content="В Китаї дітям масово проводять ДНК тест на визначення вроджених здібностей. Вважають, це підвищує шанси на життєвий успіх."/>
  </head>
  <body>
    <article>
      <h1>ДНК-тест на визначення успіху: практика Китаю</h1>
      <address><time datetime="2019-11-24T20:45:00+00:00">24 Nov 2019, 20:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>В Китаї дітям масово проводять ДНК тест на визначення вроджених здібностей. Вважають, це підвищує шанси на життєвий успіх.</b>
      </p>
      <p>Все більше батьків у Китаї готові платити за генетичні тести, які нібито визначають характер та здібності дитини. <a href="https://www.bloombergquint.com/technology/china-baby-dna-tests-used-by-parents-to-check-for-prodigy-kids">Bloomberg </a>розповів історію батьків, які скористалися ДНК-тестуванням.</p>
      <blockquote>Читайте також: <a href="https://24tv.ua/health/pershiy_vipadok_lyudini_v_anabiozi_shho_take_anabioz_n1237416">Людину вперше ввели в стан анабіозу</a></blockquote>
      <h3>ДНК-тестування на успіх</h3>
      <p>Кріс Юнг – генеральний директор гонконгського провідного виробника медичного обладнання. Саме цій компанії належить одна з десятків компаній, які й займаються визначенням майбутнього дітей за допомогою генетичного тестування.</p>
      <p>Після народження доньки Юнг відправив в клініку зразок її слини. І хоч батько сподівався, що донька стане лікарем чи юристом, тест вказав на проблеми з пам’яттю.</p>
      <p>І оскільки, це означає, що дівчинка затрачатиме багато зусиль на вивчення матеріалу з права чи медицини, батько вирішив відмовитися від власної мрії про доньчине майбутнє.</p>
      <p>Тепер він планує допомогти доньці розвиватися у сфері музики чи спорту, здібності до яких відкрив тест ДНК.</p>
      <figure>
        <video src="https://media.giphy.com/media/YlmI36YAWe7KScC7hK/giphy.gif" autoplay="" loop=""/>
      </figure>
      <p>За схожим принципом в Китаї вчиняють тисячі батьків: віддають ДНК своїх дітей на аналіз, щоб визначити їх сильні та слабкі сторони.</p>
      <p>Вони сподіваються що, якщо визначити ідеальну майбутню професію ще в ранньому дитинстві і почати підготовку ще з пелюшок, дитина матиме переваги перед однолітками, які вибирають сферу діяльності випадковим чином.</p>
      <figure>
        <img src="https://24tv.ua/resources/photos/news/620_DIR/201911/1238451_10211910.jpg?201911163239"/>
        <figcaption>ДНК-тест нібито визначає здібності дитини</figcaption>
      </figure>
      <h3>Чому метод є сумнівним</h3>
      <p>На жаль, науково подібні тести ніяк не підтвердженні і не є ефективнішими за гадання на кавовій гущі.</p>
      <p>Адже немає жодного способу пов’язати особливості ДНК з такими складними особливостями людини, як характер і професійні здібності.</p>
      <p>Навіть відносно прості характеристики на кшталт росту та  інтелекту погано визначаються сучасними генетичними тестами.</p>
      <p>Тому, така стрімка готовність деяких китайських батьків змінювати підхід до виховання своїх дітей на основі сумнівних тестів, здається дивною.</p>
      <p>Однак, популярність таких тестів швидко зростає.</p>
      <p>І хоч обмеження на кількість дітей в сім’ї у Китаї знято, в більшості сімей все ще народжують одну дитину. А відтак, не дивно, що батьки готові вкладати в їх успіх. Включно з такими ексцентричними способами.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>