<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/rezultate-bec-in-timp-real-cate-voturi-a-obtinut-viorica-dancila-in-judetul-sibiu.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T20:31:00+00:00"/>
    <meta property="og:title" content="Rezultate BEC în timp real. Câte voturi a obținut Viorica Dăncilă în județul Sibiu"/>
    <meta property="og:description" content="Conform rezultatelor trimise deja de către peste 18.500 de secții de votare din România la BEC, la ora 22:47, după înregistrarea a 8,7 milioane de voturi, Klaus Iohannis conduce cu un procentaj de 62%. "/>
  </head>
  <body>
    <article>
      <h1>Rezultate BEC în timp real. Câte voturi a obținut Viorica Dăncilă în județul Sibiu</h1>
      <h2>Conform rezultatelor trimise deja de către peste 18.500 de secții de votare din România la BEC, la ora 22:47, după înregistrarea a 8,7 milioane de voturi, Klaus Iohannis conduce cu un procentaj de 62%. </h2>
      <address>
        <time datetime="2019-11-24T20:31:00+00:00">24 Nov 2019, 20:31</time>
      </address>
      <p>După numărarea a peste 98,5% dintre voturile exprimate în Județul Sibiu, rezultatul este următorul: Klaus Iohannis a câștigat cu 85%, respectiv cu peste 180.000 de voturi din totalul de 211.000 exprimate, contracandidata Viorica Dăncilă obținând puțin peste 31.000 de voturi.</p>
      <p>
        <a href="https://alegeri.stirileprotv.ro/">
          <b>Stirileprotv.ro prezintă AICI harta voturilor înregistrate de cei doi, în timp real, pe județe.</b>
        </a>
      </p>
      <p>Peste 10 milioane de români au votat în țară și în diaspora</p>
      <p>Un număr de 9.086.466 de români din țară și-au exprimat opțiunea de vot în turul 2 al alegerilor prezidențiale 2019, conform rezultatelor prezentate LIVE pe site-ul prezenta.bec.ro, la ora 21.00. Astfel, prezența la vot la nivel național este de 49,87%.</p>
      <p>În străinătate, până la ora 21.00, au votat peste 930.000 de români, astfel că numărul celor care și-au exprimat opțiune de vot, în țară și în străinătate, depășește în acest moment 10.000.000 de alegători.</p>
      <p>În turul 1, numărul votanților din țară a fost de 8,6 milioane de oameni, iar al celor din străinătate a fost de aproape 650.000.</p>
      <p>Județul cu cea mai mare prezență la vot este Ilfov, cu 68,50%, urmat de Cluj (62,03%) și Sibiu (58,11%).</p>
      <p>La polul opus, județele cu cea mai scăzută prezență la vot sunt Harghita (22,86%), Covasna (25,85%) și Vaslui (37,52).</p>
      <p>Sursa: StirilePROTV</p>
    </article>
  </body>
</html>