<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/pezzi-unici-trama-cast-e-curiosita-sulla-nuova-fiction-di-rai-1-24-novembre/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-24T20:35:08+00:00"/>
    <meta property="og:title" content="Pezzi Unici: trama, cast e curiosità sulla nuova fiction di Rai 1"/>
    <meta property="og:description" content="Continua su Rai 1 la nuova fiction Pezzi Unici per la regia di Cinzia TH Torrini. Si tratta di una fiction crime che unisce racconto generazionale, dramma sociale e giallo."/>
  </head>
  <body>
    <article>
      <h1>Pezzi Unici: trama, cast e curiosità sulla nuova fiction di Rai 1</h1>
      <address><time datetime="2019-11-24T20:35:08+00:00">24 Nov 2019, 20:35</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Continua su Rai 1 la nuova fiction Pezzi Unici per la regia di Cinzia TH Torrini. Si tratta di una fiction crime che unisce racconto generazionale, dramma sociale e giallo.</p>
      <h3>Pezzi Unici – trama</h3>
      <p>Vanni è un artigiano fiorentino maestro della lavorazione del legno. Lorenzo, il suo unico figlio, temperamento da artista e carattere ribelle, è morto a causa della droga. Eppure negli ultimi tempi Lorenzo sembrava essersi ripreso: si era disintossicato e teneva un corso di artigianato in una casa famiglia. Gli allievi di questo corso sono cinque ragazzi problematici. Ciascuno ha alle spalle un dramma personale e ciascuno ha un sogno: sono “Pezzi Unici”. Per questi giovani la differenza può farla un corso di artigianato, quello che Lorenzo aveva avviato e che Vanni, per superare il senso di colpa nei confronti del figlio, decide di proseguire.</p>
      <h3>Pezzi Unici – anticipazioni 24 novembre</h3>
      <p>Vanni inizia a sospettare che Erica c’entri qualcosa con la morte di Lorenzo e vuole scoprire se fra lei e il figlio ci fosse una relazione, ma la ragazza nega. Jess parlerà invece di un amore non corrisposto da parte dell’ex amica nei confronti del giovane educatore. Anna invece si convincerà che Erica stia nascondendo qualcosa. Intanto un designer offre a Vanni una collaborazione, ma l’artigiano rifiuta. Erica inizia una relazione segreta con il designer che ha proposto il lavoro a Vanni, ma scopre che il suo obbiettivo è in realtà rubarle qualcuno dei suoi disegni.</p>
      <h3>Pezzi Unici – Cast</h3>
      <p><b>Sergio Castellitto</b> – Vanni Bandinelli; <b>Giorgio Paniariello</b> – Marcello Corsi; <b>Irene Ferri</b> – Anna; <b>Margherita Tiesi</b> – Beatrice Corsi; <b>Anna Manuelli</b> – Erica; <b>Carolina Sala</b> – Valentina; <b>Leonardo Pazzagli</b> – Lapo; <b>Lucrezia Massari</b> – Jess; <b>Moiseè Curia</b> – Elia.</p>
    </article>
  </body>
</html>