<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/kosarka/Kosarkasi-Partizana-porazeni-u-Podgorici/570302?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T20:28:13+00:00"/>
    <meta property="og:title" content="Košarkaši Partizana poraženi u Podgorici"/>
    <meta property="og:description" content="Košarkaši Partizana izgubili su večeras u Podgorici od ekipe Budućnosti sa 65:60 (19:12, 18:17,15:25, 14:8), u derbiju 8. kola regionalne ABA lige."/>
  </head>
  <body>
    <article>
      <h1>Košarkaši Partizana poraženi u Podgorici</h1>
      <address><time datetime="2019-11-24T20:28:13+00:00">24 Nov 2019, 20:28</time> by <a rel="author">Tanjug</a></address>
      <p>Košarkaši Partizana izgubili su večeras u Podgorici od ekipe Budućnosti sa 65:60 (19:12, 18:17,15:25, 14:8), u derbiju 8. kola regionalne ABA lige.</p>
      <p>Domaći tim uspio je da nadoknadi zaostatak od osam poena, a u neizvjesnoj završnici meča u "Morači" uspio je da dođe do sedme pobjede u takmičenju, u kojem je trenutni lider na tabeli.</p>
      <p>Crno-bijeli poslije osam kola imaju skor od pet pobjeda i tri poraza i drže peto mjesto.</p>
      <p>Najefikasniji u ekipi Budućnosti bio je Džastin Kobs sa 14 poena i dvije asistencije, a dobra podrška bili su mu Nikola Ivanović i Hasan Martin sa po 12 koševa.</p>
      <p>U poraženom sastavu istakao se kapiten Novica Veličković sa 11 poena i bio je jedini sa dvocifrenim košgeterskim učinkom.</p>
      <p>U još jednoj utakmici punoj osilacija, izabranici Andree Trinkijerija imali su bolji start, prvi su stekli veću prednost, koja je na poluvremenu bila plus osam.</p>
      <p>Treća četvrtima donela je buđenje Podgoričana, koji su brzo istopili prednost gostiji, a zahvaljući Ivanoviću, Šehoviću i Nikoliću Budućnost je u jednom trenutku i povela.</p>
      <p>Košarkaši Partizana u posljednji dio ušli sa minimalnom prednošću, a odlučujuća četvrtina pripala je domaćem timu, koji je poenima Ivanovića i Kobsa osigurao trijumf u dramatičnoj završnici.</p>
      <p>Finiš meča u Morači obilježilo je i isključenje Trinkijerija, zbog druge tehničke greške, koju je dobio protestujući zbog sudijske odluke.</p>
    </article>
  </body>
</html>