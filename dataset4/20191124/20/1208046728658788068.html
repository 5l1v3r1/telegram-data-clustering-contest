<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/division1/division-1-svep-tata-tabeller-och-viktiga-matcher/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-24T20:12:53+00:00"/>
    <meta property="og:title" content="Division 1-svep: Täta tabeller och viktiga matcher"/>
    <meta property="og:description" content="Division 1 serierna pågår för fullt runt om i landet, och på såväl dam- som herrsidan är det tight mellan lagen i både de övre och nedre delarna. I damernas divison 1 norra ställdes ledande Tumba och AIK mot varandra under helgen, och i herrarnas divison 1 södra spelades en välbesökt match mellan topplagen Vinslöv […]"/>
  </head>
  <body>
    <article>
      <h1>Division 1-svep: Täta tabeller och viktiga matcher</h1>
      <address><time datetime="2019-11-24T20:12:53+00:00">24 Nov 2019, 20:12</time> by <a rel="author" href="https://handbollskanalen.se/author/ella-alvin/" target="_blank">Ella Alvin</a></address>
      <p>
        <b>Division 1 serierna pågår för fullt runt om i landet, och på såväl dam- som herrsidan är det tight mellan lagen i både de övre och nedre delarna. I damernas divison 1 norra ställdes ledande Tumba och AIK mot varandra under helgen, och i herrarnas divison 1 södra spelades en välbesökt match mellan topplagen Vinslöv och Anderstorp. </b>
      </p>
      <p><b>Dam 1 Norra<br/></b>Tumba håller kvar vid förstaplatsen i damernas division 1 norra, men när de ställdes mot tvåan AIK under söndagen var det just AIK som gick från matchen med två poäng. Tilläggas ska också att AIK ligger ett poäng bakom ledande Tumba med en mindre match spelad.</p>
      <p>I mitten av tabellen är det tätt mellan lagen, och mellan femman Hudiksvall och nian Alfta skiljer endast tre poäng. Även i bottenfighten är det få poäng som skiljer, där Tyresö och Umeå endast har lyckats samla på sig två respektive fyra poäng än så länge.</p>
      <p>
        <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900203&amp;showTeamDivisionTable=true">
          <b>Tabell &gt;&gt;</b>
        </a>
      </p>
      <p><b>Dam 1 Södra<br/></b>Även i damernas division 1 södra är det tight mellan placeringarna. Somby/Skövde och S-hof ligger på en delad förstaplats poängmässigt, dock har S-hof en mindre match spelad. Strax därefter har Kristianstad placerat sig, bara en poäng efter.</p>
      <p>I botten hittar vi Bjurslätt/Torslanda, som inte lyckats ta något poäng hittills i säsongen. Även Önnerediterna har haft en tuff start och har i nuläget tre poäng efter en vinst och en oavgjord match av de sex som de har spelat.</p>
      <p>
        <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900204&amp;showTeamDivisionTable=true">
          <b>Tabell &gt;&gt;</b>
        </a>
      </p>
      <p><b>Herr 1 Norra<br/></b>I herrarnas divison 1 norra har Västerås dragit iväg i toppen, det tack vare en briljant start med åtta vinster av åtta möjliga. Ett par poäng efter fightas Tumba och Mantorp på 12 poäng vardera.</p>
      <p>Med en större marginal än i damserierna så är bottenstriden mer tydligt, där Eksil och Silwing-Troja än så länge är de som har haft det allra tuffast.</p>
      <p>
        <b>
          <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900103&amp;showTeamDivisionTable=true">Tabell &gt;&gt;</a>
        </b>
      </p>
      <p><b>Herr 1 Södra<br/></b>Vinslöv och Anderstorp ligger kvar i toppen i herrarnas division 1 södra. Under helgens ”seriefinal” mellan de båda lagen, där Vinslövs målvakt Tobias Sjöberg storspelade, var det just hemmalaget Vinslöv som var det starkare laget. Strax efter de ledande lagen kämpar Farmen och Ankaret för att komma ikapp.</p>
      <p>I den nedre delen av tabellen fightas Alingsås, Lågan och Baltichov om att hålla sig kvar i divisionen efter en svår höst för alla de tre lagen.</p>
      <p>
        <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900104&amp;showTeamDivisionTable=true">
          <b>Tabell &gt;&gt;</b>
        </a>
      </p>
    </article>
  </body>
</html>