<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419113"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T20:17:00+00:00"/>
    <meta property="og:title" content="מדינה באדום עשרות מבני ציבור הוארו באדום להעלאת המודעות למאבק באלימות כלפי נשים"/>
    <meta property="og:description" content="בניין עיריית ת&quot;א, גשר המיתרים בי-ם, אצטדיון סמי עופר בחיפה ועוד מבני ציבור הוארו במסגרת היום הבינלאומי למאבק באלימות נגד נשים."/>
  </head>
  <body>
    <article>
      <h1>מדינה באדום עשרות מבני ציבור הוארו באדום להעלאת המודעות למאבק באלימות כלפי נשים</h1>
      <address><time datetime="2019-11-24T20:17:00+00:00">24 Nov 2019, 20:17</time> by <a rel="author">ערוץ 7</a></address>
      <p>יום המאבק באלימות כלפי נשים יצוין מחר (שני) בארץ ובעולם.</p>
      <p>במסגרת זו, הוארו כבר הערב באדום מבני ציבור רבים ברחבי ישראל וזאת במסגרת קמפיין "הנורות האדומות" שמובילה ''ויצו'' בשיתוף הרשויות המקומיות וחברות הנמל באשדוד ובחיפה.</p>
      <p>בין הערים המשתתפות בקמפיין, ירושלים שהאירה באדום את גשר המיתרים ואת כיכר ספרא, חיפה שהאירה את האצטדיון העירוני ע"ש סמי עופר, תל-אביב שהאירה את בניין העירייה, באר-שבע שהאירה אף היא את בניין העירייה, נתניה שהאירה את האיצטדיון העירוני וגם: עיריות אור יהודה, גבעתיים, כפר יונה, קרית אונו, ראש העין, שהם, המועצה האזורית מטה אשר, המועצה האזורית חוף הכרמל ורשויות נוספות בכל רחבי ישראל.</p>
      <p>גם ''ויצו'' האירה באדום את בניין המשרדים המרכזי שלה בתל-אביב וכמוה עשו גם חברות הנמל באשדוד ובחיפה.</p>
      <p>ראש העיר מודיעין-מכבים-רעות, חיים ביבס: "אלימות נגד נשים היא תופעה מסוכנת וחמורה בעלת השלכות הרסניות לחברה כולה. השלטון המקומי ימשיך לחזק כל יוזמה שתילחם בתופעה באמצעות חינוך הסברה וענישה".</p>
      <figure>
        <img src="https://a7.org/albums/667x397/136622.jpg"/>
      </figure>
    </article>
  </body>
</html>