<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/na_bazi_uatv_stvoryat_rosiyskomovnyy_kanal_yakyy_translyuvatymut_na_okupovanykh_terytoriyakh_borodyanskyy"/>
    <meta property="og:site_name" content="espreso.tv"/>
    <meta property="article:published_time" content="2019-11-24T20:56:00+00:00"/>
    <meta property="og:title" content="На базі UATV створять російськомовний канал, який транслюватимуть на окупованих територіях, - Бородянський"/>
    <meta property="og:description" content="Міністр культури, молоді та спорту Володимир Бородянський заявив, що на базі UATV буде створено російськомовний телеканал, який транслюватиметься на окупованих територіях"/>
  </head>
  <body>
    <article>
      <h1>На базі UATV створять російськомовний канал, який транслюватимуть на окупованих територіях, - Бородянський</h1>
      <address>
        <time datetime="2019-11-24T20:56:00+00:00">24 Nov 2019, 20:56</time>
      </address>
      <p>Міністр культури, молоді та спорту Володимир Бородянський заявив, що на базі UATV буде створено російськомовний телеканал, який транслюватиметься на окупованих територіях</p>
      <p>Про це Бородянський заявив у інтерв'ю <a href="https://nv.ua/ukr">НВ</a>.</p>
      <p>За словами міністра телеканал, який мовитиме на окуповані території, працюватиме на базі каналу UATV, а його бюджет перевищуватиме 400 млн грн.</p>
      <p>"У нас є на UATV приблизно 440 млн грн. На нашу думку, на сьогодні цього достатньо. Далі будемо дивитись", — сказав Бородянський.</p>
      <p>За його словами, у бюджеті вже закладені ці гроші. Бородянський зазначив, що його міністерство веде переговори, аби на цьому каналі з’явився контент українських телевізійних груп.</p>
      <ul>
        <li>Нагадаємо, 9 листопада Володимир Бородянський <a href="https://espreso.tv/news/2019/11/09/borodyanskyy_nazvav_neporozuminnyam_slova_pro_standarty_novyn_v_ukazi_zelenskogo">назвав термінологічним непорозумінням</a> слова про розробку стандартів новин в указі президента України Володимира Зеленського.</li>
      </ul>
    </article>
  </body>
</html>