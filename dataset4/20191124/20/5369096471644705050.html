<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778867/eningk-eprepe-na-nikisoume-den-afisame-ton-antipalo-na-niosi-aneta/"/>
    <meta property="og:site_name" content="to10.gr"/>
    <meta property="article:published_time" content="2019-11-24T20:38:28+00:00"/>
    <meta property="og:title" content="Ένινγκ: «Έπρεπε να νικήσουμε, δεν αφήσαμε τον αντίπαλο να νιώσει άνετα»"/>
    <meta property="og:description" content="Ευχαριστημένος από την εικόνα της ομάδας του και την απόδοση του Τσιλιγγίρη είναι ο Γερμανός τεχνικός του Άρη."/>
  </head>
  <body>
    <article>
      <h1>Ένινγκ: «Έπρεπε να νικήσουμε, δεν αφήσαμε τον αντίπαλο να νιώσει άνετα»</h1>
      <h2>Ευχαριστημένος από την εικόνα της ομάδας του και την απόδοση του Τσιλιγγίρη είναι ο Γερμανός τεχνικός του Άρη.</h2>
      <address><time datetime="2019-11-24T20:38:28+00:00">24 Nov 2019, 20:38</time> by <a rel="author">to10.gr</a></address>
      <p>Ικανοποιημένος από την εμφάνιση της ομάδας του εμφανίστηκε στις δηλώσεις του στη συνέντευξη Τύπου ο προπονητής του Άρη, Μίχαελ Ένινγκ. Ο Γερμανός τεχνικός αναφέρθηκε και στην καλή απόδοση του νεαρού Τσιλιγγίρη.</p>
      <p>
        <b>Αναλυτικά τα όσα δήλωσε:</b>
      </p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Για το παιχνίδι:«Στο πρώτο ημίχρονο είχαμε αρκετές ευκαιρίες. Πιέσαμε ψηλά. Δεν αφήσαμε τον αντίπαλο να νιώσει άνετα. Παρότι με δέκα παίκτες μετά την αμφιλεγόμενη αποβολή, πετύχαμε το γκολ. Στο τέλος, έτσι όπως ήρθε το παιχνίδι , έπρεπε απλά να τελειώσει για να φύγουμε έστω με τον βαθμό. Φυσικά θα έπρεπε να κερδίσουμε».</p>
      <p><b>Για τον Τσιλιγγίρη:</b> «Έκανε ένα πολύ καλό παιχνίδι και μας βοήθησε σημαντικά».</p>
      <p><b>Για το ότι ο Σούντγκρεν αγωνίστηκε δεξιά στην αμυντική γραμμή:</b> «Είχαμε πρόβλημα με τον Σούντγκρεν. Ο Σάσα έδειξε ότι ξέρει πολύ καλά τη θέση. Θα δούμε τι θα γίνει στο μέλλον».</p>
      <p><b>Για το αν ο Άρης θα κινηθεί για τερματοφύλακα τον Ιανουάριο:</b> «Προς το παρόν χαιρόμαστε που ο Τσιλιγγίρης πήγε καλά σήμερα. Την επόμενη εβδομάδα γυρίζει ο Έμαν και χαιρόμαστε που θα έχουμε δύο υγιείς τερματοφύλακες».</p>
      <p>
        <b>
          <a href="https://www.to10.gr/podosfero/superleague/778867/eningk-eprepe-na-nikisoume-den-afisame-ton-antipalo-na-niosi-aneta/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>