<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/l-avversario/samp-ranieri-in-conferenza-non-ci-siamo-disuniti-nella-ripresa-li-abbiamo-schiacciati-72200"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-24T20:23:35+00:00"/>
    <meta property="og:title" content="Samp, Ranieri in conferenza: &quot;Non ci siamo disuniti. Nella ripresa li abbiamo schiacciati&quot;"/>
    <meta property="og:description" content="Al termine di Sampdoria – Udinesel’allenatore Claudio Ranieri è intervenuto nella tradizionale conferenza stampa post partita. L’allenatore dei blucerchiati ha espresso gradimento per il successo ottenuto contro la formazione friulana, che permette ai blucerchiati di respirare e raggiungere quota 12 punti."/>
  </head>
  <body>
    <article>
      <h1>Samp, Ranieri in conferenza: "Non ci siamo disuniti. Nella ripresa li abbiamo schiacciati"</h1>
      <address><time datetime="2019-11-24T20:23:35+00:00">24 Nov 2019, 20:23</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/c4/c4f474b1a4c9e243d6543079ed8855aa-60459-95723157c8ebcac4750156d2b21ac04e.jpeg"/>
      </figure>
      <p>Al termine di Sampdoria – Udinesel’allenatore Claudio Ranieri è intervenuto nella tradizionale conferenza stampa post partita. L’allenatore dei blucerchiati ha espresso gradimento per il successo ottenuto contro la formazione friulana, che permette ai blucerchiati di respirare e raggiungere quota 12 punti.</p>
      <p>
        <i>“Abbiamo fatto delle buone cose perchè riuscivamo a tenere bene la palla. Però quando l'Udinese attaccava dovevamo essere un po' più sereni e più attenti. Ci sta però perchè nella posizione in cui siamo, il risultato è la cosa più importante. Nel momento migliore loro hanno segnato ma non ci siamo disuniti. E' stato importante il gol del pareggio e poi nella ripresa li abbiamo schiacciati nella loro metà campo”.</i>
      </p>
      <p>L’allenatore ex Roma e Chelsea si è soffermato sull’eccellente prova di Gaston Ramirez, autentica spina nel fianco per i bianconeri:</p>
      <p>
        <i>“Son contento di come ha giocato Gaston nel primo tempo. Sono partito con il 4-4-2 poi nella ripresa ho schierato il rombo, il 4-3-1-2. Gaston ha fatto una grandissima partita come credo tutti quanti perchè non hanno mai perso la bussola, la confidenza di superare l'Udinese”.</i>
      </p>
      <p>Ranieri si espone anche sulle condizioni fisiche di Fabio Quagliarella, Andrea Bertolacci e Fabio Depaoli, usciti anzitempo per infortunio:<i> “Vedremo tutti e tre gli infortunati come staranno. Ho fatto tre cambi, tutti e tre forzati”.</i></p>
      <p>Un pensiero anche alla prova del capitano e di Manolo Gabbiadini:<i> “Quagliarella? Se vive con la difficoltà lo maschera molto bene. Io vi dico che in allenamento prende la porta. Se avete fatto caso, difendeva sui palloni lunghi. E' vicino. Mi auguro che non si sia infortunato perchè il momento è molto caldo – </i>afferma l’ex tecnico del Leicester <i>– Gabbiadini? Mi fanno piacere quando fanno gol ma io guardo sempre come creare problemi con l'avversari. Tutti gli attaccanti sono in forma. Hanno tutti entusiasmo quando si allenano. E' un peccato non farli giocare e quando entrano lo fanno con tutte le motivazioni. Sono un allenatore contento perchè quando la tua truppa si sacrifica, il mio compito è facilitato.</i></p>
      <p>Il tecnico blucerchiato si sofferma anche sull’operato del VAR:<i> “Io direi che gli arbitri dovrebbero venire ad inizio campionato e ad inizio girone di andata a spiegare perchè non tutti conoscono il regolamento. E dovrebbero spiegarlo anche a voi”.</i></p>
    </article>
  </body>
</html>