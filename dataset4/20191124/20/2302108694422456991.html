<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/viorica-dancila-planuri-pentru-2020-nu-imi-dau-demisia-la-locale-si-parlamentare-nu-va-mai-vota-diaspora-romanii-au-preferat-un-discurs-bazat-pe-ura.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T20:29:39+00:00"/>
    <meta property="og:title" content="Viorica Dăncilă, planuri pentru 2020: Nu îmi dau demisia. La locale și parlamentare nu va mai vota Diaspora/ Românii au preferat un discurs bazat pe ură"/>
    <meta property="og:description" content="Viorica Dăncilă a declarat, după înfrângerea zdrobitoare de duminică, că PSD a obținut același număr de voturi și la alegerile parlamentare din 2016 și că"/>
  </head>
  <body>
    <article>
      <h1> Viorica Dăncilă, planuri pentru 2020: Nu îmi dau demisia. La locale și parlamentare nu va mai vota Diaspora/ Românii au preferat un discurs bazat pe ură </h1>
      <address><time datetime="2019-11-24T20:29:39+00:00">24 Nov 2019, 20:29</time> by <a rel="author">Andreea Pavel</a></address>
      <p>Viorica Dăncilă a declarat, după înfrângerea zdrobitoare de duminică, că PSD a obținut același număr de voturi și la alegerile parlamentare din 2016 și că partidul se pregătește acum pentru alegerile din 2020 unde ”Diaspora nu va mai vota”. Dăncilă a transmis că nu își va da demisia și că liderii social-democrați trebuie ”să fie înțelepți”. Principalele declarații făcute de Viorica Dăncilă, duminică seară, la Antena 3:</p>
      <ul>
        <li>Rezultatul final nu mai poate fi schimbat, dar acum când a început numărătoarea paralelă PSD a mai crescut în ceea ce privește numărul de voturi.</li>
        <li>Nu pot câștiga amândoi candidații alegerile. Votul românilor a ales și nu putem să nu fim de acord cu ce au dorit românii. Pentru noi însă este important <b>că PSD a obținut numărul de voturi din 2016, ceea ce înseamnă că suntem pregătiți pentru locale și parlamentare.</b> Ne vom concentra pe ele. Atunci nu vom avea votul din Diaspora. Și cred că tebuie să plecăm de la acest aspect. Cu același număr de voturi am intrat la Gvernare în 2016.</li>
        <li>Trebuie să avem în vedere că vin sărbătorile și apoi intrăm în pre-campanie. Trebuie să nu analizăm doar ceea ce a făcut candidatul, eu am făcut tot ce a depins de mine. <b>Noi am trecut printr-o perioadă foarte dificilă,</b><b>alegerile europarlamentare unde am obținut un scor foarte slab, apoi arestarea președintelui partidului, Congresul…</b></li>
        <li><i>(Vor plăti liderii din teritoriu pentru funcții?) </i>Vom face o analiză în partid și vom vedea ce urmează. Trebuie să dăm dovadă de multă înțelepciune și mult calm. Ce vom hotărî în echipă vom pune în aplicare.</li>
        <li>Cred că a fost o campanie împotriva mea pe care nu am văzut-o la contracandidatul meu. După 200 de întrebări am greșit formula cercului, dar președintele nici măcar nu a știut. Eu am avut dialog deschis cu presa, din partea cealaltă <b>am văzut doar un atac, un discurs bazat pe ură, dar se pare că românii au agreat asta mai mult.</b> Mi s-a părut o abordare incorectă față de cei doi candidați și a dezinformării față de mine.</li>
        <li><b>Nu îmi dau demisia.</b> Dacă colegii vor considera că trebuie să fac acest pas, vom face un Congres. Eu consider că trebuie să fim foarte înțelepți.</li>
      </ul>
    </article>
  </body>
</html>