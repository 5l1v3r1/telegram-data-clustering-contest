<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/apex-legends-cevrimici-magaza-acildi-h80449.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T20:14:58+00:00"/>
    <meta property="og:title" content="Apex Legends'ın Ürünlerini Satacak Resmi Site Açıldı"/>
    <meta property="og:description" content="Çok ses getiren Apex Legends oyununun online mağazası açılışını yaptı."/>
  </head>
  <body>
    <article>
      <h1>Apex Legends'ın Ürünlerini Satacak Resmi Site Açıldı</h1>
      <h2>Respawn, Battle Royale türündeki oyunları sevenlerin beğenisini kazanan Apex Legends'ın çevrimiçi ürün satış mağazasının açılışını yaptı. Çeşit çeşit Apex Legends temalı ve lisanslı ürün, açılan internet sitesinde hayranlarıyla buluşmayı bekliyor.</h2>
      <address><time datetime="2019-11-24T20:14:58+00:00">24 Nov 2019, 20:14</time> by <a rel="author" href="https://www.webtekno.com/yazar/atakanlale" target="_blank">Atakan Lale</a></address>
      <p>Electronic Arts ve Respawn Entertainment, Battle Royale oyunu <b>Apex Legends</b>’ın çevrimiçi ürün mağazasının açılışını gerçekleştirdi. Epic Games’in daha önceden açılışını yaptığı mağazayla benzerlikler taşıyan sitede lisanslı kıyafetler, kupalar ve Apex Legends temalı daha birçok ürün hayranlara satılacak. Gelecekte mağazaya daha fazla ürün ekleneceği belirtildi.</p>
      <p>Popüler oyunlara ait ürünler, genel olarak aracılar vasıtasıyla yapılıyor. Bu da ürünlerin çoğunlukla <b>lisanslı olmadığı</b> anlamına geliyor. Oyunun sahibi olan firmanın yürüttüğü satış işlemleri, daima hayranların<b> yüksek kalite ve lisanslı</b> ürünlerle buluşmasını sağlıyor. Böylece hayranlar, aynı zamanda oyunun devamlılığını sağlamak için oyun şirketine finansal yardımda da bulunmuş oluyor.</p>
      <h3>Apex Legends mağazasında bütün ürünler lisanslı olacak:</h3>
      <figure>
        <img src="https://www.webtekno.com/images/editor/default/0002/31/7e907bde910d3f68adac8eca32af3a0d8c869cd1.jpeg"/>
      </figure>
      <p><a href="https://playapexshop.com/?utm_source=webtekno">Apex Legends Shop</a> adındaki bu çevrimiçi mağazada kısa ve uzun kollu tişörtler, kapüşonlu sweatshirtler, şapkalar, ince battaniyeler, bereler, termoslar, kupalar ve oyuna dair birçok eşya bulunuyor. Ürünlerde oyuna ait birçok slogan da kullanılıyor. Örneğin önünde <i><b>“Have fun, don’t die”</b></i> yazısıyla birlikte oyunun içinden görüntülerin arkalı önlü baskı yapıldığı bir tişört bulmak mümkün.</p>
      <p>Fiyatları ise lisanslı ürünler için oldukça kabul edilebilir düzeyde. Örneğin <b>tişörtler 23 dolar </b>civarında. Sweatshirtler ise modeline göre 50 ile 55 dolar arasında değişiyor. Şapkalar 25 dolar, kupalar 15 dolar ve paslanmaz çelik termosların fiyatıysa 25 dolar olarak belirlendi. Ayrıca sitede Türk kullanıcıların alışveriş yaparken dikkate almaları gerekenlerin yazıldığı bir uyarı ekranı da yer alıyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/apex-legends-antrenman-duo-modu-h79262.html">Apex Legends'a Yeni Antrenman ve Duo Modu Geldi</a>
      </p>
      <p>Apex Legends ekibinin mağazayı hayranlara duyurmak için paylaştığı tweet’te gelecekte <b>başka ürünlerin de mağazada yer alacağının </b>sinyalleri veriliyor. Bu yeni ürünlerin ne olacağı konusunda herhangi bir bilgi olmasa da satışların seyrinin, eklenecek ürünlerden etkileneceği açık. Bu konuda firmanın ürün kataloğunu ne kadar genişleteceğini tahmin etmek oldukça güç. Respawn'ın gelecekte hangi ürünlerle karşımıza çıkacağını önümüzdeki süreçte hep birlikte göreceğiz.</p>
      <p><b>Kaynak : </b>https://www.slashgear.com/respawn-launches-official-apex-legends-online-merchandise-store-24601283/</p>
    </article>
  </body>
</html>