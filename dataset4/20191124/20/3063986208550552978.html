<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843068"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:32:00+00:00"/>
    <meta property="og:title" content="সরকারি ওষুধ বিক্রি করতে এসে হাতে-নাতে ধরা"/>
    <meta property="og:description" content="কুড়িগ্রামের উলিপুরে বিক্রির জন্য নিষিদ্ধ সরকারি ওষুধ কালোবাজারে বিক্রির সময় হাতে-নাতে পরিবার পরিকল্পনা বিভাগের এক মহিলা কর্মী (এফডাব্লিউএ) সহ দুই জনকে জনতা আটক করে পুলিশে দিয়েছে। মামলা দায়েরের পর আজ রবিবার দুপুরে আটককৃত জেল-হাজতে প্রেরণ করা হয়েছে। জানা গেছে, উপজেলার গুনাইগাছ ইউনিয়নের পরিবার পরিকল্পনা বিভাগের ফ্যামিলি ওয়েল ফেয়ার অ্যাসিটেন্ট (এফডাব্লিউএ) সুলতানা রাজিয়া (৩২) গতকাল শনিবার রাতে বিক্রয় নিষিদ্ধ সরকারি ওষুধ ১৫ হাজার ৯৬০ পিস জন্মনিরোধক ট্যাবলেট ও ২৮টি ইনজেকশন বিক্রির উদ্যেশ্যে নিয়ে যাচ্ছিলেন। তারা উলিপুর পৌর এলাকার পশ্চিম নাওডাঙ্গা গ্রামে পৌঁছলে তাদের গতিবিধি সন্দেহজনক হওয়ায় স্থানীয় মানুষজন তাদের চ্যালেঞ্জ করে। এক পর্যায়ে তাদের ব্যাগ তল্লাশী করে স্থানীয়রা উল্লেখিত পরিমাণ ওষুধ আটক করে পুলিশে খবর দেয়। সুলতানা রাজিয়া পৌরসভার পশ্চিম নাওডাঙ্গা গ্রামের বদরুল আলমের কন্যা ও মতলেব হোসেন উপজেলার থেতরাই ইউনিয়নের দড়িকিশোরপুর ভাটিয়াপাড়া গ্রামের রহিম উদ্দিনের পুত্র বলে জানা গেছে। এ ব্যাপারে উপজেলা পরিবার পরিকল্পনা কর্মকর্তা নজিবুল ইসলাম বলেন, ঘটনার পর ৩ সদস্যের তদন্ত টিম গঠন করা হয়েছে। মামলার তদন্তকারী কর্মকর্তা ওসি…"/>
  </head>
  <body>
    <article>
      <h1>সরকারি ওষুধ বিক্রি করতে এসে হাতে-নাতে ধরা</h1>
      <address><time datetime="2019-11-24T20:32:00+00:00">24 Nov 2019, 20:32</time> by <a rel="author">উলিপুর (কুড়িগ্রাম) প্রতিনিধি</a></address>
      <p>কুড়িগ্রামের উলিপুরে বিক্রির জন্য নিষিদ্ধ সরকারি ওষুধ কালোবাজারে বিক্রির সময় হাতে-নাতে পরিবার পরিকল্পনা বিভাগের এক মহিলা কর্মী (এফডাব্লিউএ) সহ দুই জনকে জনতা আটক করে পুলিশে দিয়েছে। মামলা দায়েরের পর আজ রবিবার দুপুরে আটককৃত জেল-হাজতে প্রেরণ করা হয়েছে।</p>
      <p>জানা গেছে, উপজেলার গুনাইগাছ ইউনিয়নের পরিবার পরিকল্পনা বিভাগের ফ্যামিলি ওয়েল ফেয়ার অ্যাসিটেন্ট (এফডাব্লিউএ) সুলতানা রাজিয়া (৩২) গতকাল শনিবার রাতে বিক্রয় নিষিদ্ধ সরকারি ওষুধ ১৫ হাজার ৯৬০ পিস জন্মনিরোধক ট্যাবলেট ও ২৮টি ইনজেকশন বিক্রির উদ্যেশ্যে নিয়ে যাচ্ছিলেন। তারা উলিপুর পৌর এলাকার পশ্চিম নাওডাঙ্গা গ্রামে পৌঁছলে তাদের গতিবিধি সন্দেহজনক হওয়ায় স্থানীয় মানুষজন তাদের চ্যালেঞ্জ করে। এক পর্যায়ে তাদের ব্যাগ তল্লাশী করে স্থানীয়রা উল্লেখিত পরিমাণ ওষুধ আটক করে পুলিশে খবর দেয়।</p>
      <p>সুলতানা রাজিয়া পৌরসভার পশ্চিম নাওডাঙ্গা গ্রামের বদরুল আলমের কন্যা ও মতলেব হোসেন উপজেলার থেতরাই ইউনিয়নের দড়িকিশোরপুর ভাটিয়াপাড়া গ্রামের রহিম উদ্দিনের পুত্র বলে জানা গেছে।</p>
      <p>এ ব্যাপারে উপজেলা পরিবার পরিকল্পনা কর্মকর্তা নজিবুল ইসলাম বলেন, ঘটনার পর ৩ সদস্যের তদন্ত টিম গঠন করা হয়েছে।</p>
      <p>মামলার তদন্তকারী কর্মকর্তা ওসি (তদন্ত) আনোয়ারুল ইসলাম বলেন, সরকারি ওষুধ চুরির মামলা দিয়ে আটককৃতদের জেল-হাজাতে প্রেরণ করা হয়েছে।</p>
    </article>
  </body>
</html>