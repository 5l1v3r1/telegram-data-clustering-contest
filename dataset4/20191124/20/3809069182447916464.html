<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418286/donis-eprepe-na-eihame-skorarei"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T20:44:42+00:00"/>
    <meta property="og:title" content="Δώνης: «Έπρεπε να είχαμε σκοράρει»!"/>
    <meta property="og:description" content="Ο προπονητής του Παναθηναϊκού στάθηκε στις χαμένες ευκαιρίες της ομάδας του, μίλησε για την απουσία του Ζαχίντ και ξεκαθάρισε πως η ομάδα του δεν έχει φτάσει στο επίπεδο να κερδίζει ματς όπως το σημερινό."/>
  </head>
  <body>
    <article>
      <h1>Δώνης: «Έπρεπε να είχαμε σκοράρει»!</h1>
      <h2>Ο προπονητής του Παναθηναϊκού στάθηκε στις χαμένες ευκαιρίες της ομάδας του, μίλησε για την απουσία του Ζαχίντ και ξεκαθάρισε πως η ομάδα του δεν έχει φτάσει στο επίπεδο να κερδίζει ματς όπως το σημερινό.</h2>
      <address><time datetime="2019-11-24T20:44:42+00:00">24 Nov 2019, 20:44</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <b>Ο προπονητής του Παναθηναϊκού δήλωσε στην συνέντευξη Τύπου:</b>
      </p>
      <p>«Σε γενικές γραμμές είχαμε μέτρια εικόνα. Στο πρώτο ημίχρονο είχαμε τον έλεγχο και την κυκλοφορία της μπάλας, αλλά όσες φορές προσπαθήσαμε να περάσουμε τη μπάλα μπροστά, οι επαφές μας δεν ήταν καλές και δεν γινόμασταν απειλητικοί. Το δεύτερο ημίχρονο ήταν διαφορετικό. Μπορεί η εικόνα μας να μην ήταν η καλύτερη αλλά στα πρώτα 25 λεπτά θα έπρεπε να είχαμε σκοράρει. Υπήρχαν πέντε πολύ μεγάλες φάσεις που με την ποιότητα που έχουμε, θα έπρεπε να είχαμε στείλει τη μπάλα στα δίχτυα. Στο τελευταίο τέταρτο δεν είχαμε την ένταση που θέλαμε και ο Παναιτωλικός δημιούργησε με στημένες μπάλες τις προϋποθέσεις να σκοράρει».</p>
      <p><b>Για την εξήγηση που δίνει στο γεγονός ότι ο Παναθηναϊκός είναι καλύτερος στα ντέρμπι και το ποσό έλειψε ο Ζαχίντ: «</b>Δεν υπάρχει μια εξήγηση για αυτό. Σε αυτά τα παιχνίδια με ομάδες όπως ο Παναιτωλικός, η Λάρισα κλπ, κάνουμε περισσότερες ευκαιρίες και ας μην τα κερδίσουμε. Ο Ζαχίντ είναι μεγάλη απώλεια, αλλά θα πρέπει να μάθουμε να λειτουργούμε καλύτερα με τις ελλείψεις».</p>
      <p><b>Για το αν ο Παναθηναϊκός πέταξε την ευκαιρία να πλησιάσει τους πρωτοπόρους: «</b>Δεν μπαίνω σε αυτή τη λογική. Βλέπουμε κάθε παιχνίδι ξεχωριστά και θέλουμε να είμαστε όσο ψηλότερα γίνεται παρά το κακό μας ξεκίνημα. Δεν έχουμε υποτιμήσει ποτέ κανέναν αντίπαλο και θέλουμε να κερδίζουμε όλα τα παιχνίδια. Δεν έχουμε φτάσει ακόμα το επίπεδο της μεγάλης ομάδας που πρέπει να είμαστε και να κερδίζουμε τέτοια παιχνίδια όπως το σημερινό».</p>
    </article>
  </body>
</html>