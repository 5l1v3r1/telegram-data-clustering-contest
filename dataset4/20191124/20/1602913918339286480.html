<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/ciolos-despre-turul-doi-sustinatorii-lui-dan-barna-au-influentat-in-mod-deficit-rezultatul-18612459"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T20:38:09+00:00"/>
    <meta property="og:title" content="Cioloş, despre turul doi: Susţinătorii lui Dan Barna au influenţat în mod deficit rezultatul"/>
    <meta property="og:description" content="Dacian Cioloş a declarat, duminică seară, că susţinătorii alianţei USR-PLUS şi ai lui Dan Barna au influenţat în mod deficit rezultatul celui de-al doilea tur al alegerilor prezidenţiale. El a adăugat că alegerile parlamentare anticipate ar trebui să devină un subiect serios pentru partide."/>
  </head>
  <body>
    <article>
      <h1>Cioloş, despre turul doi: Susţinătorii lui Dan Barna au influenţat în mod deficit rezultatul</h1>
      <address><time datetime="2019-11-24T20:38:09+00:00">24 Nov 2019, 20:38</time> by <a rel="author" href="https://www.zf.ro/autor/diana-grigore" target="_blank">Diana Grigore</a></address>
      <p>Dacian Cioloş a declarat, duminică seară, că susţinătorii alianţei USR-PLUS şi ai lui Dan Barna au influenţat în mod deficit rezultatul celui de-al doilea tur al alegerilor prezidenţiale. El a adăugat că alegerile parlamentare anticipate ar trebui să devină un subiect serios pentru partide.</p>
      <p>„Mă bucur să văd, când ne uităm la procentul participării la vot, faptul că susţinătorii alianţei USR-PLUS şi ai lui Dan Barna din primul tur au participat în mare parte la acest tur doi şi au influenţat în mod deficit rezultatul”, a spus Dacian Cioloş, la Digi 24.</p>
      <p>Liderul PLUS a susţinut că alegerile anticipate parlamentare ar trebui să devină un subiect serios discutat între partide, deoarece rezultatul alegerilor prezidenţiale arată că majoritatea actuală parlamentară nu mai corespunde cu dorinţa cetăţenilor.</p>
      <p>„În Europa şi în lume românii arată că rămân profund ataşaţi valorilor europene şi ăsta e un semn bun. Ne arată că forţele politice care vor modernizare în România au lumină verde să facă lucrul acesta, dar cu siguranţă în lunile următoare vor fi de luat nişte decizii politice în acest sens. Cred că iese clar în evidenţă acum, şi după alegerile prezidenţiale, care se alătură celor europarlamentare şi care arată că majoritatea actuală din Parlament, structura actuală nu mai coresponde deloc cu aşteptările populaţiei. Alegerile anticipate ar trebui să devină un subiect foarte serios de discutat între partidele parlamentare. Alegerile locale trebuiesc totodată pregătite”, a subliniat Cioloş.</p>
      <p>Datele provizorii, furnizate de Autoritatea Electorală Permanentă, după numărarea a 94,4% din voturi (8.582.275) arată că actualul preşedinte Klaus Iohannis a obţinut 62,8% din voturi, în timp ce Viorica Dăncilă a obţinut 37,1%.</p>
      <p>Datele furnizate de AEP sunt după numărarea voturilor din 18.163 de secţii.</p>
      <p>Potrivit datelor provizorii Klaus Iohannis a obţinut 62,8% din voturi, în timp ce Viorica Dăncilă a obţinut 37,1%.</p>
    </article>
  </body>
</html>