<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/dancila-pe-facebook-pentru-milioanele-de-romani-care-cred-in-mine-si-psd-continuam-lupta/"/>
    <meta property="og:site_name" content="Europa FM"/>
    <meta property="article:published_time" content="2019-11-24T20:26:28+00:00"/>
    <meta property="og:title" content="Dăncilă, pe Facebook: Pentru milioanele de români care cred în mine și PSD, continuăm lupta"/>
    <meta property="og:description" content="Înfântă în alegeri prezidențiale, social-democrata Viorica Dăncilă susține că atât ea, cât și partidul vor continua lupta împotriva „austerității” și „monopolului de putere”."/>
  </head>
  <body>
    <article>
      <h1>Dăncilă, pe Facebook: Pentru milioanele de români care cred în mine și PSD, continuăm lupta</h1>
      <address>
        <time datetime="2019-11-24T20:26:28+00:00">24 Nov 2019, 20:26</time>
      </address>
      <p>Înfântă în alegeri prezidențiale, social-democrata Viorica Dăncilă susține că atât ea, cât și partidul vor continua lupta împotriva „austerității” și „monopolului de putere”.</p>
      <p>„Mulțumesc tuturor românilor care au mers astăzi la vot și mulțumesc din inimă celor care mi-au acordat încrederea lor! Pentru milioanele de români care cred în mine și în Partidul Social Democrat, dar și pentru viitorul țării noastre, care nu poate fi sacrificat în numele austerității și al monopolului de putere, continuăm lupta!”, a scris șefa PSD, duminică, pe Facebook.</p>
      <p>
        <a href="https://www.europafm.ro/sondaje-la-iesirea-de-la-urne-klaus-iohannis-a-castigat-detasat-alegerile-prezidentiale/">Klaus Iohannis a câștigat în mod categoric alegerile prezidențiale, potrivit sondajelor făcute la ieșirea de la urne (exit-polls).</a>
      </p>
      <p>Potrivit unei estimări a institutului IRES, președintele în funcție ar fi obținut 66,5% din voturi, iar Viorica Dăncilă – 33,5%.</p>
      <p>Potrivit IRES, datele includ și voturile exprimate în secțiile din străinătate. Cercetarea este valabilă pentru ora 20.00.</p>
      <p>Un al doilea sondaj, publicat de Curs-Avangarde (pentru ora 19.30), arată că președintele Iohannis a obținut 64,8%, în timp ce Viorica Dăncilă- 35,2%.</p>
      <p>
        <a href="https://www.europafm.ro/bec-la-inchiderea-urnelor-prezenta-a-fost-de-4987/">Prezența la urne în țară  a fost de 49,87%.</a>
      </p>
      <p>În secțiile din străinătate (sau prin corespondență) și-au exprimat opțiunile mai bine de 925,000 de votanți, un record absolut de prezență.</p>
      <p>Președintele Iohannis a anunțat, în discursul de învingător, că se va implica în eforturile de a constitui o nouă majoritate parlamentară, „împreună cu toate partidele democratice”.</p>
      <p>„După această victorie sunt multe lucruri de făcut, de reperat. Mă voi implica pentru a crea o nouă majoritate, compusă din partidele democratice, care vor duce România spre modernizare, spre România normală.</p>
      <p>Vă promit încă un lucru. Voi fi un președinte total implicat pentru România”, a declarat Klaus Iohannis.</p>
      <p>Viorica Dăncilă, pe de altă parte, a mulțumit celor care au votat „cu inima, pentru unitate”, adăugînd că PSD a recîștigat alegătorii pe care i-a pierdut la europarlamentare.</p>
    </article>
  </body>
</html>