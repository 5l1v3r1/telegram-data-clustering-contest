<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134969-dominaves-lietkabelis-sutriuskino-juventus.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T20:19:00+00:00"/>
    <meta property="og:title" content="Dominavęs „Lietkabelis“ sutriuškino „Juventus“"/>
    <meta property="og:description" content="„Betsafe–LKL“ pirmenybėse Panevėžio „Lietkabelis“ (6/3) antrąkart sezone nugalėjo Utenos „Juventus“ (4/7) klubą, tik šįkart tą namuose padarė užtikrinčiau – 84:62 (23:14, 22:18, 19:9, 20:21). Pirmajame reguliariojo sezono rate panevėžiečiai Utenoje iškovojo pergalę 83:77. Tuo metu pelnyti 62 taškai yra nerezultatyviausias „Juventus“ šio sezono pasirodymas „Betsafe–LKL“. „Lietkabelio“ ..."/>
  </head>
  <body>
    <article>
      <h1>Dominavęs „Lietkabelis“ sutriuškino „Juventus“</h1>
      <address>
        <time datetime="2019-11-24T20:19:00+00:00">24 Nov 2019, 20:19</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205838-any1000x1000.jpg">
          <img src="https://www.basketnews.lt/paveikslelis-205838-any630x500.jpg"/>
        </a>
      </figure>
      <p>Nuotr. BNS</p>
      <p>„Betsafe–LKL“ pirmenybėse Panevėžio „Lietkabelis“ (6/3) antrąkart sezone nugalėjo Utenos „Juventus“ (4/7) klubą, tik šįkart tą namuose padarė užtikrinčiau – <a href="https://www.basketnews.lt/rungtynes/ziureti/82842-panevezio-lietkabelis-utenos-juventus.html"><b>84:62</b> (23:14, 22:18, 19:9, 20:21)</a>.</p>
      <p>Pirmajame reguliariojo sezono rate panevėžiečiai Utenoje iškovojo pergalę 83:77.</p>
      <p>Tuo metu pelnyti 62 taškai yra nerezultatyviausias „Juventus“ šio sezono pasirodymas „Betsafe–LKL“.</p>
      <p>„Lietkabelio“ komanda tik pirmajame kėlinyje nebuvo įgavusi svaresnio pranašumo, o vėliau visiškai perėmė mačo kontrolę į savo rankas. Solidus antras ketvirtis leido dėti pagrindus ramesnei antrai mačo pusei (45:28), o strigęs „Juventus“ puolimas skirtumą leido paversti jau triuškinančiu – 64:41.</p>
      <p>Per paskutines 10 minučių šeimininkai sutvarkė formalumus ir iškovojo užtikrintą pergalę.</p>
      <p>
        <i>„Lietkabelis“: Martynas Sajus (4 blk., 22 naud. bal.) ir Margiris Normantas (7 rez. perd., 20 naud. bal.) po 12, Tomas Dimša 11.</i>
      </p>
      <p>
        <i>„Juventus“: Norbertas Giga 17 (5/10 baud., 8 atk. kam., 22 naud. bal.), Vytautas Šulskis 12, Shannonas Scottas ir Arnas Beručka po 8.</i>
      </p>
      <p> </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200306-crop100x150.jpg"/>
      </figure>
      <p><a href="https://www.basketnews.lt/zaidejai/12377-martynas-sajus.html">Martynas Sajus</a> Taškai: 12 Naudingumas: 22 Baudų metimai: 86% 6/7 Blokuoti metimai: 4</p>
    </article>
  </body>
</html>