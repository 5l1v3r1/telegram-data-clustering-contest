<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/ketspagia-sto-telos-agxothikame"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T20:21:00+00:00"/>
    <meta property="og:title" content="Κετσπάγια: «Στο τέλος αγχωθήκαμε»"/>
    <meta property="og:description" content="Η Ανόρθωση κατάφερε να κερδίσει τον Εθνικό Άχνας με 2-1, και να επιστρέψει στην κορυφή του βαθμολογικού πίνακα. Η «Κυρία» προηγήθηκε με δυο τέρματα του Ράγιος, με τον Εθνικό να μειώνει στο 88’ και να βάζει πίεση στην Ανόρθωση. Το τελικό αποτέλεσμα όμως βρήκε την «Κυρία» να πανηγυρίζει άλλο ένα τρίποντο."/>
  </head>
  <body>
    <article>
      <h1>Κετσπάγια: «Στο τέλος αγχωθήκαμε»</h1>
      <h2>Δηλώσεις έκανε ο Γεωργιανός τεχνικός μετά το τέλος του αγώνα ανάμεσα σε Ανόρθωση και Εθνικό Άχνας</h2>
      <address>
        <time datetime="2019-11-24T20:21:00+00:00">24 Nov 2019, 20:21</time>
      </address>
      <p>
        <b>Η Ανόρθωση κατάφερε να κερδίσει τον Εθνικό Άχνας με 2-1, και να επιστρέψει στην κορυφή του βαθμολογικού πίνακα. Η «Κυρία» προηγήθηκε με δυο τέρματα του Ράγιος, με τον Εθνικό να μειώνει στο 88’ και να βάζει πίεση στην Ανόρθωση. Το τελικό αποτέλεσμα όμως βρήκε την «Κυρία» να πανηγυρίζει άλλο ένα τρίποντο.</b>
      </p>
      <p>
        <b>Αναλυτικά οι δηλώσεις του Τιμούρ Κετσπάγια στη διάσκεψη τύπου:</b>
      </p>
      <p>«Αξίζαμε να κερδίσουμε. Είχαμε πολλές ευκαιρίες, πετύχαμε δύο γκολ και στο τέλος αγχωθήκαμε. Γι’ αυτό, όταν έχεις ευκαιρίες πρέπει να τις εκμεταλλεύεσαι. Ξέραμε ότι δεν θα ήταν εύκολο παιχνίδι. Έχω δει πολλές φορές την Άχνα, παίζει καλό ποδόσφαιρο και δεν βρίσκεται εκεί τυχαία. Αυτό που μετρά για εμάς είναι ότι πήραμε τους τρεις βαθμούς και θα κτίσουμε ενόψει των δύσκολων αγώνων που έρχονται. Δεν ήταν εύκολο, όπως δεν ήταν εύκολο κανένα παιχνίδι. Αν δεν δώσεις το μάξιμουμ δεν θα πάρεις το αποτέλεσμα που θέλεις. Παίζεις μέσα ή έξω, όλες οι ομάδες είναι ανταγωνιστικές και αν δεν κάνεις το μάξιμουμ η αντίπαλη ομάδα θα σε τιμωρήσει. Ευχαριστούμε τον κόσμο που ήρθε και μας στήριξε και καλή συνέχεια».</p>
    </article>
  </body>
</html>