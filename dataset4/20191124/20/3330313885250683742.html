<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905067/amateurwedstrijd-stilgelegd-na-zwarte-piet-incident-nota-bene-een-minuut-stilte-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T20:02:00+00:00"/>
    <meta property="og:title" content="Amateurwedstrijd stilgelegd na Zwarte Piet-incident: 'We schamen ons heel diep'"/>
    <meta property="og:description" content="De competitiewedstrijd tussen VV Emmen en JOS Watergraafsmeer in de hoofdklasse A is zondag een kwartier stilgelegd. De reden: iemand op de tribune in Emmen riep 'Zwarte Piet' naar een donkere JOS-speler. De speler in kwestie, Richmond Bossman, ging meteen verhaal halen. &quot;Wie heeft dat geroepen&quot;, schreeuwde de speler van de club uit Amsterdam volgens het Dagblad van het Noorden. Het gevolg was een 'enorme chaos', waarbij Bossman en een handvol medespelers op de Emmen-supporter afgingen."/>
  </head>
  <body>
    <article>
      <h1>Amateurwedstrijd stilgelegd na Zwarte Piet-incident: 'We schamen ons heel diep'</h1>
      <address>
        <time datetime="2019-11-24T20:02:00+00:00">24 Nov 2019, 20:02</time>
      </address>
      <p>
        <b>De competitiewedstrijd tussen VV Emmen en JOS Watergraafsmeer in de hoofdklasse A is zondag een kwartier stilgelegd. De reden: iemand op de tribune in Emmen riep 'Zwarte Piet' naar een donkere JOS-speler.</b>
      </p>
      <p>De speler in kwestie, Richmond Bossman, ging meteen verhaal halen. "Wie heeft dat geroepen", schreeuwde de speler van de club uit Amsterdam volgens het <a href="https://www.dvhn.nl/drenthe/Wedstrijd-tussen-Emmen-en-JOS-Watergraafsmeer-stilgelegd-nadat-supporter-donkere-speler-uitscheldt-voor-Zwarte-Piet-25063872.html">Dagblad van het Noorden</a>. Het gevolg was een 'enorme chaos', waarbij Bossman en een handvol medespelers op de Emmen-supporter afgingen.</p>
      <p>Het duel werd vervolgens stilgelegd door de scheidsrechter. De donkere spelers waren geÃ«motioneerd, maar uiteindelijk werd de boel gesust en kon de wedstrijd worden uitgespeeld. "Ik voel me diep gekrenkt", reageert Bossman. "Ze mogen we uitschelden voor klootzak, maar zeker in deze tijd komt uitschelden voor 'Zwarte Piet' extra gevoelig over. We begonnen vooraf nota bene met een minuut stilte tegen rassendiscriminatie op het voetbalveld."</p>
      <p>VV Emmen heeft zijn excuses aangeboden en de toeschouwer, die later spijt betuigde, werd weggestuurd. "Ik heb de man in kwestie tot aan zijn auto begeleid. We schamen ons als vereniging heel diep", meldt voorzitter Peter Bouws. "We gaan ons als bestuur beraden hoe we dit gaan aanpakken."</p>
    </article>
  </body>
</html>