<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815911"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T20:40:00+00:00"/>
    <meta property="og:title" content="Десподов отново помогна на Щурм"/>
    <meta property="og:description" content="Футболист номер 1 на България за 2018 година Кирил Десподов изигра поредния си силен мач с екипа на Щурм (Грац). Бившият ас на ЦСКА-София беше в ..."/>
  </head>
  <body>
    <article>
      <h1>Десподов отново помогна на Щурм</h1>
      <address><time datetime="2019-11-24T20:40:00+00:00">24 Nov 2019, 20:40</time> by <a rel="author">КРАСИМИР ГЪЛЪБОВ</a></address>
      <p>Футболист номер 1 на България за 2018 година Кирил Десподов изигра поредния си силен мач с екипа на <a href="https://www.sportal.bg/statistics_team_news.php?champ=37&amp;team=640">Щурм (Грац)</a>. Бившият ас на <a href="https://www.sportal.bg/statistics_team_news.php?champ=1&amp;team=890">ЦСКА-София</a> беше в основата на това тимът му да стигне до ценна точка при визитата на <a href="https://www.sportal.bg/statistics_team_news.php?champ=37&amp;team=636">Рапид (Виена)</a>. Двубоят завърши 1:1, а родният национал асистира за попадението на Филип Хуспек.<br/><br/>Мачът започна по-добре за домакините. Те пропуснаха няколко положения, но в 28-ата минута Кристофер Рибон откри резултата с третия си гол през сезона. Ролите се смениха след почивката, когато Щурм доминираше. В 54-ата минута Десподов центрира от десния фланг и Хуспек засече топката на далечната греда - 1:1.<br/><br/><br/>Българинът остана на терена до 68-ата минута, когато отстъпи мястото си на Михаел Лема. В класирането Щурм е на 5-о място, на точка зад днешния си съперник. В следващия кръг отборът на Нестор Ел Маестро ще гостува на новака <a href="https://www.sportal.bg/statistics_team_news.php?champ=37&amp;team=2084">Ватенс</a>.<br/><br/>Лидер в австрийската Бундеслига е <a href="https://www.sportal.bg/statistics_team_news.php?champ=37&amp;team=637">РБ Залцбург</a> с 39 точки, следван от ЛАСК Линц с 38. На трета позиция е <a href="https://www.sportal.bg/statistics_team_news.php?champ=37&amp;team=634">Волфсбергер</a> с 30 точки.<br/><br/><a href="http://lmnew.sportal.bg/ls/widgets/?/sportalbg/bg/Europe:Athens/page/sportcenter/soccer#matchId=18488676">МИНУТА ПО МИНУТА</a><br/><a href="https://www.sportal.bg/statistics_game.php?champ=37&amp;season=372&amp;game=87725">СТАТИСТИКА ОТ МАЧА</a><br/><a href="https://www.sportal.bg/statistics_ranking.php?champ=37&amp;season=372">КЛАСИРАНЕ</a><br/><a href="https://www.sportal.bg/statistics_players_stats.php?champ=37&amp;season=372&amp;team=0&amp;order=score">ГОЛМАЙСТОРИ</a><br/><a href="https://www.sportal.bg/statistics_schedule.php?champ=37&amp;season=372&amp;team=0">ПРОГРАМА</a></p>
    </article>
  </body>
</html>