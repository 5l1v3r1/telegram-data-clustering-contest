<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816000"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T20:33:00+00:00"/>
    <meta property="og:title" content="Сент Етиен и Монпелие не се победиха в исторически за Руфие мач"/>
    <meta property="og:description" content="Отборите на Сент Етиен и Монпелие завършиха наравно 0:0 на &quot;Жофроа Гишар&quot; в ..."/>
  </head>
  <body>
    <article>
      <h1>Сент Етиен и Монпелие не се победиха в исторически за Руфие мач</h1>
      <address><time datetime="2019-11-24T20:33:00+00:00">24 Nov 2019, 20:33</time> by <a rel="author">Калоян Антонов</a></address>
      <p>Отборите на <a href="https://www.sportal.bg/statistics_team_news.php?champ=6&amp;team=95">Сент Етиен</a> и <a href="https://www.sportal.bg/statistics_team_news.php?champ=6&amp;team=196">Монпелие</a> завършиха наравно 0:0 на "Жофроа Гишар" в двубой от 14-ия кръг на Лига 1. Това беше мач номер 304 във френския елит за <a href="https://www.sportal.bg/statistics_player.php?team=95&amp;player=3365&amp;champ=6">Стефан Руфие</a> с екипа на домакините, като по този начин той се превърна във вратаря с най-много шампионатни срещи в клубната история, задминавайки Иван Чуркович.<br/><br/>Гостите имаха по-добрите положения в мача, но въпреки това “зелените” бяха по-близо до това да вкарат гол, след като в 35-ата минута гредата не позволи на <a href="https://www.sportal.bg/statistics_player.php?team=95&amp;player=41787&amp;champ=6">Арно Норден</a> да донесе победата на своя тим. Сент Етиен е пети в класирането с 22 точки, а Монпелие е шести с две по-малко.</p>
      <figure>
        <iframe data-src="https://twitter.com/OptaJean/status/1198634523589775362?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>