<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/kultura/news-viki-gabor-po-zwyciestwie-w-eurowizji-junior-2019-bede-plaka,nId,3352426"/>
    <meta property="og:site_name" content="RMF24"/>
    <meta property="article:published_time" content="2019-11-24T20:49:07+00:00"/>
    <meta property="og:title" content="Viki Gabor po zwycięstwie w Eurowizji Junior 2019: &quot;Będę płakać z radości do końca życia!&quot;"/>
    <meta property="og:description" content="&quot;To niesamowite. Najlepszy dzień mojego życia!&quot; - tak na gorąco 12-letnia Viki Gabor komentowała swoje zwycięstwo w Eurowizji Junior 2019. Podczas wielkiego finału konkursu w Arenie Gliwice młoda polska wokalistka pokonała - ze śpiewaną po polsku i po angielsku piosenką &quot;Superhero&quot; - 18 wykonawców z innych krajów. &quot;Będę płakać z radości do końca życia&quot; - mówiła na scenie tuż po ogłoszeniu wyników."/>
  </head>
  <body>
    <article>
      <h1>Viki Gabor po zwycięstwie w Eurowizji Junior 2019: "Będę płakać z radości do końca życia!"</h1>
      <address><time datetime="2019-11-24T20:49:07+00:00">24 Nov 2019, 20:49</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>"To niesamowite. Najlepszy dzień mojego życia!" - tak na gorąco 12-letnia Viki Gabor komentowała swoje zwycięstwo w Eurowizji Junior 2019. Podczas wielkiego finału konkursu w Arenie Gliwice młoda polska wokalistka pokonała - ze śpiewaną po polsku i po angielsku piosenką "Superhero" - 18 wykonawców z innych krajów. "Będę płakać z radości do końca życia" - mówiła na scenie tuż po ogłoszeniu wyników.</b>
      </p>
      <figure>
        <iframe src="https://www.youtube.com/embed/ZlBrIoY9Hvo" width="560" height="315" data-service="Youtube" scrolling="no"/>
      </figure>
      <p><b>Dla Polski to drugie z rzędu zwycięstwo w Eurowizji Junior:</b> w ubiegłym roku w konkursie triumfowała z piosenką "Anyone I Want To Be" <b>niespełna 14-letnia wówczas</b> <b>Roksana Węgiel,</b> tym razem po zwycięstwo sięgnęła <b>12-letnia Wiktora Viki Gabor.</b></p>
      <figure>
        <img src="https://i.iplsc.com/swiezo-upieczona-zwyciezczyni-eurowizji-junior-2019-viki-gab/0009ES5UX1AF8X06-C123-F4.png"/>
        <figcaption>Świeżo upieczona zwyciężczyni Eurowizji Junior 2019 Viki Gabor tuż po ogłoszeniu wyników konkursu<cite>/ Andrzej Grygiel /PAP</cite></figcaption>
      </figure>
      <p><b>"Nie wierzę w to. To najlepszy dzień mojego życia!"</b> - mówiła Gabor wkrótce po zejściu ze sceny, na konferencji prasowej.</p>
      <p><b>"To zasługa moich fanów, mojej rodziny,</b> która jest tutaj dzisiaj ze mną, mojego nauczyciela śpiewu, choreografa - wszystkich! (...) Tancerze są niesamowici, dali z siebie wszystko, bardzo im dziękuję. (...) <b>Zrobiliśmy to razem!"</b> - podkreślała.</p>
      <figure>
        <iframe src="https://www.youtube.com/embed/p7bLwHzv1I4" width="560" height="315" data-service="Youtube" scrolling="no"/>
      </figure>
      <p>Pytana, czy ma ulubioną piosenkę wśród tych, które wykonywali jej rywale, odparła: "Nie jestem w stanie wybrać. Wszystkie piosenki miały wielkie szanse na zwycięstwo, wszystkie są świetne, <b>ze wszystkimi uczestnikami się zaprzyjaźniłam. Smutno jest teraz się żegnać</b> - ale mam nadzieję, że wszyscy jeszcze się zobaczymy!".</p>
      <p>Młoda wokalistka zdradziła, że śpiewanie stało się jej pasją, kiedy miała 6 lat.</p>
      <p><b>"Muzyka to całe moje życie</b> i nigdy nie przestanę dążyć do tego celu, to jest w moim sercu" - zaznaczyła.</p>
      <figure>
        <iframe src="https://www.youtube.com/embed/1-24apmhKYY" width="560" height="315" data-service="Youtube" scrolling="no"/>
      </figure>
      <p>
        <a href="https://www.rmf24.pl/fakty/news-viki-gabor-zwyciezyla-w-finale-eurowizji-junior-2019-zobacz-,nId,3352351">
          <u>
            <b>EUROWIZJA JUNIOR 2019: ZOBACZ FINAŁOWY WYSTĘP VIKI GABOR i SKRÓTY WYSTĘPÓW POZOSTAŁYCH WYKONAWCÓW! &gt;&gt;&gt;&gt;</b>
          </u>
        </a>
      </p>
      <figure>
        <iframe src="https://www.youtube.com/embed/dFIPnOuzSto" width="560" height="315" data-service="Youtube" scrolling="no"/>
      </figure>
    </article>
  </body>
</html>