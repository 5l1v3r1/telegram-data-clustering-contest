<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/24/le-declinazioni-dell-insularita-convegno-all-unione-sarda-136-956635.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T20:58:49+00:00"/>
    <meta property="og:title" content="Le declinazioni dell'Insularità: convegno all'Unione Sarda"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il forum</h6>
      <h1>Le declinazioni dell'Insularità: convegno all'Unione Sarda</h1>
      <h2>Appuntamento per lunedì 25 novembre alle 15: anche in diretta sul nostro sito</h2>
      <address>
        <time datetime="2019-11-24T20:58:49+00:00">24 Nov 2019, 20:58</time>
      </address>
      <p>"Le declinazioni dell'Insularità. Ma i sardi non sanno intraprendere? Come ribaltare un luogo comune". Si parla di questo dalle 15 di lunedì 25 novembre nella sala "Giorgio Pisano" del complesso multimediale dell'Unione sarda al forum organizzato dai Comitati per l'inserimento del principio di insularità in Costituzione e dal network di intellettuali Sarda bellezza.</p>
      <p>Si inizia con i saluti di Sergio Zuncheddu, editore dell'Unione Sarda (media partner dell'iniziativa). Subito dopo Marinella Ferrari Cocco Ortu ed Enrico Trogu, ex direttrice e attuale direttore dell'Archivio di Stato e gli storici Franco Masala, Luca Lecis, Francesca Pau e Paolo Fadda dibatteranno di "Geografie e paesaggi economici in Sardegna e a Cagliari tra Ottocento e Novecento".</p>
      <p>A seguire Fabio Onnis, Claudio Atzori e Roberto Bolognese, presidenti di Confcooperative, Legacoop e Confesercenti, discuteranno di "Geografie e paesaggi economici della Sardegna di oggi e domani" assieme a Salvatore Rivano, responsabile distrettuale Confapi, Francesco Porcu, segretario della Cna, Antonio Matzutzi, Pier Paolo Tilocca, Pier Paolo Piras e Maurizio De Pascale, presidenti di Confartigianato, Ance, Cna e Confindustria Sardegna.</p>
      <p>L'ultimo panel sarà su "Insularità per quale progetto di Sardegna?" e vedrà confrontarsi l'assessora al Lavoro Alessandra Zedda, Roberto Rassu, responsabile dell'Ufficio studi della sede cagliaritana della Banca d'Italia, e Roberto Frongia e Maria Antonietta Mongiu, presidenti del Comitato e del Comitato scientifico per l'inserimento del principio di Insularità in Costituzione. A introdurre e coordinare il dibattito sarà la vice direttrice del Tg di Videolina Simona De Francisci. Il dibattito sarà trasmesso live in streaming su unionesarda.it.</p>
      <p>
        <b>Cristina Cossu</b>
      </p>
    </article>
  </body>
</html>