<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/kitarovic-mediji-nastavljaju-praksu-napadanja/"/>
    <meta property="og:site_name" content="Krstarica"/>
    <meta property="article:published_time" content="2019-11-24T20:13:00+00:00"/>
    <meta property="og:title" content="Kitarović: Mediji nastavljaju praksu napadanja"/>
    <meta property="og:description" content="ZAGREB - Hrvatska predsednica Kolinde Grabar Kitarović reagovala je večeras povodom medijskih izveštaja o tome kako je pevala na rođendanskoj proslavi"/>
  </head>
  <body>
    <article>
      <h1>Kitarović: Mediji nastavljaju praksu napadanja</h1>
      <address><time datetime="2019-11-24T20:13:00+00:00">24 Nov 2019, 20:13</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>ZAGREB – Hrvatska predsednica Kolinde Grabar Kitarović reagovala je večeras povodom medijskih izveštaja o tome kako je pevala na rođendanskoj proslavi gradonačelnika Zagreba Milana Bandića, ističući da mediji nastavljaju uobičajenu praksu napadanja i izrugivanja.</p>
      <p>„Napadaju me kad se veselim uspesima hrvatske reprezentacije, napadaju me kad zapevam i sve to mogu podneti, samo mi Hrvatsku i moj narod ne dirajte. I jasno kažem: zapevaću opet sa svojim narodom i nemam nameru da se ikome izvinjavam zbog“, navodi se u saopštenju Grabar Kitarović, koje je prenela agencija Hina.</p>
      <p>Kako se precizira u saopštenju, hrvatska predsednica je reagovala „na jučerašnje medijske napise, u kojima se problematizuje to što je u petak na Broćanskoj večeri zagrebačkom gradonačelniku i USKOK-ovom (Kancelarija za suzbijanje korupcije i organiziranog kriminala) optuženiku Bandiću, poslala rođendansku tortu i pevala mu pesmu ‘Srećan rođendan'“.</p>
      <p>(Tanjug)</p>
    </article>
  </body>
</html>