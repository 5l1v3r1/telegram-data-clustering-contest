<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/24/843065"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:22:00+00:00"/>
    <meta property="og:title" content="বিধবাকে বিয়ে করলে দুই লাখ টাকা দেবে মধ্যপ্রদেশ সরকার"/>
    <meta property="og:description" content="বিধবাকে বিয়ে করলে ভারতের মধ্যপ্রদেশ সরকার দুই লাখ টাকা দেবে বলে এক বিজ্ঞপ্তিতে জানানো হয়েছে। মধ্যপ্রদেশের সমাজ কল্যাণ দপ্তর নতুন উদ্যোগে ৪৫ বছরের নিচে কোনো বিধবা নারীকে বিয়ে করলেই নগদ দুই লাখ টাকা দেয়ার কথা জানিয়েছে। জানা গেছে, প্রথমবারের মতো এ ধরনের কোনো উদ্যোগ নেয়া হয়েছে ভারতে। মধ্যপ্রদেশ রাজ্য সরকারের প্রত্যাশা, বছরে এক হাজার বিধবা নারীর পুনরায় বিয়ে করা সম্ভব হবে। তবে বিজ্ঞপ্তি জারি করতেই বিধবা বিবাহের এমন ধুম পড়েছে। ২০১৮ সালের জুলাইয়ে ভারতের সুপ্রিম কোর্ট কেন্দ্রকে বিধবা বিবাহে উৎসাহ দিতে নীতি নির্ধারণ করার পরামর্শ দেয়। কিন্তু কেন্দ্রীয় সরকারের বদলে মধ্যপ্রদেশ রাজ্য সরকার আগে এই উদ্যোগ নেয় এবং সেজন্য আর্থিক প্যাকেজ দেয়ার ব্যাপারে ঘোষণা দেয়। অবশ্য ঈশ্বরচন্দ্র বিদ্যাসাগরের উদ্যোগে ১৮৫৬ সালে আইন পাস করে বিধবা বিবাহ বৈধ হয়। তবে এ ধরনের উদ্যোগ এবারই প্রথম।"/>
  </head>
  <body>
    <article>
      <h1>বিধবাকে বিয়ে করলে দুই লাখ টাকা দেবে মধ্যপ্রদেশ সরকার</h1>
      <address><time datetime="2019-11-24T20:22:00+00:00">24 Nov 2019, 20:22</time> by <a rel="author">কালের কণ্ঠ অনলাইন</a></address>
      <p>বিধবাকে বিয়ে করলে ভারতের মধ্যপ্রদেশ সরকার দুই লাখ টাকা দেবে বলে এক বিজ্ঞপ্তিতে জানানো হয়েছে। মধ্যপ্রদেশের সমাজ কল্যাণ দপ্তর নতুন উদ্যোগে ৪৫ বছরের নিচে কোনো বিধবা নারীকে বিয়ে করলেই নগদ দুই লাখ টাকা দেয়ার কথা জানিয়েছে।</p>
      <p>জানা গেছে, প্রথমবারের মতো এ ধরনের কোনো উদ্যোগ নেয়া হয়েছে ভারতে। মধ্যপ্রদেশ রাজ্য সরকারের প্রত্যাশা, বছরে এক হাজার বিধবা নারীর পুনরায় বিয়ে করা সম্ভব হবে। তবে বিজ্ঞপ্তি জারি করতেই বিধবা বিবাহের এমন ধুম পড়েছে।</p>
      <p>২০১৮ সালের জুলাইয়ে ভারতের সুপ্রিম কোর্ট কেন্দ্রকে বিধবা বিবাহে উৎসাহ দিতে নীতি নির্ধারণ করার পরামর্শ দেয়। কিন্তু কেন্দ্রীয় সরকারের বদলে মধ্যপ্রদেশ রাজ্য সরকার আগে এই উদ্যোগ নেয় এবং সেজন্য আর্থিক প্যাকেজ দেয়ার ব্যাপারে ঘোষণা দেয়।</p>
      <p>অবশ্য ঈশ্বরচন্দ্র বিদ্যাসাগরের উদ্যোগে ১৮৫৬ সালে আইন পাস করে বিধবা বিবাহ বৈধ হয়। তবে এ ধরনের উদ্যোগ এবারই প্রথম।</p>
    </article>
  </body>
</html>