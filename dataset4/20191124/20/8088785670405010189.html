<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/gencligimize-gonlunu-veren-butun-bir-maarif-camiamizin-ogretmenler-gununu-kutlariz-h543970.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T20:02:07+00:00"/>
    <meta property="og:title" content="Gençliğimize Gönlünü Veren, Bütün Bir Maarif Camiamızın Öğretmenler Gününü Kutlarız..."/>
    <meta property="og:description" content="kamuajans.com - Bu vesile ile öğretmenlerimizden ilmi talep eden talebeler ve gençliğimiz adına kamuoyu ile paylaşmak istediğimiz hususlar şunlardır;"/>
  </head>
  <body>
    <article>
      <h1>Gençliğimize Gönlünü Veren, Bütün Bir Maarif Camiamızın Öğretmenler Gününü Kutlarız...</h1>
      <address><time datetime="2019-11-24T20:02:07+00:00">24 Nov 2019, 20:02</time> by <a rel="author">KamuAjans</a></address>
      <p>
        <b>kamuajans.com - Bu vesile ile öğretmenlerimizden ilmi talep eden talebeler ve gençliğimiz adına kamuoyu ile paylaşmak istediğimiz hususlar şunlardır;</b>
      </p>
      <p>1- Milli Eğitim Bakanımız Sayın Ziya Selçuk 'un kamuoyu ile paylaşmış olduğu "Eğitimcilere Karşı  Şiddeti" önleme amacı ile hazırlanan tedbir planı son derece kıymetli olup, bir an önce hayata geçirilmelidir. Bu çalışma sebebi ile Milli Egitim Bakanlığını tebrik ediyoruz.</p>
      <p>2- Öğretmen, öğrenci,veli ve tüm toplum için resmi ve özel tüm eğitim alanları ve eğitimciler,TCK değişikligi veya özel bir kanun ile korunmalıdır. Ögretmenlerimiz için olduğu kadar gençliğimiz için de bunu gerekli görüyoruz.</p>
      <p>3- İstanbul özelinde tüm eğitim emekçilerine karşı mütevazi ve destekleyici tavrı ile dikkat çeken İl Milli Eğitim Müdürü Sayın Levent Yazıcı'ya , öğretmenlerimize ve gençliğimize yönelik hizmetleri sebebi ile teşekkür ediyoruz .</p>
      <p>4- Son günlerde eğitim gündemini meşgul eden "mason kulüpleri ile işbirliği protokolü imzalanması" hakkında yetkililerce gerekli işlemlerin yapılarak, protokollerin iptal edilmesini bekliyoruz.Masonlar okullara giremez!</p>
      <p>5- Gençligimizin; "AB Projesi ETCEP" ile "secde ettiren Kamalist tapınma ayinleri" arasına sıkıştırılmamasını, insanlığa ve İslama aykırı her tür çirkin uygulamanın  ortadan kaldırılmasını talep ediyoruz .</p>
      <p>6- Ehliyet, emanet ve liyakat temelli bir Maarif Nizamı inşa edilmesinin , öğretmenler kadar gençliğimiz için de elzem olduğunun bilinmesini istiyoruz.</p>
      <p>7-  Öğretmenlerimizin gençliğimiz nazarında itibar kazanması için manevi olduğu kadar maddi desteklerin de sağlanması gerektiğinin altını çiziyoruz.</p>
      <p>8- Hem okulda akademik eğitim hayatında ,hem de zanaatkarlık ve diğer  mesleki gelişim alanında büyük olumsuzluklara sebep olan 12 yıllık zorunlu eğitimin, yeniden düzenlenmesini mevcut uygulama yerine "okumak isteyen herkese devlet desteğini zorunlu kılan bir yasal düzenleme" yapılması gerektiğini tüm ilgili  mercilere bildiriyoruz.</p>
      <p>9- Düşünmeyi emreden bir inancın mensupları olarak ,okullardaki mevcut fiziki eksikliklere karşılık beceri atölyeleri çalışmasını takdir ediyor ancak düşünmenin usulü ve matematiğin esaslarını öğreten temel mantık derslerinin de artırılmasını öneriyoruz.</p>
      <p>10- Her insanın bildiklerinin alimi ve muallimi, bilmediklerinin cahili ve bilenler karşısında talebesi olduğu bilinci ile öğretmen ve ögrenci tüm maarif mensuplarının , öğrenme ve ögretme sorumluluğuna katılmasını, öğretmenlerin kendilerini geliştirecek şekilde öğrenmelerinin desteklenmesini , öğrencilerin de bir alt sınıftaki oğrencilere "rehberlik" edeceği bir sistemin , bakanlığımıza teklif ediyoruz.</p>
      <p>11- Her yıl, her ilçe de ,her okul türünden bir öğretmen ve ögrenciye Cumhurbaşkanlığımız tarafından başarılı çalışmaları sebebi ile "Maarif Nişanı" verilmesini öneriyoruz.</p>
      <p>12- Cumhurbaşkanımızın işaret etmiş olduğu yerli ve milli bir şuurla donanmış neslin yetişmesi için "müfredat ve uygulama alanlarında yapılması gereken değişiklik  çalışmalarının" ,bir an önce yapılmasını , bunun önündeki iç ve dış tüm engellerin ifşa edilerek, topyekün bir hamle ile aşılması gerektiğini beyan ile ilan ediyoruz.</p>
      <p>Uluslararası Vizyon Gençlik Derneği İstanbul İl Başkanlığı</p>
    </article>
  </body>
</html>