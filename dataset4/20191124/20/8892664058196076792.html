<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/kulfoldi-foci/gareth-bale-t-pfujoltak-a-real-drukkerei/f2d1ny9"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T20:35:00+00:00"/>
    <meta property="og:title" content="Bale-t pfujolták a Real drukkerei"/>
    <meta property="og:description" content="Madrid - Ellenségként fogadták a Real Madrid szurkolói a spanyol focicsapat walesi játékosát, Gareth Bale-t."/>
  </head>
  <body>
    <article>
      <h1>Bale-t pfujolták a Real drukkerei</h1>
      <address><time datetime="2019-11-24T20:35:00+00:00">24 Nov 2019, 20:35</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Madrid </b>- Ellenségként fogadták a Real Madrid szurkolói a spanyol focicsapat walesi játékosát, Gareth Bale-t.</b>
        </i>
      </p>
      <p>A támadó magára haragította a madridi drukkereket a Wales–Magyarország (2-0) Európa-bajnoki selejtezőt követően, ugyanis egy a szurkolók által készített zászlóval ünnepelt, amelyen a „Wales. Golf. Madrid. Ebben a sorrendben” felirat szerepelt.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Mindezt úgy értelmezték a szurkolók, hogy Bale megalázta klubját, ezért kifütyülték őt a Real Sociedad elleni bajnokin (3-1).</p>
      <p>„A szimpatizánsoknak joguk van ehhez, én azonban arra kérem őket, minden játékosomat tapsolják meg, s ne fütyüljék ki”</p>
      <p>– mondta Zinédine Zidane, a madridiak francia vezetőedzője.</p>
    </article>
  </body>
</html>