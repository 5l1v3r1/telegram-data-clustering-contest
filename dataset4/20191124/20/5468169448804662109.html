<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277897/boeren-en-bouwers-gaan-morgen-weer-actievoeren-bij-op-en-afritten-van-snelwegen.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-24T20:32:01+00:00"/>
    <meta property="og:title" content="Boeren en bouwers gaan morgen weer actievoeren bij op- en afritten van snelwegen"/>
    <meta property="og:description" content="Honderden boeren en bouwers gaan maandag actievoeren bij zoveel mogellijk op- en afritten van snelwegen in heel Nederland."/>
  </head>
  <body>
    <article>
      <h1>Boeren en bouwers gaan morgen weer actievoeren bij op- en afritten van snelwegen</h1>
      <address>
        <time datetime="2019-11-24T20:32:01+00:00">24 Nov 2019, 20:32</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/boeren_0.jpg?itok=ge5w2n-x"/>
        <figcaption>Foto: fbf</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/boeren_0.jpg?itok=ge5w2n-x"/>
        <figcaption>Foto: fbf</figcaption>
      </figure>
      <p><b>Amsterdam - </b>Honderden boeren en bouwers gaan maandag actievoeren bij zoveel mogellijk op- en afritten van snelwegen in heel Nederland.</p>
      <p><b>Amsterdam - </b>Honderden boeren en bouwers gaan maandag actievoeren bij zoveel mogellijk op- en afritten van snelwegen in heel Nederland.</p>
      <p>De actie duurt van 12.30 uur tot 14.00 uur. Het plan is om de trekkers en de hijkranen niet óp maar náást de de weg neer te zetten, zodat het verkeer zo min mogelijk last heeft van de actie. Dit schrijven meerdere media zondag.</p>
      <h3>Snelwegprotest </h3>
      <p>De boeren en bouwers organiseren die 'snelwegprotest' vanwege een gesprek tussen 13 boerenorganisaties verenigd in het Landbouw Collectief en minister Schouten van Landbouw. Dit overleg vindt maandagmiddag plaats. Initiatiefnemer van de actie, Jeroen van Maanen van Farmes Defence Force, in de media: 'We willen de onderhandelingen over de aanpak van de stikstofcrisis steunen en tegelijkertijd een waarschuwing afgeven. Het is alweer een paar weken geleden dat iedereen ons in actieverband heeft gezien, maar het vuur is zeker niet gedoofd. Dat zullen we maandag laten zien, we staan nog steeds op scherp. Honderden leden door heel Nederland hebben zich aangemeld.'</p>
      <h3>Grond in Verzet dreigt met grote staking </h3>
      <p>Van actiegroep Grond in Verzet, niet te verwarren met de gelijknamige stichting, krijgen de boeren steun. Woordvoerder Jelco Beijer in de media: 'Wij zijn solidair met de boeren. Ook voor ons staat er door de stikstofcrisis veel op het spel en dat zullen we morgen laten zien.' Volgens Beijer zullen morgen zo'n honderd bouwers zich aansluiten bij de actie. Hij waarschuwt echter voor 'een grote staking' als de aanvullende kabinetsplannen die rond 1 december worden verwacht niet in smaak vallen bij bouwend Nederland. </p>
      <h3>Spreken over plan van aanpak</h3>
      <p>Vanaf 14.00 uur zullen de boeren met minister Schouten in gesprek gaan over het plan van aanpak dat vorige week door het Landbouw Collectief is gepresenteerd. De overheid moet volgens de boeren drie miljard euro uittrekken om de maatregelen die nodig zijn om de stikstofcrisis te bezweren, te betalen. </p>
    </article>
  </body>
</html>