<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/598909/efkoli-niki-tis-aek-epi-tis-enp"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T20:34:00+00:00"/>
    <meta property="og:title" content="Εύκολη νίκη της ΑΕΚ επί της ΕΝΠ"/>
    <meta property="og:description" content="Η Πετρολίνα ΑΕΚ ήταν η νικήτρια στην τέταρτη και τελευταία χρονικά αναμέτρηση για την 7η αγωνιστική της ΟΠΑΠ Basket League, όπου επικράτησε εντός έδρας με..."/>
  </head>
  <body>
    <article>
      <h1>Εύκολη νίκη της ΑΕΚ επί της ΕΝΠ</h1>
      <address><time datetime="2019-11-24T20:34:00+00:00">24 Nov 2019, 20:34</time> by <a rel="author">Sigmalive.Sports</a></address>
      <p>Η Πετρολίνα ΑΕΚ ήταν η νικήτρια στην τέταρτη και τελευταία χρονικά αναμέτρηση για την 7η αγωνιστική της ΟΠΑΠ Basket League, όπου επικράτησε εντός έδρας με 87-66 της Ένωσης Νέων Παραλιμνίου. Ως ο ACS MVP of the Game αναδείχθηκε ο Ρίτσαρντ Τόμας με 26 πόντους (5 ριμπάουντ, 4 ασσίστ).<br/> <br/>Κυρίως ισορροπημένο ήταν το παιχνίδι από τα πρώτα στάδια του. Στο 5’ η ΑΕΚ ήταν μπροστά στο σκορ με 13-11, ενώ διατήρησε την διαφορά με +2 μέχρι και το τέλος της περιόδου όπου το σκορ είχε οδηγηθεί στο 24-22. Παράλληλα, με τον ίδιο ρυθμό κύλισε ο αγώνας μέχρι και το ημίχρονο, όπου οι «κιτρινοπράσινοι» ήταν μπροστά στο σκορ με 33-30.<br/> <br/>Πιο καλά μπήκε στο τρίτο δεκάλεπτο η ΑΕΚ όπου μέχρι το 24:30 είχε δημιουργήσει διαφορά έντεκα πόντων στο σκορ (47-36). Έπειτα οι «βυσσινί» κατάφεραν μέχρι την ολοκλήρωση του δεκαλέπτου να μειώσουν σε 57-51. Οι γηπεδούχοι ήταν εξαιρετικοί ωστόσο στην δ’ περίοδο, όπου κατάφεραν στο 35:30 να φέρουν την διαφορά στο +24 (79-55). Η ΑΕΚ πανηγύρισε στο τέλος την νίκη με 87-66.<br/> <br/>ΤΑ ΔΕΚΑΛΕΠΤΑ: 24-22, 33-30, 57-51, 87-66<br/> <br/>Πετρολίνα ΑΕΚ (Νικόλας Παπαδόπουλος)<br/> <br/>Τόμας 26, Σιζόπουλος 16 (2), Χάμιλτον 11 (2), Αχμάντ 11, Ογκμπέιντε 3, Μπράουν 8 (1), Γεωργίου 4 (1), Κουμής, Αλεξάνδρου, Χριστοφίδης, Παντελή 8, Μαντοβάνης.<br/> <br/>Ένωση Νέων Παραλιμνίου (Μιχάλης Κακιούζης)<br/> <br/>Χόλις 17 (3), Γουίλιανς 18 (2), Ντάραμ 8, Παπαδόπουλος 9 (1), Μπλάκσεαρ 8, Χαραλάμπους 2, Γουρουνιάς, Ζαρτίλας, Σέπος, Σολωμού, Άνκραμ 4.</p>
    </article>
  </body>
</html>