<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/ankara-valiligi-yarin-ve-sali-gunu-f-16-lar-test-12651564-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T20:39:01+00:00"/>
    <meta property="og:title" content="Ankara Valiliği: Yarın ve salı günü F-16'lar test uçuşu yapacak"/>
    <meta property="og:description" content="Ankara Valiliği, Savunma Sanayi Başkanlığı koordinesinde yürütülen bazı projeler kapsamında 25 ve 26 Kasım günlerinde Ankara'da F-16 ve diğer hava araçları ile uçuşlu testlerin icra edileceğini ve halkın tedirgin olmaması gerektiğini açıkladı."/>
  </head>
  <body>
    <article>
      <h1>Ankara Valiliği: Yarın ve salı günü F-16'lar test uçuşu yapacak</h1>
      <address>
        <time datetime="2019-11-24T20:39:01+00:00">24 Nov 2019, 20:39</time>
      </address>
      <p><a href="https://www.haberler.com/ankara-valiligi/"><b>Ankara Valiliği</b></a>, 25-26 Kasım tarihlerinde başkent semalarında F-16'lar ve diğer hava araçları tarafından yüksek ve alçak irtifada test uçuşları yapılacağını bildirdi.</p>
      <figure>
        <img src="https://foto.haberler.com/haber/2019/11/24/ankara-valiligi-yarin-ve-sali-gunu-f-16-lar-test-12651564_6494_m.jpg"/>
      </figure>
      <p>Valilikten yapılan açıklamada, uçuşların Pazartesi ve Salı günleri yapılacağı belirtilirken şu ifadelere yer verildi:</p>
      <p>"Savunma Sanayi Başkanlığı koordinesinde yürütülen bazı projeler kapsamında 25 Kasım 2019 Pazartesi ve 26 Kasım 2019 Salı günü Ankara semalarında, Valiliğimizin bilgisi dâhilinde Hava Kuvvetlerimize ait F-16 uçakları ve diğer hava araçları tarafından alçak ve yüksek irtifada test uçuşları yapılacaktır. Herhangi bir tedirginliğe yol açmaması bakımından kamuoyunun bilgisine sunulur."</p>
      <figure>
        <img src="https://foto.haberler.com/haber/2019/11/24/ankara-valiligi-yarin-ve-sali-gunu-f-16-lar-test-12651564_6431_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/ankara-valiligi-yarin-ve-sali-gunu-f-16-lar-test-12651564-videosu/">Ankara Valiliği: Yarın ve salı günü F-16'lar test uçuşu yapacak</a></p>
    </article>
  </body>
</html>