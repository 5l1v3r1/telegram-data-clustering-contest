<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843070"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:36:00+00:00"/>
    <meta property="og:title" content="নিখোঁজ দুই সন্তানকে ফিরে পেতে মায়ের আকুতি"/>
    <meta property="og:description" content="বিজয় দাসের বয়স ছয় বছর। আর সোনিয়া দাসের বয়স এগারো। দরিদ্র এই দুই শিশুই সকলের গোটা বাড়ি আলোকিত করে রাখতো। কিন্তু সম্প্রতি দুই শিশু সন্তানকে হারিয়ে হিশেহারা অসহায় জুয়েল দাস ও বেলী দাস দম্পতি। বেলী দাস জানান, রাজশাহী মহানগরীর রামচন্দ্রপুর কালুমিস্ত্রির মোড়ে তাদের বসবাস। তার অভাবের সংসারে দুই শিশু সন্তান বিজয় ও সোনিয়া বিভিন্ন স্থানে ঘুরে ঘুরে বেলুন বিক্রি করতো। গত ১৪ এপ্রিল কুষ্টিয়া লালন শাহ মাজারে বেলুন বিক্রি করতে গিয়ে হারিয়ে যায় দুই ভাইবোন। হারিয়ে যাওয়ার এক মাস পরে শিশু সোনিয়াকে ঈশ্বরদী থেকে পাওয়া যায়। কিন্তু শিশু বিজয় দাসকে আর পাওয়া যায়নি। এরপর গত ১০ নভেম্বর আবারও শিশু সোনিয়া বড়কুঠি পদ্মা গার্ডেন এলাকা হতে হারিয়ে যায়। এ বিষয়ে ১৬ নভেম্বর বোয়ালিয়া থানায় একটি সাধারণ ডায়েরি করা হয়েছে। জিডি যার নং-৯০৬। এখন পর্যন্ত তাদের কোনো সন্ধান মেলেনি। যদি কোনো সহৃদয় ব্যক্তি বিজয় দাস ও সোনিয়া দাসের সন্ধান পেয়ে থাকেন তাহলে তাদের মা বেলী দাস মোবাইল নং-০১৮৯০৯৯৩৭৬৫ এই নাম্বারে যোগাযোগ করার জন্য অনুরোধ জানিয়েছেন।"/>
  </head>
  <body>
    <article>
      <h1>নিখোঁজ দুই সন্তানকে ফিরে পেতে মায়ের আকুতি</h1>
      <address><time datetime="2019-11-24T20:36:00+00:00">24 Nov 2019, 20:36</time> by <a rel="author">নিজস্ব প্রতিবেদক, রাজশাহী</a></address>
      <p>বিজয় দাসের বয়স ছয় বছর। আর সোনিয়া দাসের বয়স এগারো। দরিদ্র এই দুই শিশুই সকলের গোটা বাড়ি আলোকিত করে রাখতো। কিন্তু সম্প্রতি দুই শিশু সন্তানকে হারিয়ে হিশেহারা অসহায় জুয়েল দাস ও বেলী দাস দম্পতি।</p>
      <p>বেলী দাস জানান, রাজশাহী মহানগরীর রামচন্দ্রপুর কালুমিস্ত্রির মোড়ে তাদের বসবাস। তার অভাবের সংসারে দুই শিশু সন্তান বিজয় ও সোনিয়া বিভিন্ন স্থানে ঘুরে ঘুরে বেলুন বিক্রি করতো। গত ১৪ এপ্রিল কুষ্টিয়া লালন শাহ মাজারে বেলুন বিক্রি করতে গিয়ে হারিয়ে যায় দুই ভাইবোন। হারিয়ে যাওয়ার এক মাস পরে শিশু সোনিয়াকে ঈশ্বরদী থেকে পাওয়া যায়। কিন্তু শিশু বিজয় দাসকে আর পাওয়া যায়নি। এরপর গত ১০ নভেম্বর আবারও শিশু সোনিয়া বড়কুঠি পদ্মা গার্ডেন এলাকা হতে হারিয়ে যায়।</p>
      <p>এ বিষয়ে ১৬ নভেম্বর বোয়ালিয়া থানায় একটি সাধারণ ডায়েরি করা হয়েছে। জিডি যার নং-৯০৬। এখন পর্যন্ত তাদের কোনো সন্ধান মেলেনি। যদি কোনো সহৃদয় ব্যক্তি বিজয় দাস ও সোনিয়া দাসের সন্ধান পেয়ে থাকেন তাহলে তাদের মা বেলী দাস মোবাইল নং-০১৮৯০৯৯৩৭৬৫ এই নাম্বারে যোগাযোগ করার জন্য অনুরোধ জানিয়েছেন।</p>
    </article>
  </body>
</html>