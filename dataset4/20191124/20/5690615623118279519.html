<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837552-koristuvatisya-elektronimi-vodiyskimi-pravami-mozhna-bude-vzhe-v-grudni-fedorov"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T20:42:00+00:00"/>
    <meta property="og:title" content="Користуватися електроними водійськими правами можна буде вже в грудні - Федоров"/>
    <meta property="og:description" content="КИЇВ. 24 листопада. УНН. Електронними водійськими правами можна буде користуватися вже в грудні, заявив міністр цифрової трансформації Михайло Федоров в …"/>
  </head>
  <body>
    <article>
      <h1>Користуватися електроними водійськими правами можна буде вже в грудні - Федоров</h1>
      <address><time datetime="2019-11-24T20:42:00+00:00">24 Nov 2019, 20:42</time> by <a rel="author">Роман Рудський</a></address>
      <p><b>КИЇВ. 24 листопада. УНН.</b> Електронними водійськими правами можна буде користуватися вже в грудні, заявив міністр цифрової трансформації Михайло Федоров в інтерв’ю <a href="https://www.radiosvoboda.org/">Радіо Свобода</a>, передає <b>УНН</b>.</p>
      <p>"Два-три тижні до нового року вже можна буде насолоджуватися електронними правами", – сказав Федоров.</p>
      <p>Він розповів, що нормативно вже все готово для впровадження змін.</p>
      <p>"Додаток вже тестується. Тобто я його вже бачив. Кожного дня у нас є зустрічі регулярні з нашими розробниками, з нашою командою. Тобто все на виході. Мені здається, що у перших числах грудня у нас буде вже все готово до релізу. Ми будемо чекати гарної нагоди для того, щоб провести таку велику презентацію, щоб багато людей про це дізналися. Я думаю, що це, можливо, буде на презентації "100 днів роботи уряду". Тобто це середина грудня. Але на початку грудня вже все буде готово", – заявив Федоров.</p>
      <p>Нагадаємо, за словами Михайла Федорова, за три-п’ять років <a href="https://www.unn.com.ua/uk/news/1837548-fedorov-anonsuvav-yediniy-portal-derzhavnikh-poslug">всі послуги в Україні</a> будуть на єдиному сайті.</p>
    </article>
  </body>
</html>