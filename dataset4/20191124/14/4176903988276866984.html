<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/udovicic-sa-skolarcima-i-decom-na-sajmu-sporta/"/>
    <meta property="og:site_name" content="Krstarica"/>
    <meta property="article:published_time" content="2019-11-24T14:13:00+00:00"/>
    <meta property="og:title" content="Udovičić sa školarcima i decom na Sajmu sporta"/>
    <meta property="og:description" content="BEOGRAD - Ministar omladine i sporta Vanja Udovičić, poslednjeg dana osmog Međunarodnog sajma sporta, na štandu Olimpijskog komiteta Srbije (OKS) u hali 1"/>
  </head>
  <body>
    <article>
      <h1>Udovičić sa školarcima i decom na Sajmu sporta</h1>
      <address><time datetime="2019-11-24T14:13:00+00:00">24 Nov 2019, 14:13</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521245-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Ministar omladine i sporta Vanja Udovičić, poslednjeg dana osmog Međunarodnog sajma sporta, na štandu Olimpijskog komiteta Srbije (OKS) u hali 1 Beogradskog sajma, dodelio je nagrade najboljim školama koje su se takmičile Treningo izazovu „Trčim za školu“.</p>
      <p>Udovičić je zajedno sa predsednikom OKS Božidarom Maljkovićem, šefom za saradnju pri Delegaciji EU Ingveom Engstromom i predsednikom Saveza za školski sport Željkom Tanaskovićem, osnovnim školama „Branislav Nušić“ iz Smedereva, „Petar Petrović Njegoš“ iz Zrenjanina i OŠ „Laza Kostic“ iz Sombora, dodelio novačane nagrade, koje je delagacije EU u Srbiji obezbedila za te škole koje su prikupile najviše kilometara.</p>
      <p>„Cilj sporta je da se družimo, upoznajemo, takmičimo, ali i da na kraju vidimo ko je pobedio. Čestitam svima koji su učestovali u ovom poduhvatu, a najviše pobedniku školi iz Smedereva, koja je pokazala da je sportska škola. Dragi đaci, iskreno se nadam da ćete svojim drugarima objasniti koliko je važno da se bavimo sportom i rekracijom i da će te takvu poruku preneti i na roditelje i nastavnike“, poručio je Udovičić na štandu OKS.</p>
      <p>On je istakao da je raznim programima dupliran broj učenika u sistemu školskog sporta, a na tom je čestitao i predsedniku Saveza za školski sport, OKS i delegaciji EU, istakavši da su zajedno krož veliki broj projekata i programa promovisali zdrav stil života.</p>
      <p>Predsednik OKS Srbije Božidar Maljković povalio je saradnju Olimpijskog komiteta Srbije sa Evropskom komisijom, Ministarstvom omladine i sporta i Savezom za školski sport.</p>
      <p>„Zajedno smo poslali snažnu poruku o značaju bavljenja sportom i uspeli smo da pokrenemo i motivišemo, pre svega, mlade da budu aktivni kao i da podignemo svest o timskom duhu i pripadanju kolektivu. O tome svedoči i podatak da je ukupno pretrčano 11.130km za dva meseca, a to je nešto više od distance od Beograda do Tokija, gde će se iduće godine održati 32. Letnje Olimpijske igre“, rekao Maljković.</p>
      <p>Nakon druženja sa školarcima, Udovičh je na štandu Sportskog saveza Srbije odigrao i kviz sa najmlađima.</p>
      <p>Zajedno su odgovarali na sportska pitanja, što je izazvalo odusevljenje među decom.</p>
      <p>(Tanjug)</p>
    </article>
  </body>
</html>