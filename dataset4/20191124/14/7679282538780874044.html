<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-assistant-teacher-recruitment-case-list-of-selected-candidates-of-29334-recruitment-sought-2866128.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T14:07:15+00:00"/>
    <meta property="og:title" content="सहायक अध्यापक भर्ती मामला : 29334 भर्ती के चयनित अभ्यर्थियों की सूची मांगी"/>
    <meta property="og:description" content="परिषदीय उच्च प्राथमिक स्कूलों में विज्ञान व गणित के 29334 सहायक अध्यापकों की भर्ती में चयनितों का ब्योरा सचिव बेसिक शिक्षा परिषद रूबी सिंह ने सभी बेसिक शिक्षा अधिकारियों से तलब किया है।  सचिव..."/>
  </head>
  <body>
    <article>
      <h1>सहायक अध्यापक भर्ती मामला : 29334 भर्ती के चयनित अभ्यर्थियों की सूची मांगी</h1>
      <address><time datetime="2019-11-24T14:07:15+00:00">24 Nov 2019, 14:07</time> by <a rel="author">वरिष्ठ संवाददाता,प्रयागराज</a></address>
      <p>परिषदीय उच्च प्राथमिक स्कूलों में विज्ञान व गणित के 29334 सहायक अध्यापकों की भर्ती में चयनितों का ब्योरा सचिव बेसिक शिक्षा परिषद रूबी सिंह ने सभी बेसिक शिक्षा अधिकारियों से तलब किया है। <br/>सचिव ने सभी बीएसए को 25 से 29 नवंबर तक मंडलवार उपस्थित होकर विज्ञान व गणित वर्ग में सामान्य, ओबीसी, एससी व एसटी अभ्यर्थियों की संख्या उपलब्ध कराने के निर्देश दिए हैं। 25 नवंबर को प्रयागराज, मिर्जापुर, वाराणसी व बस्ती, 26 को फैजाबाद, देवीपाटन, गोरखपुर, आजमगढ़, 27 को अलीगढ़, बरेली, आगरा, चित्रकूट, 28 को झांसी, कानपुर, लखनऊ जबकि 29 को मेरठ, सहारनपुर व मुरादाबाद मंडल के बीएसए को बुलाया गया है। सुप्रीम कोर्ट में 13 नवंबर को सुनवाई के दौरान सरकार ने चयनित अभ्यर्थियों की लिस्ट चार सप्ताह में वेबसाइट पर उपलब्ध कराने को कहा है।</p>
      <p><b>जुलाई 2013 में शुरू हुई थी भर्ती</b><br/>29334 सहायक अध्यापकों की सीधी भर्ती 11 जुलाई 2013 को शुरू हुई थी। आठ काउंसिलिंग के बाद सरकार ने भर्ती प्रक्रिया रोक दी थी। जबकि अभ्यर्थी पूरी सीटें भरने की मांग कर रहे हैं। अभ्यर्थियों का दावा है कि आठ काउंसिलिंग के बाद भी बड़ी संख्या में सीटें खाली हैं। </p>
    </article>
  </body>
</html>