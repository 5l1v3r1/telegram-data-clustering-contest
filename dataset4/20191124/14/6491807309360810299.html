<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/svyat/zhltite-zhiletki-otnovo-na-protest"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-24T14:31:01+00:00"/>
    <meta property="og:title" content="&quot;Жълтите жилетки&quot; отново на протест"/>
    <meta property="og:description" content="Засилени мерки за сигурност са въведени в Париж, съобщава Ройтерс. Причината – планираният за събота протест на движението „жълти жилетки“, пише БГНЕС. Районът около площад „Конкорд“ и емблематичния булевард „Шанз-Елизе” са отцепени с полицейски кордон. Достъпът на протестиращи в тази зона е напълно забранен. Властите въведоха и други ограничения – протестиращите не могат да носят у себе си лесно възпламеними предмети и не могат да закриват лицата си. Единствената разрешена демонстрация ще се състои на площад „Естиен д’Орв“"/>
  </head>
  <body>
    <article>
      <h1>"Жълтите жилетки" отново на протест</h1>
      <address>
        <time datetime="2019-11-24T14:31:01+00:00">24 Nov 2019, 14:31</time>
      </address>
      <p>Засилени мерки за сигурност са въведени в Париж, съобщава Ройтерс. Причината – планираният за събота протест на движението „жълти жилетки“, пише БГНЕС. Районът около площад „Конкорд“ и емблематичния булевард „Шанз-Елизе” са отцепени с полицейски кордон. Достъпът на протестиращи в тази зона е напълно забранен. Властите въведоха и други ограничения – протестиращите не могат да носят у себе си лесно възпламеними предмети и не могат да закриват лицата си. Единствената разрешена демонстрация ще се състои на площад „Естиен д’Орв“</p>
      <p>и то при засилено полицейско присъствие.</p>
      <p>Мащабните протести на „жълтите жилетки” започнаха преди година във Франция с искане да не се повишават данъците и цените на бензина. Участниците в тях облякоха светлоотразителни жилетки, които шофьорите задължително трябва да притежават. Съботните протестни акции бързо се превърнаха в традиционни и често са придружени от безредици и сблъсъци с полицията.</p>
      <p> По информация на правителството, за една година заради протестите на „жълтите жилетки” Франция е загубила 2,5 милиарда евро.</p>
    </article>
  </body>
</html>