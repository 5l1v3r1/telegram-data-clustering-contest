<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719290/remote-play-together-steam-link-ios"/>
    <meta property="og:site_name" content="iPhone Italia"/>
    <meta property="article:published_time" content="2019-11-24T14:37:52+00:00"/>
    <meta property="og:title" content="Steam Link, la funzione Remote Play Together è ora disponibile anche su iOS"/>
    <meta property="og:description" content="La nuova funzione Remote Play Together è ora disponibile ufficialmente attraverso l'applicazione Steam Link anche sui dispositivi iOS. %"/>
  </head>
  <body>
    <article>
      <h1>Steam Link, la funzione Remote Play Together è ora disponibile anche su iOS</h1>
      <address>
        <time datetime="2019-11-24T14:37:52+00:00">24 Nov 2019, 14:37</time>
      </address>
      <p>L’applicazione Steam Link, disponibile ufficialmente anche per iOS da ormai qualche mese, ha introdotto ufficialmente una nuova e gradita funzionalità presentata da Valve il mese scorso; stiamo parlando della funzione Remote Play Together.</p>
      <p><b>Remote Play Together</b> è una nuova interessante funzionalità che consente di sfruttare l’applicazione <b>Steam Link</b> per giocare a giochi multiplayer locali tramite internet con gli amici. Nello specifico con questa nuova funzione un giocatore “Ospite”, dopo aver installato e avviato il gioco, potrà consentire agli amici di partecipare tramite Steam Remote Play sia da PC che da dispositivo mobile con app <b>Steam Link </b>installata; solamente il giocatore ospite dovrà possedere il gioco e questo è decisamente un grandissimo vantaggio, che consente ad esempio a un gruppo di amici di giocare insieme anche se solo uno è in possesso del gioco.</p>
      <p>Proprio per festeggiare l’arrivo di questa nuova funzione la stessa Valve ha scontato diversi titoli multiplayer a catalogo (li trovate a <a href="https://store.steampowered.com/sale/together?snr=1_4_4__118">questo link</a>), così da stimolare sia l’acquisto di nuovi titoli che le fruizione di questa nuova funzionalità. Avete già testato l’applicazione Steam Link? Come vi state trovando in termini di funzionalità? Se avete un PC da gaming e non avete ancora testato la fantastica applicazione di Valve potete scaricarla gratuitamente dal link.</p>
      <p>Steam Link – <a href="https://apps.apple.com/it/app/steam-link/id1246969117">GRATIS</a></p>
      <p> </p>
      <p> </p>
      <p>[<a href="https://www.cultofmac.com/667518/steam-ios-pc-local-multiplayer/">via</a>]</p>
      <p> </p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>