<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/statele-unite-solicita-facebook-instagram-si-twitter-sa-suspende-conturile-liderilor-iranieni-18611543"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T14:59:33+00:00"/>
    <meta property="og:title" content="Statele Unite solicită Facebook, Instagram şi Twitter să suspende conturile liderilor iranieni"/>
    <meta property="og:description" content="Departamentul de Stat al Statelor Unite a făcut apel la Facebook, Instagram şi Twitter să suspende conturile liderilor iranieni până când autorităţile de la Teheran vor restabili în totalitate conexiunea la internet la nivel naţional, informează France 24."/>
  </head>
  <body>
    <article>
      <h1>Statele Unite solicită Facebook, Instagram şi Twitter să suspende conturile liderilor iranieni</h1>
      <address><time datetime="2019-11-24T14:59:33+00:00">24 Nov 2019, 14:59</time> by <a rel="author" href="https://www.zf.ro/autor/andrei-vacaru" target="_blank">Andrei Vacaru</a></address>
      <p>Departamentul de Stat al Statelor Unite a făcut apel la Facebook, Instagram şi Twitter să suspende conturile liderilor iranieni până când autorităţile de la Teheran vor restabili în totalitate conexiunea la internet la nivel naţional, informează France 24.</p>
      <p>Guvernul iranian a întrerupt accesul la internet la nivel naţional săptămâna trecută pe fondul unor proteste violente.</p>
      <p>„Regimul iranian este profund ipocrit. Opreşte accesul la internet, în timp ce Guvernul continuă să folosească toate aceste conturi de pe reţelele sociale”, a declarat Brian Hook, reprezentantul special al Statelor Unite pentru Iran, în cadrul unui interviu acordat pentru Bloomberg.</p>
      <p>„Deci unul dintre lucrurile pe care le solicităm companiilor media precum Facebook, Instagram şi Twitter este să le închidă conturile liderului suprem Khamenei, ministrului de Externe Zarif şi preşedintelui Rouhani până când vor restabili accesul pentru propriii cetăţeni”, a adăugat acesta.</p>
      <p>Autorităţile iraniene au început încă de vinerea trecută să suspende accesul la internet în mai multe oraşe, inclusiv în capitală, după izbucinrea mai multor manifestaţii, la o zi după ce Guvernul de la Teheran a anunţat majorarea preţului la carburanţi cu cel puţin 50%.</p>
    </article>
  </body>
</html>