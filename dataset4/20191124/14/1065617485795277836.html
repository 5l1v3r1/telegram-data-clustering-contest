<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/gastaldello-balotelli-ci-dara-una-grande-mano-in-futuro-la-squadra-deve-pensare-al-risultato/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T14:37:11+00:00"/>
    <meta property="og:title" content="Gastaldello: “Balotelli ci darà una grande mano in futuro. La squadra deve pensare al risultato”"/>
    <meta property="og:description" content="Il difensore biancoazzurro a pochi minuti dal fischio iniziale:"/>
  </head>
  <body>
    <article>
      <h1>Gastaldello: “Balotelli ci darà una grande mano in futuro. La squadra deve pensare al risultato”</h1>
      <h2>Il difensore biancoazzurro a pochi minuti dal fischio iniziale: “Mario si è integrato bene qui e non abbiamo problemi con lui”</h2>
      <address><time datetime="2019-11-24T14:37:11+00:00">24 Nov 2019, 14:37</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dopo la prima partita della gestione <b>Grosso</b> persa con quattro gol di scarto contro il Torino di Walter Mazzarri, il <b>Brescia</b> arriva all’Olimpico con la voglia di invertire la tendenza negativa e di dimostrare di poter mettere in difficoltà la <b>Roma</b>, nonostante l’assenza di Balotelli. A pochi minuti dalla sfida ha parlato <b>Daniele Gastaldello</b>. Queste le sue parole:</p>
      <p>
        <b>GASTALDELLO A SKY SPORT</b>
      </p>
      <p><b>Si parla molto di Balotelli: questo può togliervi qualcosa?<br/></b>Non credo e non è giusto, il Brescia è una squadra e Balotelli ne fa parte. La squadra deve pensare a scendere in campo la domenica per fare risultato, vincere e salvarsi. Balotelli è un nostro compagno, oggi non c’è ma speriamo possa darci una mano in futuro. Con noi si è integrato molto bene e non ci sono problemi, speriamo ci dia una mano in futuro perché ha le possibilità e le qualità per farlo.</p>
      <p>
        <b>GASTALDELLO A ROMA TV</b>
      </p>
      <p><b>Quanto può avervi aiutato la sosta per mettere in ordine le cose?</b><br/>Sicuramente la sosta ci ha aiutato a lavorare. Abbiamo lavorato molto e assimilato le idee di Grosso. Ci è stata utile per questo.</p>
      <p><b>Da veterano come può salvarsi il Brescia contro la Roma?</b><br/>L’unica cosa che possiamo fare è lavorare tutti insieme. Se pensiamo di puntare sulle individualità contro la Roma siamo spacciati. Dobbiamo lavorare tutti insieme e mettere quella determinazione che ci è mancata nell’ultima partita.</p>
    </article>
  </body>
</html>