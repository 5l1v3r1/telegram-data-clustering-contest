<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/constanta-aproximativ-30-de-persoane-evacuate-dintr-un-bloc-dupa-ce-barbat-a-dat-drumul-la-gazul-din-butelie-si-ameninta-ca-arunca-in-aer-imobilul-1922403624002019111419179186"/>
    <meta property="og:site_name" content="News.ro"/>
    <meta property="article:published_time" content="2019-11-24T14:36:00+00:00"/>
    <meta property="og:title" content="Constanţa: Aproximativ 30 de persoane evacuate dintr-un bloc, după ce bărbat a dat drumul la gazul din butelie şi ameninţă că aruncă în aer imobilul"/>
    <meta property="og:description" content="Aproximativ 30 de persoane au fost evacuate dintr-un bloc din judeţul Constanţa, după ce un bărbat de 78 de ani a dat drumul la gazul din butelie şi ameninţă că aruncă în aer imobilul."/>
  </head>
  <body>
    <article>
      <h1>Constanţa: Aproximativ 30 de persoane evacuate dintr-un bloc, după ce bărbat a dat drumul la gazul din butelie şi ameninţă că aruncă în aer imobilul</h1>
      <address><time datetime="2019-11-24T14:36:00+00:00">24 Nov 2019, 14:36</time> by <a rel="author">Cosmin Vaideanu</a></address>
      <p>
        <b>Aproximativ 30 de persoane au fost evacuate dintr-un bloc din judeţul Constanţa, după ce un bărbat de 78 de ani a dat drumul la gazul din butelie şi ameninţă că aruncă în aer imobilul.</b>
      </p>
      <p>Potrivit reprezentanţilor Inspectoratului pentru Situaţii de Urgenţă Dobrogea, pompierii au fost solicitaţi să intervină, duminică după-amiază, la un bloc în localitatatea Crucea, unde se simţea miros de gaz.</p>
      <p>Aproximativ 30 de persoane, printre care şi o bătrână imobilizată la pat, au fost evacuate din blocul respectiv.</p>
      <p>Pompierii spun că este vorba de gaz provenit din butelie, deoarece blocul nu este racordat la gaze.</p>
      <p>Conform Inspectoratului de Poliţie al Judeţului Constanţa, un bărbat de 78 de ani a dat drumul la gaz şi ameninţă că aruncă imobilul în aer.</p>
      <p>La faţa loculu s-au deplasat poliţişti din cadrul Secţiei 7 Rurală Crucea, luptători din cadrul Serviciului pentru Acţiuni Speciale (SAS) Constanţa, împreună cu un negociator tot din cadrul SAS.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>