<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/tasarim-ve-teknik-detaylariyla-iddiali-elektrikli-motosiklet-zapp-i300/"/>
    <meta property="og:site_name" content="LOG"/>
    <meta property="article:published_time" content="2019-11-24T14:44:24+00:00"/>
    <meta property="og:title" content="Tasarım ve teknik detaylarıyla iddialı elektrikli motosiklet: Zapp i300"/>
    <meta property="og:description" content="Elektrikli bisiklet pazarı ile paralel olarak elektrikli motosiklet pazarı da büyüyor. Bu pazarın gerçek olacak son modellerinden birisi de Zapp i300."/>
  </head>
  <body>
    <article>
      <h1>Tasarım ve teknik detaylarıyla iddialı elektrikli motosiklet: Zapp i300</h1>
      <address><time datetime="2019-11-24T14:44:24+00:00">24 Nov 2019, 14:44</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tasarimi-ve-teknik-detaylariyla-dikkat-ceken-elektrikli-motosiklet-zapp-i30-6.jpg"/>
        </figure>
      </slideshow>
      <p><b>Elektrikli bisiklet</b> pazarı ile paralel olarak <b>elektrikli motosiklet</b> pazarı da büyüyor. Bu pazarın gerçek olacak son modellerinden birisi de <b>Zapp i300.</b></p>
      <p>Burada gerçek olacak diyoruz çünkü <b>Zapp i300</b> üretime girmiş bir elektrikli motosiklet modeli. 2019 bitmeden satın alanlara gönderilmeye başlanacağı aktarılan model, görebileceğiniz üzere oldukça etkileyici modern bir tasarıma sahip. Bir bakımdan “yarış motosikletlerini” akıllara getiren model, tasarımı kadar teknik detayları da dikkatleri üzerine çekiyor. Motosiklette iki adet “çıkarılabilir” 1,25 kWh pil paketi yer alıyor. Bu piller ile sakin kullanımda <b>90 km’ye kadar menzil</b> sunan model, açıklandığı kadarıyla <b>96 km/s hıza</b> çıkabiliyor. Bu hıza ulaşması sadece <b>4 saniye</b> süren performanslı <b>motosiklet</b>, bunu 14 kW (18,7 beygir) motoruna borçlu. Toplam <b>587 Nm</b> tork üreten bu alüminyum gövde üstüne kurulan <b>elektrikli motosiklet Zapp i300, </b>iki kişiyi rahatlıkla taşıyabiliyor ve LED aydınlatma sistemleri kullanıyor. Fren geri dönüş sistemiyle menzilini <b>yüzde 20 oranında artırabilme potansiyeli</b> bulunan motosiklet, <b>4 saatten kısa bir sürede</b> tamamen doldurulabiliyor. Bu gayet etkileyici görünüyor. Önde ve arkada yer alan disk frenleriyle <b>ABS sistemi</b> getiren <b>Zapp i300, </b>alandaki en iddialı şehir için kullanımına özelleştirilmiş modeller arasında yer alıyor.</p>
      <h3>Zapp i300 elektrikli motosiklet gerçekten ses getiriyor</h3>
      <p>Motosikletin açıklanan fiyatı ise Avrupa pazarında <b>6,300 euro</b> seviyesinde yer alıyor. İngiltere merkezli <b>Zapp</b>‘ı bu modeli birçok pazarda satacağı <a href="https://ww.electrek.co/2019/11/24/zapp-i300-electric-scooter-deliveries-2019/">aktarılıyor</a>.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/playstation-5-icin-degistirilebilir-ssd-kartuslar-olacak-mi/"/>
      </related>
    </article>
  </body>
</html>