<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/sebestyen-katja-folyton-porog-most-azt-is-elarulta-miert/nyh5852"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T14:31:32+00:00"/>
    <meta property="og:title" content="Sztárban sztár leszek! – Sebestyén Katja folyton pörög, most azt is elárulta, miért"/>
    <meta property="og:description" content="Igazi energiabomba a Sztárban sztár leszek! döntőse, Sebestyén Katja, aki elárulta: hiperaktivitásának köszönheti, hogy az utánzás nagy műsorának egészen a döntőjéig menetelt."/>
  </head>
  <body>
    <article>
      <h1>Sztárban sztár leszek! – Sebestyén Katja folyton pörög, most azt is elárulta, miért</h1>
      <address><time datetime="2019-11-24T14:31:32+00:00">24 Nov 2019, 14:31</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Igazi energiabomba a Sztárban sztár leszek! döntőse, Sebestyén Katja, aki elárulta: hiperaktivitásának köszönheti, hogy az utánzás nagy műsorának egészen a döntőjéig menetelt.</b>
        </i>
      </p>
      <p>Sebestyén Kátja nem bírja a monotonitást, egyfolytában pörög és élvezi azt a felfokozott állapotot, ami a Sztárban sztár leszek! című műsorral jár. A kétgyermekes édesanya immáron benne van a TOP4-ben, mivel hétről hétre megmutatta: milyen tehetségesen bújik más sztárok bőrébe. A rendkívüli energiájú Sebestyén Katja minden bizonnyal a figyelemzavarának köszönheti, hogy ideáig eljutott a TV2 showműsorában.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><b>- Igen, hivatalosan is hiperaktív vagyok. Nagyon nehezen végeztem el az egyetemet, hiszen nem viselem jól, ha sokat kell egy helyben ülni és magolni. Emlékszem, hogy már általános iskolában sok időt töltöttem az osztálytermen kívül, mert állandóan zavartam az órát. Képtelen voltam lekötni magam, túlságosan beszédes voltam, nagyon nehéz volt velem</b> - mesélte a <a href="https://ripost.hu/sztar/sztardzsusz/hiperaktivitasa-segitette-a-dontoig-sebestyen-katjat-2170624/">Ripost</a>nak Sebestyén Katja, aki elárulta: számos nyelven tud beszélni.</p>
      <p><b>- Talán épp a hiperaktivitásomnak köszönhetem, hogy 4 diplomát szereztem. Megtanultam 10 nyelven, emellett 46 nyelven énekelek is. Sosem okozott gondot a nyelvtanulás. Mindig le kellett foglalnom magam valamivel, s mivel egy dologra sokáig képtelen voltam figyelni, így egyszerre több kellett, hogy lekössem magam</b> - tette hozzá a Sztárban sztár leszek! döntőse, akinek <a href="https://www.blikk.hu/sztarvilag/sztarsztorik/toth-gabi-tavozasa-rosszul-erintette-a-sztarban-sztar-leszek-versenyzojet/5b1vpxt">mesterét, Tóth Gabit a testévre, Tóth Vera váltotta</a>, ugyanis Gabi hamarosan világra hozza első gyermekét.</p>
      <p>Mint mondta: fél, hogy hatalmas üresség marad majd a lelkében, amint vége lesz a Sztárban sztár leszek!-nek.</p>
    </article>
  </body>
</html>