<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/general/607300"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-24T14:38:00+00:00"/>
    <meta property="og:title" content="บุกรวบ &quot;นัน กิ่งเพชร&quot; ล่อซื้อจับลิขสิทธิ์ที่มหาสารคาม"/>
    <meta property="og:description" content="ชุดสืบสวนกองบัญชาการตำรวจภูธรภาค3 บุกรวบ &quot;นัน กิ่งเพชร&quot; ผู้ต้องหาล่อซื้อจับลิขสิทธิ์โดราเอมอนในพื้นที่จังหวัดมหาสารคาม"/>
  </head>
  <body>
    <article>
      <h1>บุกรวบ "นัน กิ่งเพชร" ล่อซื้อจับลิขสิทธิ์ที่มหาสารคาม</h1>
      <address><time datetime="2019-11-24T14:38:00+00:00">24 Nov 2019, 14:38</time> by <a rel="author">PostToday</a></address>
      <p>ชุดสืบสวนกองบัญชาการตำรวจภูธรภาค3 บุกรวบ "นัน กิ่งเพชร" ผู้ต้องหาล่อซื้อจับลิขสิทธิ์โดราเอมอนในพื้นที่จังหวัดมหาสารคาม</p>
      <p>จากกรณีที่มีผู้เสียหายจากการถูกล่อซื้อจับกุมฐานะละเมิดลิขสิทธิ์ ที่จังหวัดมหาสารคาม เข้าแจ้งความต่อเจ้าหน้าที่ตำรวจว่า ได้รับการว่าจ้างให้ทำตู้ใส่ของลวดลายการ์ตูนโดราเอมอน แต่เมื่อส่งของให้ผู้ว่าจ้างกลับถูกจับกุมและเรียกรับเงินค่าปรับ ซึ่งเป็นการล่อซื้อจับลิขสิทธิ์ที่มิชอบ โดยพนักงานสอบสวน สภ.เมืองมหาสารคาม ได้นำพยานหลักฐานยื่นขอศาลออกหมายจับนายภูมิภากร หรือ นัน กิ่งเพชร กับพวกนั้น</p>
      <p>ล่าสุด เพจเฟซบุ๊กชมรมช่วยเหลือเหยื่ออาชญากรรมของ นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม รายงานว่า ชุดสืบสวนกองบัญชาการตำรวจภูธรภาค3ภายใต้การนำของ พล.ต.ต.อัครเดช พิมลศรีรองผู้บัญชาการตำรวจภูธรภาค3 ร่วมกับชมรมจับนายนัน กิ่งเพชรได้ในโรงแรมเรียบร้อย จึงแจ้งมาให้พี่น้องประชาชนทราบโดยทั่วกัน ขอขอบคุณ พล.ต.ต.อัครเดช พิมลศรีและคณะที่ติดตามจับได้เรียบร้อย</p>
      <p>รายงานข่าวระบุว่า เจ้าหน้าที่ได้คุมตัว ผู้ต้องหาไปสอบปากคำ โดยผู้ต้องหาให้การภาคเสธยืนยันว่า การกระทำไม่เป็นความผิดและพร้อมต่อสู้คดี</p>
    </article>
  </body>
</html>