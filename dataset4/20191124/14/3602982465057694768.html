<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/japanners-heersen-op-500-meter-wereldbeker/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T14:48:11+00:00"/>
    <meta property="og:title" content="Japanners heersen op de 500 meter in wereldbeker"/>
    <meta property="og:description" content="Kai Verbij was zondag de snelste Nederlander op de 500 meter bij de wereldbekerwedstrijden. In het Poolse Tomaszów werd hij 8e, ver van het podium.  De Japanners Tatsuya Shinhama en Yuma Murakami bleken een klasse apart. Tatsuya Shinhama klokte, net als zijn landgenoot Yuma Murakami, 34.73 vanmiddag in Polen. Shinhama bleek tweeduizendsten sneller dan zijn concurrent.…"/>
  </head>
  <body>
    <article>
      <h1>Japanners heersen op de 500 meter in wereldbeker</h1>
      <address>
        <time datetime="2019-11-24T14:48:11+00:00">24 Nov 2019, 14:48</time>
      </address>
      <p>
        <b>Kai Verbij was zondag de snelste Nederlander op de 500 meter bij de wereldbekerwedstrijden. In het Poolse Tomaszów werd hij 8e, ver van het podium.  De Japanners Tatsuya Shinhama en Yuma Murakami bleken een klasse apart.</b>
      </p>
      <p>Tatsuya Shinhama klokte, net als zijn landgenoot Yuma Murakami, 34.73 vanmiddag in Polen. Shinhama bleek tweeduizendsten sneller dan zijn concurrent. Hij legde daardoor beslag op zijn vierde wereldbekerzege. Kai Verbij was de snelste Nederlander. Hij won zijn rit van de Chinees Tingyu Gao en klokte 35.12. Die tijd was goed voor de achtste plaats. Dai Dai Ntab kwam in de laatste rit tot 35.17. Het leverde hem een magere negende plek op.<br/><br/><b>Lorentzen en Koelizjnikov</b><br/>Een tweetal toppers ontbrak in Tomaszów. De Noor Håvard Lorentzen, de regerend olympisch kampioen, reed in de B-groep. De Rus Pavel Koelizjnikov mist de start van het wereldbekerseizoen. De 25-jarige Rus, wereldrecordhouder op de 500 meter, is geblesseerd.</p>
    </article>
  </body>
</html>