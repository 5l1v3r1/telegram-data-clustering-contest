<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905013/driessen-haalt-uit-naar-van-basten-wat-gaat-er-in-iemands-brein-om-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T14:14:00+00:00"/>
    <meta property="og:title" content="Driessen haalt uit naar Van Basten: 'Wat gaat er in iemands brein om?'"/>
    <meta property="og:description" content="Valentijn Driessen heeft geen goed woord over voor Marco van Basten. De analist ging in de studio van FOX Sports zijn boekje te buiten door 'Sieg Heil' te zeggen na een interview van Hans Kraay jr. met Heracles Almelo-trainer Frank Wormuth. 'Terecht vielen velen over Van Basten heen na zijn uitspraak. Juist in het weekeinde dat in het prof- en amateurvoetbal een minuut niet wordt gespeeld om aandacht te vragen voor het bestrijden van racisme in de sport', schrijft Driessen in zijn Telegraaf-column. 'Wat gaat er in iemands brein om als hij 'slecht Duits', Hans Kraay jr. en/of Frank Wormuth associeert met 'Sieg Heil'?' Beschamend moment: Van Basten zegt hoorbaar 'Sieg Heil' na interview met Wormuth Duitse media rekenen af met Van Basten na 'Sieg Heil': 'Schandaal in Nederland' Update: Wormuth accepteert excuses Van Basten: 'Belde me midden in de nacht op'"/>
  </head>
  <body>
    <article>
      <h1>Driessen haalt uit naar Van Basten: 'Wat gaat er in iemands brein om?'</h1>
      <address>
        <time datetime="2019-11-24T14:14:00+00:00">24 Nov 2019, 14:14</time>
      </address>
      <p>
        <b>Valentijn Driessen heeft geen goed woord over voor Marco van Basten. De analist ging in de studio van FOX Sports zijn boekje te buiten door 'Sieg Heil' te zeggen na een interview van Hans Kraay jr. met Heracles Almelo-trainer Frank Wormuth.</b>
      </p>
      <p>'Terecht vielen velen over Van Basten heen na zijn uitspraak. Juist in het weekeinde dat in het prof- en amateurvoetbal een minuut niet wordt gespeeld om aandacht te vragen voor het bestrijden van racisme in de sport', schrijft Driessen in zijn <a href="https://www.telegraaf.nl/sport/1008711568/faux-pas-van-basten-niet-verwonderlijk">Telegraaf-column</a>. 'Wat gaat er in iemands brein om als hij 'slecht Duits', Hans Kraay jr. en/of Frank Wormuth associeert met 'Sieg Heil'?'</p>
      <p>De opmerking van Van Basten is 'niet eens verwonderlijk', vindt Driessen. 'Al eerder viel te constateren dat hij empathisch vermogen ontbeert en zijn sociale antenne structureel verkeerd staat afgesteld. Hij vond het onzin dat Ruud Gullit Nelson Mandela prees, vond het normaal dat zijn vrouw zijn voetbaltas droeg en dacht dertig jaar geleden dat het minimumloon 4500 euro bedroeg. Van Basten diende ruim twee jaar lang als trekpop van FIFA-president Gianni Infantino.'</p>
      <p>Ook een ontmoeting met de Russische leider Vladimir Poetin is voor Driessen een teken aan de wand. 'Later daarmee geconfronteerd toonde Van Basten geen spoor van berouw.' Over acht dagen komt de autobiografie 'BASTA' van Van Basten uit. 'Met alle publiciteit rond Van Bastens faux-pas – ook negatieve publiciteit verkoopt – wordt de autobiografie op voorhand wel een bestseller.'</p>
      <related>
        <h4>Lees meer</h4>
        <a href="https://www.voetbalprimeur.nl/videos/904924/beschamend-moment-van-basten-zegt-hoorbaar-sieg-heil-na-interview-met-wormuth.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904967/duitse-media-rekenen-af-met-van-basten-na-sieg-heil-schandaal-in-nederland-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904986/-van-basten-belt-wormuth-en-biedt-excuses-aan-voor-sieg-heil-opmerking-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>