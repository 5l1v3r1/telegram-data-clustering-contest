<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013110/%D9%88%D8%A7%DA%A9%D9%86%D8%B4-%DA%A9%D8%A7%D9%86%D9%88%D9%86-%D9%85%D8%B1%D8%A8%DB%8C%D8%A7%D9%86-%D8%A8%D9%87-%D8%B5%D8%AD%D8%A8%D8%AA-%D9%87%D8%A7%DB%8C-%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%B4%D8%A7%D9%87%DB%8C%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T14:28:45+00:00"/>
    <meta property="og:title" content="واکنش کانون مربیان به صحبت‌های مدیرعامل شاهین"/>
    <meta property="og:description" content="کانون مربیان ایران به مصاحبه مدیرعامل باشگاه شاهین شهرداری بوشهر واکنش نشان داد."/>
  </head>
  <body>
    <article>
      <h1>واکنش کانون مربیان به صحبت‌های مدیرعامل شاهین</h1>
      <address>
        <time datetime="2019-11-24T14:28:45+00:00">24 Nov 2019, 14:28</time>
      </address>
      <p>
        <i>کانون مربیان ایران به مصاحبه مدیرعامل باشگاه شاهین شهرداری بوشهر واکنش نشان داد.</i>
      </p>
      <p><b>به گزارش مشرق،</b> مصاحبه ای از مدیرعامل <b>شاهین شهرداری بوشهر</b> در خصوص مربیان خانه نشین کشور دریکی از سایت های معتبر ورزشی کشور منعکس شده بود که موجب تعجب و واکنش اکثریت اعضاء کانون مربیان فوتبال کشور شده است.</p>
      <p>کانون مربیان ایران در اطلاعیه خود نوشته است: آنچه مسلم است، اگر جمیع آحاد فوتبالی کشور که هواداران می باشند از ساز و کار به کارگیری مربیان در سطح باشگاه های مطرح بی اطلاع باشند، دست اندرکاران مدیریتی و اجرایی این ساز و کار را به خوبی می شناسند و یکی از دلایل گوشه گیری و خانه نشینی مربیانی که دارای فلسفه مربیگری می باشند همین مخالفت با وضعیت موجود به کارگیری می باشد. کانون مربیان فوتبال کشور به لحاظ دسترسی به موجودیت علمی و تجربی اعضایش بهتر از هر شخص و مجمعی از عملکرد مربیان داخلی و خارجی و میزان اثر گذاری آنان آگاه است.</p>
      <p>در ادامه نیز آمده: بر این اساس آن مدیر باشگاهی که خود در انتخاب سرمربیش نقشی ندارد، اجازه مقایسه عملکرد مربی ایرانی و خارجی را ندارد. بهتر است سایت مزبور در همان منبع امکان پاسخگویی به مدیر فوق الاشاره را توسط همان خانه نشینان فراهم آورد که شرایط ایده آل دمکراسی در  نشر عقاید را ایجاد کند، تا من بعد سنجیده تر صحبت شود و مسئولین به عواقب اظهار نظرهای خود نیز فکر کنند.  </p>
      <p>کانون مربیان کشور بر حسب ماموریت محوله و قانونیش حمایت از کلیه مربیان چه شاغل و چه غیر شاغل را سرلوحه اعمال و عملکرد خود قرار داده است و بدین لحاظ در تمامی چالش های موجود که یک سوی آن مربیان معزز قرار دارند فعالانه حضور خواهد داشت .</p>
      <p>منبع: ورزش سه</p>
    </article>
  </body>
</html>