<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963385"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T14:33:46+00:00"/>
    <meta property="og:title" content="కాశీ చాలా మారింది: విజయానంద తీర్థ"/>
    <meta property="og:description" content="ADVT"/>
  </head>
  <body>
    <article>
      <h1>కాశీ చాలా మారింది: విజయానంద తీర్థ</h1>
      <address>
        <time datetime="2019-11-24T14:33:46+00:00">24 Nov 2019, 14:33</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>వారణాసి: </b>కాశీలో నిర్వహిస్తున్న అతిరుద్ర యాగాన్ని పూర్ణాహుతితో గణపతి సచ్చిదానంద స్వామి ముగించారు. అనంతరం శ్రీ దత్త విజయానంద తీర్థ స్వామి ఏబీఎన్ ఆంధ్రజ్యోతితో మాట్లాడారు. అతిరుద్ర మహాయాగం విశిష్టతను వివరించారు. అతిరుద్ర మహాయాగం కాశీలో జరగటం చాలా విశేషం అని పేర్కొన్నారు. గతంలో అమెరికా, మైసూర్ పీఠంలో అతిరుద్ర మహాయాగం నిర్వహించామని తెలిపారు. దేశం సుభిక్షంగా ఉండటానికే రుద్రయాగం నిర్వహిస్తున్నామని చెప్పారు. స్వయంభు జ్యోతిర్లింగాలు కాశీలో ఉన్నాయని పురాణాలు చెబుతున్నాయని, దేశానికి అన్నం పెట్టే అన్నపూర్ణ దేవి కాశీలో ఉన్నారని చెప్పారు. అన్నం, గాలి, వర్షం త్రిశూలానికి అర్థం అని పేర్కొన్నారు. శివుడు త్రిశూలాన్ని సకాలంలో ప్రయోగించాలని కోరుకుందామన్నారు. గంగాజల శుద్ధితో పాటు, పంచ భూతాల శుద్ధి చాలా అవసరం అని అన్నారు. అతి రుద్రయాగానికి తెలుగు భక్తులు ఎక్కువగా రావట సంతోషకరం అన్నారు. కార్తీక మాసంలో అన్నదానం చేయడం శివుడికి చాలా ఇష్టం అని తెలిపారు. కాశీలో కూడా వదత్తాశ్రమం ప్రారంభించామని ఆయన తెలిపారు. కాశీ పీఠంలో శివుడిని ప్రతిష్టించాలని భావిస్తున్నామని విజయానంద తెలిపారు. హైదరాబాద్‌లో పాతాళాంజనేయ స్వామి గుడిని నిర్మిస్తామన్నారు. 1993లో తొలిసారి తాను కాశీకి వచ్చానని, గతంలో పోలిస్తే కాశీ చాలా అభివృద్ధి చెందిందని అన్నారు. గంగాజలం కూడా చాలా శుద్ధిగా ఉంటోందని పేర్కొన్నారు. కాగా, ఆఖరి రోజు అతిరుద్ర యాగంలో పూర్ణాహుతి కార్యక్రమానికి తెలుగు రాష్ట్రాల బీజేపీ అధ్యక్షులు లక్ష్మణ్, కన్నా లక్ష్మీనారాయణ హాజరయ్యారు.</p>
    </article>
  </body>
</html>