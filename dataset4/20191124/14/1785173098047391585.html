<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-presedinte-pnl-buzau-am-votat-pentru-o-romanie-europeana-o-romanie-care-sa-respecte-valorile-si-traditiile-noastre-ale-tuturor-1922405224002019111419179193"/>
    <meta property="og:site_name" content="News.ro"/>
    <meta property="article:published_time" content="2019-11-24T14:52:00+00:00"/>
    <meta property="og:title" content="Alegeri prezidenţiale 2019 – Preşedinte PNL Buzău: Am votat pentru o Românie europeană, o Românie care să respecte valorile şi tradiţiile noastre, ale tuturor"/>
    <meta property="og:description" content="Preşedintele PNL Buzău, deputatul Cristi Romanescu, a votat duminică pentru o Românie care să respecte valorile şi tradiţiile."/>
  </head>
  <body>
    <article>
      <h1>Alegeri prezidenţiale 2019 – Preşedinte PNL Buzău: Am votat pentru o Românie europeană, o Românie care să respecte valorile şi tradiţiile noastre, ale tuturor</h1>
      <address><time datetime="2019-11-24T14:52:00+00:00">24 Nov 2019, 14:52</time> by <a rel="author">Departamentul Social</a></address>
      <p>
        <b>Preşedintele PNL Buzău, deputatul Cristi Romanescu, a votat duminică pentru o Românie care să respecte valorile şi tradiţiile.</b>
      </p>
      <p>”Am votat pentru o Românie europeană, o Românie care să respecte valorileşi tradiţiile noastre, ale tuturor. Orice construcţie politică şi de stat are nevoie de timp, de muncă, de multă perseverenţă. Votul fiecăruia dintre noi contează şi, de aceea, practic, îndemn pe toţi buzoienii să iasă într-un număr cât mai mare la vot. Votul este forţa fiecăruia dintre noi şi reprezintă momentul în care putem să sancţionăm sau să sprijinim o construcţie politică, aşa cum ne dorim, pentru noi, copiii şi pentru nepoţii noştri”, a declarat Romanescu.</p>
      <p>Liberalul a adăugat că, deşi vremea e neprielnică, speră ca tot mai mulţi<br/>români să iasă la vot: ”Ne dorim un număr cât mai mare şi un procent foarte mare de ieşire la vot, chiar dacă vremea nu ne mai ajută. Am muncit mult în săptămâna asta, am fost prezent în fiecare localitate – rurală mai ales, pentru că ştim că acolo sunt probleme de fiecare dată - şi, bineînţeles, ţinem legătura cu organizaţiile noastre, cu oamenii din teritoriu, care ne spun că oamenii sunt mobilizaţi, urmează să stăm în teritoriu până diseară la ora 9.00, atunci când practic se vor închide urnele şi sperăm să avem un scor şi un rezultat bun”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>