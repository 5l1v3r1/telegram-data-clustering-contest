<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842959"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T14:29:00+00:00"/>
    <meta property="og:title" content="ঐতিহাসিক টেস্টে মুমিনুলদের 'সম্ভ্রমহানি'"/>
    <meta property="og:description" content="ঐতিহাসিক টেস্ট লজ্জাজনকভাবে শেষ করল বাংলাদেশ। ইডেন গার্ডেনের ভরা গ্যালারির সামনে আজ তৃতীয় দিনের প্রথম ৪৫ মিনিটেই অল-আউট হয়ে গেছে সফরকারীরা। ভারত ম্যাচ জিতে নিয়েছে এক ইনিংস এবং ৪৬ রানের ব্যবধানে। এই নিয়ে চলতি সফরে দুটি টেস্টেই ইনিংস ব্যবধানে হারল বাংলাদেশ। তবে সবচেয়ে বড় আক্ষেপের নাম কলকাতা টেস্ট। নিজেদের প্রথম দিবা-রাত্রির টেস্টেও যাচ্ছেতাই ব্যাটিং করে লজ্জার ইতিহাস গড়ল বাংলাদেশ। আজ রবিবার তৃতীয় দিনের শুরুতেই অনুমিতভাবেই ইবাদত হোসেন (০) ফিরে যান। উমেশ যাদবের শরীর তাক করে আসা বল সামলাতে না পেরে স্লিপে বিরাট কোহলির হাতে ধরা পড়েন তিনি। ৯৬ বলে ৭৪ রান করা মুশফিকও উমেশ যাদবের বলে রবীন্দ্র জাদেজার তালুবন্দি হন। এরপর ধসে পড়ে বাংলাদেশের ব্যাটিং। ১৩ বলে ১৬ করা আল-আমিন হোসেন আউট হতেই উল্লাসে ফেটে পড়ে ভারত। আগের দিন ৩৯* রানে অপরাজিত থাকা মাহমুদউল্লাহ আর নামতে পারেননি। ৯ উইকেটে ১৮৯ রানে শেষ হয় বাংলাদেশের দ্বিতীয় ইনিংস। ভারত ম্যাচ জিতে নেয় ইনিংস এবং ৪৬ রানের ব্যবধানে। ঐতিহাসিক এই টেস্টে বাংলাদেশ প্রথম ইনিংসে করেছিল ১০৬ রান। এরপর ভারত নিজেদের প্রথম ইনিংস ঘোষণা করে ৯ উইকেটে ৩৪৭ রানে। গতকাল ভারত প্রথম ইনিংস ঘোষণা করার পর শংকা…"/>
  </head>
  <body>
    <article>
      <h6 class="kicker">ইনিংস পরাজয়</h6>
      <h1>ঐতিহাসিক টেস্টে মুমিনুলদের 'সম্ভ্রমহানি'</h1>
      <address><time datetime="2019-11-24T14:29:00+00:00">24 Nov 2019, 14:29</time> by <a rel="author">কালের কণ্ঠ অনলাইন</a></address>
      <p>ঐতিহাসিক টেস্ট লজ্জাজনকভাবে শেষ করল বাংলাদেশ। ইডেন গার্ডেনের ভরা গ্যালারির সামনে আজ তৃতীয় দিনের প্রথম ৪৫ মিনিটেই অল-আউট হয়ে গেছে সফরকারীরা। ভারত ম্যাচ জিতে নিয়েছে এক ইনিংস এবং ৪৬ রানের ব্যবধানে। এই নিয়ে চলতি সফরে দুটি টেস্টেই ইনিংস ব্যবধানে হারল বাংলাদেশ। তবে সবচেয়ে বড় আক্ষেপের নাম কলকাতা টেস্ট। নিজেদের প্রথম দিবা-রাত্রির টেস্টেও যাচ্ছেতাই ব্যাটিং করে লজ্জার ইতিহাস গড়ল বাংলাদেশ।</p>
      <p>আজ রবিবার তৃতীয় দিনের শুরুতেই অনুমিতভাবেই ইবাদত হোসেন (০) ফিরে যান। উমেশ যাদবের শরীর তাক করে আসা বল সামলাতে না পেরে স্লিপে বিরাট কোহলির হাতে ধরা পড়েন তিনি। ৯৬ বলে ৭৪ রান করা মুশফিকও উমেশ যাদবের বলে রবীন্দ্র জাদেজার তালুবন্দি হন। এরপর ধসে পড়ে বাংলাদেশের ব্যাটিং। ১৩ বলে ১৬ করা আল-আমিন হোসেন আউট হতেই উল্লাসে ফেটে পড়ে ভারত। আগের দিন ৩৯* রানে অপরাজিত থাকা মাহমুদউল্লাহ আর নামতে পারেননি। ৯ উইকেটে ১৮৯ রানে শেষ হয় বাংলাদেশের দ্বিতীয় ইনিংস। ভারত ম্যাচ জিতে নেয় ইনিংস এবং ৪৬ রানের ব্যবধানে।</p>
      <p>ঐতিহাসিক এই টেস্টে বাংলাদেশ প্রথম ইনিংসে করেছিল ১০৬ রান। এরপর ভারত নিজেদের প্রথম ইনিংস ঘোষণা করে ৯ উইকেটে ৩৪৭ রানে। গতকাল ভারত প্রথম ইনিংস ঘোষণা করার পর শংকা জেগেছিল, ঐতিহাসিক দিবা-রাত্রির টেস্ট দুই দিনেই শেষ হয়ে যায় কিনা। বাংলাদেশের দ্বিতীয় ইনিংসের শুরুটা দেখে শংকাটা আরও দৃঢ় হয়। মাত্র ১৩ রানে ৪ উইকেট হারিয়েছিল সফরকারীরা। পরে মুশফিক-মাহমুদউল্লাহর জুটিতে ধস ঠেকানো সম্ভব হয়। তাদের লড়াকু ব্যাটিংয়ে কলকাতা টেস্ট গড়ায় তৃতীয় দিনে। গতকাল ৫  উইকেটে ১৪৭ রান তুলে দিন শেষ করে বাংলাদেশ।</p>
    </article>
  </body>
</html>