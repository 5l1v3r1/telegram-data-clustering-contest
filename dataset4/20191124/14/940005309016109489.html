<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/mesajul-lui-ctp-dupa-ce-a-votat-daca-nu-pui-nimic-in-urna-tinere-nu-esti-roman.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T14:10:00+00:00"/>
    <meta property="og:title" content="Mesajul lui CTP, după ce a votat: &quot;Dacă nu pui nimic în urnă, tinere, nu ești român!&quot;"/>
    <meta property="og:description" content="Gazetarul Cristian Tudor Popescu îi îndeamnă pe tineri să voteze pentru a nu fi &quot;la stăpân&quot;, aducându-le aminte că &quot;votul este întruchiparea supremă a libertății&quot;."/>
  </head>
  <body>
    <article>
      <h1>Mesajul lui CTP, după ce a votat: "Dacă nu pui nimic în urnă, tinere, nu ești român!"</h1>
      <h2>Gazetarul Cristian Tudor Popescu îi îndeamnă pe tineri să voteze pentru a nu fi "la stăpân", aducându-le aminte că "votul este întruchiparea supremă a libertății".</h2>
      <address>
        <time datetime="2019-11-24T14:10:00+00:00">24 Nov 2019, 14:10</time>
      </address>
      <p>Reluăm mai jos mesajul transmis de gazetarul Cristian Tudor Popescu, pe pagina personală de facebook, tinerilor cu drept de vot din România.</p>
      <p>"Băi, tineri din țara asta!</p>
      <p>M-am întors acum de la vot și vreau să vă spun ceva:</p>
      <p>Poți să fii cetățean al României, să te fi născut în România, să viețuiești în România, dacă nu te duci la vot, nu ești român!</p>
      <p>Poți să lași buletinul de vot alb, poți să-l anulezi, e dreptul tău. Sau poți să pui ștampila corect. Dar dacă nu pui nimic în urnă, tinere, nu ești român!</p>
      <p>Plouă și e cam frig afară, și ai sângele prea rece, te chinuie lenea, te toropește nepăsarea, fă o cerere de urnă mobilă, tinere, ca Ion Iliescu.</p>
      <p>Votul este întruchiparea supremă a libertății. Dacă nu vii astăzi, înseamnă că nu-ți trebuie libertatea, vrei la stăpân.</p>
      <p>Și cine are stăpân - nu e român!".</p>
      <p> </p>
      <p> </p>
      <p>Sursa: StirilePROTV</p>
    </article>
  </body>
</html>