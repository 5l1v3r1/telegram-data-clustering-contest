<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/%d0%bd%d0%be%d0%b2%d0%b0-%d1%83%d1%8f%d0%b7%d0%b2%d0%b8%d0%bc%d0%be%d1%81%d1%82-%d0%b2-android-%d0%bf%d0%be%d0%b7%d0%b2%d0%be%d0%bb%d1%8f%d0%b2%d0%b0-%d0%bd%d0%b0-%d0%b2%d1%81%d0%b5%d0%ba%d0%b8-%d0%b4-323413.html"/>
    <meta property="og:site_name" content="kaldata.com"/>
    <meta property="article:published_time" content="2019-11-24T14:56:57+00:00"/>
    <meta property="og:title" content="Нова уязвимост в Android позволява на всеки да хакне камерата на телефона ви - kaldata.com"/>
    <meta property="og:description" content="Уязвимости в Android в приложението за Камера по подразбиране позволяват на хакерите да правят отдалечено снимки, да записват видео и да воайорстват"/>
  </head>
  <body>
    <article>
      <h1>Нова уязвимост в Android позволява на всеки да хакне камерата на телефона ви - kaldata.com</h1>
      <address><time datetime="2019-11-24T14:56:57+00:00">24 Nov 2019, 14:56</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Уязвимости в Android в приложението за Камера по подразбиране позволяват на хакерите да правят отдалечено снимки, да записват видео и да воайорстват потребителите, без да забележат.</p>
      <p>Експерти предупреждават за няколко нови уязвимости засягащи смартфоните на Google и Samsung, които биха могли да позволят на нападателя на поеме контрола върху приложението за камера на устройството, с което дистанционно да заснема снимки, да записва видео и дори да шпионира продължително дейностите на потребителя, както и да подслушва неговите лични разговори, заедно с местоположението, до което приложението за камера по принцип има достъп.</p>
      <p>Слабостите бяха открити от изследователския екип по сигурност на мобилни системи Checkmarx, който първоначално започна проучване на приложението Google Camera на фирмените модели Google Pixel 2XL и Pixel 3, като откриха множество уязвимости, произтичащи от проблеми с байпаса на разрешения за достъп. Приложението Google Camera е смятано за една от най-добрите апликации за заснемане, като много потребители го инсталират сами на редица устройства от други производители, с което създават доста по-добри кадри, спрямо тези с основните приложения на камерите им.</p>
      <h4>Когато Checkmarx разравя още по-нататък, установява, че същите тези уязвимости са налични и в приложенията по подразбиране за камери на устройствата на Samsung, както и на други топ производители на Android смартфони.</h4>
      <p>Директорът по изследванията на сигурността в Checrmarx Ерез Ялон и старши изследователя по сигурността в компанията Педро Умебелино, обясняват в блог публикация как са успели да проникнат и да поемат контрола над приложението Google Camera, казвайки:</p>
      <blockquote>
        <b>„След подробен анализ на приложението Google Camera, нашият екип установи, че чрез манипулиране на конкретни действия и намерения, нападател може да контролира приложението да прави снимки и / или да записва видеоклипове чрез нелоялно приложение, което няма разрешения за това.“</b>
        <br/>
        <br/>
        <b>„Освен това установихме, че определени сценарии за атака позволяват на злонамерените участници да заобикалят различни правила за разрешение за съхранение, давайки им достъп до съхранявани видеоклипове и снимки, както и GPS метаданни, вградени в снимки, за да намерят потребителя, като направят снимка или видео и анализират правилни EXIF ​данни. Същата техника се прилага и за приложението Camera на Samsung.“</b>
      </blockquote>
      <p>Уязвимости на приложението на камератаЗа да използва уязвимостите, които екипът му намери в приложението Google Camera, Checkmarx разработи злонамерено приложение като доказателство за експлоатация на концепцията. Създаденото от тях приложение за показване на времето не изискваше специални разрешения освен основен достъп до съхранение, което е обичайно разрешение, поискано от много други приложения в Google Play Store.</p>
      <p>Дори ако потребителят затвори приложението, то все пак ще бъде свързано със сървъра и нападателят може да му даде команда да прави снимки, да записва видео, да записва аудио от гласови повиквания, да улавя GPS маркери от снимки и да получава достъп до данните, съхранени в устройство. След това всички снимки и видеоклипове, направени от приложението, ще бъдат качени на сървъра.</p>
      <p>Концептуално разработеното приложение дава възможност за шпионаж дори ако смартфонът е заключен.</p>
    </article>
  </body>
</html>