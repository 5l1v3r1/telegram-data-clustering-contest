<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/moldoveni-garsoniera-sectie-votare-327296.html"/>
    <meta property="og:site_name" content="Observator"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="Garsoniera cu 2.000 de moldoveni, din Vaslui, are propria secţie de votare"/>
    <meta property="og:description" content="La turul al doilea al alegerilor prezidenţiale, autorităţile au deschis o secţie de votare exclusiv pentru garsoniera din Huşi, judeţul Vaslui unde şi-au făcut buletin peste 2.000 de cetăţeni din Republica Moldova, însă este puţin probabil..."/>
  </head>
  <body>
    <article>
      <h1>Garsoniera cu 2.000 de moldoveni, din Vaslui, are propria secţie de votare</h1>
      <address><time datetime="2019-11-24T14:30:00+00:00">24 Nov 2019, 14:30</time> by <a rel="author">Cristi Ioniţă</a></address>
      <p>
        <b>
          <b>La turul al doilea al alegerilor prezidenţiale, autorităţile au deschis o secţie de votare exclusiv pentru garsoniera din Huşi, judeţul Vaslui unde şi-au făcut buletin peste 2.000 de cetăţeni din Republica Moldova, însă este puţin probabil ca vreunul dintre aceştia să voteze pe lista permanentă.</b>
        </b>
      </p>
      <p>Peste 2.000 de cetăţeni din Republica Moldova au buletin pe adresa aferentă garsonierei respective, însă există informaţii conform cărora niciunul dintre aceştia nu locuieşte în Huşi, majoritatea fiind plecaţi la muncă în vestul Europei.</p>
      <p>Vă reamintim că este vorba despre garsoniera deţinută de o proprietară bănuită că a încasat câte 150 de euro pentru fiecare buletin girat.</p>
      <p>Pentru că statistica o impune, autorităţile au deschis o secţie de votare exclusiv pentru garsoniera respectivă, însă până la prânz acolo votaseră doar cei cinci membri ai comisiei.</p>
      <p>1.967 dintre moldovenii care au buletin pe adresa aferentă garsonierei au drept de vot.</p>
      <p>Culmea este că nici proprietara garsonierei nu s-a prezentat la vot pe lista permanentă, până acum, la turul al doilea al alegerilor prezidenţiale.</p>
    </article>
  </body>
</html>