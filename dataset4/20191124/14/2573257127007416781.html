<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/phishing-evitare-la-truffa-629495"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T14:00:43+00:00"/>
    <meta property="og:title" content="Phishing: i consigli utili a evitare la truffa e tutelare carte e conti"/>
    <meta property="og:description" content="Ecco come tutelare carte di credito e conti correnti dai tentativi di phishing. E' fondamentale leggere attentamente i messaggi ricevuti e imparare a identificare i possibili tentativi di frode online diffusi dai cyber-criminali."/>
  </head>
  <body>
    <article>
      <h1>Phishing: i consigli utili a evitare la truffa e tutelare carte e conti</h1>
      <address><time datetime="2019-11-24T14:00:43+00:00">24 Nov 2019, 14:00</time> by <a rel="author">Giorgia Leanza</a></address>
      <p>
        <i>Ecco come tutelare carte di credito e conti correnti dai tentativi di phishing. E' fondamentale leggere attentamente i messaggi ricevuti e imparare a identificare i possibili tentativi di frode online diffusi dai cyber-criminali.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/truffe-online-1-1.png"/>
      </figure>
      <p>Alcuni semplici consigli possono rivelarsi decisamente utili allo scopo di tutelare carte di credito e<a href="https://www.tecnoandroid.it/2019/09/20/fisco-nuovi-controlli-per-i-clienti-unicredit-intesa-san-paolo-e-bnl-593410"> conti correnti</a> dalla truffa online che si diffonde tramite <b>email phishing,</b> ma non solo. Anche i dati sensibili non riguardanti l’accesso al conto online sono spessa obiettivo dei malfattori, dunque è opportuno salvaguardare codici, password e informazioni sensibili.</p>
      <h3>Phishing: leggere attentamente le email e identificare la truffa!</h3>
      <p>Primo passaggio fondamentale prevede l’attenta lettura delle email ricevute, in particolar modo dei messaggi provenienti da aziende o istituti bancari. Al fine di<b> identificare la truffa</b> o il <a href="https://www.tecnoandroid.it/2019/11/23/email-phishing-in-aumento-629082">tentativo di frode</a> in questione, poi, è importante notare alcuni dettagli, ad esempio la presenza di errori grammaticali nel testo; il tono intimidatorio o accattivante del messaggio e soprattutto eventuali link o file allegati. Riconosciuti i seguenti elementi è bene non cliccare sugli URL contenuti dal messaggio né scaricare file allegati, a prescindere dalla giustificazione fornita dai cyber-criminali.</p>
      <p>Le email phishing portano a termine la truffa soltanto tramite <b>pagine clone</b> o<b> file fraudolenti,</b> inseriti appositamente dai malfattori; e alla richiesta di utilizzarli per digitare dati sensibili o credenziali, che permettono l’accesso al conto online. Dunque, è molto importante proteggere i propri dati personali e non inserirli mai in pagine suggerite da terze parti sospette. In caso di dubbi, inoltre, è opportuno consultare il sito ufficiale della Polizia Postale o la sua pagina Facebook, così da conoscere i pericoli nei quali ci si può imbattere online.</p>
      <p>Stessi accorgimenti possono essere adottati in caso di <b>SMS sospetti</b> che possono celare una truffa identica a quella attuata dal phishing.</p>
    </article>
  </body>
</html>