<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/24/indotto-mittalemilianoanticipo-regione_184099db-75f0-4be0-b908-214b5427e8a3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T14:36:48+00:00"/>
    <meta property="og:title" content="A.Mittal: Emiliano, disposti ad anticipare soldi a indotto ma serve una norma"/>
    <meta property="og:description" content="&quot;Già molte aziende dell'indotto rischiano di avere i documenti relativi alla bancabilità in disordine. Il che renderebbe complicata quella operazione che stiamo approfondendo di anticipare da parte della Regione i pagamenti. (ANSA)"/>
  </head>
  <body>
    <article>
      <h1>A.Mittal: Emiliano, disposti ad anticipare soldi a indotto ma serve una norma</h1>
      <h2>Governatore ha chiesto al Governo di inserire misura ad hoc in manovra</h2>
      <address><time datetime="2019-11-24T14:36:48+00:00">24 Nov 2019, 14:36</time> by <a rel="author">Redazione ANSA</a></address>
      <p>(ANSA) - TARANTO, 24 NOV - "Già molte aziende dell'indotto rischiano di avere i documenti relativi alla bancabilità in disordine. Il che renderebbe complicata quella operazione che stiamo approfondendo di anticipare da parte della Regione i pagamenti. Questa operazione ha bisogno di un meccanismo contabile fondato su una garanzia che prevede che le aziende abbiano i requisiti perfetti di bancabilità. Se il tempo passa e nessuno li paga rischiano di perderli". Lo ha detto il presidente della Regione Puglia, Michele Emiliano, a margine di un incontro nella sede di Confindustria Taranto sull'indotto che rivendicano il pagamento delle fatture di ArcelorMittal.<br/>    "Questa mattina - ha aggiunto - abbiamo chiesto ai ministri Boccia e Patuanelli di verificare se sia necessario, ove Mittal voglia utilizzare questa vicenda come leva sul Governo, di inserire in Finanziaria una norma che consenta alla Regione Puglia di anticipare questi soldi senza vincoli particolari, eventualmente surrogandosi nel credito".</p>
      <p>   Per cercare di risolvere il problema dei pagamenti domani Emiliano farà un primo check con i rappresentanti dell'azienda. Martedì sarà invece a Taranto l'amministratore delegato, Lucia Morselli, con l'obiettivo di chiudere la vicenda. Senza una soluzione le imprese hanno infatti minacciato di bloccare l'approvvigionamento di merci allo stabilimento. <br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>