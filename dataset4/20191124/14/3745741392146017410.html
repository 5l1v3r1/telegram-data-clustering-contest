<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/yuzdeki-cizgilerin-anlamlari-h80434.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T14:17:01+00:00"/>
    <meta property="og:title" content="Yüzünüzdeki Kırışıklıkların Verdiği Sinyaller"/>
    <meta property="og:description" content="Yüzümüzde oluşan çizgilerin erken yaşta belirgin hale gelmesi, sağlık problemlerini işaret ediyor olabilir."/>
  </head>
  <body>
    <article>
      <h1>Yüzünüzdeki Kırışıklıkların Verdiği Sinyaller</h1>
      <h2>İstesek de istemesek de yıllar geçtikçe hepimizin yüzlerinde çeşitli kırışıklıklar beliriyor. Kimimizde daha erken ve hızlı beliren bu kırışıklıklar, vücudumuzun sağlığımız hakkında bizi uyarmak için başvurduğu bir yol olabilir.</h2>
      <address><time datetime="2019-11-24T14:17:01+00:00">24 Nov 2019, 14:17</time> by <a rel="author" href="https://www.webtekno.com/yazar/tugayp" target="_blank">Tugay Parçaoğlu</a></address>
      <p>Kırışıklıkları sevmesek de onlar, yılların doğal getirileri olarak karşımıza çıkar. Yavaş ve kaçınılmaz şekilde yaşlandığımızı gösterirler. Ama yaş göstergesi olmak dışında yaptıkları bir şey daha var.</p>
      <p>Yüzümüzdeki her bölgenin kırışıklığının farklı bir <b>anlamı </b>ve bize vücudumuz hakkında bildirecekleri var.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/bilim-insanlari-kellige-ve-kirisikliga-cozum-bulmus-olabilir-h50455.html">Bilim İnsanları, Kelliğe ve Kırışıklığa Çözüm Bulmuş Olabilir</a>
      </p>
      <h3>Yatay alın çizgileri</h3>
      <figure>
        <img src="https://www.webtekno.com/images/editor/default/0002/31/18e7938840c5b79318e53ee15cf956aea97ff019.jpeg"/>
      </figure>
      <p>Alında beliren yatay çizgilere <i>"kaygı çizgileri"</i> deniyor. Alnınızda bu çizgilerin bulunması, günlük olarak yüksek miktarda <b>stres </b>altında kalıyor olduğunuz anlamına gelebilir. Eğer alnınızda belirgin şekilde bu çizgilerden varsa, stres azaltmaya yönelik aktiviteler yapmanız önerilir.</p>
      <p>Ayrıca bu çizgiler yüksek miktarda <b>şeker </b>kullanımı ve yeterli su tüketmeme sonucunda da ortaya çıkabilir. Stresi azaltmanın yanında sağlıklı beslenme alışkanlıkları geliştirmek de işinize yarayacaktır.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/meditasyon-nedir-insanlar-neden-meditasyon-yapar-h59226.html">Meditasyon Nedir? İnsanlar Neden Meditasyon Yapar?</a>
      </p>
      <h3>Sol kaş çizgileri</h3>
      <figure>
        <img src="https://www.webtekno.com/images/editor/default/0002/31/b60425af1a61cd4df934bb9751b70585a7ddd548.jpeg"/>
      </figure>
      <p>Sol kaş kenarındaki çizgiler <b>dalakla </b>doğrudan ilişkilidir. Bu bölgedeki kırışıklık seviyesinin gözle görülür biçimde arttığını farkederseniz, dalağınız için profesyonel yardım almak uygun bir seçenek olacaktır. </p>
      <p>Buna ek olarak dalak, bazı şekerli gıdalarla uyarılır ve güçlenir. Ama böyle bir sorununuz varsa şekerli her şeyi yemek yerine, şekeri kurutulmuş meyve gibi kaynaklardan sağlamanız daha sağlıklı olacaktır.</p>
      <h3>Sağ kaş çizgileri</h3>
      <figure>
        <img src="https://www.webtekno.com/images/editor/default/0002/31/160fd262001e52653c7302b2f2c901f600d1b652.jpeg"/>
      </figure>
      <p>Sağ kaş çizgilerindeki çizgiler vücutta bulunan <b>toksin </b>seviyesini belirtir. Toksinlerin atılmasında başrol oynayan <b>karaciğer</b>, cilde; özellikle sağ kaş bölgesine oldukça bağlıdır. Yani bu çizgiler, karaciğerde meydana gelen bir dengesizlikten kaynaklanabilir. </p>
      <p>Bu dengesizliğin üzerinden gelmek ve karaciğeri arındırmak için <b>yeşil sebzeler</b> ve <b>sağlıklı protein kaynakları</b> içeren bir diyet edinilmesi önerilir. Bunun yanında karaciğeri yoran <b>kahve</b>, tuz ve baharatların azaltılması da detoks süreci için faydalı olacaktır.</p>
      <h3>Burun köprüsü çizgileri</h3>
      <figure>
        <img src="https://www.webtekno.com/images/editor/default/0002/31/7adf30a6606450b3d7b525b38138cd67cf2dcd64.jpeg"/>
      </figure>
      <p>Bu bölgedeki çizgiler, <b>alerjik </b>bir rahatsızlığın habercisi olabilir. Bazen stres nedeniyle de bölgede oluşabilen çizgiler, ayrıca <b>libido </b>seviyenizin normalden daha düşük olmasından da kaynaklanıyor olabilir. Eğer bu yüzden olduğunu düşünüyorsanız, cinsel hayatınızda yapacağınız küçük değişikliklerin bu konuda yardımı olabilir.</p>
      <h3>"Kaz ayağı" çizgileri</h3>
      <figure>
        <img src="https://www.webtekno.com/images/editor/default/0002/31/72e83abc1a39f1f0c6402335bb6f35199cd773b2.jpeg"/>
      </figure>
      <p>Göz kenarlarında oluşan ve <i>"kaz ayağı"</i> olarak da bilinen bu çizgiler <b>mide</b>, <b>karaciğer </b>ve <b>böbreklerde </b>oluşan sorunlara işaret edebilir. Bu durumda diyetinizi gözden geçirmeniz iyi olacaktır. </p>
      <p>Bu kırışıklıklar ayrıca bütün yüzünüzle gülmenizin ya da iyi göremediğiniz için sürekli gözlerinizi kısmanızın da sonucu olabilir. Gülmeyin diyecek değiliz tabii ki. Ama bölgeye yönelik bir bakım rutini oluşturabilirsiniz.</p>
      <h3>Göz altı torbaları / morlukları</h3>
      <figure>
        <img src="https://www.webtekno.com/images/editor/default/0002/31/330a47085761a7aba0d386980eccd7daa992437f.jpeg"/>
      </figure>
      <p>Göz altı torbaları ya da göz altı morlukları, bilindiği gibi yorgunluk ve yetersiz uykuyu işaret eder. Ama düzenli olarak, yeterli uyku alındığında bile bu hadisenin gerçekleştiği durumlar vardır ki bu durumlarda artık başka nedenler aranması gerekir.</p>
      <p>Göz altı torbalarınız ya da morluklarınız sürekli bir sorun haline gelmişse, nedenler <b>zayıf kan dolaşımı</b> ve <b>zayıf böbrekler olabilir</b>. Böbrekler için bol su tüketmek ve kan dolaşımını güçlendirmek için <b>yoga </b>gibi egzersizler yapmak sorununuzu çözmeye yardım edebilir.</p>
      <h3>Yanak solgunluğu</h3>
      <figure>
        <img src="https://www.webtekno.com/images/editor/default/0002/31/b8d822ba1a277bffea3d884a1752adedd7f474c1.jpeg"/>
      </figure>
      <p>Yanaklarınızda gözle görülür bir renk solması farkettiyseniz, aynı zamanda nefes darlığı gibi <b>akciğer </b>problemleri de tecrübeliyor olabilirsiniz. Eğer öyleyse acilen tıbbi destek almanız önerilir. Aynı zamanda sindirimsel sorunlardan da kaynaklanabilen yanak solgunluğu için, hem akciğer hem sindirime fayda sağlayan hafif tempoda koşu gibi aktiviteler önerilir.</p>
      <h3>Kızarık burun ucu</h3>
      <figure>
        <img src="https://www.webtekno.com/images/editor/default/0002/31/fbeb959be3df15121da870b7b1ccbaf82a77125c.jpeg"/>
      </figure>
      <p>Burnunuzun soğuk hava şartları altında değilken de kızarık olduğunu farkediyorsanız kalp ve kan dolaşımıyla ilgili bir probleminiz olabilir. </p>
      <p>Bu durumda ev tipi tedavileri değil öncelikle bir doktor kontrolünü öneriyoruz. Eğer kan basıncınızla ya da kalbinizle ilgili herhangi bir sorun ortaya çıkmazsa, sadece kahveyi ve baharatlı yiyecekleri azaltmanız yeterli olacaktır. Ayrıca avokado gibi <b>yağ asitleri</b> içeren besinler tüketmeniz kalp sağlığınıza fayda sağlayacaktır.</p>
      <h3>Ağız kenarı çizgileri</h3>
      <figure>
        <img src="https://www.webtekno.com/images/editor/default/0002/31/f2683b3bfc202eb578754fed4af03465074c9f29.jpeg"/>
      </figure>
      <p>Ağız çevresindeki çizgiler, <b>kalın bağırsakla</b> ilişkilidir. Bu çizgilere belirgin biçimde sahipseniz kolon sağlığınız pek de yerinde olmayabilir. Neyse ki kalın bağırsak, yenilenmesi kolay bir organdır ve bol <b>D vitamini</b> alımı, bol sıvı tüketmek ve egzersiz kalın bağırsağınızın sağlığına kavuşması için yeterli olacaktır.</p>
      <h3>Gülme çizgileri</h3>
      <figure>
        <img src="https://www.webtekno.com/images/editor/default/0002/31/ab8d2060021254efa3789ad702aaa9e66c5277fe.jpeg"/>
      </figure>
      <p>Bolca gülen ve "ağzı kulaklarında" biçimde gülen biriyseniz yüzünüzde bu çizgilerin olması çok olası. Gülmeyi sağlayan tekrarlı hareketler nedeniyle zamanla oluşan bu çizgiler için önerilecek pek bir şey yok. Bu çizgiler benliğinizin bir parçasıdır ve bu gülmemeniz için bir neden değil. Ama bu çizgiler kısa zamanda belirgin bir hal aldıysa bu durum <b>pankreasınızın </b>zayıfladığının habercisi olabilir. <b>Yaban mersini</b>, <b>sarımsak</b>, <b>üzüm </b>gibi yiyecekler pankreas sağlığınıza fayda sağlayabilir.</p>
      <h3>Dudak üstü çizgileri</h3>
      <figure>
        <img src="https://www.webtekno.com/images/editor/default/0002/31/94f1a974fb590a96153a2505b105fc52879b141c.jpeg"/>
      </figure>
      <p>Bu bölgede oluşan dikey çizgiler, erken ve belirgin bir şekilde oluşmuşlarsa nedeni <b>sigara</b> kullanımı ya da aşırı güneşe maruz kalmak olabilir. Eğer bu nedenlerden ya da sürekli bir hareketten kaynaklandığını düşünmüyorsanız, nedeni zayıf dalak olabilir. Şalgam, havuç gibi sebzeler tüketmek dalağınızın toparlanmasına katkı sağlayacaktır.</p>
      <h3>Dudak üzerinde beliren noktalar</h3>
      <figure>
        <img src="https://www.webtekno.com/images/editor/default/0002/31/c4ed70e8becc78332f22ec96d8ad2b18263bea11.jpeg"/>
      </figure>
      <p>Dudak üzerinde küçük beyaz şişlikler olarak kendini gösteren noktalar zayıf kan dolaşımını işaret ediyor olabilir. Bu noktalar büyük seviyede sorun işaret etmeseler de kalın bağırsakla ilgili problemler de noktaların ortaya çıkmasına neden olabilir. </p>
      <p>Kalın bağırsak için <b>lif </b>zengini bir diyet ve kan dolaşımı için yoga gibi aktiviteler önerilir.</p>
      <h3>Boyun çizgileri</h3>
      <figure>
        <img src="https://www.webtekno.com/images/editor/default/0002/31/e6b3335b6b95b47c4b8f3cd8cada4bab3bc5b269.jpeg"/>
      </figure>
      <p>Boyun çizgilerinin oluşması fazla kilolardan ya da <b>tiroid bezi </b>problemlerinden kaynaklanabilir. Tiroid bezine destek olmak için <b>çinko</b> takviyeleri alınabilir ama bunun yanında profesyonel tıbbi yardım da kesinlikle önerilir.</p>
      <h3>Dudak altı çizgileri</h3>
      <figure>
        <img src="https://www.webtekno.com/images/editor/default/0002/31/2829fa21c7a0693c1caa410f926e7e7305b4642e.jpeg"/>
      </figure>
      <p>Bu bölgede oluşan çizgiler, bir şeyleri içinizde fazla tuttuğunuzun ve stres birikiminin sonucu olabilir. Bu durumda negatif düşüncelerinizi dışa vurmaya ve rahatlamaya yönelik aktivitelere başvurmanız tavsiye edilir.</p>
      <h3>Belirgin şakak damarları</h3>
      <figure>
        <img src="https://www.webtekno.com/images/editor/default/0002/31/3d887db7f3fb7d4dad3b2cec19a75ce6fdc5f017.jpeg"/>
      </figure>
      <p>Şakak damarlarınızın belirginleşmesi yüksek kan basıncından ya da stresten kaynaklanıyor olabilir. Yine yoga gibi rahatlatıcı aktivetelere başvurmak hem kan basıncınızı hem stresinizi azaltabilir. Kan basıncını azaltan başka bir seçenek ise muz tüketmektir. Ama yine de sürekli bir durumda tıbbi destek almanız en doğrusu olacaktır.</p>
      <p><b>Kaynak : </b>https://brightside.me/inspiration-health/every-wrinkle-on-your-face-sends-a-message-about-your-health-here-are-15-things-they-reveal-794883/</p>
    </article>
  </body>
</html>