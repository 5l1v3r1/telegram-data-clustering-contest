<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549734.html/----%D8%AE%D9%88%D8%AF%D8%B1%D9%88-%D8%B3%D8%B1%D9%88%DB%8C%D8%B3-%D9%85%D8%AF%D8%A7%D8%B1%D8%B3-%D8%AF%D8%B1-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A7%D8%B9%D9%85%D8%A7%D9%84-%D9%82%D8%A7%D9%86%D9%88%D9%86-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T14:50:00+00:00"/>
    <meta property="og:title" content="۳۰۰ خودرو سرویس مدارس در بندرعباس اعمال قانون شدند"/>
    <meta property="og:description" content="حسینی‌پور با اشاره به بازرسی سرزده از سرویس حمل و نقل دانش‌آموزان چند مدرسه سطح شهر بندرعباس گفت: در این بازدیدها بیش از ۳۰۰ خودرو فاقد مجوزهای لازم، از سوی پلیس اعمال قانون شدند."/>
  </head>
  <body>
    <article>
      <h1>۳۰۰ خودرو سرویس مدارس در بندرعباس اعمال قانون شدند</h1>
      <h2>رئیس سازمان حمل و نقل شهرداری بندرعباس:</h2>
      <address>
        <time datetime="2019-11-24T14:50:00+00:00">24 Nov 2019, 14:50</time>
      </address>
      <p>حسینی‌پور با اشاره به بازرسی سرزده از سرویس حمل و نقل دانش‌آموزان چند مدرسه سطح شهر بندرعباس گفت: در این بازدیدها بیش از ۳۰۰ خودرو فاقد مجوزهای لازم، از سوی پلیس اعمال قانون شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ سعید حسینی‌پور، رئیس سازمان مدیریت حمل و نقل بار و مسافر شهرداری بندرعباس با تشکر از پلیس راهنمایی و رانندگی و نماینده فرماندار برای حضور و مشارکت در امر مهم بازرسی و نظارت سرویس مدارس، اظهار کرد: حمل و‌نقل دانش آموزان از اهمیت قابل‌توجهی برخوردار است که تمامی دستگاه‌های مرتبط در این امر مهم باید با ضمن هماهنگی همکاری و تعامل سازنده داشته باشند.</p>
      <p>وی با اشاره به بازرسی سرزده از سرویس حمل و نقل دانش‌آموزان چند مدرسه سطح شهر، افزود: پیش از آغاز فصل مدارس، تذکرات و نکات لازم در رابطه با ثبت خودرو و مشخصات رانندگانی که تمایل به انجام سرویس مدارس دارند، از طریق سامانه سپند و شرکت‌های مشخص شده تاکید که پس از تکمیل مراح ثبت‌نام اقدام به دریافت و نصب برچسب سرویس مدارس کنند.</p>
      <p>رئیس سازمان مدیریت حمل و نقل بار و مسافر شهرداری بندرعباس با اشاره به اینکه تاکنون نیمی از سرویس‌های مدارس شهر مورد بازدید قرار گرفته‌اند، افزود: در بازدید انجام شده، وضعیت برچسب سرویس مدارس، مدارک رانندگی و کارت ماشین رانندگان مورد بررسی قرار گرفت.</p>
      <p>وی با تاکید بر اینکه این بازرسی‌ها همچنان ادامه خواهد داشت، خاطرنشان کرد: در بازرسی صورت گرفته، رانندگانی که فاقد مجوز و برچسب سرویس مدارس بودند و به صورت غیر مجاز جابجایی دانش‌آموزان را انجام می‌دادند با همکاری پلیس راهنمایی رانندگی اعمال قانون شدند.</p>
      <p>حسینی پور خاطر نشان کرد: در این بازدیدها بیش از ۳۰۰ خودرو فاقد مجوزهای لازم، از سوی پلیس اعمال قانون شدند.</p>
      <p>انتهای پیام/</p>
      <p> </p>
    </article>
  </body>
</html>