<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_ukrayina-ne-zmozhe-vijti-iz-minskih-ugod-ekspert/939632"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T14:00:00+00:00"/>
    <meta property="og:title" content="Україна не зможе вийти із мінських угод - експерт"/>
    <meta property="og:description" content="Росія не піде з Донбасу. А Україні зараз не вдасться вийти з мінських угод. Таку думку висловив директор аналітичного центру &quot;Політика&quot; Микола Давидюк. За його словами, стратегія президента Володимира Зеленського була в тому, щоб показати - Росія і проросійські бойовики порушують ..."/>
  </head>
  <body>
    <article>
      <h1>Україна не зможе вийти із мінських угод - експерт</h1>
      <address><time datetime="2019-11-24T14:00:00+00:00">24 Nov 2019, 14:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939632_w_300.jpg?v=0"/>
        <figcaption>Путін навмисно "підіграв" Зеленському Фото: Патріот Донбасу</figcaption>
      </figure>
      <p>Росія не піде з Донбасу. А Україні зараз не вдасться вийти з мінських угод.</p>
      <p>Таку думку висловив директор аналітичного центру "Політика" <b>Микола Давидюк</b>.</p>
      <p>За його словами, стратегія президента <b>Володимира Зеленського</b> була в тому, щоб показати - Росія і проросійські бойовики порушують перемир'я і не виконують домовленості. У фіналі - мінські угоди не працюють, треба виходити на нові, пише <a href="https://24tv.ua/putin_zrobiv_tak_shho_ukrayina_ne_mozhe_viyti_z_minskih_ugod__ekspert_n1238044">24канал.</a></p>
      <p>"Але Путін "підіграв". Знизив кількість обстрілів у пунктах розведення військ і таким чином показав, що "Мінськ" нібито працює, пора переходити до політичної частини угод. Це все Путін робить для того, щоб провести вибори в ОРДЛО на своїх умовах. Соцопитування показує, що вибори там точно не можна проводити. Це гол у свої ворота",- говорить Давидюк.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_rosiya-nestime-vidpovidalnist-za-mizhnarodni-vijskovi-zlochini/939498"/>
      </related>
      <p>Експерт додає, що вибори - це агітація. А українські політики не можуть приїхати на окуповані території агітувати. Кордон контролюють росіяни, які завезуть свої бюлетені. Потрібен проміжний період на деокупацію та реінтеграцію ОРДЛО.</p>
      <blockquote><a href="https://gazeta.ua/articles/politics/_u-radi-zasteregli-zelenskogo-vid-planu-putina/936528">Президент Володимир Зезеленський досі не показав чіткого плану деокупації Донбасу і Криму.</a> Про це Gazeta.ua сказала народний депутат від "Голосу" Юлія Клименко. "Потрібно зміцнювати боєздатність та економіку. Щоб протистояти Путіну, потрібно бути сильними. Якщо показувати, що йдемо на поступки, тим більше у Путіна прокидатиметься хижацький інстинкт. Досі немає чіткого плану деокупації та реінтеграції окупованих територій. Від різних людей чуємо якісь бачення. Зеленський каже одне, Пристайко – інше, Яременко – третє. І це не узгоджується між собою. Нам розповідають про якісь домовленості. Як можна домовлятися, не маючи стратегії та плану? Коли сталася історія з підписом "формули Штайнмаєра", попросили спікера запросити до зали президента Зеленського, Пристайка і всіх причетних до перемовин. Зеленський зустрівся тільки з керівниками фракцій у закритому режимі.</blockquote>
    </article>
  </body>
</html>