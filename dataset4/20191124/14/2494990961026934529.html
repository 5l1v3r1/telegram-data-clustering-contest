<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/24/news/crolla-viadotto-autostrada-a6-torino-savona-frana-soccorsi-pullman-a-pochi-metri-catastrofe-maltempo-1245239/"/>
    <meta property="og:site_name" content="Il Tempo"/>
    <meta property="article:published_time" content="2019-11-24T14:09:00+00:00"/>
    <meta property="og:title" content="Crolla il viadotto sulla Torino-Savona. Un pullman si ferma a pochi metri dalla catastrofe"/>
    <meta property="og:description" content="Crolla il viadotto sull'A6. Una frana a pochi chilometri da Savona ha fatto crollare un viadotto della Torino-Savona in direzione del capoluogo piemontese. A quanto si apprende dalla società di gestione, il crollo sarebbe dovuto a una frana che ha travolto l’impalcato, mentre i piloni r..."/>
  </head>
  <body>
    <article>
      <h6 class="kicker">ITALIA IN GINOCCHIO</h6>
      <h1>Crolla il viadotto sulla Torino-Savona. Un pullman si ferma a pochi metri dalla catastrofe</h1>
      <address>
        <time datetime="2019-11-24T14:09:00+00:00">24 Nov 2019, 14:09</time>
      </address>
      <p>Crolla il viadotto sull'A6. Una frana a pochi chilometri da Savona ha fatto crollare un viadotto della Torino-Savona in direzione del capoluogo piemontese. A quanto si apprende dalla società di gestione, il crollo sarebbe dovuto a una frana che ha travolto l’impalcato, mentre i piloni risultano ancora integri. In quel tratto l’autostrada procede con carreggiate separate. Non ci sono vittime o feriti, un pullman si sarebbe fermato a pochi metri dal luogo del crollo. Il crollo è avvenuto altezza di Madonna del Monte. Sul posto sono presenti i Vigili del fuoco per la verifica di eventuali auto coinvolte. Partito da Genova un elicottero del servizio 118 per perlustrare la zona. In base a una prima analisi, ancora tutta da confermare, potrebbe esserci una connessione tra l’accaduto e una frana che si era riversata parzialmente sul viadotto. Il presidente della Regione Liguria, Giovanni Toti, e l’assessore Giampedrone sono già in Prefettura a Savona per seguire gli sviluppi degli accertamenti. «È stato un crostone franoso a travolgere una trentina di metri di scapata» del viadotto della A6 fra Salvona e Altare. Lo ha detto il Presidente della Regione Liguria Giovanni Toti dopo il sopralluogo sul crollo della porzione di viadotto sulla A6, tra Savona e Altare, in direzione di Altare.</p>
      <p>Per approfondire leggi anche: <a href="https://www.iltempo.it/cronache/2019/11/24/news/maltempo-emergenza-paesi-isolati-valanghe-allagamenti-auto-fiume-bormida-dispersi-murazzi-rischio-1245195/">Mille persone isolate. Dispersa una donna</a></p>
      <related>
        <h4>Articoli Correlati</h4>
        <a href="https://tv.iltempo.it/video-news-by-vista/2019/11/24/video/maltempo-di-maio-solidarieta-ai-veneziani-ma-bisognava-aiutare-anche-la-sicilia-1245219/"/>
        <a href="https://www.iltempo.it/cronache/2019/11/24/news/maltempo-emergenza-paesi-isolati-valanghe-allagamenti-auto-fiume-bormida-dispersi-murazzi-rischio-1245195/"/>
        <a href="https://tv.iltempo.it/video-news-by-vista/2019/11/23/video/strade-allagate-a-genova-riescono-a-passare-solo-i-vigili-1245083/"/>
        <a href="https://tv.iltempo.it/home-tv/2019/11/24/video/viadotto-crollato-autostrada-a6-video-immagini-aeree-elicottero-1245281/"/>
      </related>
    </article>
  </body>
</html>