<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/iki-aile-arasindaki-kavgada-silahlar-konustu-3-olu-1-yarali"/>
    <meta property="og:site_name" content="CNN Türk"/>
    <meta property="article:published_time" content="2019-11-24T14:25:15+00:00"/>
    <meta property="og:title" content="İki aile arasındaki kavgada silahlar konuştu: 3 ölü, 1 yaralı"/>
    <meta property="og:description" content="Mersin'in Anamur ilçesinde, husumetli olan komşu..."/>
  </head>
  <body>
    <article>
      <h1>İki aile arasındaki kavgada silahlar konuştu: 3 ölü, 1 yaralı</h1>
      <h2>Mersin'in Anamur ilçesinde, husumetli olan komşu alileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı.</h2>
      <address><time datetime="2019-11-24T14:25:15+00:00">24 Nov 2019, 14:25</time> by <a rel="author">DHA</a></address>
      <p>Olay, öğlenden sonra, <a href="https://www.cnnturk.com/haberleri/anamur">Anamur</a> merkeze 15 kilometre uzaklıktaki Karalarbahşiş Mahallesi'nde meydana geldi. Mustafa Nehir (65) ile İbrahim Nehir (25), bahçelerine satmak için koydukları sütlerini, aralarında husumet olan komşularının köpeğinin içtiğini gördü. Mustafa Nehir, komşularının oğlu Ali Can Çatak'a (18) tepki gösterdi. Çıkan tartışma büyüyerek kavgaya dönüştü. Ali Can Çatak'ın babası Ali Çatak (40) da kavgaya karıştı. <a href="https://www.cnnturk.com/haberleri/kavga">Kavga</a> sırasında kim tarafından ateşlendiği belli olmayan tüfekten çıkan saçmalar, Ali Can Çatak, İbrahim Nehir, Mustafa Nehir ve ismi öğrenilemeyen kişiye isabet etti. 4 kişi kanlar içinde yere yığılırken, çevredekilerin ihbarı üzerine <a href="https://www.cnnturk.com/haberleri/saglik">sağlık</a> ve jandarma ekipleri sevk edildi. Ali Çatak ise olay yerinden kaçtı.</p>
      <p>Sağlık görevlilerince ilk müdahalesi yapılan 4 yaralı, hastaneye kaldırıldı. Tedaviye alınan yaralılardan, İbrahim Nehir, Mustafa Nehir ve Ali Can Çatak, doktorların tüm çabasına rağmen kurtarılamadı. Diğer yaralının sağlık durumunun ciddiyetini koruduğu bildirildi.</p>
      <p>Ali Çatak'ı yakalamak için jandarma ekiplerince çalışma başlatıldı.</p>
      <related>
        <h4>ilgili haberler</h4>
        <a href="https://www.cnnturk.com/turkiye/zarf-icinden-kimyasal-toz-cikti-5-kisi-hastanelik-oldu"/>
        <a href="https://www.cnnturk.com/turkiye/istanbulda-sasirtan-goruntu-vatandaslardan-domuzlara-ekmek-ve-elma-ikrami"/>
        <a href="https://www.cnnturk.com/turkiye/didim-ve-kusadasinda-93-kacak-gocmen-yakalandi"/>
      </related>
    </article>
  </body>
</html>