<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/politics/syriza-ena-yugo-me-mixani-3-000-cc/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T14:15:45+00:00"/>
    <meta property="og:title" content="ΣΥΡΙΖΑ… Ενα Yugo με μηχανή 3.000 cc"/>
    <meta property="og:description" content="Τι σχέση έχει ο ΣΥΡΙΖΑ με το «αρχαίο» γιουγκοσλαβικό αυτοκίνητο"/>
  </head>
  <body>
    <article>
      <h1>ΣΥΡΙΖΑ… Ενα Yugo με μηχανή 3.000 cc</h1>
      <h2>Τι σχέση έχει ο ΣΥΡΙΖΑ με το «αρχαίο» γιουγκοσλαβικό αυτοκίνητο</h2>
      <address><time datetime="2019-11-24T14:15:45+00:00">24 Nov 2019, 14:15</time> by <a rel="author">ΤοΒΗΜΑ Team</a></address>
      <p>Για τον <b>Αλέξη Τσίπρα,</b> τα σχόλια του Μεγάρου Μαξίμου είναι συγκεκριμένα όπως αναφέρει ο <a href="https://www.tovima.gr/printed_post/oi-ekplikseis-mitsotaki/">ΒΗΜΑτοδότης</a> στο Βήμα της Κυριακής. Τον βλέπουν αποσυντονισμένο και λειτουργικά αναποτελεσματικό. Ωσάν να μην έχει ακόμη συμφιλιωθεί με το γεγονός ότι έχασε την εξουσία και βρίσκεται στα έδρανα της αντιπολίτευσης. Εξακολουθεί να είναι σοκαρισμένος από την ήττα, από την οποία δεν έχει ακόμη συνέλθει.</p>
      <p>Οι δικοί του ωστόσο, δηλαδή οι στενότεροι συνεργάτες του, επιμένουν ότι θα πρέπει να τρέξει τον μετασχηματισμό του ΣΥΡΙΖΑ όσο γίνεται γρηγορότερα. Εις εξ αυτών παρομοίασε τον ΣΥΡΙΖΑ με ένα… Yugo (το «αρχαίο» γιουγκοσλαβικό αυτοκίνητο από την εποχή του Τίτο) που του έχουν φορέσει μηχανή 3.000 κυβικών. Προσθέτουν μάλιστα ότι κάποια στιγμή θα ανατιναχθεί αν συνεχίσει με αυτή τη μηχανή. Τον προτρέπουν, λοιπόν, να αλλάξει αμάξι, να αποκτήσει επιτέλους ευρωπαϊκό αυτοκίνητο.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Αλλά μη νομίζετε ότι οι παραπάνω μένουν μόνον στον κ. Τσίπρα. Ασχολούνται και με τον βασικό εσωκομματικό του αντίπαλο. Λένε χαρακτηριστικά στον <b>Ευκλείδη Τσακαλώτο </b>γιατί εξαντλείται στους 53+ ενώ<b> </b>μπορεί να απευθυνθεί σε ένα ευρύτερο ακροατήριο 5 εκατ. ανθρώπων. Αυτά για να καταλάβετε τι ακριβώς συμβαίνει αυτόν τον καιρό στον ΣΥΡΙΖΑ, κάτι που φανερώνεται και στις δημόσιες εμφανίσεις τού άλλοτε πρωθυπουργού.</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>