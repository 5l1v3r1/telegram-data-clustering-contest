<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3058235_csaknem-15-ezer-elo-juhval-a-fedelzeten-borult-fel-egy-hajo-midia-kikotojeben-videok"/>
    <meta property="og:site_name" content="Népszava"/>
    <meta property="article:published_time" content="2019-11-24T14:10:00+00:00"/>
    <meta property="og:title" content="Csaknem 15 ezer élő juhval a fedélzetén borult fel egy hajó Midia kikötőjében (videók)"/>
    <meta property="og:description" content="Felborult vasárnap délelőtt egy hajó a romániai Midia kikötőjében 14 600 élő juhval és 22 tengerésszel a fedélzetén - közölte az Agerpres hírügynökség."/>
  </head>
  <body>
    <article>
      <h1>Csaknem 15 ezer élő juhval a fedélzetén borult fel egy hajó Midia kikötőjében (videók)</h1>
      <address><time datetime="2019-11-24T14:10:00+00:00">24 Nov 2019, 14:10</time> by <a rel="author" href="https://nepszava.hu/szerzo/mti/" target="_blank">MTI</a></address>
      <p>
        <b>Felborult vasárnap délelőtt egy hajó a romániai Midia kikötőjében 14 600 élő juhval és 22 tengerésszel a fedélzetén - közölte az Agerpres hírügynökség.</b>
      </p>
      <p>A palaui zászló alatt hajózó Queen Hindre a román kikötőben rakodták fel a juhokat. A hajó azt követően dőlt az oldalára, hogy elhagyta a rakodópartot. A 22 tagú, szír állampolgárságú legénység egyik tagja a tengerbe esett, de őt is, a társait is kimentették a román hatóságok. A vízbe esett tengerészt a kihűlés veszélye miatt kórházba szerették volna szállítani, de elutasította. A fél oldalára dőlt hajó egyelőre nem süllyedt el. </p>
      <figure>
        <iframe src="https://www.youtube.com/embed/jZg3cVZBOyg" width="576" height="331" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/VLA1m4ICd24" width="576" height="331" data-service="Youtube" scrolling="no"/>
      </figure>
    </article>
  </body>
</html>