<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/tva-personer-utsattes-for-ett-ranforsok-i-sitt-hem"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T14:32:42+00:00"/>
    <meta property="og:title" content="Två personer utsattes för ett rånförsök i sitt hem"/>
    <meta property="og:description" content="Under lördagskvällen blev en man och en kvinna knivhotade under ett rånförsök i sitt hem i Eslöv. Polisen söker tre gärningspersoner i 20-årsåldern som lämnade platsen tomhänta, efter att kvinnan lyckats ta sig ut och ropat på hjälp."/>
  </head>
  <body>
    <article>
      <h1>Två personer utsattes för ett rånförsök i sitt hem</h1>
      <address><time datetime="2019-11-24T14:32:42+00:00">24 Nov 2019, 14:32</time> by <a rel="author">Leonora Toplica</a></address>
      <p>
        <b>Under lördagskvällen blev en man och en kvinna knivhotade under ett rånförsök i sitt hem i Eslöv. Polisen söker tre gärningspersoner i 20-årsåldern som lämnade platsen tomhänta, efter att kvinnan lyckats ta sig ut och ropat på hjälp.</b>
      </p>
      <p>Rånförsöket inträffade 19.50 under lördagen i en bostad i Eslöv. <br/>Tre okända gärningspersoner ska ha trängt in sig i bostaden och knivhotat en 69-årig man och en 71-årig kvinna.</p>
      <p>– Gärningspersonerna var ute efter kontanter, men kvinnan lyckades ta sig ut och skrek efter hjälp vilket gjorde att gärningspersonerna avbryter rånförsöket och tar sig därifrån, säger Patric Fors, presstalesperson vid polisens ledningscentral.</p>
      <p>
        <i>Hur ser skadeläget ut?</i>
      </p>
      <p>– Kvinnan ska fått en bula och sårskada i ansiktet. Hennes vänstra knä är skadat och hon har även en svullnad på låret, säger han.</p>
      <p>I nuläget har ingen gripits för rånförsöket.</p>
      <p>– Vi har upprättat en anmälan om ett rånförsök. Vi letar efter tre gärningspersoner i 20-årsåldern. En kvinna som ska vara 1.70 meter lång och två män som ska vara cirka 1.80 meter långa, säger Patric Fors.</p>
    </article>
  </body>
</html>