<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Za-nasilje-ne-postoje-ni-razlog-ni-opravdanje/570242?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:18:28+00:00"/>
    <meta property="og:title" content="&quot;Za nasilje ne postoje ni razlog ni opravdanje&quot;"/>
    <meta property="og:description" content="BANJALUKA - Nasilje u porodici je jedan od ključnih problema savremenog društva, o kojem se najčešće ćuti. Razlozi za prećutkivanje leže u tradicionalnom odgoju, u strahu od osude, nerazumijevanja, osvete i mnogim drugim strahovima koje žrtva osjeća. Žrtve nasilja su najčešće žene i djeca, koji ovo nasilje trpe iz egzistencijalnih razloga i emocionalne i materijalne zavisnosti od nasilnika."/>
  </head>
  <body>
    <article>
      <h1>"Za nasilje ne postoje ni razlog ni opravdanje"</h1>
      <address><time datetime="2019-11-24T14:18:28+00:00">24 Nov 2019, 14:18</time> by <a rel="author">A.M.</a></address>
      <p>BANJALUKA - Nasilje u porodici je jedan od ključnih problema savremenog društva, o kojem se najčešće ćuti. Razlozi za prećutkivanje leže u tradicionalnom odgoju, u strahu od osude, nerazumijevanja, osvete i mnogim drugim strahovima koje žrtva osjeća. Žrtve nasilja su najčešće žene i djeca, koji ovo nasilje trpe iz egzistencijalnih razloga i emocionalne i materijalne zavisnosti od nasilnika.</p>
      <p>U želji da upozori javnost na razmjere ovog problema, Organizacija žena Demokratskog saveza (Demos) Banjaluka pokrenula je niz aktivnosti kojima će upoznati širu javnost o posljedicama koje nasilje u porodici nosi, te pružiti podršku žrtvama nasilja.</p>
      <p>Ključna poruka svih ovih aktivnosti jeste da za nasilje ne postoje ni razlog ni opravdanje, te da žrtvama nasilja poručuju da nisu same i da potraže pomoć i podršku, jer praksa i istraživanja pokazuju da nasilnik svoj čin nikad ne čini samo jednom.</p>
    </article>
  </body>
</html>