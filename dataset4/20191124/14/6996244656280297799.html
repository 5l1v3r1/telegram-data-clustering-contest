<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709797"/>
    <meta property="og:site_name" content="ישראל היום"/>
    <meta property="article:published_time" content="2019-11-24T14:55:22+00:00"/>
    <meta property="og:title" content="בריטניה: 101 כלבי תחש גזעיים חולצו במבצע מיוחד"/>
    <meta property="og:description" content="הכלבים הגזעיים הוחזקו בשלושה רובעים שונים בעיר מנ'צסטר • מי שרכש כלב בשנה האחרונה הוזמן לתת עדות ולסייע בחקירהבעלי חיים"/>
  </head>
  <body>
    <article>
      <h1>בריטניה: 101 כלבי תחש גזעיים חולצו במבצע מיוחד</h1>
      <h2>הכלבים הגזעיים הוחזקו בשלושה רובעים שונים בעיר מנ'צסטר • מי שרכש כלב בשנה האחרונה הוזמן לתת עדות ולסייע בחקירה</h2>
      <address><time datetime="2019-11-24T14:55:22+00:00">24 Nov 2019, 14:55</time> by <a rel="author" href="https://www.israelhayom.co.il/writer_articles?tid=55291" target="_blank">אסף גולן</a></address>
      <p>המשטרה פשטה על 9 בתים בעיר מנצ'סטר בבריטניה כחלק ממבצע חשאי שנערך למען הצלה של בעלי חיים. המבצע שהתרחש במהלך שבוע שעבר (שלישי) הביא לשחרורם של 101 כלבי תחש גזעיים. </p>
      <p>
        <b>עוד בנושא:</b>
      </p>
      <p>• <a href="https://www.israelhayom.co.il/article/707147">כלב "חד קרן" מעורר סערה ברשת</a></p>
      <p>• <a href="https://www.israelhayom.co.il/article/708447">פינת האימוץ השבועית</a></p>
      <p>• <a href="https://www.israelhayom.co.il/article/708989">כזה לא ראיתם: לוח שנה לכלבים יהודיים</a></p>
      <p>• <a href="https://www.israelhayom.co.il/article/703055">ננשכה - ופוצתה במאות אלפי שקלים</a></p>
      <figure>
        <img src="https://www.israelhayom.co.il/sites/default/files/u117273/_109754672_87bed89e-13ff-49aa-9f48-3ba1bc11d526.jpg"/>
      </figure>
      <p>
        <b>כלבי התחש שחולצו במבצע</b>
      </p>
      <p>הכלבים עצמם חולצו משלושה רובעים שונים בעיר מנצ'סטר, שבהם הוחזקו הכלבים בתוך מכלאות. אחרי התפיסה של הכלבים ושחרורם מגידול בתנאים נוראיים, הועברו כל כלבי התחש לאחזקת RSPCA, ארגון בריטי שעוסק בהצלת בעלי חיים.</p>
      <figure>
        <img src="https://www.israelhayom.co.il/sites/default/files/u117273/_109754671_0387d25f-223f-42a1-8576-a84e10aa072d.jpg"/>
      </figure>
      <p>נציג מועצת הרובע ו הוחזקו חלק מן הכלבים, מארק וידדוק, אמר אחרי המבצע כי "זה ממש משמח ונעים להצליח במבצע שכזה ולהציל כזו כמות של כלבים. אני מודה מקרב הלב לכל מי שלקח חלק במבצע המשותף הזה שלנו יחד עם כל משטרת מנצ'סטר". והוסיף כי החקירה החלה כבר לפני יותר מחודשיים בעקבות תלונות של דיירים, שככל הנראה שמעו את הכלבים ונחשפו לתנאי המחייה הירודים שבהם היו מצויים.</p>
      <p>המועצה גם ציינה כי "כרגע לא ניתן עדיין לפנות לאימוץ הכלבים האלו, כיוון שהם עדיין חלק מחקירה שהחלה בעקבות תלונות השכנים. בכל מקרה כל מי שקנה בעיר כלבי תחש ב-12 החודשים האחרונים נשמח מאד שיפנה אלינו ויסייע בחקירה".</p>
    </article>
  </body>
</html>