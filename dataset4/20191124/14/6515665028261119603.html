<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363569/lekar-heroj-spasao-zivot-putniku-u-avionu-isisao-urin-iz-covekove-besike-i-sprecio-da-mu-taj-organ-pukne-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T14:11:00+00:00"/>
    <meta property="og:title" content="LEKAR HEROJ SPASAO ŽIVOT PUTNIKU U AVIONU: Isisao urin iz čovekove bešike i sprečio da mu taj organ pukne! (VIDEO)"/>
    <meta property="og:description" content="Hrabri kineski doktor pokazao je šta znači poštovanje Hipokratove zakletve kada je spasio život starijeg putnika tako što je isisao 800 mililitara urina iz čovekove bešike kako bi sprečio da taj organ pukne."/>
  </head>
  <body>
    <article>
      <h6 class="kicker">dramatično</h6>
      <h1>LEKAR HEROJ SPASAO ŽIVOT PUTNIKU U AVIONU: Isisao urin iz čovekove bešike i sprečio da mu taj organ pukne! (VIDEO)</h1>
      <address>
        <time datetime="2019-11-24T14:11:00+00:00">24 Nov 2019, 14:11</time>
      </address>
      <p>
        <b>Hrabri kineski doktor pokazao je šta znači poštovanje Hipokratove zakletve kada je spasio život starijeg putnika tako što je isisao 800 mililitara urina iz čovekove bešike kako bi sprečio da taj organ pukne.</b>
      </p>
      <p>Kako prenosi ladbible.com, sve se desilo u toku leta Guangdžou-Njujork u avionu kompanije "Čajna Sadern Ervejs".</p>
      <p>Šest sati pre sletanja jedan od putnika je rekao da se oseća loše. Oblivao ga je hladan znoj i žalio se da ne može da mokri.</p>
      <p>Posada aviona je pitala putnike da li je neko lekar i u tom trenutku je doktor Žang Hong podigao ruku.</p>
      <figure>
        <iframe src="https://www.youtube.com/embed/W8iAJ4blu-0" width="560" height="315" data-service="Youtube" scrolling="no"/>
      </figure>
      <p>"Stomak mu je bio naduven, nije mogao da miruje i puno se znojio. Njegova porodica mi je rekla da ima povećanu prostatu, pa sam odmah posumnjao da to uzrokuje zadržavanje mokraće", rekao je doktor Žang.</p>
      <p>On je tada shvatio da pacijent mora da se oslobodi mokraće ili će njegova bešika da pukne.</p>
      <p>S obzirom da nije imao potrebne instrumente, Dr Žang je napravio improvizovani kateter od komada plastične cevi i isisao mokraću. Time je spasio život nesrećnom muškarcu, ali i zaslužio da bude nazvan herojem.</p>
      <p>Kurir.rs/Večernje Novosti</p>
      <p>Foto: Printscreen/Youtube</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363475/srusio-se-putnicki-avion-u-kongu-broj-mrtvih-nije-konacan-jer-su-medju-njima-i-mestani-na-koje-se-srusio-video"/>
        <a href="https://www.kurir.rs/planeta/3363443/drama-u-rusiji-kopilot-preminuo-putnicki-avion-prinudno-sleteo-istraga-je-u-toku"/>
        <a href="https://www.kurir.rs/planeta/3362345/zapalio-se-boing-sa-347-putnika-kroz-prozor-gledali-strasan-prizor-pilot-objavio-vanredno-stanje-video"/>
        <a href="https://www.kurir.rs/planeta/3361151/vratili-je-kuci-turka-deportovala-u-holandiju-zenu-koja-je-isla-u-siriju-i-pridruzila-se-ekstremistima"/>
      </related>
    </article>
  </body>
</html>