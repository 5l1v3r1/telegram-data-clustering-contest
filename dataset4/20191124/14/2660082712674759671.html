<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@irreportaj/%D9%87%DB%8C%D8%AC%D8%A7%D9%86%D9%87%D8%A7%DB%8C-%D8%AE%D9%88%D8%AF%D8%B1%D9%88%DB%8C%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%AF%D8%A7%D9%85%D9%87%D8%AF%D8%A7%D8%B1-%D8%A7%D8%B3%D8%AA-drwcdkywebqu"/>
    <meta property="og:site_name" content="ویرگول"/>
    <meta property="article:published_time" content="2019-11-24T14:27:17+00:00"/>
    <meta property="og:title" content="هیجان‌های خودرویی در بازار ادامه‌دار است"/>
    <meta property="og:description" content="افزایش قیمت بنزین و تاثیر سوء آن روی قیمت خودرو ها"/>
  </head>
  <body>
    <article>
      <h1>هیجان‌های خودرویی در بازار ادامه‌دار است</h1>
      <address><time datetime="2019-11-24T14:27:17+00:00">24 Nov 2019, 14:27</time> by <a rel="author" href="https://virgool.io/@irreportaj" target="_blank">هادی شریفی</a></address>
      <figure>
        <img src="https://files.virgool.io/upload/users/15880/posts/drwcdkywebqu/vpbnyxjnk4ch.jpeg"/>
      </figure>
      <p><b>امیرحسن کاکایی</b> استاد دانشگاه و کارشناس صنعت خودرو در گفت‌وگو با خبرنگار اقصادی<a href="https://titrehdagh.com/"> تیتر داغ</a> ، اظهار داشت: در شرایط فعلی هیچ گونه رابطه مستقیمی بین قیمت خودرو و قیمت بنزین وجود ندارد و هیجان‌های خودرویی در بازار ادامه دار است .</p>
      <p>کاکایی افزود: در رابطه با هزینه‌های خودرو با توجه به قیت‌های پایه‌ای که وجود دارد و ارزانی بسیار زیاد قیمت قبلی بنزین،  در حقیقیت مسئله ارتباط افزایش قیمت خودرو با افزایش قیمت بنزین منتفی است، زیرا بنزین بسیار ارزان بود و الان مقداری گران شده است و درسته که  نسبت به قیمت قبلی آن افزایش سه برایری داشته است، اما نسبت به قیمت اصلی آن در برابر هزینه های تولید ناچیز است.</p>
      <p>📷</p>
      <p>وی اظهار داشت: قیمت بنزین در لحظه اثر نمی‌گذارد اما افزایش  قیمت بنزین یک نکته را به بازار سرمایه و عامه مردم نشان می‌دهد .</p>
      <p>این کارشناس  صنعت خودرو ادامه داد: از سال ۹۶ پایه پولی ما به یک سوم قیمت واقعی خود نزول پیدا کرده است، در برابر این موضوع اولین اتفاقی که افتاد، قیمت سکه و ارز در اوایل سال ۹۷ بالا رفت.</p>
      <p>کاکایی ادامه داد: در خصوص موضوع افزایش قیمت سکه عده ای از کارشناسان گفتند که این رقم بالا است و دولت برای این که بگوید چیزی تغییر نکرده شروع به تزریق سکه به بازار داخلی کرد و این کار دولت به یک فاجعه شد و طلا مملکت حراج شد.</p>
      <p>وی افزود:  در اوایل سال ۹۷ سکه از قیمت  ۱ ونیم میلیون تومان به ۴ میلیون رسید و علی رغم تبلیغ سکه همانجا مشخص شد که ارزش پول ملی عملا یک سوم شده و در ادامه آن یک سری کالا، مواد معدنی و غذایی قیمتش بالاتر رفت.</p>
      <p>این استاد دانشگاه اظهار داشت: دولت برای آن که بتواند بازار را کنترل کند خیلی جاها با دستورقیمت‌ها را سرجای خود نگه داشت و خیلی از جاها با  شکست مواجه شد.</p>
      <h3>دلیل شکست دولت در کنترل بازار سرمایه</h3>
      <p>این کارشناس  صنعت خودرو  افزود: دلیل شکست دولت در کنترل بازار این بود که پول ملی در مجموع به یک سوم ارزش خود رسیده است.</p>
      <p>وی بیان کرد: در این مدت تنها خودرو بود که با دستور ۱ ونیم تا دو برابر شد و بنزین افزایش قیمت تا چند رو گذشته نداشت که این کالاهم با افزایش قیمت مواجه گشت.</p>
      <p>کاکایی تأکید کرد: این موضوع به این معنا است که قیمت خودرو  با توجه به هیجان‌های خودرویی به زودی ظرفیت آن را دارد که تا سه برابر شدن قیمت پیش رود.</p>
      <p>وی ضمن اشاره به رشد بازار بورس و بازار مسکن در سال های اخیر گفت: بورس هم در بازار سرمایه از ابتدای امسال تا کنون حدود ۷۰ تا ۸۰ درصد ارزشش بالاتر رفته است، زیرا در این مدت سرمایه ها به سمت بورس رفت.</p>
      <h3>در دو ماه گذشته بازار خودرو ثبات داشت</h3>
      <p>کاکایی ادامه داد: در حال حاضر بازار مسکن راکد مانده و به خاطر قیمت بالا مردم توان خرید مسکن را ندارند. و در بازار خودرو  در دو ماه پیش یک ثبات به بازار برگشته بود اما با اتفاقاتی کهذدر یک ماه گذشته افتاد و وزیر صنعت اعلام کرد که زیر بار فشار سازمان استاندارد ملی رفتن دو قرار در خرداد ماه آینده خودرو پراید و ۴۰۵ از چرخه تولید بیرون خارج شود  قیمت این دو خودرو شروع به افزایش کرد .</p>
      <p>وی تأکید کرد: معنی این  که بنزین هم سه برابر شده این است که متاسفانه این جهت را به سرمایه گذاران می دهد که بازار خودرو ظرفیت افزایش قیمت سه برابری را دارد و احتمال دارد این امر سبب گران تر شدن خودرو شود و با توجه به محدودیت هایی که در صنعت تولید خودرو و بازار داریم، به این نکته توجه داشته باشید که روند تولید این صنعت بالاتر هم رفته است و بیشتر از این زورش نمی زسد و با کوچکترین تحریک از سمت سرمایه گذاران قیمت ها بالا می رود.</p>
      <h3>آیا  افزایش قیمت خودرو ادامه پیدا می‌کند؟</h3>
      <p>این کارشناس خودرو در پاسخ به سوال خبرنگار تهران نیوز در خصوص افزایش قیمت خودرو ادامه دار است یا خیر گفت: در جواب این سوال باید گفت نمی‌توان پیش بینی کرد که آیا این اتفاق رخ می‌دهد یا خیر اما می‌ توان سطح افزایش قیمت را سه برابر پیش‌بینی کرد .</p>
      <p>کاکایی بیان کرد: اگر  دولت بتواند مشکلات خودروسازان و قطعه سازان را حل کند و میزان تولید بالاتر رود، باید ب این نکته توجه داشت که از منظر توان خرید، مردم همچین چیزی را کشش ندارند و الان به طور عادی در یک رکود کامل به سر می بریم و اگر هجوم سرمایه گذاران در بازار سرمایه نبود الان قیمت پراید ۵۰ میلیون تومانی هیچ توجیهی نداشت وعملا کسی خرید و فروش نمی‌کرد و در حال حاضر کسانی که خرید و فروش می کنند بیشتر کسانی هستند که نیاز به سرمایه‌گذاری دارند نه مصرف و متاسفانه شرایط موجود اقتصادی در یک وضعیت خاص است و ربطی به قیمت بنزین ندارد اما هیجانات خودرویی فعلا ادامه دارد.</p>
      <h3>ابزارهای قهری دولت دیگر  در برابر هیجان‌های خودرویی جوابگو نیست</h3>
      <p>دولت با ابزارهای قهری دیگر نمی‌تواند جلوی افزایش قیمت خودرو و هیجان‌های خودرویی را بگیرد چون این خودروساز نیست که قیمت را بالاتر می برد بلکه قیمت خرید در بازار است که قیمت خودرو را بالاتر می برد لذا تنها راه کنترل این است که تولید خودرو را بالاتر ببرند که در این امر هم موانع بسیار زیادی وجود دارد که به تدریح در حال حل شدن است.</p>
    </article>
  </body>
</html>