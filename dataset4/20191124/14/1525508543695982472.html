<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779858/%D8%B6%D8%B1%D9%88%D8%B1%D8%AA-%D8%AA%D9%82%D9%88%DB%8C%D8%AA-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%87%D8%A7-%D8%AF%D8%B1-%D8%B4%D8%A7%D9%87%D8%B1%D9%88%D8%AF-%D8%B1%D8%AE-%D9%86%D8%AF%D8%A7%D8%AF%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T14:08:51+00:00"/>
    <meta property="og:title" content="فرماندار شاهرود: ضرورت تقویت نظارت بر بازار/ افزایش قیمت‌ها در شاهرود رخ نداده است"/>
    <meta property="og:description" content="شاهرود - فرماندار شاهرود بابیان اینکه باید نظارت بر بازار تقویت شود، گفت: اگر این امر به‌درستی رخ ندهد، گرانی بر زندگی مردم تأثیر گذاشته و موجبات نارضایتی مردم فراهم می‌شود."/>
  </head>
  <body>
    <article>
      <h1>فرماندار شاهرود: ضرورت تقویت نظارت بر بازار/ افزایش قیمت‌ها در شاهرود رخ نداده است</h1>
      <address>
        <time datetime="2019-11-24T14:08:51+00:00">24 Nov 2019, 14:08</time>
      </address>
      <p>به گزارش <a href="https://www.mehrnews.com/">خبرنگار مهر</a>، نادر فخری بعدازظهر یکشنبه در نشست ستاد تنظیم بازار شهرستان شاهرود به میزبانی فرمانداری ضمن بیان اینکه امروز باید نظارت بر بازار افزایش یابد، تأکید کرد: اگر نظارت‌ها را افزایش ندهیم گرانی به زندگی مردم فشار خواهد آورد و آن‌وقت است که موجبات نارضایتی مردم فراهم می‌شود.</p>
      <p>وی بابیان اینکه در شهرستان شاهرود هیچ افزایش قیمتی رخ نداده است، افزود: نیروهای موردنیاز برای نظارت به بازار با کمک دستگاه‌های اجرایی سطح شهرستان در اختیار صنعت معدن و تجارت که رسالت نظارت بر بازار را دارد گذاشته می‌شود.</p>
      <p>فرماندار شاهرود بابیان اینکه امروز کشور در جنگ اقتصادی است و مسئولان افسران این جنگ هستند، بیان کرد: دستگاه‌های اجرایی نیروهای خود را برای این جنگ اقتصادی بسیج کنند.</p>
      <p>فخری خواستار ترویج روحیه جهادی و بسیجی بین مسئولان اداره و دستگاه‌های دولتی شد و گفت: در سایه مدیریت جهادی می‌توان آرامش را برای مردم به ارمغان آورد.</p>
    </article>
  </body>
</html>