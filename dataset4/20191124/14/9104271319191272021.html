<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/meteo-arpa-piemonte-sul-biellese-lallerta-scende-da-rosso-a-giallo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T14:06:32+00:00"/>
    <meta property="og:title" content="Meteo Arpa Piemonte sul Biellese l’allerta scende da rosso a giallo"/>
    <meta property="og:description" content="Condizioni generali in miglioramento"/>
  </head>
  <body>
    <article>
      <h1>Meteo Arpa Piemonte sul Biellese l’allerta scende da rosso a giallo</h1>
      <h2>Condizioni generali in miglioramento</h2>
      <address>
        <time datetime="2019-11-24T14:06:32+00:00">24 Nov 2019, 14:06</time>
      </address>
      <h3>Meteo Arpa Piemonte sul Biellese l’allerta scende da rosso a giallo</h3>
      <h4>Arpa Piemonte ha emesso un ulteriore bollettino meteo. Allerta rossa ancora oggi per rischio idrogeologo su astigiano, alessandrino e Valli di Lanzo e Orco. Allerta arancione nelle restanti altre zone della Regione, Biellese compreso.</h4>
      <p>L’area depressionaria di origine atlantica, responsabile delle intese precipitazioni di ieri, ed il minimo al suolo ad essa associato, si posizionano sul mare ad ovest di Corsica e Sardegna.  Questa configurazione meteorologica determina la persistenza di forti correnti da sudest al confine con la Liguria e da est-nordest sulle pianure piemontesi, mantenendo precipitazioni diffuse su tutta la nostra regione.</p>
      <p>Con le nevicate di forte intensità che interessano le Alpi Piemontesi da venerdì si misurano apporti complessivi di neve fresca, a 2000m, di 90-130cm su tutto l’arco alpino, con quantitativi maggiori (fino a 140-170cm) su Alpi Pennine, Alpi Graie e Alpi Marittime e quantitativi inferiori (50-100cm) sulle Alpi Cozie. La quota delle nevicate, sui 1100-1300m, è scesa fino a 800-900m nelle valli più strette e, sotto i rovesci nevosi più intensi nelle Alpi Pennine e Alpi Marittime, si è attestata sui 1400-1600m nelle zone più esposte sulla pianura e ai flussi da Sud-Est in quota su Alpi Liguri e sui settori prealpini.</p>
      <p>L’attività valanghiva spontanea è stata intensa dal pomeriggio di ieri con molte valanghe di medie e grandi dimensioni, di neve umida o bagnata, che hanno raggiunto in numerosi casi la viabilità di fondovalle.  Dai bacini di accumulo alle quote più elevate si sono staccate grandi valanghe che sono scese lungo i percorsi abituali fino al di sotto delle zone innevate.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/piemonte-supercelle-grandine-allerta-meteo"/>
        <a href="https://laprovinciadibiella.it/attualita/maltempo-protezione-civile-allerta-per-la-valle-cervo"/>
        <a href="https://laprovinciadibiella.it/attualita/maltempo-protezione-civile-lallerta-meteo-sale-a-livello-rosso"/>
      </related>
    </article>
  </body>
</html>