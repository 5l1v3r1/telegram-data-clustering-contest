<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837522-ukrayinskiy-moryak-zaginuv-pid-chas-shtormu-v-keltskomu-mori"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T14:03:00+00:00"/>
    <meta property="og:title" content="Український моряк загинув під час шторму в Кельтському морі"/>
    <meta property="og:description" content="КИЇВ. 24 листопада. УНН. Український моряк загинув від отриманої травми під час шторму в Кельтському морі. Про це УНН повідомляє з посиланням на благодійну …"/>
  </head>
  <body>
    <article>
      <h1>Український моряк загинув під час шторму в Кельтському морі</h1>
      <address><time datetime="2019-11-24T14:03:00+00:00">24 Nov 2019, 14:03</time> by <a rel="author">Анна Мурашко</a></address>
      <p><b>КИЇВ. 24 листопада. УНН.</b> Український моряк загинув від отриманої травми під час шторму в Кельтському морі. Про це <b>УНН</b> повідомляє з посиланням на благодійну організацію Фонд допомоги морякам "Ассоль" у Facebook.</p>
      <p>"Суховантаж ALMA ((IMO: 9231676, прапор - Мальта) зв'язався з MRCC Corsen, Франція, і запросив медичну допомогу 57-річному українському моряку, що знаходиться в критичному стані. Травма була отримана в результаті шторму в Кельтському морі о 21: 10 UTC 22 листопада, приблизно в 150 нм на захід від Бреста", - йдеться в повідомленні.</p>
      <p>Команду медпрацівників було доставлено на борт суховантажу вертольотом.</p>
      <p>"О 1:40 UTC 23 листопада лікарі констатували смерть моряка. Судно перервало рейс з Великобританії на Кубу та попрямувало в Брест", - зазначається в повідомленні.</p>
      <p>Також повідомляється, що точна причина смертельного нещасного випадку невідома.</p>
      <p>"Це може бути що завгодно, від удару хвилі до падіння, або удару будь-яким важким предметом", - йдеться в повідомленні.</p>
      <p>Нагадаємо, лівійські військові <a href="https://www.unn.com.ua/uk/news/1825707-liviyski-viyskovi-uryatuvali-z-morya-pivtisyachi-nezakonnikh-migrantiv?fbclid=IwAR3_HWBAECnwnrDkBTYygVWr7xMHDyq5tUEUGSOqtX9nk2GJLQu2h1ZPfxI">урятували з моря</a> півтисячі незаконних мігрантів.</p>
    </article>
  </body>
</html>