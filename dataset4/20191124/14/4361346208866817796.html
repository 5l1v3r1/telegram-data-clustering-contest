<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/napsutes-es-eso-is-lesz-november-utolso-napjaiban/187260"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T14:22:00+00:00"/>
    <meta property="og:title" content="Napsütés és eső is lesz november utolsó napjaiban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Napsütés és eső is lesz november utolsó napjaiban</mark>
      </h1>
      <address><time datetime="2019-11-24T14:22:00+00:00">24 Nov 2019, 14:22</time> by <a rel="author">MTI</a></address>
      <p>
        <b>November utolsó napjaiban változékony lesz az idő, napsütésre, esőre és fagyra is készülni kell - derül ki az Országos Meteorológiai Szolgálat országos, középtávú előrejelzéséből, amelyet vasárnap juttattak el az MTI-nek. </b>
        <b>November utolsó napjaiban változékony lesz az idő, napsütésre, esőre és fagyra is készülni kell - derül ki az Országos Meteorológiai Szolgálat országos, középtávú előrejelzéséből, amelyet vasárnap juttattak el az MTI-nek.</b>
      </p>
      <p><b>Hétfőn</b> a Nyugat-Dunántúlon tartósan megmaradhat a köd, másutt a délelőtt folyamán mindenütt feloszlik. Ezt követően folytatódik a <b>napos idő</b>, számottevő csapadék nem valószínű. A leghidegebb órákban mínusz 2 és plusz 5 fok között, napközben 8-13 fok között alakul a hőmérséklet.</p>
      <p><b>Keddre</b> virradóra többfelé képződik köd, és egy - akár nagyobb - része tartósan is megmaradhat. A nap csupán kisebb körzetekben, elsősorban a Dunától keletre süthet ki hosszabb-rövidebb időre. A ködös tájakon helyenként <b>szitálás</b>, esetleg <b>ónos szitálás</b>, a Dunántúlon néhol jelentéktelen eső előfordulhat. A legalacsonyabb hőmérséklet mínusz 3 és plusz 7 fok között valószínű, a keleti, északkeleti tájakon lehet a hidegebb. A legmagasabb hőmérséklet 5 és 12 fok között alakul.</p>
      <p><b>Szerdára</b> virradóra is többfelé párássá, ködössé válik a levegő. A délelőtti órákban főként keleten még lehetnek kevésbé felhős tájak, majd fokozatosan megnövekszik, megvastagszik a felhőzet. Eleinte a ködös tájakon fordulhat elő néhol szitálás, esetleg ónos szitálás, majd a nap második felében egyre több helyen eredhet el az <b>eső</b>. A leghidegebb órákban többnyire 1-8 fok lesz, de főleg a keleti tájakon néhol fagypont alá hűlhet a levegő. Napközben 6-14 fokig melegszik a levegő.</p>
      <figure>
        <img src="http://media.borsonline.hu/cikk/20/192877/big-lead/650x360/2033301_pexels-photo-3250651.jpg"/>
        <figcaption>© Pexels</figcaption>
      </figure>
      <p><b>Csütörtökön</b> a nap első felében többfelé kell számítani - helyenként akár kiadós mennyiségű - esőre, majd átmeneti szünet után estétől délnyugat felől várhatóan újabb <b>csapadékhullám</b> érkezik. A minimumhőmérséklet 4 és 10, a maximumhőmérséklet 8 és 15 fok között alakul.</p>
      <p><b>Pénteken</b> hosszabb-rövidebb időszakokra kisüt a nap. A tartós csapadék megszűnik - legkésőbb a keleti tájakon -, de <b>szórványosan</b> további <b>záporok</b> fordulhatnak elő a délutáni órákban. A legalacsonyabb hőmérséklet 2 és 9, a legmagasabb hőmérséklet 7 és 13 fok között alakul.</p>
      <p><b>Szombaton</b> a többórás <b>napsütés</b> mellett elszórtan lehetnek <b>rövid, futó záporok</b>. A minimumhőmérséklet mínusz 2 és plusz 5, a maximumhőmérséklet 5 és 10 fok között valószínű.</p>
      <p><b>Vasárnap</b> egyre többfelé ered el az <b>eső</b>, és többfelé megerősödik a <b>szél</b> is. A legalacsonyabb hőmérséklet mínusz 3 és plusz 4, a legmagasabb hőmérséklet 3 és 10 fok között valószínű - olvasható az előrejelzésben.</p>
    </article>
  </body>
</html>