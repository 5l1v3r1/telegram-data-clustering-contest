<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-zamist-dytsadka-buduyut-uzhe-vidrazu-dvi-desyatypoverhivky-video"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-24T14:26:00+00:00"/>
    <meta property="og:title" content="У Сумах замість дитсадка будують уже відразу дві десятиповерхівки (відео)"/>
    <meta property="og:description" content="Будинок на вулиці Інтернаціоналістів у Сумах, який будують на замовлення прокуратури, перетворився на комплекс. Про це розповів начальник міського управління Державного архітектурно-будівельного контролю Анатолій Довбня. Перевірити будівництво мали з 4 по 15 листопада, йдеться в сюжеті UA:СУМИ. Минулої п’ятниці дійшли такого висновку:"/>
  </head>
  <body>
    <article>
      <h1>У Сумах замість дитсадка будують уже відразу дві десятиповерхівки (відео)</h1>
      <address>
        <time datetime="2019-11-24T14:26:00+00:00">24 Nov 2019, 14:26</time>
      </address>
      <p>Будинок на вулиці Інтернаціоналістів у Сумах, який будують на замовлення прокуратури, перетворився на комплекс. Про це розповів начальник міського управління Державного архітектурно-будівельного контролю Анатолій Довбня. Перевірити будівництво мали з 4 по 15 листопада, йдеться в сюжеті <a href="https://sm.suspilne.media/news/48332">UA:СУМИ</a>.</p>
      <p>Минулої п’ятниці дійшли такого висновку:</p>
      <p>«На даній земельній ділянці здійснюється будівництво підрядною організацією «Топаз» двох житлових 10-ти поверхових житлових будинків з вбудованими-прибудованими нежитловими приміщеннями. Вони надали нам розрахунок класі наслідків, відповідного до якого даний об’єкт відноситься до класу наслідків СС3, що підпадає під контрольні функції обласного управління Держархбудконтролю».</p>
      <p>Керівницю ДАБІ Сумської області Тетяну Сіробабу на місці журналісти не застали. Без її дозволу на камеру її підлеглі говорити відмовилися. Поза камерою головний спеціаліст сектору документообігу Ірина Ткаченко сказала: лист від міської архітектурно-будівельної інспекції отримали сьогодні. На інформаційному стенді будівництва і досі значиться - зводиться один 10-ти поверховий житловий будинок - будує «Топаз». Директор цієї фірми Микола Сіроштан у відповідь на дзвінки кидає слухавку. Торік у листопаді депутати міської ради віддали 68 соток по вулиці Інтернаціоналістів під зведення багатоповерхового будинку для прокуратури. За планом зонування міста Суми, затвердженим у 2012 році, на цій території мали б з’явитися дитсадок або школа.</p>
      <figure>
        <iframe src="https://www.youtube.com/embed/VJszLcwxHsw" width="560" height="315" data-service="Youtube" scrolling="no"/>
      </figure>
    </article>
  </body>
</html>