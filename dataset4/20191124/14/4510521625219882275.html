<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ramnicu-valcea/foto-romanul-picior-iesit-vot-lacrimi-ochi-am-votat-sperand-vor-intoarce-copiii-acasa-strainatate-1_5dda24c35163ec427159667c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T14:44:52+00:00"/>
    <meta property="og:title" content="FOTO Românul fără un picior, ieşit de la vot cu ochii în lacrimi: „Am votat sperând că mi se vor întoarce copiii acasă“"/>
    <meta property="og:description" content="Un român care avea dreptul să solicite urna mobilă a ales din nou să-şi exercite dreptul de a vota într-o secţie din sat, în turul al doilea al alegerilor prezidenţiale de duminică."/>
  </head>
  <body>
    <article>
      <h1>FOTO Românul fără un picior, ieşit de la vot cu ochii în lacrimi: „Am votat sperând că mi se vor întoarce copiii acasă“</h1>
      <address><time datetime="2019-11-24T14:44:52+00:00">24 Nov 2019, 14:44</time> by <a rel="author">Daciana Mitrache</a></address>
      <h4>Un român care avea dreptul să solicite urna mobilă a ales din nou să-şi exercite dreptul de a vota într-o secţie din sat, în turul al doilea al alegerilor prezidenţiale de duminică.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/peripetiile-unui-roman-siberia-votat-corespondenta-am-devenit-agentul-00007-rus-1_5dc7d5fd5163ec4271dcb219/index.html"/>
        <a href="https://adevarul.ro/locale/ramnicu-valcea/video-forma-extrema-protest-urma-unui-accident-mortal-oamenii-vor-biocoteze-alegerile-blocheze-circulatia-valea-oltului-1_5dd9c37c5163ec42715752c1/index.html"/>
      </related>
      <p>
        <a href="https://adevarul.ro/locale/ramnicu-valcea/romanul-picior-carje-portretul-alegatorului-exemplar-urne-vot-sectie-golesti-valcea-7_5dda908b5163ec42715d080a/index.html">
          <b>GALERIE FOTO</b>
        </a>
      </p>
      <p>În comuna Goleşti, din judeţul Vâlcea, unul dintre alegători, un bărbat fără un picior, a ales să meargă să voteze în cârje, la secţie, chiar dacă ar fi avut dreptul să solicite urna mobilă, dată fiind condiţia sa fizică.</p>
      <p><a href="https://adevarul.ro/locale/ramnicu-valcea/foto-barbatul-picior-preferat-mearga-vot-carje-decat-ceara-urna-mobila-umiliti-tara-umiliti-afara-1_5ceacb39445219c57e13f428/index.html"><u><b>La referendum şi la alegerile europarlamentare din primăvară, bărbatul a ales aceeaşi variantă</b></u></a>. Duminică, 24 noiembrie, când mulţi au preferat să stea la gura sobei din cauza frigului şi a burniţei, omul a venit din nou la Secţia de vot 247 din satul Poieniţa, comuna Goleşti - Vâlcea. </p>
      <p>Gestul său i-a impresionat pe toţi cei prezenţi: „Spre deosebire de alţii care, chiar sănătoşi fiind, au ales să stea acasă, omul acesta reprezintă de fapt un exemplu de urmat pentru noi toţi, indiferent de colaratura politică. În ciuda ploii mocăneşti şi a vremii care te îndeamnă să stai în casă, la căldură, el a ales să îşi exercite dreptul de vot conferit de Constituţie”, ne-au declarat membri din secţia de vot.</p>
      <p>„Am votat în speranţa că mi se vor întoarce şi mie copiii din străinătate, acasă”, a spus omul cu lacrimi în ochi. Tot cu ochii plini de lacrimi a ieşit omul şi din secţia de vot.</p>
      <p>La alegerile din primăvară, ca şi acum, bărbatul în cârje din Goleşti - Vâlcea a avut nevoie de ajutorul oamenilor pentru a putea intra în secţia de vot. În lipsa unei rampe de acces în secţia de vot nu s-a descurajat, ci a insistat să meargă să voteze. „E clar că nu a venit ca alţii, forţat, ci a venit din convingere proprie”, ne declarau mai mulţi martori la vremea respectivă.</p>
      <p>În comuna Goleşti, din judeţul Vâlcea, s-au înregistrat şi evenimente negative. „Cei de PSD au început să facă taximetrie cu votanţii, până am sesizat comisia şi s-au potolit”, ne-au informat mai multe surse din secţiile de vot.</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/24/5dda90d95163ec42715d0a8d/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda90ec5163ec42715d0b3d/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda912d5163ec42715d0cf1/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda91655163ec42715d0e7f/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda91485163ec42715d0db7/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda91935163ec42715d0ffb/627x0.jpg"/>
          <figcaption>Românul fără un picior, în cârje - portretul alegătorului exemplar - la urne de vot, la o secție din Golești - Vâlcea Foto Adevărul</figcaption>
        </figure>
        <figcaption>
          <a href="https://adevarul.ro/locale/ramnicu-valcea/romanul-picior-carje-portretul-alegatorului-exemplar-urne-vot-sectie-golesti-valcea-7_5dda908b5163ec42715d080a/index.html">Românul fără un picior, în cârje - portretul alegătorului exemplar - la urne de vot, la o secţie din Goleşti - Vâlcea</a>
        </figcaption>
      </slideshow>
      <hr/>
    </article>
  </body>
</html>