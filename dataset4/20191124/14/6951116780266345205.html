<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/anticipazioni-trono-over-uomini-e-donne-registrazione-23-novembre/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T14:57:17+00:00"/>
    <meta property="og:title" content="Anticipazioni Trono Over Uomini e donne registrazione 23 novembre"/>
    <meta property="og:description" content="Anticipazioni Trono Over Uomini e donne registrazione 23 novembre: news sulla storia di Gemma e Juan Luis, mentre Armando sgancia la bomba."/>
  </head>
  <body>
    <article>
      <h1>Anticipazioni Trono Over Uomini e donne registrazione 23 novembre</h1>
      <address><time datetime="2019-11-24T14:57:17+00:00">24 Nov 2019, 14:57</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <aside>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/#Gemma_e_Juan_Luis">Gemma e Juan Luis<br/></a>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/#Scoop_di_Armando">Scoop di Armando<br/></a>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/#La_sfilata">La sfilata</a>
      </aside>
      <p><b><i>Anticipazioni Trono Over Uomini e donne registrazione 23 novembre:</i></b> le <b>news</b> sulla storia di <b>Gemma</b> e <b>Juan Luis</b>, mentre <b>Armando</b> sgancia la bomba.</p>
      <h3><anchor name="Gemma_e_Juan_Luis"/>Anticipazioni Trono Over Uomini e donne Gemma e Juan Luis</h3>
      <p>La <b>nuova registrazione</b> del <b>Trono Over</b> di <b>Uomini e donne</b> si è svolta <b>sabato 23 novembre</b> e per le <b>anticipazioni</b> ringraziamo come sempre il sito <a href="https://www.ilvicolodellenews.it/">Il Vicolo delle News</a>. Tutto è iniziato dalla dieta di <b>Tina</b> che si è di nuovo pesata ed è arrivata a 74 kg.</p>
      <p>Quindi, a questo punto, è stato, come sempre, il momento di <b>Gemma Galgani</b>, la quale ha fatto l’esterna con <b>Juan Luis</b> e le cose tra loro stanno andando molto bene. In puntata la dama ha regalato al cavaliere un cartellone a forma di cuore con attaccati 120 post-it. Sopra ad essi c’erano indicate 80 canzoni d’amore dedicate a lui. A questo punto gli ha detto che ad ogni puntata lui dovrà togliere un post-it e balleranno insieme la canzone scritta in esso. Hanno raccontato che <b>al momento tra loro ci sono stati solo baci a stampo.</b></p>
      <p>Inoltre per <b>Juan Luis</b> sono arrivate cinque signore per conoscerlo, ma le ha mandate tutte a casa. E ha mandato via anche <b>Paula</b> (<a href="https://www.novella2000.it/anticipazioni-trono-over-uomini-e-donne-registrazione-9-novembre/">la signora della volta precedente</a>), scusandosi con lei poiché non aveva ben compreso il regolamente del programma.</p>
      <p>Dopo il percorso di <b>Gemma Galgani</b>, le <b><i>anticipazioni</i></b> del <b>Trono Over</b> riferiscono che è stato il momento di<b> Ida e Riccardo</b>. Di loro vi abbiamo raccontato <a href="https://www.novella2000.it/ida-e-riccardo-si-sono-lasciati-cosa-e-successo-uomini-e-donne/">tutto nel dettaglio quello che è successo</a>. Comunque ci sono state altre discussioni e alla fine hanno dichiarato che <b>la loro storia è arrivata alla fine</b>. Principalmente il motivo è legato alla mancanza di rapporti intimi tra loro.</p>
      <p>Ma passiamo ad <b>Armando</b>…</p>
      <h3><anchor name="Scoop_di_Armando"/>Anticipazioni Trono Over Uomini e donne le rivelazioni di Armando</h3>
      <p>Dopo tutta la vicenda di <b>Ida e Riccardo</b>, le <b>anticipazioni</b> del <b>Trono Over</b> di <b>Uomini e donne</b> dicono che <b>Maria De Filippi</b> ha fatto sedere al centro dello studio<b> Armando Incarnato e Veronica</b>. I due sono usciti otto volte e lui ha dichiarato che la loro conoscenza sta andando un po’ così così. Il motivo è perché lei non riesce a lasciarsi andare nemmeno per un bacio.</p>
      <p>A questo punto è intervenuta anche <b>Valentina F. </b>e il cavaliere è subito partito al contrattacco laciando uno <b>scoop su di lei</b>. Ha infatti rivelato di <b>averla vista mentre si baciava con Simone fuori dagli studi</b>. Lei si era nascosta col cappuccio della felpa, ma lui ormai l’aveva vista. Tutto questo non è mai stato raccontato alla redazione da nessuno dei tre. <b>Simone e Valentina hanno negato tutto, così hanno iniziato a litigare con Armando.</b></p>
      <p>A questo punto le <b><i>anticipazioni</i></b> di <b><i>Uomini e donne</i></b> riferiscono di un altro colpo di scena venuto fuori dalle dichiarazioni di <b>Armando</b>. Il cavaliere ha infatti detto di essere <b>uscito solo una volta con Valentina F.</b> <b>ma quella volta sono stati a letto insieme</b>. <b>Gianni</b> quindi ha chiesto se avessero solo dormito e lui ha risposto che la notte non dorme. <b>Tina</b> quindi ha fatto una battuta. La dama ha negato tutto e ha chiesto di far verificare in albergo la carta d’indentità per dimostrare che non è stata lì. Ma <b>Armando</b> ha detto che lei non ha consegnato i documenti, quindi sarebbe il caso di controllare le telecamere. Ha aggiunto che <b>è stata tutta la notte con lui e poi la mattina presto è scappata come una ladra.</b></p>
      <p>Ha detto di non averlo raccontato perché si sarebbe umiliato agli occhi degli altri per aver avuto a che fare con una persona che in realtà ha un’agenzia alle spalle, facendosi manovrare da essa. Dopo tutte queste rivelazioni, <b>Veronica ha detto di fidarsi ancora meno di Armando. Ma comunque hanno ballato insieme.</b></p>
      <h3><anchor name="La_sfilata"/>Anticipazioni Trono Over Uomini e donne la sfilata</h3>
      <p>Per la parte finale della puntata, le <b>anticipazioni</b> di <b>Uomini e donne</b> parlando di <b>Anna e Samuel</b>. I due sono usciti tre volte e lui pensava che alla terza uscita ci sarebbe stato qualcosa di più, che la conoscenza si sarebbe un po’ evoluta. Al primo appuntamento c’era stato un bacio a stampo, al secondo uno un po’ più profondo, quindi al terzo <b>Samuel</b> si aspettava un bacio più passionale. <b>Anna</b> si è giustificata dicendo che all’ultima uscita era stanca, ma <b>lui ha comtinuato a dire che si aspettava un maggiore coinvolgimento.</b></p>
      <p>A questo punto è intervenuto <b>Gianni</b> dicendo che tutti gli uomini che escono con <b>Anna</b> dopo un po’ fanno sempre la stessa osservazione su di lei. Quindi secondo l’opinionista la dama ha qualcuno a casa. Lei ha negato tutto e <b>Maria</b> ha chiesto a <b>Samuel</b> cosa volesse fare. Lui all’inizio si è mostrato un po’ titubante, ma alla fine, incalzato da <b>Anna</b>, <b>ha deciso di interrompere tutto. </b>Da segnalare che durante la puntata ha fatto degli apprezzamenti su <b>Veronica</b>.</p>
      <p>Le <b><i>anticipazioni</i></b> di questa puntata del <b>Trono Over </b>si concludono con la <b>sfilata</b>. Il tema era <b>“Party per 2”</b> ed era il continuo dell’ultima volta. <b>Gemma</b>, <b>Veronica</b>, <b>Anna </b>e <b>Valentina</b> erano vestite come la volta precedente, dato che avevano già sfilato. <b>Barbara</b> ha sfilato con un costume da bagno e aveva allestito sulla pedana un lettino da mare, quindi ci ha fatto sdraiare <b>Samuel</b>. Ha preso un <b>3 da Armando,</b> il quale non aveva capito il senso di tutto quanto. Ha sfilato anche <b>Ida</b> che, alla domanda di <b>Maria</b>, ha detto di stare bene. <b>Valentina F.</b> ha sfilato con una tuta da unicorno ed ha finito per discutere con <b>Armando</b>, il quale ha detto che la prima notte con lui aveva un completino intimo. <b>La sfilata, comunque, è stata vinta da Roberta</b>.</p>
    </article>
  </body>
</html>