<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/olu-sayisiartiyor-216086h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:01:57+00:00"/>
    <meta property="og:title" content="Ölü sayısı artıyor"/>
    <meta property="og:description" content="Irak'ın güneyindeki protestolarda güvenlik güçlerinin açtığı ateş sonucunda en az beş kişi hayatını kaybetti. Ülke genelindeki gösterilerde en az 330 kişi yaralandı."/>
  </head>
  <body>
    <article>
      <h1>Ölü sayısı artıyor</h1>
      <h2>Irak'ın güneyindeki protestolarda güvenlik güçlerinin açtığı ateş sonucunda en az beş kişi hayatını kaybetti. Ülke genelindeki gösterilerde en az 330 kişi yaralandı.</h2>
      <address>
        <time datetime="2019-11-24T14:01:57+00:00">24 Nov 2019, 14:01</time>
      </address>
      <p>Hükümet karşıtı gösterilerin sürdüğü Irak'ın güneyindeki protestolarda beş kişi yaşamını yitirdi.</p>
      <p>Nasıriye kentinde cumartesi akşam saatlerinde güvenlik güçlerinin açtığı ateş sonucunda en az üç protestocunun öldüğü, 50'den fazla kişinin de yaralandığı ildi. Güvenlik güçleri kentteki üç köprü üzerinde toplanan göstericileri dağıtmak için gerçek mühimmat ve göz yaşartıcı gaz kullandı.</p>
      <p>Nasıriye'deki protestolar sırasında göstericilerin bazı hükümet binalarını ateşe verdiği belirtildi. </p>
      <p>
        <b>GERÇEK MERMİ KULLANILDI</b>
      </p>
      <p>Ülkenin güneyindeki Basra kenti yakınlarındaki Um Kasr limanı civarında yapılan gösterilerde de güvenlik güçlerinin protestocuları dağıtmak için gerçek mermi kullandığı bildirildi. Olaylarda en az iki kişi ölürken 70'ten fazla kişi de yaralandı.</p>
      <p>Irak'ta istihdam, sağlık hizmeti ve eğitim gibi alanlardaki sıkıntılardan şikâyetçi olan birçok yoksul Iraklı, ekim ayının başından beri düzenledikleri gösterilerde, yolsuzluk ve yabancı güçlere hizmet etmekle suçladıkları hükümetin istifasını istiyor. Ülkedeki gösterilerde şu ana kadar en az 330 kişi hayatını kaybetti.</p>
    </article>
  </body>
</html>