<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/international/article/1626089/%E0%A6%95%E0%A6%99%E0%A7%8D%E0%A6%97%E0%A7%8B%E0%A6%A4%E0%A7%87-%E0%A6%89%E0%A7%9C%E0%A7%8B%E0%A6%9C%E0%A6%BE%E0%A6%B9%E0%A6%BE%E0%A6%9C-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4-%E0%A6%A8%E0%A6%BF%E0%A6%B9%E0%A6%A4-%E0%A7%A8%E0%A7%AA"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T14:32:00+00:00"/>
    <meta property="og:title" content="কঙ্গোতে উড়োজাহাজ বিধ্বস্ত, নিহত ২৪"/>
    <meta property="og:description" content="কঙ্গোতে একটি যাত্রীবাহী উড়োজাহাজ বিধ্বস্ত হয়ে কমপক্ষে ২৪ জন নিহত হয়েছেন। স্থানীয় সময় আজ রোববার সকালে দেশটির গোমা শহরে এ ঘটনা ঘটে। প্রাথমিকভাবে এ ঘটনার সুনির্দিষ্ট কারণ জানা যায়নি।"/>
  </head>
  <body>
    <article>
      <h1>কঙ্গোতে উড়োজাহাজ বিধ্বস্ত, নিহত ২৪</h1>
      <address><time datetime="2019-11-24T14:32:00+00:00">24 Nov 2019, 14:32</time> by <a rel="author">অনলাইন ডেস্ক</a></address>
      <p>কঙ্গোতে একটি যাত্রীবাহী উড়োজাহাজ বিধ্বস্ত হয়ে কমপক্ষে ২৪ জন নিহত হয়েছেন। স্থানীয় সময় আজ রোববার সকালে দেশটির গোমা শহরে এ ঘটনা ঘটে। প্রাথমিকভাবে এ ঘটনার সুনির্দিষ্ট কারণ জানা যায়নি।</p>
      <p>সংশ্লিষ্ট কর্মকর্তাদের বরাত দিয়ে বিবিসির প্রতিবেদনে বলা হয়, উড়োজাহাজটি গোমা থেকে ৩৫০ কিলোমিটার (২২০ মাইল) উত্তরে বেনির উদ্দেশে যাচ্ছিল। আজ সকালে স্থানীয় বিমানবন্দর থেকে উড্ডয়নের কিছুক্ষণের মধ্যে উড়োজাহাজটি বিধ্বস্ত হয়। ওই উড়োজাহাজে ১৭ জন যাত্রী ও ২ জন ক্রু ছিলেন। যে আবাসিক বাড়ির ওপর উড়োজাহাজটি বিধ্বস্ত হয়, সেই বাড়ির চার বাসিন্দাও নিহত হয়েছেন।</p>
      <p>বার্তা সংস্থা রয়টার্স জানায়, স্থানীয় বিমানবন্দর থেকে যাত্রীবাহী উড়োজাহাজটি উড্ডয়নের পর শহরের একটি আবাসিক এলাকায় বিধ্বস্ত হয়। বিধ্বস্ত হওয়া উড়োজাহাজটি স্থানীয় বিজি বি কোম্পানির।</p>
      <p>মানসম্মত নিরাপত্তার সংকট ও নিম্নমানের রক্ষণাবেক্ষণের জন্য মধ্য আফ্রিকার দেশ ডেমোক্রেটিক রিপাবলিক অব কঙ্গোতে তুলনামূলক বেশি উড়োজাহাজ দুর্ঘটনা ঘটে থাকে।</p>
    </article>
  </body>
</html>