<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/yurttan-haberler/136397/baskan-soner-cetin-ne-soz-verdiysek-yerine-getirecegiz"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-24T14:34:00+00:00"/>
    <meta property="og:title" content="Başkan Soner Çetin: “Ne söz verdiysek yerine getireceğiz”"/>
    <meta property="og:description" content="Seçim sürecinde toplantı yaptığı bölgelere teşekkür ziyaretinde bulunan Çukurova Belediye Başkanı Soner Çetin bu kez Belediyeevleri Mahallesi’nde vatandaşlarla buluştu."/>
  </head>
  <body>
    <article>
      <h1>Başkan Soner Çetin: “Ne söz verdiysek yerine getireceğiz”</h1>
      <h2>Seçim sürecinde toplantı yaptığı bölgelere teşekkür ziyaretinde bulunan Çukurova Belediye Başkanı Soner Çetin bu kez Belediyeevleri Mahallesi’nde vatandaşlarla buluştu.</h2>
      <address>
        <time datetime="2019-11-24T14:34:00+00:00">24 Nov 2019, 14:34</time>
      </address>
      <p>Seçim sürecinde toplantı yaptığı bölgelere teşekkür ziyaretinde bulunan Çukurova Belediye Başkanı Soner Çetin bu kez Belediyeevleri Mahallesi’nde vatandaşlarla buluştu. Sadece seçim döneminde gelip sonra vatandaşı unutan bir belediye başkanı olmadığını belirten Başkan Soner Çetin, “Her zaman birlikteyiz. Seçim döneminde ne vaat ettiysek hepsini yerine getireceğiz” dedi.</p>
      <p>Çukurova Belediye Başkanı Soner Çetin, 31 Mart yerel seçimlerinden önce vatandaşlara hangi vaatte bulunduysa 5 yıl içinde tümünü yerine getireceklerini söyledi.</p>
      <p>Yerel seçimler öncesi seçim çalışmaları kapsamında çalışmalarını ve yeni dönemde yapacaklarını anlattığı bölgelere teşekkür ziyaretlerini sürdüren Başkan Soner Çetin, bu kez de Belediyeevleri Mahallesi sakinleri buluştu.</p>
      <p>Başkan Soner Çetin, yoğun bir seçim süreci geçirdiklerini anlatarak, “104 gün boyunca yoğun bir çalışma dönemi geçirerek vatandaşlarımızla kucaklaştık. O dönemde neredeyse dokunmadık kimseyi bırakmadık. Buraya da geldik ve sizinle sohbet ettik, yapacaklarımızı anlattık. Seçimde bana olağanüstü bir destek verdiniz. Sadece seçimden seçime değil, her zaman birlikte olacağız. Sizlere teşekkür etmeye, varsa sorunlarınızı dinlemeye geldim” dedi.</p>
      <h3>SEMT PAZARININ ÜSTÜ KAPANACAK</h3>
      <p>Çukurova Belediyesi’nin sistemi oturmuş bir belediye olduğunu ve çalışmaların seçimden sonra da aynı tempoda devam ettiğini anlatan Başkan Soner Çetin, “İkinci dönemimiz daha keyifli ve verimli geçecek. Nerede hangi sorun var biliyoruz ve sorunların çözümü için kolladı sıvadık. Hepsi bir plan dahilinde yapılacak. Ne söz verdiysek yerine getireceğiz. Mesela Adana Koop’taki pazar yerinin üstünü kapatacağımızı söylemiştik ve bu vaadimizi gerçekleştireceğiz. Şimdi Yüzüncüyıl semt pazarı yapılıyor. Onun ardından da sıra buraya gelecek” şeklinde konuştu.</p>
      <p>Başkan Soner Çetin konuşmasının ardından mahalle sakinlerinin sorunlarını ve önerilerini dinledi, dile getirilen sorunların çözümü için anında yetkili birim amirlerine talimat verdi.</p>
    </article>
  </body>
</html>