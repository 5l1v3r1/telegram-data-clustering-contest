<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204836-garvard-i-el-ne-zmogli-provesti-match-cherez-protest-studentiv-proti-naftovih-kompanij"/>
    <meta property="og:site_name" content="Mind UA"/>
    <meta property="article:published_time" content="2019-11-24T14:53:00+00:00"/>
    <meta property="og:title" content="Гарвард і Єль не змогли провести матч через протест студентів проти нафтових компаній"/>
    <meta property="og:description" content="Студенти вимагають припинити приймати пожертвання від компаній, що забруднюють довкілля"/>
  </head>
  <body>
    <article>
      <h1>Гарвард і Єль не змогли провести матч через протест студентів проти нафтових компаній</h1>
      <h2>Студенти вимагають припинити приймати пожертвання від компаній, що забруднюють довкілля</h2>
      <address>
        <time datetime="2019-11-24T14:53:00+00:00">24 Nov 2019, 14:53</time>
      </address>
      <p>Футбольний матч між університетами Гарвард і Єль в суботу був відкладений після того, як понад сто студентів заповнили футбольне поле, протестуючи проти того, щоб керівництво університетів приймало пожертвування від компаній, що працюють на викопному паливі, пише CNN.</p>
      <p>«Єль і Гарвард є співучасниками кліматичної несправедливості», – написано на плакаті, який тримають студенти. Через студентський протест гру Гарвард-Єль довелося відкласти на півгодини, поки поліція не вивела студентів з поля.</p>
      <p>«Гарвардський і Єльський університети стверджують, що їх метою є створення серед студентів лідерів, які будуть прагнути до більш «справедливого і багатообіцяючого світу», «покращуючи світ сьогодні і для майбутніх поколінь». Проте, продовжуючи співпрацювати з галузями, які вводять в оману громадськість, пишуть наклепи на академіків і заперечують реальність, Гарвардський і Єльський університети беруть участь у руйнуванні цього майбутнього», – стверджують студентські групи, що протестують проти викопного палива.</p>
      <p>«Ми вимагаємо, щоб наші університети взяли на себе відповідальність за свою роль у боротьбі з кліматичною кризою, і закликаємо їх повністю відмовитися від активів у галузі викопного палива», – зазначають протестувальники.</p>
      <p>Карен Пірт, директор зі зв'язків зі ЗМІ Єльського університету, сказала, що університет підтримує свободу вираження думок, але вона «не допускає порушення університетських заходів».</p>
      <related>
        <h4>Також читайте</h4>
        <a href="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
        <a href="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku"/>
        <a href="https://mind.ua/news/20204684-zmini-klimatu-mozhut-zmenshiti-svitovu-ekonomiku-na-3-za-30-rokiv-doslidzhennya"/>
      </related>
    </article>
  </body>
</html>