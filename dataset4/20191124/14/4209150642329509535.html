<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/automobili/auto-novosti/Rimac-predstavlja-produkcijski-C-Two-u-Zenevi/570253?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:52:56+00:00"/>
    <meta property="og:title" content="Rimac predstavlja produkcijski C_Two u Ženevi"/>
    <meta property="og:description" content="Serijska verzija drugog modela kompanije Rimac Automobili debitovaće u martu na ženevskom auto-salonu, a najavljeno je i otvaranje novog istraživačko-razvojnog centra u Velikoj Britaniji."/>
  </head>
  <body>
    <article>
      <h1>Rimac predstavlja produkcijski C_Two u Ženevi</h1>
      <address><time datetime="2019-11-24T14:52:56+00:00">24 Nov 2019, 14:52</time> by <a rel="author">N.N.</a></address>
      <p>Serijska verzija drugog modela kompanije Rimac Automobili debitovaće u martu na ženevskom auto-salonu, a najavljeno je i otvaranje novog istraživačko-razvojnog centra u Velikoj Britaniji.</p>
      <p>Kompanija Rimac Automobili, koju je osnovao Hrvat Mate Rimac, proslavila se prototipovima hiperportskih električnih automobila, da bi nakon toga usledila saradnja sa velikim svetskim imenima auto-industrije, kao što su Porsche, McLaren, Koenigsegg, Hyundai...</p>
      <p>U razgovoru za Autocar, osnivač i vlasnik, Mate Rimac, otkrio je neke planove za budućnost kompanije.</p>
      <p>On je kazao da su trenutno fokusirani na pripremu produkcijske verzije hipersportskog električnog automobila C_Two, čija će finalna verzija biti izložena na Sajmu automobila u Ženevi 2020.</p>
      <p>Očekuje se da serijska proizvodnja ovog automobila počne krajem naredne godine, a u planu je da bude napravljeno svega 150 primjeraka.</p>
      <p>Pogonski sistem sastoji se od 4 elektromotora, a svaki je smešten u po jednom od točkova. Ukupna snaga iznosiće 1.914 KS, a maksimalni obrtni moment 2.300 Nm.</p>
      <p>Električna energija će se skladištiti u baterijama od 120 kWh, što će omogućiti da C_Two pređe oko 650 km sa jednim punjenjem.</p>
      <p>Impresivne su u performanse, pa će ovaj automobil ubrzavati 0-60 milja na sat (0-96 km/h) za samo 1,85 s, a 0-100 mph (160km/h) za svega 4,3 sekinde. Maksimalna brzna iznosiće 412 km/h.</p>
      <p>Produkcijski Rimac C_Two dobiće i novu oznaku, ali Mate nije mogao da saopšto njegovo ime s obzirom da ni u samoj kompaniji još nisu odlučili kako će se zvati serijski model.</p>
      <p>U razgovoru za Autocar, Rimac je kazao i da je u planu otvaranje zajedničkog istraživačko-razvojnog centra u saradnji sa britanskom kompanijom HR Owen, koji će se nalaziti na tlu te zemlje.</p>
      <p>On je izjavio da voli da radi sa britanskim inženjerima i smatra kako su oni među najboljima u Evropi.</p>
      <p>
        <i>
          <a href="https://www.b92.net/automobili/vesti.php?yyyy=2019&amp;mm=11&amp;nav_id=1621895">(b92)</a>
        </i>
      </p>
    </article>
  </body>
</html>