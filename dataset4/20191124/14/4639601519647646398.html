<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/sports/sto-mubadala-world-tennis-championships-kai-o-tsitsipas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T14:45:02+00:00"/>
    <meta property="og:title" content="Στο Mubadala World Tennis Championships και ο Τσιτσιπάς!"/>
    <meta property="og:description" content="Ο Έλληνας τενίστας αποδέχθηκε την πρόταση των διοργανωτών και θα δώσει κανονικά το «παρών» μαζί με τους Ραφαέλ Ναδάλ, Νόβακ Τζόκοβιτς και Ντανίιλ Μεντβέντεβ."/>
  </head>
  <body>
    <article>
      <h1>Στο Mubadala World Tennis Championships και ο Τσιτσιπάς!</h1>
      <h2>Ο Έλληνας τενίστας αποδέχθηκε την πρόταση των διοργανωτών και θα δώσει κανονικά το «παρών» μαζί με τους Ραφαέλ Ναδάλ, Νόβακ Τζόκοβιτς και Ντανίιλ Μεντβέντεβ.</h2>
      <address><time datetime="2019-11-24T14:45:02+00:00">24 Nov 2019, 14:45</time> by <a rel="author">ΤοΒΗΜΑ Team</a></address>
      <p>Μετά τους Ραφαέλ Ναδάλ, Νόβακ Τζόκοβιτς και Ντανίιλ Μεντβέντεβ, το Mubadala World Tennis Championships (19-21 Δεκεμβρίου) έκλεισε και τον πρωταθλητή του ATP Finals, Στέφανο Τσιτσιπά.</p>
      <p>Ύστερα από μεταξύ τους συζητήσεις, οι δυο πλευρές έφτασαν σε συμφωνία, με τον Έλληνα πρωταθλητή να είναι πλέον έτοιμος για την πρώτη του συμμετοχή στο τουρνουά επίδειξης του Άμπου Ντάμπι.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Τα εντυπωσιακά επιτεύγματα του νεαρού τενίστα προσέλκυσαν το ενδιαφέρον των διοργανωτών, οι οποίοι στην προσπάθειά τους να φέρουν στο τουρνουά μερικά από τα μεγαλύτερα ονόματα του παγκόσμιου αποφάσισαν να επικοινωνήσουν και με τον Στέφανο.</p>
      <p>Όπως γνωστοποιήθηκε, μάλιστα, ο 21χρονος αποδέχθηκε με ευχαρίστηση την πρόταση και θα αγωνιστεί για πρώτη φορά στην καριέρα του στο Zayed Sports City του Άμπου Ντάμπι.</p>
      <p>«Το να φέρνουμε τα μεγαλύτερα ταλέντα στο Άμπου Ντάμπι είναι πάντα προτεραιότητά μας και ο Στέφανος Τσιτσιπάς είναι ένα ανερχόμενο αστέρι. Μόλις στα 21 έδειξε πως μπορεί να τα βάλει με τους καλύτερους.</p>
      <p>Είναι συναρπαστικό να τον βλέπεις να παίζει και έχει λαμπρό μέλλον, με τον δυναμισμό και τον χαρακτήρα του να τον κάνουν έναν από τους αγαπημένους του κοινού», δήλωσε ο CEO της Flash Entertainment, Τζον Λίκρις.</p>
      <p>Από την πλευρά του ο Στέφανος τόνισε: «Έχω ακούσει υπέροχα πράγματα για το Mubadala World Tennis Championships και το Άμπου Ντάμπι. Ο καιρός και οι εγκαταστάσεις εκεί είναι ιδανικά για να ξεκινήσω τη σεζόν του 2020 και οι διοργανωτές έχουν δημιουργήσει ένα πολύ δυνατό ταμπλό.</p>
      <p>Θέλεις να αντιμετωπίσεις τους κορυφαίους σε κάθε ευκαιρία και αυτό το πρωτάθλημα δίνει την ευκαιρία να παίξεις μαζί τους».</p>
      <p>
        <a href="https://www.tovima.gr/2019/11/24/politics/syriza-ena-yugo-me-mixani-3-000-cc/">ΣΥΡΙΖΑ… Ενα Yugo με μηχανή 3.000 cc</a>
      </p>
    </article>
  </body>
</html>