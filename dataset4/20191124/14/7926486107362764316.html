<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013100/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%AF%D9%88%D8%B4%D8%AA-%D8%A8%D9%87-%D8%A8%D9%86%D8%B2%DB%8C%D9%86-%D8%A7%D8%B1%D8%AA%D8%A8%D8%A7%D8%B7-%D8%AF%D8%A7%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T14:20:00+00:00"/>
    <meta property="og:title" content="افزایش قیمت گوشت به بنزین ارتباط دارد؟"/>
    <meta property="og:description" content="یک مقام مسئول، در خصوص تاثیر افزایش قیمت بنزین در گوشت قرمز گفت: به دلیل اینکه حمل و نقل گوشت در کشور، با بنزین ارتباطی ندارد؛ افزایش قیمت بنزین تاثیری در افزایش قیمت گوشت قرمز ندارد."/>
  </head>
  <body>
    <article>
      <h1>افزایش قیمت گوشت به بنزین ارتباط دارد؟</h1>
      <address>
        <time datetime="2019-11-24T14:20:00+00:00">24 Nov 2019, 14:20</time>
      </address>
      <p>
        <i>یک مقام مسئول، در خصوص تاثیر افزایش قیمت بنزین در گوشت قرمز گفت: به دلیل اینکه حمل و نقل گوشت در کشور، با بنزین ارتباطی ندارد؛ افزایش قیمت بنزین تاثیری در افزایش قیمت گوشت قرمز ندارد.</i>
      </p>
      <p>به گزارش مشرق، علی‌اصغر ملکی گفت: گوشت مصرفی تهران از شرق و غرب کشور تامین می‌شود؛ این در حالی است که گزارش‌هایی که به دست ما از مرزهای غربی رسیده است، شاهد قاچاق گسترده دام از شهرهای اشنویه و پیرانشهر به کشور عراق هستیم.</p>
      <blockquote>
        <b>بیشتر بخوانید<br/></b>
        <b>
          <a href="https://www.mashreghnews.ir/news/1012700/%D8%AA%D9%88%D8%B1%D9%85-%D8%AE%D9%88%D8%B1%D8%A7%DA%A9%DB%8C-%D9%87%D8%A7-%D8%AF%D8%B1-%D8%A2%D8%A8%D8%A7%D9%86-%DB%B5%DB%B8-%D8%AF%D8%B1%D8%B5%D8%AF-%D8%B4%D8%AF-%D8%AC%D8%AF%D9%88%D9%84">تورم خوراکی‌ها در آبان ۵۸ درصد شد +جدول<br/></a>
        </b>
        <b>
          <a href="https://www.mashreghnews.ir/news/1011187/%D9%85%DB%8C%D8%B2%D8%A7%D9%86-%DA%A9%D8%A7%D9%87%D8%B4-%D9%82%DB%8C%D9%85%D8%AA-%DA%AF%D9%88%D8%B4%D8%AA-%D8%B7%DB%8C-%DB%B2-%D9%85%D8%A7%D9%87-%D8%A7%D8%AE%DB%8C%D8%B1">میزان کاهش قیمت <i>گوشت</i> طی ۲ ماه اخیر</a>
        </b>
      </blockquote>
      <p>وی افزود: از طرفی استاندار خراسان رضوی خروج دام از این استان را به دلیل مصرف داخلی استان ممنوع کرده و این هم یکی از علت‌های کم شدن گوشت گوسفندی در تهران است.</p>
      <p>رئیس اتحادیه گوشت گوسفندی در ادامه گفت: اگر مسئولان ذیربط به این دو موضوع رسیدگی کنند، قطعا قیمت گوشت کاهش خواهد یافت و به همان قیمت‌های دو هفته قبل می‌رسیم.</p>
      <p>ملکی در خصوص تاثیر افزایش قیمت بنزین در گوشت قرمز هم گفت: به دلیل اینکه حمل ونقل گوشت درکشور با بنزین ارتباطی ندارد افزایش قیمت بنزین تاثیری در افزایش قیمت گوشت قرمز ندارد.</p>
      <p>وی گفت: قیمت گوشت گوسفندی در هفته‌های گذشته به ۸۰ هزار تومان رسیده بود و قیمت هر کیلو گوشت تحویل داده شده به مغازه دار ۸۳ هزار تومان بود، اما امروز تحویل درب مغازه به ۹۳ هزار تومان رسیده که مغازه دار با ۱۰ درصد افزایش آن را به دست مشتری می‌دهد.</p>
      <p>منبع: مهر</p>
    </article>
  </body>
</html>