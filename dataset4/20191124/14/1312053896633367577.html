<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/frana-sullautostrada-dei-fiori-crolla-tratto-di-viadotto/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T14:17:49+00:00"/>
    <meta property="og:title" content="Frana si abbatte sull’autostrada A6: crolla tratto di viadotto a causa del forte maltempo"/>
    <meta property="og:description" content="Un tratto di Autostrada A6, nei pressi di Savona, è crollato dopo essere stato travolto da una frana staccatasi dalla montagna"/>
  </head>
  <body>
    <article>
      <h1>Frana si abbatte sull’autostrada A6: crolla tratto di viadotto a causa del forte maltempo</h1>
      <address><time datetime="2019-11-24T14:17:49+00:00">24 Nov 2019, 14:17</time> by <a rel="author">Michela De Minico</a></address>
      <figure>
        <img src="https://www.newnotizie.it/wp-content/uploads/2019/11/crollo-viadotto-a6-savona-720x411.jpg"/>
      </figure>
      <p>
        <a href="https://genova.repubblica.it/cronaca/2019/11/24/news/savona_crolla_un_tratto_di_autostrada_a6_per_torino-241808247/?ref=fbpr&amp;refresh_ce">
          <b>Un tratto di viadotto, lungo l’autostrada A6 Torino-Savona, </b>
          <b>nei pressi di Altare in Valbormida, – </b>
          <b>un chilometro e mezzo circa da Savona -, è crollato senza, apparentemente, aver coinvolto mezzi.</b>
        </a>
      </p>
      <p>Il cedimento della porzione di <i><b>Autostrada dei Fiori</b></i> gestita dal gruppo Gavio, lunga una trentina di chilometri circa, è avvenuto <b>subito dopo l’innesto con l’Autostrada A10.</b></p>
      <h3>Secondo i vigili del fuoco il crollo non avrebbe coinvolto persone</h3>
      <p>In base ai primi accertamenti <b>gli uomini del 115 ritengono non via siano mezzi coinvolti,</b> ma alcuni testimoni oculari avrebbero <a href="https://www.ilmessaggero.it/italia/crolla_viadotto_autostrada_a6_savona_diretta_oggi_ultime_notizie-4883647.html"><b>segnalato la presenza di un’auto, sebbene di questa, al momento, non vi siano tracce.</b></a></p>
      <h3>Le cause del crollo sarebbero da rintracciare in una frana</h3>
      <p>A causa delle piogge copiose, <b>una frana si sarebbe staccata dalla collina travolgendo la porzione di strada </b>e si teme per alcune case edificate a ridosso del monte. Pertanto, sarebbero in corso alcune verifiche statiche, mentre <b>il tratto è stato chiuso in entrambe le direzioni.</b></p>
      <h3>Il presidente della Regione dalla Prefettura ha invitato alla prudenza</h3>
      <p>In una diretta Facebook dalla prefettura di Savona, il governatore della Regione Liguria, Giovanni Toti, ha invitato “<b><i>tutti i residenti dell’entroterra savonese a non muoversi</i></b>“, aggiungendo: “<i>Stiamo lavorando anche sulla strada provinciale della val Bormida, perchè anch’essa è interrotta per frana. Alcune località sono sostanzialmente isolate</i>“.</p>
    </article>
  </body>
</html>