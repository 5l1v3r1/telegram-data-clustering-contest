<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905012/oplossing-voor-belgisch-stadion-moeten-stappen-vooruit-zetten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T14:15:00+00:00"/>
    <meta property="og:title" content="Waalse minister ziet oplossing voor 'Belgisch stadion', burgemeester twijfelt"/>
    <meta property="og:description" content="De voorbije weken werd er heel wat gezegd en geschreven over het voetbalstadion van de Rode Duivels. Vooral in Wallonië dan, waar men de schuld voor het gebrek van een EK-stadion in de schoenen van Bart Verhaeghe lijkt te schuiven. Over de taalgrens heen zoekt men nu naar een oplossing."/>
  </head>
  <body>
    <article>
      <h1>Waalse minister ziet oplossing voor 'Belgisch stadion', burgemeester twijfelt</h1>
      <address>
        <time datetime="2019-11-24T14:15:00+00:00">24 Nov 2019, 14:15</time>
      </address>
      <p>
        <b>De voorbije weken werd er heel wat gezegd en geschreven over het voetbalstadion van de Rode Duivels. Vooral in Wallonië dan, waar men de schuld voor het gebrek van een EK-stadion in de schoenen van Bart Verhaeghe lijkt te schuiven. Over de taalgrens heen zoekt men nu naar een oplossing.</b>
      </p>
      <p>Die ligt mogelijk in Tubeke, dat zegt Waals minister van Sportinfrastructuur Jean-Luc Crucke. "Het ligt aan de poorten van Brussel met al zijn symboliek. Het ligt aan de autosnelweg, er komt een bypass en het ligt ook tussen de luchthaven van Zaventem en Charleroi", vertelt hij in <i>La Dernière Heure.</i></p>
      <p>Al zal er dan ook samengewerkt moeten worden met Vlaanderen, waar hij mogelijkheden ziet om te bouwen in het Vlaamse Halle. "Zodra de federale regering in het zadel zit, moeten we stappen vooruit zetten in dit dossier", aldus Crucke.</p>
      <p><b>Nog niets gehoord<br/></b>Burgemeester Marc Snoeck van de stad Halle had nog helemaal niets gehoord van die plannen. "Ik neem aan dat het slechts om een ballonnetje gaat dat wordt opgelaten in afwachting van een nieuwe federale regering", zegt Snoeck bij <i>Belga</i>.</p>
      <p>"Ik heb nog nooit van zo’n idee gehoord", die denkt dat zoiets bijzoner moeilijk zal worden. "Ik denk al meteen aan de mobiliteit", voegt hij er aan toe. "Een groot stadion vraagt enorm veel ruimte. Niet enkel voor het gebouw maar ook voor een parking. En dan moet je inderdaad rekening houden met een enorme toename aan het verkeer. Ik heb eerlijk gezegd mijn twijfels over de haalbaarheid", besluit hij.</p>
    </article>
  </body>
</html>