<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/dimoskopisi-me-megali-diafora-noudou-syriza/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T14:00:12+00:00"/>
    <meta property="og:title" content="Νέα δημοσκόπηση δίνει διαφορά 16,3% ανάμεσα σε Νέα Δημοκρατία και ΣΥΡΙΖΑ"/>
    <meta property="og:description" content="Μία νέα δημοσκόπηση είδε το φως τη δημοσιότητας σήμερα το πρωί. Πρόκειται για τη δημοσκόπηση που έκανε η εταιρεία Metron Analysis για την εφημερίδα «Το ΒΗΜΑ της Κυριακής». Στη δημοσκόπηση αυτή σημειώνεται διαφορά 16,3 μονάδων μεταξύ της Νέας Δημοκρατίας και του ΣΥΡΙΖΑ."/>
  </head>
  <body>
    <article>
      <h1>Νέα δημοσκόπηση δίνει διαφορά 16,3% ανάμεσα σε Νέα Δημοκρατία και ΣΥΡΙΖΑ</h1>
      <h2>Η νέα δημοσκόπηση της Metron Analysis δίνει προβάδισμα 16,3% στη Νέα Δημοκρατία έναντι του ΣΥΡΙΖΑ.</h2>
      <address><time datetime="2019-11-24T14:00:12+00:00">24 Nov 2019, 14:00</time> by <a rel="author">neolaia.gr Team</a></address>
      <p>Μία νέα δημοσκόπηση είδε το φως τη δημοσιότητας σήμερα το πρωί. Πρόκειται για τη δημοσκόπηση που έκανε η εταιρεία Metron Analysis για την εφημερίδα «Το ΒΗΜΑ της Κυριακής». Στη δημοσκόπηση αυτή σημειώνεται διαφορά 16,3 μονάδων μεταξύ της Νέας Δημοκρατίας και του ΣΥΡΙΖΑ.</p>
      <p>Πιο συγκεκριμένα, στην πρόθεση ψήφου, η ΝΔ βρίσκεται πρώτη και συγκεντρώνει το 37,6%. Αξίζει να σημειωθεί ότι το ποσοστό αυτό είναι ελαφρώς μειωμένο από το 38,5% που είχε καταγραφεί τον Οκτώβριο. Ο ΣΥΡΙΖΑ ακολουθεί σε μεγάλη απόσταση με 21,3%. Η μεταξύ τους διαφορά είναι στο 16,3%.</p>
      <p>Την τρίτη θέση στην πρόθεση ψήφου λαμβάνει το Κίνημα Αλλαγής με 6,2% και ακολουθεί το ΚΚΕ με 4,8%. Η Ελληνική Λύση συγκεντρώνει ποσοστό 4,2% και το Μέρα25 3,8%.</p>
      <p>Όσον αφορά τα ποσοστά δημοφιλίας των πολιτικών αρχηγών, αυτά καταγράφονται ως εξής:</p>
      <ul>
        <li>Κυριάκος Μητσοτάκης (64%)</li>
        <li>Φώφη Γεννηματά (39%)</li>
        <li>Αλέξης Τσίπρας (38%)</li>
      </ul>
      <p>Μάλιστα, η δημοσκόπηση δείχνει ότι το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο Αλέξης Τσίπρας συγκεντρώνει 25% θετικών γνωμών ως αρχηγός της αξιωματικής αντιπολίτευσης.</p>
      <p>Ως καταλληλότερο πρωθυπουργό, η νέα δημοσκόπηση δίνει τον Κυριάκο Μητσοτάκη με ποσοστό 45%, έναντι του 16% που επέλεξε τον κ. Τσίπρα.</p>
      <p>Ένα από τα πιο δύσκολα ερωτήματα της δημοσκόπησης φάνηκε ότι ήταν το μεταναστευτικό. Εκεί οι ερωτηθέντες κλήθηκαν να απαντήσουν και φάνηκε να τους προβληματίζει περισσότερο από ότι η οικονομία και η ανεργία.</p>
      <h3>Δες ακόμα: <a href="https://www.neolaia.gr/2019/11/12/skitso-atka-gia-kivernisi-mitsotaki/">Το σκίτσο του Αρκά για την κυβέρνηση Μητσοτάκη</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/25-noemvriou-pagosmia-imera-gia-tis-eksalipsi-tis-vias-kata-ton-ginaikon/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/pote-klinoun-ta-sholia-gia-ta-hristougenna/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/metro-staseis-ergasias-auth-thn-ebdomada-sto-metro/"/>
        <a href="https://neolaia.gr/2019/11/25/black-friday-2019-teliki-eutheia-katastimata-alisides-pou-pernoun-meros/"/>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
      </related>
    </article>
  </body>
</html>