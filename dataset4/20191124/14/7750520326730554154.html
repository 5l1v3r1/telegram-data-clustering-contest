<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-bilorusi-zatrymaly-golovnogo-redaktora-mistsevogo-vydannya.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T14:28:48+00:00"/>
    <meta property="og:title" content="У Білорусі затримали головного редактора місцевого видання"/>
    <meta property="og:description" content="У Білорусі затримали головного редактора місцевого видання"/>
  </head>
  <body>
    <article>
      <h1>У Білорусі затримали головного редактора місцевого видання</h1>
      <address>
        <time datetime="2019-11-24T14:28:48+00:00">24 Nov 2019, 14:28</time>
      </address>
      <figure>
        <img src="https://1news.com.ua/wp-content/uploads/2019/11/vladimir_chudencov_.jpg"/>
      </figure>
      <p>В поїзді, який прямував з Бреста до Варшави, на кордоні затримали головного редактора білоруського видання “by24” Володимира Чуденцова за підозрою в зберіганні наркотиків. Про це повідомляє агентство TUT, пише 1NEWS, посилаючись на <a href="https://ua.112.ua/suspilstvo/u-bilorusi-zatrymaly-holovnoho-redaktora-internet-vydannia-516065.html">112.ua</a>.</p>
      <p>Як повідомляє видання, Чуденцова затримали митники на пункті пропуску “Брест – Тересполь”. В сумці у журналіста було знайдено невідому речовину.</p>
      <p>За словами матері Чуденцова Ніни Миколаївни, перед тим, як його обшукали митники, він залишав сумку без нагляду, відходив у вбиральню. В цей же день у журналіста вдома провели обшук, при якому також виявили невідому речовину.</p>
      <p>У коментарі виданню мати Чуденцова розповіла, що обшук у квартирі проводили 4 людини в присутності двох понятих.</p>
      <p>“Посвідчення показали, а папір на обшук не показували”, — сказала жінка.</p>
      <p>За її словами, обшук тривав близько двох годин.</p>
      <p>Зазначимо, видання Reformation повідомляє, що затриманий журналіст Володимир Чуденцов мав відношення до телеграм-каналу Nexta і до фільму про президента Білорусі Олександра Лукашенка, який вийшов нещодавно.</p>
      <p>Володимир Чуденцов в 1990-х працював в державній пресі і писав пропагандистські матеріали. У 2010 році він змінив прізвище і працював в “Російській службі новин”, а потім на TUT.BY. Звільнившись звідти, заснував сайт by24.org з яскраво вираженою антиросійською позицією.</p>
      <p>Нагадаємо, українського журналіста Павла Шаройка, якого у Білорусі засудили до 8 років за гратами, помилували. Шаройко вже повернувся в Україну.</p>
    </article>
  </body>
</html>