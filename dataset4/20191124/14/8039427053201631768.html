<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963388"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T14:57:55+00:00"/>
    <meta property="og:title" content="భారతీయ వంటకాలను భరించలేమన్న ప్రొఫెసర్‌ చివరికి ఇలా.."/>
    <meta property="og:description" content="ADVT"/>
  </head>
  <body>
    <article>
      <h1>భారతీయ వంటకాలను భరించలేమన్న ప్రొఫెసర్‌ చివరికి ఇలా..</h1>
      <address>
        <time datetime="2019-11-24T14:57:55+00:00">24 Nov 2019, 14:57</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> ఈ సోషల్ మీడియా జమానాలో ఒక్క ట్వీట్ లేదా పోస్ట్‌తో పాపులరై పోవచ్చు..లేదా పరువు పోగొట్టు కోవచ్చు. మరి ఈ విషయం తెలీకో ఏమో గానీ ఓ అమెరికన్ ప్రొఫెసర్ భారత నెటిజన్ల చేతిలో దారుణంగా బుక్కయ్యాడు. ట్విటర్ వేదికగా నెటిజన్లు కత్తులూ, ఫోర్కులతో ముప్పెట దాడి చేయడంతో ఆ ప్రొఫెసర్ ఉక్కిరిబిక్కిరి అయిపోయారు. భారతీయ వంటకాల గురించి అభ్యంతరకర ట్వీట్ చేయడంతో మనోళ్లు రెచ్చిపోయారు. ‘నీది అసలు నాలుకేనా?’ అంటూ తెగ తిట్టిపోశారు.</p>
      <p> ‘భారతీయ వంటకాలు చాలా దారుణంగా ఉంటాయ్.  ఎదో మొహమాటానికి మనమంతా బాగున్నాయని  అంటాం.’ అని ప్రొఫెసర్ టామ్‌ నికొలస్ ట్వీట్ చేయడంతో  కబడ్డీ మొదలైంది. ‘మా వంటకాల్లో నూనెలు ఎక్కువ అన్నా ఒప్పుకుంటాం..కారం ఎక్కువ అన్నా పడతాం..అంతే కానీ దీన్ని అసలు భరించలేమంటే మాత్రం చూస్తూ ఊరుకునేది లేదు’ అని ఆయనకు స్పష్టం చేస్తున్నారు. అయితే భారతీయ వంటకాలకీ ప్రపంచ వ్యాప్తంగా అభిమానులు ఉండటంతో వారు కూడా రంగంలోకి దిగారు. ‘నీ అభిప్రాయం గురించే చెప్పుకో, అప్పులేదు. అంతే కానీ మేమంతా..అంటూ మమ్మల్ని కూడా కలిపేస్తున్నావేంటి?’ అంటు టామ్‌పై మండిపడ్డారు. అంతర్జాతీయ వ్యవహారాల్లో పండితుడైన టామ్ ఇలాంటి వ్యాఖ్య చేయడమేమిటని పలువురు ఆశ్చర్యపోతున్నారు.</p>
    </article>
  </body>
</html>