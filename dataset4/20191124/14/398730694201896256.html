<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/kulusevski-malskytt-mot-svanbergs-bologna/"/>
    <meta property="og:site_name" content="DN.SE"/>
    <meta property="article:published_time" content="2019-11-24T14:01:15+00:00"/>
    <meta property="og:title" content="Kulusevski målskytt mot Svanbergs Bologna"/>
    <meta property="og:description" content="Dejan Kulusevski, A-landslagsdebutant i Sveriges EM-kvalseger mot Färöarna i måndags, gjorde sitt tredje ligamål för säsongen i 2–2-matchen borta mot"/>
  </head>
  <body>
    <article>
      <h1>Kulusevski målskytt mot Svanbergs Bologna</h1>
      <address><time datetime="2019-11-24T14:01:15+00:00">24 Nov 2019, 14:01</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Dejan Kulusevski, A-landslagsdebutant i Sveriges EM-kvalseger mot Färöarna i måndags, gjorde sitt tredje ligamål för säsongen i 2–2-matchen borta mot Bologna.</b>
      </p>
      <p>Den 19-årige offensive fotbollsmittfältaren skruvade in Parmas 1–0-mål i den 17:e matchminuten och var sedan även med i förarbetet till Simone Iacoponis 2–1-mål i 71:a. Både Kulusevski och Riccardo Gagliolo, även han nybliven A-landslagsdebutant i Blågult, spelade hela matchen för tabellåttan Parma.</p>
      <p>Bologna, på plats 15 , kvitterade två gånger. Först till 1–1 genom Rodrigo Palacio i den 40:e minuten och sedan via Blerims Dzemailis sena 2–2-mål på stopptid i 95:e.</p>
      <p>I hemmalaget startade Mattias Svanberg, som även han gjorde debut för Sverige tidigare i veckan och då blev målskytt i 3–0-segern mot Färöarna hemma på Friends arena. Mot Parma byttes däremot 20-åringen ut i 65:e minuten, mål- och poänglös.</p>
    </article>
  </body>
</html>