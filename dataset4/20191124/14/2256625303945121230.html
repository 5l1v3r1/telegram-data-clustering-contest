<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159307_1017.html"/>
    <meta property="og:site_name" content="Novsport"/>
    <meta property="article:published_time" content="2019-11-24T14:59:00+00:00"/>
    <meta property="og:title" content="Кристоферсен спечели слалома за Световната купа в Леви"/>
    <meta property="og:description" content="Двамата българи отпаднаха след първия манш"/>
  </head>
  <body>
    <article>
      <h1>Кристоферсен спечели слалома за Световната купа в Леви</h1>
      <address><time datetime="2019-11-24T14:59:00+00:00">24 Nov 2019, 14:59</time> by <a rel="author">Пламен Димитров</a></address>
      <p>Хенрик Кристоферсен спечели първия слалом за Световната купа по ски-алпийски дисциплини този сезон. Норвежецът даде общо време от двата манша - 1:48.55 минута. </p>
      <p> <br/>Второ място зае французинът Клемен Ноел, на 9 стотни от секундата зад победителя. Ноел бе първи след първия манш, но не успя да удържи преднината си. Даниел Юле (Швейцария) се нареди на трета позиция, като остана на 18 стотни от първото място. Той бе само с 9 стотни по-бърз от сънародника си Рамон Ценхойзерн.<br/> <br/>Кристоферсен бе четвърти след първия маш, с изоставане от 68 стотни от Ноел. Юле пък бе едва седми в първия манш, на почти секунда от първия (94 стотни), но се добра до третото място. Златен шанс за победата пропусна британецът Дейв Райдинг. Той бе втори в първия манш, само на 39 стотни от лидера. Райдинг започна силно втората част на слалома, но допусна грешка и не успя да завърши.<br/> <br/><a href="http://www.novsport.com/news3159278_1017.html">В състезанието взеха участие и двама българи. Алберт Попов и Камен Златков обаче приключиха след първия манш.</a></p>
    </article>
  </body>
</html>