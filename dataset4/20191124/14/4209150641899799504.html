<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/banjaluka/500-malisana-uci-plivati/570254?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:54:17+00:00"/>
    <meta property="og:title" content="500 mališana uči plivati"/>
    <meta property="og:description" content="BANJALUKA - Ukupno 388 učenika osnovnih škola tokom ove godine je uspješno prošlo besplatnu obuku neplivača, koju organizuje Gradska uprava u saradnji sa Javnim preduzećem &quot;Akvana&quot;."/>
  </head>
  <body>
    <article>
      <h1>500 mališana uči plivati</h1>
      <address><time datetime="2019-11-24T14:54:17+00:00">24 Nov 2019, 14:54</time> by <a rel="author">A.M.</a></address>
      <p>BANJALUKA - Ukupno 388 učenika osnovnih škola tokom ove godine je uspješno prošlo besplatnu obuku neplivača, koju organizuje Gradska uprava u saradnji sa Javnim preduzećem "Akvana".</p>
      <p>"Kroz ovogodišnji projekat 'Obuka neplivača' proći će 500 učenika, što je na nivou prošle godine. Obuka je besplatna i obuhvata djecu drugog razreda osnovne škole, sa kojima na Gradskom olimpijskom bazenu rade provjereni stručnjaci", kazali su iz Odjeljenja za obrazovanje, zdravstvo, omladinu i sport.</p>
      <p>Dodaju da će grad i naredne godine sprovesti ovaj projekat, za šta će biti izdvojeno 40.000 KM.</p>
      <p>Navode da ovako veliki broj učesnika potvrđuje da je podrška ovom projektu opravdana i značajna, a sve u cilju da se u narednim godinama iskorijeni takozvana plivačka nepismenost.</p>
      <p>"Nemjerljivo je za društvenu zajednicu kada djeca nauče plivati, a zadovoljstvo roditelja je veliko, što dokazuju anketom", zaključili su u ovom odjeljenju.</p>
    </article>
  </body>
</html>