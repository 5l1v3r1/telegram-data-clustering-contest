<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/cu-peste-90-klaus-iohannis-a-castigat-alegerile-in-sidney-si-auckland-153003.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T14:28:00+00:00"/>
    <meta property="og:title" content="Peste 90%! Klaus Iohannis a câştigat alegerile în Sidney şi Auckland"/>
    <meta property="og:description" content="Preşedintele în exerciţiu a fost, clar, preferatul românilor care au votat în Sidney şi Auckland, printre primele secţii de vot închise în diaspora. Potrivit G4Media.ro, care publică datele numărătorii paralele făcute după închiderea secţiilor din oraşele menţionate, Klaus Iohannis a primit peste 90% dintre voturile exprimate."/>
  </head>
  <body>
    <article>
      <h1>Peste 90%! Klaus Iohannis a câştigat alegerile în Sidney şi Auckland</h1>
      <address>
        <time datetime="2019-11-24T14:28:00+00:00">24 Nov 2019, 14:28</time>
      </address>
      <figure>
        <img src="https://www.ebihoreanul.ro/modules/news/files/klausiohannis24112019.jpg"/>
        <figcaption>(foto: Facebook)</figcaption>
      </figure>
      <p>Preşedintele în exerciţiu a fost clar preferatul românilor care au votat în Sidney şi Auckland, printre primele secţii de vot închise în diaspora. Potrivit G4Media.ro, care publică datele numărătorii paralele făcute după închiderea secţiilor din oraşele menţionate, Klaus Iohannis a primit peste 90% dintre voturile exprimate.</p>
      <p>Cătălin Drulă, coordonatorul campaniei electorale a USR PLUS, a anunţat pe Facebook rezultatele numărătorii paralele din Auckland (Noua Zeelandă) şi Sidney (Australia).</p>
      <p>În Auckland, Klaus Iohannis a obţinut 90,2% (185 de voturi), în timp ce Viorica Dăncilă doar 9,8% (20 de voturi). În Sidney (Australia), Iohannis a câştigat 93% (335 voturi), iar Viorica Dăncilă - 7% (25 de voturi), scrie G4Media.ro.</p>
      <p>În ţară, însă, diferenţa nu ar fi nici pe departe atât de mare. Surse politice citate de site-ul stiripesurse.ro spun că din analizele culese de la operatorii CURS Avangarde, până la ora 11.30, Klaus Iohannis ar avea 57% din voturi, iar Viorica Dăncilă 43%. </p>
    </article>
  </body>
</html>