<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2582912/pro-so-rozpovidaut-mogilni-pliti-diznalisa-starsoklasniki-z-ternopilsini-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-24T14:01:00+00:00"/>
    <meta property="og:title" content="Про що розповідають могильні плити дізналися старшокласники з Тернопільщини (ФОТО)"/>
    <meta property="og:description" content="Про що розповідають могильні плити дізналися старшокласники з Тернопільщини"/>
  </head>
  <body>
    <article>
      <h1>Про що розповідають могильні плити дізналися старшокласники з Тернопільщини (ФОТО)</h1>
      <address><time datetime="2019-11-24T14:01:00+00:00">24 Nov 2019, 14:01</time> by <a rel="author">Тетяна Питак</a></address>
      <p>
        <i>Унікальну нагоду взяти участь у навчальному пілотному проекті Благодійного фонду ESJF (Європейська ініціатива європейських єврейських кладовищ) отримали старшокласники Вишнівецької ОТГ. Пише <a href="http://teren.in.ua/2019/11/24/starshoklasnyky-iz-ternopilszyny-dixnalydj-desxi-vaglyve/">Терен</a>.</i>
      </p>
      <p>Вони стали одними з перших в Україні, хто долучився до проекту. Юні вишнівчани привідкрили таємниці історично-культурних пам’яток єврейської громади. Вони не лише в теорії, а й на практиці навчилися розпізнавати, трактувати зображення на загадкових старовинних надгробках іудейського некрополя. Дізналися й про маловідомі факти із життя єврейської общини у Вишнівці.</p>
      <p>– Навчальні проекти ESJF спрямовані на те, аби зробити єврейську матеріальну спадщину доступною для молоді завдяки тісній співпраці зі школами. Вони націлені на взаємодію з краєзнавством чітким, прямим способом, а не абстрактними історичними відомостями. Саме для цього до Вишнівця завітала викладач Києво-Могилянської академії, фахівець із юдаїстики Олександра Фішель, – розповідає видання «Сила слова».</p>
      <p>– Насправді із написів на могильних плитах можна дізнатися не лише про те, хто похований і ким була ця людина за життя. Наприклад, ми можемо довідатися про епідеміологічну ситуація у тій чи іншій місцевості у певний період історії, чи ставалися певні стихійні лиха, пожежі. Тобто з’ясувати для себе важливі віхи в житті селища чи містечка. Тож можемо сміливо говорити про те, що кладовище – це історичне джерело, – пояснила Олександра Фішель.</p>
      <slideshow>
        <figure>
          <img src="https://s.0352.ua/section/newsInText/upload/images/news/intext/000/051/478/vyshnivets_5dda83b7df06d.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/478/vyshnivets2_5dda83b8aff22.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/478/vyshnivets3_5dda83b754520.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/478/vyshnivets1_5dda83b66ce78.jpg"/>
        </figure>
      </slideshow>
    </article>
  </body>
</html>