<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220953/kristoffersen-triumfoval-vo-finskom-levi-adam-zampa-nepostupil-do-druheho-kola"/>
    <meta property="og:site_name" content="Športky.sk"/>
    <meta property="article:published_time" content="2019-11-24T14:50:00+00:00"/>
    <meta property="og:title" content="Kristoffersen triumfoval vo fínskom Levi, Adam Žampa nepostúpil do druhého kola"/>
    <meta property="og:description" content="LEVI - Nórsky lyžiar Henrik Kristoffersen triumfoval v nedeľňajšom slalome Svetového pohára. Vo fínskom Levi zdolal v hustom snežení Francúza Clementa Noela o deväť stotín sekundy. Tretie miesto ..."/>
  </head>
  <body>
    <article>
      <h1>Kristoffersen triumfoval vo fínskom Levi, Adam Žampa nepostúpil do druhého kola</h1>
      <address>
        <time datetime="2019-11-24T14:50:00+00:00">24 Nov 2019, 14:50</time>
      </address>
      <p>LEVI - Nórsky lyžiar Henrik Kristoffersen triumfoval v nedeľňajšom slalome Svetového pohára. Vo fínskom Levi zdolal v hustom snežení Francúza Clementa Noela o deväť stotín sekundy. Tretie miesto obsadil Švajčiar David Yule s mankom 0,18 s. Adam Žampa sa neprebojoval do 2. kola, v cieli prvého stratil na Noela 3,42 sekundy a skončil na nepostupovom 50. mieste.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/slalom-adam-zampa-levi-531175.jpg"/>
            <figcaption>Adam Žampa<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/slalom-levi-clement-noel-531173.jpg"/>
            <figcaption>Clement Noel<cite><b>Zdroj:</b> SITA/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/slalom-levi-ramon-zenhaeusern-531181.jpg"/>
            <figcaption>Ramon Zenhaeusern<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/slalom-levi-dave-ryding-531179.jpg"/>
            <figcaption>Dave Ryding<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/slalom-adam-zampa-levi-531177.jpg"/>
            <figcaption>Adam Žampa<cite><b>Zdroj:</b> TASR/AP/Alessandro Trovati</cite></figcaption>
          </figure>
        </slideshow>
        <p>Kristoffersen, ktorý vybojoval 19. triumf v pretekoch SP v kariére, figuroval po prvom kole na 4. priečke a vďaka skvele zvládnutej spodnej časti sa posunul na čelo. Noel mu dýchal na krk, no zaváhanie v strede trate ho stálo víťazstvo. Veľkú smolu mal Brit Dave Ryding, ktorý bol po 1. kole na treťom mieste, no druhé nedokončil, hoci siahal na tretie umiestnenie v najlepšej trojke v kariére.</p>
        <p>Dvadsaťpäťročný Kristoffersen dosiahol v slalome Svetového pohára šestnásty triumf a v historickej štatistike disciplíny sa tak vyrovnal Marcovi Girardellimu. Po ukončení kariéry Marcela Hirschera patrí k favoritom na celkové víťazstvo. <i><b>"Po prvom kole som mal veľkú stratu na Noela, takže som rád, že sa mi podarilo zvíťaziť. V lete som poctivo trénoval a cítim sa v slalome lepšie ako v minulej sezóne," </b></i>povedal Nór pre ORF.</p>
        <p><b>výsledky: </b>1. Henrik Kristoffersen (Nór) 1:48,55 min, 2. Clement Noel (Fr) +,09 s, 3. Daniel Yule +0,18, 4. Ramon Zenhäusern (obaja Švaj.) +0,27, 5. Andre Myhrer +0,34, 6. Kristoffer Jakobsen (obaja Švéd.) +0,53, 7. Christian Hirschbühl (Rak.) +0,74, 8. Linus Strasser (Nem.) +0,89, 9. Sebastian Foss-Solevaag (Nór.) +0,92, 10. Manfred Mölgg (Tal.) +0,98</p>
        <p><b>poradie SP (po 2 pretekoch):</b> 1. Kristoffersen 113 b, 2. Alexis Pinturault (Fr) 100, 3. Mathieu Faivre (Fr.) 80, Noel 80, 5. Žan Kranjec (Slovin.) 70, 6. Yule 60</p>
        <p><b>poradie slalomu (po 1. pretekoch):</b> 1. Kristoffersen 100, 2. Noel 80, 3. Yule 60, 4. Zenhäusern 50, 5. Myhrer 45, 6. Jakobsen 40</p>
        <footer><b>Zdroj:</b> TASR<br/><b>Foto:</b> TASR/AP/Alessandro Trovati</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220947/boris-vlha-hodnoti-nestastny-slalom-v-levi-pozeral-som-sa-na-televizor-a-bol-som-bezmocny"/>
          <a href="https://sportky.zoznam.sk/c/220917/slovensko-jasa-velka-sanca-pre-vlhovu-nova-sutaz-ako-stvorena-pre-nasu-hviezdu"/>
          <a href="https://sportky.zoznam.sk/c/220889/video-chyba-ktora-bude-velmi-dlho-mrziet-vlhova-zhodnotila-uvodny-slalom-v-levi"/>
          <a href="https://sportky.zoznam.sk/c/220887/video-v-levi-zavladla-aspon-ciastocna-slovenska-radost-zivotny-vysledok-martiny-dubovskej"/>
        </related>
      </anchor>
    </article>
  </body>
</html>