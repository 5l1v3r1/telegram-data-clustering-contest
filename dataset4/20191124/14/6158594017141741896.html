<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/veronika-gajerova-dluhy-moravkova-smutna-hrzanova-osobni-bankrot.A191124_110756_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-24T14:38:00+00:00"/>
    <meta property="og:title" content="Obří dluhy Veroniky Gajerové: Peníze si půjčila i od svých kolegyň a všem se chce omluvit"/>
    <meta property="og:description" content="Měla hodně hluboko do kapsy a její jedinou spásou byly půjčky. Herečka Veronika Gajerová se v nouzi ale neobracela jenom na poskytovatele bankovních a nebankovních půjček, ale i na své herecké kolegy. Ačkoliv jí mnozí z nich vytrhli trn z paty, ona se zpětně ke svým dluhům neznala. Jejím slibům uvěřila například Dana Morávková, Jitka Smutná či Bára Hrzánová!"/>
  </head>
  <body>
    <article>
      <h1>Obří dluhy Veroniky Gajerové: Peníze si půjčila i od svých kolegyň a všem se chce omluvit</h1>
      <address><time datetime="2019-11-24T14:38:00+00:00">24 Nov 2019, 14:38</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>Měla hodně hluboko do kapsy a její jedinou spásou byly půjčky. Herečka Veronika Gajerová se v nouzi ale neobracela jenom na poskytovatele bankovních a nebankovních půjček, ale i na své herecké kolegy. Ačkoliv jí mnozí z nich vytrhli trn z paty, ona se zpětně ke svým dluhům neznala. Jejím slibům uvěřila například Dana Morávková, Jitka Smutná či Bára Hrzánová!</b>
      </p>
      <p>Finanční situace herečky <a href="https://www.expres.cz/hledej.aspx?slovo=Gajerov%E1">Veroniky Gajerové</a> není vůbec veselá. Ta totiž má 29 věřitelům dlužit přes 3 200 000 korun. I kvůli tomu bývalá hvězda Ordinace v růžové zahradě podala žádost o osobní bankrot.</p>
      <p>Nyní se ale ukazuje, že herečka v posledních letech nepřišla jenom o finanční jistotu, ale i o mnoho přátel a kolegů. Někteří z nich jí půjčili nemalé částky, které jim dodnes nevrátila. Své o tom ví například herečka Dana Morávková, která měla své bývalé kolegyni z Ordinace v růžové zahradě půjčit 25 tisíc korun.</p>
      <p><b><i>„Ten dokument o oddlužení jsem neviděla, ale dluhy by se měly splácet,“ </i></b>sdělila deníku Aha!, který informaci přinesl, Morávková, která netuší, zda své peníze ještě někdy uvidí. Od půjčky totiž uběhlo mnoho let.</p>
      <p>Přiznává, že se svým mužem Petrem Maláskem doplatili na svou dobrosrdečnost. <b><i>„Protože jsme s manželem blbí a chtěli jsme jí pomoct, ale věřte tomu, že jsme teď vyléčení,“ </i></b>sdělila představitelka doktorky Zdeny Suché na dotaz, proč vůbec peníze půjčovali.</p>
      <p>A nebyli sami. Gajerová má dlužit peníze i herečce Marii Málkové, Báře Hrzánové, Jitce Smutné či dceři herečky Věry Nerušilové, od které si měla dokonce půjčit neuvěřitelných 450 tisíc korun.</p>
      <p>Roky sice své dluhy přehlížela, dneska si sype popel na hlavu. <b><i>„Všem těm lidem se pak omluvím! Kdo chce psa bít, tak si hůl vždycky najde. Kdo mě má rád, bude mě mít rád pořád. Teď jsem udělala všechny kroky, abych dostála svým slibům a abych to dala do pořádku,“</i></b> říká Gajerová, která je podle všeho doslova nemajetná, což je zřejmé i z jejích slov z dokumentu o oddlužení.</p>
      <p><b><i>„Jsem rozvedená, žiji v nájmu ve společné domácnosti se svou nezletilou dcerou, zletilým synem a jeho přítelkyní, svým přítelem a jeho dvěma dětmi. Otec mé nezletilé dcery přispívá na její výchovu a výživu částkou šest tisíc korun měsíčně,“</i></b> uvedla herečka s tím, že vlastní pouze jedenáct let staré nepojízdné auto.</p>
      <p>Otázkou je, kam mizely peníze, které herečka vydělala díky seriálům či dabingu. </p>
      <h3>
        <a href="https://www.expres.cz/celebrity/veronika-gajerova-dluhy-moravkova-smutna-hrzanova-osobni-bankrot.A191124_110756_dx-celebrity_ren/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/REN7f9567_Untitledcollage.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9566_EXCZ33044_Projekce.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9565_EXCZ33042_pohreb.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9562_EXCZ33041_TK.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb6_EXCZ33023_Tk.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb7_EXCZ33024_Tk.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fbd_EXCZ33027_Premiera.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb9_EXCZ33026_Premiera.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb8_EXCZ33025_Premiera.jpg"/>
        </figure>
        <figure>
          <img src="https://1gr.cz/fotky/bulvar/18/042/org/KP728f1c_FRH_5068.jpg"/>
        </figure>
        <figure>
          <img src="https://1gr.cz/fotky/bulvar/18/042/org/KP728f1b_FRH_4987.jpg"/>
        </figure>
        <figure>
          <img src="https://1gr.cz/fotky/bulvar/18/042/org/KP728f08_FRH_4887.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/petr-kracik-veronika-gajerova-tereza-kostkva-dluhy-osobni-bankrot.A191123_105842_dx-celebrity_ren"/>
        <a href="https://www.expres.cz/celebrity/veronika-gajerova-moda.A180410_170441_dx-celebrity_kp"/>
        <a href="https://www.expres.cz/sport/boris-becker-bankrot.A191111_150647_dx-sport_stes"/>
        <a href="https://www.example.com/"/>
        <a href="https://www.expres.cz/jenpromuze/start/50-cent-je-v-bankrotu-a-fejkoval-ze-je-bohac.A150724_112107_jpm-start_jph1"/>
        <a href="https://www.expres.cz/viral/reklama-erotika.A181002_163420_dx-viral_stes"/>
        <a href="https://www.expres.cz/zpravy/boris-becker-bankrot.A180821_142103_dx-zpravy_stes"/>
      </related>
    </article>
  </body>
</html>