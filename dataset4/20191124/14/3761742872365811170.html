<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/tv-premiarerna-december-the-witcher-vikings-ture-sventon"/>
    <meta property="og:site_name" content="MovieZine"/>
    <meta property="article:published_time" content="2019-11-24T14:00:21+00:00"/>
    <meta property="og:title" content="Missa inte: De 11 mest efterlängtade tv-premiärerna i december"/>
    <meta property="og:description" content="&quot;The Witcher&quot;, &quot;Vikings&quot; och &quot;Panik i tomteverkstan&quot; är bara några ur årets och 10-talets sista tv-månads utbud. Vilka serier har du sett fram emot mest?"/>
  </head>
  <body>
    <article>
      <h1>Missa inte: De 11 mest efterlängtade tv-premiärerna i december</h1>
      <address><time datetime="2019-11-24T14:00:21+00:00">24 Nov 2019, 14:00</time> by <a rel="author">Jonatan Blomberg</a></address>
      <p>
        <b>"The Witcher", "Vikings" och "Panik i tomteverkstan" är bara några ur årets och 10-talets sista tv-månads utbud. Vilka serier har du sett fram emot mest?</b>
      </p>
      <p>Årets sista tv-premiärer är här och snart vankas det både årslistor och listor över 10-talets bästa serier. Frågan är bara om någon av december-serierna kommer att lyckas slå sig in på någon av topplistorna?</p>
      <p>Här nedan har jag samlat de 11 tv-serier som jag personligen längtat efter mest bland premiärerna under årets sista månad. Vilka serier är du mest peppad på?</p>
      <h3><b><a href="https://www.moviezine.se/series/panik-i-tomteverkstan">"Panik i tomteverkstan"</a></b> - 1 december (SVT)</h3>
      <figure>
        <iframe src="https://www.youtube.com/embed/GKsh2woU30A" width="640" height="360" data-service="Youtube" scrolling="no"/>
      </figure>
      <p>Traditionen med julkalender på SVT är givetvis ett måste för många under december - och årets upplaga verkar vara "juligare" än på många år. Blir det succé eller inte? <a href="https://www.moviezine.se/nyheter/arets-julkalender-panik-i-tomteverkstan-sprudlar-av-julmagi">Enligt de avsnitt vi har sett så är julmagin garanterad</a>!</p>
      <h3><b><a href="https://www.moviezine.se/series/hjem-till-jul">"Home for Christmas"</a></b> - 5 december (Netflix)</h3>
      <figure>
        <iframe src="https://www.youtube.com/embed/_U2m1x5pmKM" width="640" height="360" data-service="Youtube" scrolling="no"/>
      </figure>
      <p>Den norska originalserien "Hjem til jul", eller "Home for Christmas" som den kommer kallas i resten av världen, släpper sitt recensionsembargo den 4 december - men faktumet att jag har sett hela och att serien ändå tog sig in på listan kan ju möjligtvis betyda att jag fullständigt älskade den... men det låter vi vara osagt.</p>
      <h3><b><a href="https://www.moviezine.se/series/v-wars">"V Wars"</a></b> - 5 december (Netflix)</h3>
      <figure>
        <iframe src="https://www.youtube.com/embed/M1kuAdVKvuE" width="640" height="360" data-service="Youtube" scrolling="no"/>
      </figure>
      <p>"Vampire Diaries"-stjärnan Ian Somerhalder byter huggtänderna mot läkarlicensen i sin nya vampyrserie "V Wars". Ett virus släpps som gör att ett krig utbryter mellan vanliga människor och vampyrliknande monster, däribland en av Somerhalders bästa vänner.</p>
      <h3><b><a href="https://www.moviezine.se/series/vikings">"Vikings"</a></b> - 5 december (HBO Nordic)</h3>
      <figure>
        <iframe src="https://www.youtube.com/embed/Y7d0A5re7-0" width="640" height="360" data-service="Youtube" scrolling="no"/>
      </figure>
      <p>Det har äntligen blivit dags för den populära serien "Vikings" sjätte och sista säsong. Lyckligtvis fick vi nyligen bekräftat att seriens skapare har <a href="https://www.moviezine.se/nyheter/vikings-far-en-officiell-uppfoljare-hos-netflix">en officiell uppföljare på gång hos Netflix</a>, som visserligen kommer att utspela sig 100 år senare... men vi kommer åtminstone inte behöva lämna "Vikings"-världen helt och hållet!</p>
      <h3><b><a href="https://www.moviezine.se/series/the-marvelous-mrs-maisel">"The Marvelous Mrs. Maisel"</a></b> - 6 december (Amazon Prime)</h3>
      <figure>
        <iframe src="https://www.youtube.com/embed/osNTNQxzsuI" width="640" height="360" data-service="Youtube" scrolling="no"/>
      </figure>
      <p>"The Marvelous Mrs. Maisel" har under de senaste två åren lyckats leverera prisvinnande säsonger värdiga all sin beröm tack vare Rachel Brosnahans magnetiska skådespel. Nu är frågan om det blir tredje gången gillt i år?</p>
      <h3><b><a href="https://www.moviezine.se/series/truth-be-told-2019">"Truth Be Told"</a></b> - 6 december (Apple TV+)</h3>
      <figure>
        <iframe src="https://www.youtube.com/embed/HjGm7JUc04E" width="640" height="360" data-service="Youtube" scrolling="no"/>
      </figure>
      <p>Apple TV+ har redan hunnit trycka ut fyra större originalserie, där "Servant" snart kommer att hinna ansluta innan november är slut. I december inleder den nyligen lanserade streamingtjänsten sin sjätte storsatsning; "Truth Be Told" med Octavia Spencer, Aaron Paul och Lizzy Caplan.</p>
      <h3><b><a href="https://www.moviezine.se/series/ture-sventon-och-bermudatriangelns-hemlighet">"Ture Sventon och Bermudatriangelns hemlighet"</a></b> - 6 december (C More/TV4)</h3>
      <figure>
        <iframe src="https://www.youtube.com/embed/kFLfQviHcGI" width="640" height="360" data-service="Youtube" scrolling="no"/>
      </figure>
      <p>Den gamle mästerdetektiven Ture Sventon är tillbaka i en ny, modern och världsomspännande tappning, med självaste Robert Gustafsson i huvudrollen och Johan Glans som Ville Vessla. Familjeunderhållning på högsta nivå garanteras!</p>
      <h3><b><a href="https://www.moviezine.se/series/the-expanse-2015">"The Expanse"</a> </b>- 13 december (Amazon Prime)</h3>
      <figure>
        <iframe src="https://www.youtube.com/embed/TFdzpVt5rbk" width="640" height="360" data-service="Youtube" scrolling="no"/>
      </figure>
      <p>Efter nedläggningen av en av sci-fi-världens mest uppskattade rymdserier så gick det inte att tygla fansens enorma vrede. Amazon Prime insåg lyckligtvis att det fanns en chans för serien att få nytt liv hos dem och gick in och räddade serien - och nu har det alltså äntligen blivit dags för seriens fjärde säsong.</p>
      <h3><b><a href="https://www.moviezine.se/series/the-witcher">"The Witcher"</a></b> - 20 december (Netflix)</h3>
      <figure>
        <iframe src="https://www.youtube.com/embed/tgGpcJ2sMjw" width="640" height="360" data-service="Youtube" scrolling="no"/>
      </figure>
      <p>Det har länge varit snack om vilka serier som har haft störst chans att ta över som tv-världens nya "Game of Thrones" och i alla dessa diskussioner har "The Witcher" på pappret varit en av de främsta kandidaterna. Månadens överlägset mest påkostade premiär, nu är det upp till bevis!</p>
      <h3><b><a href="https://www.moviezine.se/series/lost-in-space-2018">"Lost in Space"</a></b> - 24 december (Netflix)</h3>
      <figure>
        <iframe src="https://www.youtube.com/embed/pdwBMPKUV3E" width="640" height="360" data-service="Youtube" scrolling="no"/>
      </figure>
      <p>"The Expanse" må ha hängivna sci-fi-fans men det är utan tvekan en serie gjord för en lite äldre målgrupp. "Lost in Space" bjuder på lite mer familjevänlig "rymdäventyrs-action", vilket förhoppningsvis gör den andra säsongen till en perfekt bingefest med sin premiär på självaste julafton.</p>
      <h3><b><a href="https://www.moviezine.se/series/you">"You"</a></b> - 26 december (Netflix)</h3>
      <figure>
        <img src="https://mz-prod.s3.amazonaws.com/uploads/photo/file/361603/large_3360eacbf7656ef2198643ecb68b1b42-you_20joe-goldberg-you-netflix-1546593699.jpg"/>
      </figure>
      <p>Joe Goldberg är tillbaka och minst lika stalker-creepy som under den första säsongen. Den nya säsongen är dessutom helt och hållet en Netflix-produktion, då kanalen som låg bakom den första säsongen inte var sugen på att göra en till själva.</p>
      <p>
        <i>Vilka tv-serier med premiär i december har du längtat efter mest? Kommentera gärna nedan!</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/arets-julkalender-panik-i-tomteverkstan-sprudlar-av-julmagi"/>
        <a href="https://www.moviezine.se/intervjuer/robert-gustafsson-om-nya-ture-sventon"/>
        <a href="https://www.moviezine.se/nyheter/andra-sasongen-av-you-narmar-sig"/>
      </related>
    </article>
  </body>
</html>