<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/Biciklisti-voze-stazu-u-obliku-srca-za-Ivanu/570239?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:01:50+00:00"/>
    <meta property="og:title" content="Biciklisti voze stazu u obliku srca za Ivanu"/>
    <meta property="og:description" content="ISTOČNO SARAJEVO - Klub biciklista &quot;Mtb Foris&quot; iz Istočnog Sarajeva u okviru humanitarne akcije &quot;Vozi na bicu srce za Icu&quot; planiraju da 30. novembra biciklima odvezu biciklističku rutu u obliku srca za trogodišnju sugrađanku Ivanu Bjelogrlić."/>
  </head>
  <body>
    <article>
      <h1>Biciklisti voze stazu u obliku srca za Ivanu</h1>
      <address><time datetime="2019-11-24T14:01:50+00:00">24 Nov 2019, 14:01</time> by <a rel="author">Ljiljana Radić</a></address>
      <p>ISTOČNO SARAJEVO - Klub biciklista "Mtb Foris" iz Istočnog Sarajeva u okviru humanitarne akcije "Vozi na bicu srce za Icu" planiraju da 30. novembra biciklima odvezu biciklističku rutu u obliku srca za trogodišnju sugrađanku Ivanu Bjelogrlić.</p>
      <p>Kako su naveli iz kluba, registracija učesnika je od 11 do 12 časova, a vožnja startuje u 12 časova iz parka "Gavrilo Princip" u Istočnom Sarajevu.</p>
      <p>"Svojim biciklima crtamo srce za našu malenu Icu i vraćamo se nazad u park, gdje sve učesnike očekuje nagradna igra i zabava. Sav novac koji prikupimo ćemo donirati za malu Icu", naveli su iz kluba i pozvali građane da učestvuju.</p>
      <p>Trogodišnja Ivana više od godinu dana vodi upornu i tešku bitku za život, a prošle godine dijagnostikovan joj je tumor bubrega. Nažalost, i nakon operacije bolest je nastavila da se širi i napada druge organe.</p>
      <p>Borbu mora nastaviti u nekoj od klinika u inostranstvu.</p>
      <p>Novac za pomoć u liječenju može se uplatiti na žiro račun za Ivanu Bjelogrlić broj 1541029988405703 Intesa Sanpaolo bank Sarajevo IBAN BA391541029988405703 SWIFT UPBKBA22.</p>
      <figure>
        <img src="https://galerija.nezavisne.rs/v/20191124140225447104.jpg"/>
      </figure>
    </article>
  </body>
</html>