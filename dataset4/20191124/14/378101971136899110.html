<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687695/che-tempo-che-fa-puntata-24-novembre-2019-ospiti-anticipazioni"/>
    <meta property="og:site_name" content="Tvblog"/>
    <meta property="article:published_time" content="2019-11-24T14:08:09+00:00"/>
    <meta property="og:title" content="Che tempo che fa, puntata del 24 novembre 2019: ospiti e anticipazioni"/>
    <meta property="og:description" content="Appuntamento domenicale con la trasmissione di Fabio Fazio su Rai 2."/>
  </head>
  <body>
    <article>
      <h1>Che tempo che fa, puntata del 24 novembre 2019: ospiti e anticipazioni</h1>
      <h2>Appuntamento domenicale con la trasmissione di Fabio Fazio su Rai 2.</h2>
      <address><time datetime="2019-11-24T14:08:09+00:00">24 Nov 2019, 14:08</time> by <a rel="author" href="https://www.tvblog.it/author/10085/marco-salaris" target="_blank">Marco Salaris</a></address>
      <p>Questa sera alle ore 21 su Rai 2 <b>Fabio Fazio, Luciana Littizzetto e Filippa Lagerback</b> ritornano per un nuovo appuntamento con <i>Che Tempo Che Fa</i>, preceduto però alle ore 19.40 da <i>Che Tempo Che Farà</i> con il cast fisso composto dal <b>Mago Forest, Ale e Franz, Raul Cremona</b> e <b>Gigi Marzullo</b>.</p>
      <p>Scopriamo chi saranno gli ospiti ad animare la puntata</p>
      <h3>Che tempo che fa del 24 novembre 2019, ospiti</h3>
      <p>Saranno presenti <b>Sua Eccellenza Monsignore Nunzio Galantino</b>, nominato nel 2018 da Papa Francesco Presidente dell’Amministrazione del Patrimonio della Sede Apostolica, nelle librerie con <i>Sul Confine. Incontri che vincono le paure</i>, una riflessione su grandi temi come la vita e il fine vita, la guerra, l’Europa.</p>
      <p><b>Paolo Gentiloni</b>, designato nuovo Commissario europeo per gli affari economici e monetari lo scorso settembre ed ex Presidente del Consiglio; lo scrittore <b>Roberto Saviano</b>.</p>
      <p><b>Carola Rackete</b>, la giovane capitana della Sea-Watch 3, fresca di stampa del libro <i>Il mondo che vogliamo. Appello all’ultima generazione</i>, scritto con Anne Weiss, dove ripercorre la sua vita, dal suo impegno contro la catastrofe climatica che incombe sul nostro pianeta all’aiuto ai migranti.</p>
      <p>Insieme a lei sarà presente in studio anche<b> Giorgia Linardi</b>, portavoce di Sea-Watch Italia, e <b>Muhamad Diaoune</b>, giovane senegalese e calciatore della Sant’Ambroeus F.C. di Milano, squadra di richiedenti asilo e rifugiati;</p>
      <p><b>Tiziano Ferro</b>, che ha appena pubblicato il suo nuovo album di inediti <i>Accetto miracoli</i>, il nuovo album di inediti prodotto dal guru del sound R&amp;B americano Timbaland.</p>
      <p><b>Jannik Sinner</b>, il più giovane tennista italiano della storia a essere entrato tra i migliori 100 del ranking mondiale, grazie alla vittoria della Next Generation Atp Finals a Milano lo scorso 9 novembre, a soli 18 anni.</p>
      <p><b>Enrico Brignano</b> che interpreterà un monologo e il cantante <b>Max Pezzali</b>.</p>
      <h3>Che tempo che fa - il tavolo del 24 novembre 2019, ospiti</h3>
      <p>Nella terza e ultima parte del programma in seconda serata Nino Frassica, Mago Forest, Gigi Marzullo. Ospiti <b>Mara Maionchi</b> e l’attore <b>Lello Arena</b>, ora nei teatri con lo spettacolo <i>Miseria e nobiltà</i>. Al tavolo torna anche Max Pezzali.</p>
      <p> </p>
    </article>
  </body>
</html>