<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23510944-foto-video-atac-macete-intr-cinematograf-din-marea-britanie-sapte-politisti-raniti-cinci-adolescenti-fost-arestati.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T14:47:00+00:00"/>
    <meta property="og:title" content="FOTO VIDEO Atac cu macete într-un cinematograf din Marea Britanie: Șapte poliţişti răniţi / Cinci adolescenți au fost arestați"/>
    <meta property="og:description" content="Cinci adolescenţi, inclusiv o tânără de 13 ani, au fost arestaţi după ce au rănit şapte poliţişti în timpul unui atac cu macete comis într-un cinematograf din oraşul Birmingham,"/>
  </head>
  <body>
    <article>
      <h1>FOTO VIDEO Atac cu macete într-un cinematograf din Marea Britanie: Șapte poliţişti răniţi / Cinci adolescenți au fost arestați</h1>
      <address><time datetime="2019-11-24T14:47:00+00:00">24 Nov 2019, 14:47</time> by <a rel="author">N.O.</a></address>
      <p><b>Cinci adolescenţi, inclusiv o tânără de 13 ani, au fost arestaţi după ce au rănit şapte poliţişti în timpul unui atac cu macete comis într-un cinematograf din oraşul Birmingham, informează Press Association, potrivit </b><a href="https://www.agerpres.ro/mondorama/2019/11/24/atac-cu-macete-intr-un-cinematograf-din-marea-britanie-cinci-adolescenti-arestati-sapte-politisti-raniti--408373"><b>Agerpres. <br/></b></a><br/>Poliţiştii au intervenit în cinematograful Star City din Birmingham sâmbătă seară, în urma unor relatări despre prezenţa în incintă a unor tineri înarmaţi cu macete.</p>
      <figure>
        <iframe data-src="https://twitter.com/Gum460/status/1198460820251987969?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Două dintre aceste arme albe au fost confiscate, alături de un cuţit, iar şapte poliţişti au suferit răni faciale, potrivit West Midlands Police.</p>
      <figure>
        <iframe data-src="https://twitter.com/SharkNewsWires/status/1198350619930746880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Autorităţile au emis un ordin de evacuare, pentru a permite eliberarea acelei săli de proiecţii, în care se aflau aproximativ 100 de persoane.<br/><br/>O adolescentă în vârstă de 13 ani, doi tineri de 14 ani - un băiat şi o fată - şi un bărbat de 19 ani au fost arestaţi sub suspiciunea comiterii unor agresiuni fizice asupra forţelor de ordine.<br/><br/>Al cincilea tânăr, un băiat de 14 ani, a fost arestat sub suspiciunea de obstrucţionare a acţiunii poliţiştilor.</p>
      <figure>
        <iframe data-src="https://twitter.com/sotiridi/status/1198351429565636610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Autorităţile britanice au lansat un apel public prin care au îndemnat persoanele care deţin înregistrări video sau fotografii realizate în timpul atacului să contacteze Poliţia locală.</p>
      <figure>
        <iframe data-src="https://twitter.com/sotiridi/status/1198355771517476864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>