<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@mjnanakar/%D8%B3%D9%88%D9%85-%D8%A2%D8%B0%D8%B1-%D8%B3%D8%A8%DA%A9-%D8%B2%D9%86%D8%AF%DA%AF%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86%DB%8C-oaguich63d51"/>
    <meta property="og:site_name" content="ویرگول"/>
    <meta property="article:published_time" content="2019-11-24T14:03:39+00:00"/>
    <meta property="og:title" content="سوم آذر: سبک زندگی اسلامی – ایرانی"/>
    <meta property="og:description" content="سبک زندگی اسلامی ایرانی، نیازمند تبیین اصول و چارچوب است"/>
  </head>
  <body>
    <article>
      <h1>سوم آذر: سبک زندگی اسلامی – ایرانی</h1>
      <address><time datetime="2019-11-24T14:03:39+00:00">24 Nov 2019, 14:03</time> by <a rel="author" href="https://virgool.io/@mjnanakar" target="_blank">محمدجعفر نعناکار</a></address>
      <figure>
        <img src="https://files.virgool.io/upload/users/1764/posts/oaguich63d51/eodx8opncx2d.jpeg"/>
      </figure>
      <p>امروز سوم آذرماه را روز بسیج، سبک زندگی اسلامی‌ ـ ایرانی نام نهاده‌اند، سبک زندگی اسلامی‌ ـ ایرانی یک مفهوم کلی است که می‌تواند از جنبه‌های مختلفی مورد بررسی قرار گیرد، شناخت صحیح الگوهای زیستی در جهان پیرامون ما و همچنین بررسی سنت‌های داخلی با توجه به وجود اقوام مختلف ساکن در ایران که خود را ذیل ایران تعریف اما دارای استقلال تاریخی، سنتی و تمدنی می‌باشند از یک سو و تعالیم مذهب شیعه ذیل اسلام در کنار برادران اهل سنت می‌تواند زمینه‌های مختلفی را در خصوص تعریف سبک زندگی اسلامی‌ ـ ایرانی ایجاد نماید.</p>
      <p>وجود و ورود تعالیم مذهبی و مکتبی در زندگی روزمره، پایبندی به اصول مذهبی و به کار گیری فروع دین در زندگی روزانه، تامین و ترویج اخلاقیات بر آمده از تعالیم اسلامی، توجه به وحدت میان مذاهب و اقوام، حفظ و تعمیق در استقلال فرهنگی، علمی‌ و تمدنی ایران، تعامل سازنده با جهان، خود شناسی، خدا شناسی و شناخت عناصر تعاملی میان انسان‌ها با یکدیگر، تبیین سبک زندگی مبتنی بر فعل و قول معصومین و بزرگان، الگو سازی تاریخی و توجه به زندگی بزرگان و علمای عصر حاضر، مستند سازی زندگی‌ آحاد، ترویج ساخت زندگی سالم و ارتقاء سطح رفاه اجتماعی، برابری میان افراد برخوردار و کم برخوردار و مستضعف جامعه، حمایت از توانمندان و ناتوانان اجتماعی، توجه ویژه به عناصر دارای ارزش دینی چون صبر، تقوا، قناعت، عدالت، قسط، ایثار و مانند آن و همچنین توجه ویژه به شایسته سالاری، تخصص و تعهد می‌تواند زمینه ساز ایجاد سبک جدیدی از زندگی مبتنی بر تعالی اجتماع با اهمیت دادن به فرد و جامعه در کنار یکدیگر و نه در تقابل با هم باشد.</p>
      <blockquote>آنگونه که می‌دانیم تعالی شخص می‌تواند تعالی دهنده اجتماع و تعالی اجتماع می‌تواند فرد بشری را به تعالی دنیوی و اخروی رهنمون سازد و این دو در کنار یکدیگر می‌تواند جامعه جهانی مبتنی بر ارزش‌های زیستی را ایجاد نماید.</blockquote>
      <p>سبک زندگی اسلامی‌ ـ ایرانی هرچند نیازمند تبیین و نهادینه سازی در اذهان و قلوب آحاد ملت را داراست اما باید توجه نمود که به علت ماهیت و هویت ساختاری نظام بسیج مستضعفین، بهترین راه برای تبیین اصول، ساختار سازی و ترویج این نوع از زیست استفاده از ظرفیت‌های معنوی بسیج می‌باشد که به علت نظام ساختاری و تفکری محملی آماده برای کاشت این چنین بذری است.</p>
      <p>هفته بسیج و نام‌گذاری ایام هفته می‌تواند تنها زمینه ساز تفکر و تعمیق ساخت زیست اسلامی‌با توجه به فرهنگ‌های متنوع ایرانی باشد ه امید است با اتکال به پرورگار این مهم به عنوان یک دغدغه علمی‌ ـ فرهنگی مورد عنایت، تامل و تدقق صاحب نظران قرار گیرد.</p>
    </article>
  </body>
</html>