<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191124-gothar-zaklatas-katona.html"/>
    <meta property="og:site_name" content="Origo"/>
    <meta property="article:published_time" content="2019-11-24T14:45:00+00:00"/>
    <meta property="og:title" content="Visszavonhatja Gothár Pétertől a Nemzet Művésze címmel járó havi 650 ezer forintos pluszfizetést a Magyar Művészeti Akadémia"/>
    <meta property="og:description" content="Kubik Anna, az MMA színházművészeti tagozatának rendes tagja az Origónak: hétfőn közleményt fognak kiadni."/>
  </head>
  <body>
    <article>
      <h1>Visszavonhatja Gothár Pétertől a Nemzet Művésze címmel járó havi 650 ezer forintos pluszfizetést a Magyar Művészeti Akadémia</h1>
      <address><time datetime="2019-11-24T14:45:00+00:00">24 Nov 2019, 14:45</time> by <a rel="author">Origo</a></address>
      <p>
        <b>Gothár Péter rendező, akinek szexuális zaklatási botrányáról nagyon sokat írt az Origo is, a Nemzet Művésze cím birtokosa. Ez havonta 655 ezer forint pluszfizetést jelent. Érdemtelenség címén azonban ez a havi juttatás visszavonható. A címet a Magyar Művészeti Akadémia által létrehozott bizottság ítéli oda, és ők is vonhatják vissza.</b>
      </p>
      <p>Az Origo megkereste a Magyar Művészeti Akadémia színházművészeti tagozatának rendes tagját, az éppen Debrecenben játszó Kossuth-díjas színésznőt, Kubik Annát a Gothár-üggyel kapcsolatban. Érthetően nem akarta elemezni a Katona József Színház és Gothár Péter botrányát, annyit közölt, hogy az MMA hétfőn ad ki közleményt.</p>
      <p>Mivel érdemtelenség miatt a Nemzet Művésze kitüntető cím elvehető, nem lenne meglepő, ha egy vizsgálat után megfosztanák címétől. </p>
      <figure>
        <img src="https://cdn.nwmgroups.hu/s/img/i/1911/20191120gothar-peter1.jpg?w=644&amp;h=322"/>
        <figcaption>Gothár Péter<cite>Forrás: katonajozsefszinhaz.hu</cite></figcaption>
      </figure>
      <p>Természetesen ezzel a balliberális kulturális világ elmúlt időszakának legnagyobb botránya még nem fejeződik be. Máté Gábor, a Katona József Színház igazgatója továbbra is bújkál, eddig  őt még a baráti, ellenzéki sajtó sem érte el. A Katona közleményéből az derült ki, hogy Gothár többeket is zaklatott. Gothár viszont csak egyet ismert el. Akkor ki hazudott? A Katona igazgatója ráadásul a színészeinek megtiltotta, hogy nyilatkozzanak, vagyis azt is, hogyha esetleg más áldozat is van, akkor a nyilvánosság elé álljon. Nyugtalanító a Színház- és Filmművészeti Egyetem viselkedése is. Egy nyilvánvaló álvizsgálatot kezdtek el, miközben az Origónak azt állították, hogy nem tudják, mit csinált Gothár. Akkor mit vizsgálnak? És ki vizsgálja? Gothár ugyanis - Máté Gábor, a Katona József Színház igazgatója és Ascher Tamás, a színház főrendezője mellett - a Színház- és Filmművészeti Egyetemen is a legbefolyásosabb vezetők. Ki rektor, ki rektorhelyettes, ki főtanszékvezető volt, jelenleg is komoly tisztségeik vannak, szakértők szerint érdemben ők irányítják a Színművészetit.</p>
      <figure>
        <img src="https://cdn.nwmgroups.hu/s/img/i/1503/20150318mate-gabor-szinesz-a-katona14.jpg?w=644&amp;h=322"/>
        <figcaption>Máté Gábor<cite>Fotó: Szabó Gábor - Origo</cite></figcaption>
      </figure>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191123-gothar-peter-katona-jozsef-szinhaz-szexualis-zaklatas.html"/>
        <a href="https://www.origo.hu/itthon/20191122-gothar-peter-szinhaz-es-filmmuveszeti-foiskola.html"/>
        <a href="https://www.origo.hu/itthon/20191122-kalomista-gabor-nyilatkozata-gothar-peter-szexualis-zaklatasi-ugyerol.html"/>
        <a href="https://www.origo.hu/itthon/20191122-kalomisa-felhaborito-es-undorito-ami-a-szinhazi-szakmaban-zajlik.html"/>
        <a href="https://www.origo.hu/itthon/20191121-amit-tudni-lehet-gothar-peter-zaklatasi-ugyerol.html"/>
        <a href="https://www.origo.hu/kultura/20191120-a-szexualis-zaklato-gothar-peter-tanitvanya-szexualis-zaklatasrol-keszitett-filme.html"/>
        <a href="https://www.origo.hu/itthon/20191121-gulyas-gothar-szexualis-zaklatasarol-teljeskoru-vizsgalat-kell.html"/>
        <a href="https://www.origo.hu/itthon/20191120-katona-jozsef-szinhaz-szexualis-zaklatas-gothar-magyar-szynhazi-tarsasag.html"/>
        <a href="https://www.origo.hu/itthon/20191120-gothar-katona.html"/>
        <a href="https://www.origo.hu/itthon/20191120-nane-gotharpeter-katonajozsefszinhaz-szexualiszaklatas.html"/>
      </related>
    </article>
  </body>
</html>