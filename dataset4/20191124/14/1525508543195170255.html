<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779896/%DB%B1%DB%B6-%D9%82%D9%84%D9%85-%DA%A9%D8%A7%D9%84%D8%A7%DB%8C-%D9%BE%D8%B1%D9%85%D8%B5%D8%B1%D9%81-%D8%B7%DB%8C-%D9%87%D9%81%D8%AA%D9%87-%DA%AF%D8%B0%D8%B4%D8%AA%D9%87-%D9%86%D9%88%D8%B3%D8%A7%D9%86-%D9%82%DB%8C%D9%85%D8%AA-%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T14:37:31+00:00"/>
    <meta property="og:title" content="رئیس سازمان صنعت، معدن و تجارت استان تهران: ۱۶ قلم کالای پرمصرف طی هفته گذشته نوسان قیمت داشته است"/>
    <meta property="og:description" content="هران- رئیس سازمان صنعت، معدن و تجارت استان تهران با اشاره به اینکه از ۱۰۰قلم کالای پرمصرف۱۶ قلم کالا نوسان قیمت داشته اند گفت: افزایش قیمت به دلایل فصلی و درصدی به افزایش قیمت حمل و نقل است."/>
  </head>
  <body>
    <article>
      <h1>رئیس سازمان صنعت، معدن و تجارت استان تهران: ۱۶ قلم کالای پرمصرف طی هفته گذشته نوسان قیمت داشته است</h1>
      <address>
        <time datetime="2019-11-24T14:37:31+00:00">24 Nov 2019, 14:37</time>
      </address>
      <p>به گزارش <a href="https://www.mehrnews.com/">خبرنگار مهر</a>، یدالله صادقی عصر یکشنبه در بیست و هشتمین جلسه کارگروه تنظیم بازار تهران که با حضور انوشیروان محسنی بندپی، استاندار تهران برگزار شد با تاکید به اینکه نظارت بر بازار و قیمت اقلام ۲ برابر شده است اظهار داشت: با بررسی های صورت گرفته از میان ۱۰۰ قلم کالای پرمصرف ۱۶ قلم کالا نوسان قیمت داشته اند.</p>
      <p>صادقی با بیان اینکه علت برخی افزایش قیمت ها مثل گوجه فرنگی به دلایل طبیعی و نارس بودن در مناطق گرمسیری و کم شدن گوجه می باشد گفت: علت برخی افزایش قیمت ها نیز مربوط بالا رفتن کرایه حمل و نقل توسط وانت بارها است که متاثر از افزایش قیمت بنزین می باشد.</p>
      <p>رئیس سازمان صنعت، معدن و تجارت استان تهران با تاکید بر اینکه  باید تامین بنزین وانت بارها به خصوص نیسان ها به صورت کارشناسی مورد بررسی قرار گیرد بیان داشت: با اتخاذ تمهیدات در این زمینه می توانیم از تاثیر افزایش قیمت بر روی کالاها جلوگیری کنیم.</p>
      <p>وی در ادامه به مشکل کم بودن سهمیه بنزین خودروهای گشت نظارت بر قیمت کالاها نیز اشاره کرد و عنوان داشت: هر چند که بازرسی ها و نظارت بر قیمت ها افزایش پیدا کرده است اما با توجه به کم بودن سهمیه بنزین خودروهای گشت دچار مشکل هستیم و در این زمینه نیز نیازمند اتخاذ تمهیدات می باشم.</p>
    </article>
  </body>
</html>