<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462913/%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%85%E0%A6%AA%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0-%E0%A6%AC%E0%A6%A8%E0%A7%8D%E0%A6%A7%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T14:40:00+00:00"/>
    <meta property="og:title" content="মিয়ানমারের অপপ্রচার বন্ধের দাবি বাংলাদেশের"/>
    <meta property="og:description" content="অনলাইন ডেস্ক ॥ রোহিঙ্গা প্রত্যাবাসন নিয়ে মিয়ানমারের বিভ্রান্তিকর প্রচারের প্রতিবাদ জানিয়েছে বাংলাদেশ। একইসঙ্গে মিয়ানমারের অপপ্রচার বন্ধের দাবিও জানানো হয়। আজ রবিবার পররাষ্ট্র মন্ত্রণালয় থেকে পাঠানো এক বিজ্ঞপ্তিতে এ তথ্য জানানো হয়। বিজ্ঞপ্তিতে বলা হয়, জোরপূর্বক বাস্তুচ্যুত রোহিঙ্গাদের ফিরিয়ে নেওয়ার লক্ষ্যে রাখাইনে নিরাপদ পরিবেশ তৈরি না করে মিয়ানমার ..."/>
  </head>
  <body>
    <article>
      <h1>মিয়ানমারের অপপ্রচার বন্ধের দাবি বাংলাদেশের</h1>
      <address>
        <time datetime="2019-11-24T14:40:00+00:00">24 Nov 2019, 14:40</time>
      </address>
      <figure>
        <img src="http://www.dailyjanakantha.com/files/201911/1574610038_29.jpg"/>
      </figure>
      <p>অনলাইন ডেস্ক ॥ রোহিঙ্গা প্রত্যাবাসন নিয়ে মিয়ানমারের বিভ্রান্তিকর প্রচারের প্রতিবাদ জানিয়েছে বাংলাদেশ। একইসঙ্গে মিয়ানমারের অপপ্রচার বন্ধের দাবিও জানানো হয়।</p>
      <p>আজ রবিবার পররাষ্ট্র মন্ত্রণালয় থেকে পাঠানো এক বিজ্ঞপ্তিতে এ তথ্য জানানো হয়।</p>
      <p>বিজ্ঞপ্তিতে বলা হয়, জোরপূর্বক বাস্তুচ্যুত রোহিঙ্গাদের ফিরিয়ে নেওয়ার লক্ষ্যে রাখাইনে নিরাপদ পরিবেশ তৈরি না করে মিয়ানমার অব্যাহতভাবে বিভ্রান্তিমূলক প্রচারণা চালিয়ে আসছে। গত ১৫ নবেম্বর মিয়ানমারের স্টেট কাউন্সিলরের মুখপাত্র এক প্রেস কনফারেন্সে রোহিঙ্গাদের প্রত্যাবাসনে অসহযোগিতা এবং দ্বিপাক্ষিক প্রক্রিয়া নস্যাতে আরেকটি উদ্যোগ তৈরি করেছেন।</p>
      <p>এছাড়াও তারা রোহিঙ্গা নৃশংসতার জন্য দোষীদের জবাবদিহিতার বিষয়টি নিয়ে সাম্প্রতিক উদ্যোগের জন্য আন্তর্জাতিক সম্প্রদায়ের ভয়ে কড়া সমালোচনার আশ্রয় নিয়েছে।</p>
      <p>বিজ্ঞপ্তিতে আরও বলা হয়, রোহিঙ্গা সংকট নিরসনে ধারাবাহিক সংলাপের মাধ্যমে বাংলাদেশ সরকার নীতি অবলম্বন করে চলেছে। যারা এই সংকটের জন্য একমাত্র দায়ী, তাদের অযৌক্তিক অভিযোগ কোনোভাবেই গ্রহণযোগ্য নয়। বাংলাদেশ সরকার এ ধরনের ভিত্তিহীন অভিযোগ ও মিথ্যা বিবৃতি প্রত্যাখ্যান করেছে।</p>
      <p>মিয়ানমার সরকারকে অবশ্যই এ জাতীয় অপপ্রচার বন্ধ করতে হবে। একইসঙ্গে তাদের দায়িত্ব পালনের দিকে মনোনিবেশ করতে হবে। যাতে জোরপূর্বক বাস্তুচ্যুত রোহিঙ্গারা নিরাপদে, মর্যাদার ভিত্তিতে ও স্বেচ্ছায় দেশে ফিরে যেতে পারেন।</p>
    </article>
  </body>
</html>