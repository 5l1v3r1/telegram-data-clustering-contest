<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013106/%D8%B3%D8%A7%D8%AE%D8%AA-22-%D9%87%D8%B2%D8%A7%D8%B1-%D8%AE%D8%A7%D9%86%D9%87-%D8%A8%D8%B1%D8%A7%DB%8C-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%AC%D8%AF%DB%8C%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T14:31:08+00:00"/>
    <meta property="og:title" content="ساخت 22 هزار خانه برای نیروهای مسلح در شهرهای جدید"/>
    <meta property="og:description" content="وزیر دفاع از ساخت ۲۲ هزار مسکونی نیروهای مسلح در شهرهای جدید خبر داد."/>
  </head>
  <body>
    <article>
      <h1>ساخت 22 هزار خانه برای نیروهای مسلح در شهرهای جدید</h1>
      <address>
        <time datetime="2019-11-24T14:31:08+00:00">24 Nov 2019, 14:31</time>
      </address>
      <p>
        <i>وزیر دفاع از ساخت ۲۲ هزار مسکونی نیروهای مسلح در شهرهای جدید خبر داد.</i>
      </p>
      <p><b>به گزارش مشرق، </b>امیر حاتمی وزیر دفاع و پشتیبانی نیروهای مسلح در سومین نشست شورای راهبردی احداث 100 هزار واحدمسکونی نیروهای مسلح که با حضور محمد اسلامی وزیر راه و شهرسازی و معاونان دو وزیر در ساختمان دادمان وزارت راه و شهرسازی برگزار شد، از تمامی دست‌اندرکاران بخش مسکن در وزارت راه و شهرسازی و همچنین همکاران خود در نیروهای مسلح؛ ارتش جمهوری اسلامی ایران، سپاه، نیروی انتظامی و وزارت دفاع تشکر کرد.</p>
      <p>امیر حاتمی ضمن تاکید بر این مطلب که در اجرای تفاهم‌نامه احداث 100 هزار واحد مسکونی کارکنان نیروهای مسلح، گام‌های مهمی برداشته شده است، تکالیف دست‌اندرکاران اجرای این تفاهم‌نامه را در وزارت دفاع اعلام کرد.</p>
      <p>وزیر دفاع و پشتیبانی نیروهای‌مسلح خاطرنشان کرد: در خصوص واحدهای مسکونی مهری که از سوی وزارتخانه راه و شهرسازی برای اجرای این تفاهم‌نامه تخصیص یافته است، تا 30آذرماه سالجاری، بررسی و  نتایج گزارش می‌شود.</p>
      <p>وی تصریح کرد: واحدهای مسکونی مهر در هشتگرد به صورت خاص، بررسی میدانی شود. زیرا بخشی از هشتگرد برای هرکدام از نیروهای مسلح (ارتش، سپاه و نیروی انتظامی) قابل استفاده است.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1012664/%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%A8%D8%B3%DB%8C%D8%AC-%D9%85%D9%88%D9%84%D9%88%D8%AF-%D9%85%D8%A8%D8%A7%D8%B1%DA%A9-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA">وزیر دفاع:بسیج مولود مبارک انقلاب اسلامی است</a>
      </blockquote>
      <p>وزیر دفاع و پشتبیانی نیروهای مسلح اعلام کرد: از همکاران نیروهای مسلح درخواست دارم که در خصوص بررسی موارد اهتمام ویژه داشته باشند تا احداث 100 هزار واحد مسکونی نیروهای مسحل، ‌موضوع تفاهم نامه دو وزارتخانه، محقق شود.</p>
      <p>وی گفت: اقشار هدف این طرح واقعا نیازمند مسکن هستند و مهم است که ما این کار را به عنوان کاری جهادی و انقلابی به صورت جدی دنبال کنیم.</p>
      <p>امیرحاتمی اعلام کرد: در مورد شهرهای جدید 22 هزار واحد مسکونی در شهرهای جدید توافق شده است. بدین معنا توان ساخت و ساز نیروهای مسلح باید با قدرت پای کار بیاید. ما آنجا می سازیم بخشی را که نیاز داریم استفاده می کنیم و مازاد بر نیاز نیز در اختیار وزارت راه و شهرسازی قرار می گیرد تا برای سایر اقشار مورد استفاده قرار بگیرد.</p>
      <p>وزیر دفاع و پشتیبانی نیروهای‌مسلح تصریح کرد: توان مهندسی نیروهای مسلح توان مناسبی است و بایستی این  ساخت و ساز با سرعت انجام شود.</p>
      <p>وی ادامه داد: انتظار است تا نیروهای مسلح با تمامی توان در اجرای این تفاهم نامه همکاری داشته باشند.</p>
      <p>امیرسرتیپ حاتمی تاکید کرد: در مناطقی که نیروهای‌مسلح، ارتش جمهوری اسلامی ایران، سپاه پاسداران انقلاب اسلامی و همچنین نیروی انتظامی زمین دارند در اختیار اجرای این طرح قرار بدهند.</p>
      <p>وی بر بازگشت سرمایه نیروهای مسلح در صورت احداث مازاد واحدهای مسکونی و اختصاص آن به وزارت راه و شهرسازی تاکید کرد و گفت: مشکلات با شهرداری باید جداگانه و با مساعدت وزیر راه و شهرسازی و مکاتباتی که از سوی وزارتخانه راه و شهرسازی با شهرداری انجام می‌شود پیگیری شود. امیدواریم با مساعدت وزیر مشکلات با شهرداری‌ها را حل و فصل کنیم.</p>
      <p>وزیر دفاع  ادامه داد: امیدواریم با همکاری بانک مسکن و سایر ظرفیت ها همچون وام «حکمت»، ظرفیت‌ها، منسجم و یکپارچه شوند و به کار سرعت ببخشد. </p>
      <p>امیرحاتمی از آغاز احداث بخشی از تفاهم‌نامه 100 هزار واحد مسکونی در شاهین‌شهر اصفهان خبر داد و گفت: شاهین شهر اصفهان به صورت خاص در دستور کار قرار بگیرد و چنانچه ظرفیت مازاد باشد، به سایر اقشار از سوی وزارت راه و شهرسازی، تخصیص یابد.</p>
      <p>وی بر تقویت تعامل وزارت دفاع با وزارت راه و شهرسازی برای احداث و تکمیل 100 هزار واحد مسکونی کارکنان نیروهای مسلح تاکید کرد و گفت: همکاران نیروهای مسلح به کارگروه‌ها اطلاعاتی را که نیاز دارند ارایه دهند و به کار سرعت بدهند.</p>
      <p>منبع: تسنیم</p>
    </article>
  </body>
</html>