<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905011/storck-vreest-nog-niet-voor-cercle-brugge-ik-ben-optimistisch-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T14:45:00+00:00"/>
    <meta property="og:title" content="Storck vreest nog niet voor Cercle Brugge: &quot;Ik ben optimistisch&quot;"/>
    <meta property="og:description" content="Bernd Storck en Cercle Brugge zijn er zaterdag niet in geslaagd om het degradatieduel van Waasland-Beveren te winnen. Het sprokkelde wel een punt tegen de concurrent. Dat stemde Storck tevreden, die bijzonder optimistisch is voor de komende weken."/>
  </head>
  <body>
    <article>
      <h1>Storck vreest nog niet voor Cercle Brugge: "Ik ben optimistisch"</h1>
      <address>
        <time datetime="2019-11-24T14:45:00+00:00">24 Nov 2019, 14:45</time>
      </address>
      <p>
        <b>Bernd Storck en Cercle Brugge zijn er zaterdag niet in geslaagd om het degradatieduel van Waasland-Beveren te winnen. Het sprokkelde wel een punt tegen de concurrent. Dat stemde Storck tevreden, die bijzonder optimistisch is voor de komende weken.</b>
      </p>
      <p>"Onze tweede helft was erg goed. De beste helft die we gespeeld hebben sinds ik hier ben. Met wat meer geluk hadden we ook nog meer kunnen scoren, maar ik denk dat 1-1 een correcte uitslag is voor beide teams", aldus Storck.</p>
      <p>"Ik ben zeer tevreden over de prestatie van het hele team. Waasland-Beveren loopt niet verder weg en wij lopen ook nog een punt in op Oostende. Ik ben optimistisch voor de toekomst", gaf hij aan bij <a href="https://sporza.be/nl/matches/voetbal/jupiler-pro-league/2019-2020/regulier/16/waasland-beveren-cercle-brugge/"><i>Sporza</i></a>.</p>
      <p>Cercle Brugge zal de komende weken dan wel punten moeten sprokkelen. Het telt momenteel acht punten na zestien wedstrijden. Dat zijn er drie minder dan Waasland-Beveren. De komende weken speelt het tegen Standard, KRC Genk, Charleroi en Zulte Waregem.</p>
      <figure>
        <img src="https://files.voetbalprimeur.nl/news/2019/11/24/v2_large_c9ca34d1c442933678c7343c8a661b135fa76384.jpg"/>
      </figure>
    </article>
  </body>
</html>