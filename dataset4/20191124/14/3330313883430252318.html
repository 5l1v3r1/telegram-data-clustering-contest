<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905009/pr-pper-zag-tegenstander-bij-ajax-uitblinken-je-weet-dat-hij-zo-n-bal-kan-geven-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T14:05:00+00:00"/>
    <meta property="og:title" content="Ajax maatje te groot voor Heracles: 'Deed het daarna nog drie keer, is kwaliteit'"/>
    <meta property="og:description" content="Heracles Almelo verloor zaterdagavond op bezoek in de Johan Cruijff ArenA met 4-1 van Ajax. Robin Pröpper zag Hakim Ziyech uitblinken bij de Amsterdammers en geeft aan dat de Marokkaan lastig te verdedigen is. &quot;Je weet dat Ziyech zo'n bal kan geven&quot;, doelt Pröpper na afloop van de wedstrijd op de assists van de Ajacied op Quincy Promes. &quot;Ik moet zeggen dat ik hem te makkelijk uit mijn rug laat lopen, maar het zijn ballen die lastig te verdedigen zijn&quot;, vertelt hij tegen Voetbal International. &quot;Ziyech deed het daarna nog drie keer, waar twee goals uit komen. Dat is kwaliteit.&quot; Ajax is klaar voor Lille na ruime thuiszege op Heracles Almelo Ten Hag 'geniet' van Ajax: 'Ik doe hem tekort als ik hem niet noem'"/>
  </head>
  <body>
    <article>
      <h1>Ajax maatje te groot voor Heracles: 'Deed het daarna nog drie keer, is kwaliteit'</h1>
      <address>
        <time datetime="2019-11-24T14:05:00+00:00">24 Nov 2019, 14:05</time>
      </address>
      <p>
        <b>Heracles Almelo verloor zaterdagavond op bezoek in de Johan Cruijff ArenA met 4-1 van Ajax. Robin Pröpper zag Hakim Ziyech uitblinken bij de Amsterdammers en geeft aan dat de Marokkaan lastig te verdedigen is.</b>
      </p>
      <p>"Je weet dat Ziyech zo'n bal kan geven", doelt Pröpper na afloop van de wedstrijd op de assists van de Ajacied op Quincy Promes. "Ik moet zeggen dat ik hem te makkelijk uit mijn rug laat lopen, maar het zijn ballen die lastig te verdedigen zijn", vertelt hij tegen <a href="https://www.vi.nl/video/propper-over-ziyech-promes-recept-dat-is-kwaliteit-lastig-te-verdedigen"><i>Voetbal International</i></a>. "Ziyech deed het daarna nog drie keer, waar twee goals uit komen. Dat is kwaliteit."</p>
      <p>"Je ziet het vaker voorkomen, het zijn goede ballen. Ze staan niet voor niets bovenaan natuurlijk, die kwaliteit is er." De Heracles-verdediger zag dat Ajax na rust afstand nam van de Almeloërs. Cyriel Dessers maakte vlak voor tijd nog een eretreffer. "Uiteindelijk is het bij ons op en kan Ajax het uitspelen, dat is zonde."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904935/ajax-is-klaar-voor-lille-na-ruime-thuiszege-op-heracles-almelo.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904974/ten-hag-geniet-van-ajax-ik-doe-hem-tekort-als-ik-hem-niet-noem-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>