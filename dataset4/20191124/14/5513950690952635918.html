<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936562-sunes-jul-profilens-stenharda-kritik-svt-berovade-hela-min-barndom"/>
    <meta property="og:site_name" content="Nyheter24"/>
    <meta property="article:published_time" content="2019-11-24T14:57:29+00:00"/>
    <meta property="og:title" content="&quot;Sunes Jul&quot;-profilens stenhårda kritik: &quot;SVT berövade hela min barndom&quot;"/>
    <meta property="og:description" content="Gabriel Odenhammar slog igenom som barnstjärna med rollerna som &quot;Håkan-Bråkan&quot; i &quot;Sunes Jul&quot; och &quot;Max&quot; i &quot;Svensson, Svensson&quot;. Nu öppnar han upp sig om baksidorna med att bli känd i så ung ålder."/>
  </head>
  <body>
    <article>
      <h1>"Sunes Jul"-profilens stenhårda kritik: "SVT berövade hela min barndom"</h1>
      <address><time datetime="2019-11-24T14:57:29+00:00">24 Nov 2019, 14:57</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Gabriel Odenhammar slog igenom som barnstjärna med rollerna som "Håkan-Bråkan" i "Sunes Jul" och "Max" i "Svensson, Svensson". Nu öppnar han upp sig om baksidorna med att bli känd i så ung ålder.</b>
      </p>
      <p>Han är känd med hela svenska folket som karaktärerna "Håkan-Bråkan" i "Sunes Jul" och  "Max" i  "Svensson, Svensson".</p>
      <p>Idag har <b>Gabriel Odenhammar</b> hunnit fylla 36 år, men han slog igenom med buller och bång som sjuåring. </p>
      <p>Man kan kanske tro att det är en drömtillvaro som ett litet barn att slå igenom som en stor <a href="https://nyheter24.se/skadespelare/">skådespelare</a>. </p>
      <h3>"Då försvinner allt"</h3>
      <figure>
        <img src="https://cdn02.nyheter24.se/a62bf3b303d802dc05/2019/11/24/1594202/sdllIJGcqLckUo-nh.jpg"/>
        <figcaption>Gabriel Odenhammar berättar om tuffa tiden efter genombrottet som barnskådespelare. Bildkälla: Fredrik Sandberg/TT</figcaption>
      </figure>
      <p>Men nu öppnar Odenhammar upp sig om baksidorna med livet som barnstjärna. </p>
      <p>– När du jobbar som barn så fattar man det inte själv. Du blir instoppad i en produktion när du sju år. Du jobbar med de människorna i tre, fyra månader. Och eftersom du är så liten så är alla väldigt goa och rara runt omkring för att man ska må bra, vilket man ju gör. Men sen när de tre, fyra månaderna är slut. Då försvinner allt och finns inte kvar, säger han till <a href="https://www.expressen.se/noje/barnstjarnans-krasch-svt-berovade-mig-hela-min-barndom/">Expressen</a>.</p>
      <p>Ex-skådespelaren menar att han mitt i all hets inte hann ventilera med någon vad han verkligen kände. </p>
      <p>Han berättar också om hur de intensiva åren med skola, kombinerat med en rad olika scenframträdanden, i slutändan påverkade honom negativt.</p>
      <h3>Alkoholproblemen</h3>
      <p>När han sedan blev 17-18 år började han må dåligt och fick svår ångest, som han bedövade med alkohol. </p>
      <p>När "Håkan-Bråkan"-profilen var sju år drack han sitt första glas champagne, efter en lyckad inspelning av "Sunes jul". </p>
      <p>Han började sedan dricka alkohol regelbundet när han var 13 år, samtidigt som Odenhammar visste att det fanns anlag för alkoholmissbruk i släkten samt att han själv var en beroendepersonlighet. </p>
      <p>Ex-skådespelaren är dock noga med att poängtera att SVT inte gjorde honom beroende av alkohol, men att alla situationer i offentligheten ledde fram till att det blev så just för honom.</p>
      <h3>Hårda kraschen</h3>
      <p>När Odenhammar var 21 år reste han till Sydamerika, men när han kom igen provade han att återigen satsa på skådespelaryrket. </p>
      <p>Men när han fick nej på sin första casting tog han beskedet tufft. Han berättar för <a href="https://www.hant.se/noje/gabriel-odenhammars-kris-efter-hakan-rollen-i-sunes-jul/">Hänt</a> att han fick en "psykologisk krasch" och att han "låg i sängen i tre månader". </p>
      <h3>Kritiken mot SVT</h3>
      <figure>
        <img src="https://cdn01.nyheter24.se/3ffb922203d802dc05/2019/11/24/1594204/sdlhf_nwVPwMNk-nh.jpg"/>
        <figcaption>Barnstjärnan är mycket kritisk till SVT:s agerande. Bildkälla: Tobias Röstlund/TT</figcaption>
      </figure>
      <p>Idag har dock livet vänt för Odenhammar. Han är gift och har skolat om sig till flygledare. </p>
      <p>Samtidigt riktar han nu hård kritik mot Sveriges Television och de som ansvarar över de barn som medverkar i produktionerna. </p>
      <p>– Jag har av statliga SVT blivit berövad hela min barndom, men jag ser ju givetvis inte på det på det sättet. Jag fick något annat som där och då var underbart och skitkul, men folk ser inte baksidorna. Jag går fortfarande igenom dem nu, säger han till <a href="https://www.hant.se/noje/gabriel-odenhammars-kris-efter-hakan-rollen-i-sunes-jul/">Hänt</a>. </p>
      <h3>SVT:s svar</h3>
      <p>I ett mejl till <a href="https://www.expressen.se/noje/barnstjarnans-krasch-svt-berovade-mig-hela-min-barndom/">Expressen</a> har SVT svarat på de hårda orden från barnstjärnan. </p>
      <p>" Det är såklart väldigt beklagligt att han känner så.  Han gjorde en oerhört fin rollprestation och bidrog till en historisk julkalender. Det här programmet producerades för 28 år sedan, därför är det svårt för oss att säga mer om omständigheterna kring inspelningen", skriver SVT:s pressdesk. </p>
      <p><b>Läs mer:</b> <a href="https://nyheter24.se/noje/936550-laila-bagge-om-mardromsflygningen-skreks-i-30-40-minuter">Laila Bagge om mardrömsflygningen: "Skreks i 30-40 minuter"</a><br/><b>Läs mer:</b> <a href="https://nyheter24.se/nyheter/936376-annie-loofs-tjuvnyp-mot-greta-thunberg-har-gar-meningarna-isar">Annie Lööfs tjuvnyp mot Greta Thunberg – här går meningarna isär</a></p>
      <p><a href="https://nyheter24.se/skadespelare">Skådespelare<br/></a>/<br/><a href="https://nyheter24.se/jul">Jul</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>