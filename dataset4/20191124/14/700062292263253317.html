<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714985-larisa-petaxan-aygo-se-odhgo-kai-toys-esteile-sto-nosokomeio.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="Λάρισα: Πέταξαν αυγό σε οδηγό και τους έστειλε στο νοσοκομείο"/>
    <meta property="og:description" content="Στο Πανεπιστημιακό Νοσοκομείο Λάρισας κατέληξαν προχθές βράδυ δύο νεαροί. Όλα συνέβησαν προχθές το βράδυ στην πεζογέφυρα στην αρχή της οδού Φαρσάλων, κάτω από συνθήκες που ερευνά"/>
  </head>
  <body>
    <article>
      <h1>Λάρισα: Πέταξαν αυγό σε οδηγό και τους έστειλε στο νοσοκομείο</h1>
      <address>
        <time datetime="2019-11-24T14:30:00+00:00">24 Nov 2019, 14:30</time>
      </address>
      <p>Στο Πανεπιστημιακό Νοσοκομείο Λάρισας κατέληξαν προχθές βράδυ δύο νεαροί.</p>
      <p>Όλα συνέβησαν προχθές το βράδυ στην πεζογέφυρα στην αρχή της οδού Φαρσάλων, κάτω από συνθήκες που ερευνά το Αστυνομικό Τμήμα Λάρισας, κάποιος από την παρέα των πέντε νεαρών φαίνεται πως πέταξε αυγό σε αυτοκίνητο που περνούσε εκείνη την ώρα από την υπόγεια διάβαση.</p>
      <p>Σύμφωνα με περιγραφές, οι νέοι τράπηκαν σε φυγή, με τον οδηγό του Ι.Χ. ωστόσο, κυνηγώντας τους να προφταίνει τον έναν από τους πέντε νεαρούς, έναν 18χρονο και με ξύλινο μπαστούνι να να τον χτυπά στο κεφάλι, με τους υπόλοιπους της παρέας να σοκάρονται από την αιμορραγία.</p>
      <p>Πάνω στον καβγά, ο οδηγός -με το ξύλινο μπαστούνι, που είχε στην κατοχή του ένας από την ομάδα των νεαρών – χτύπησε επίσης έναν 17χρονο. Ασθενοφόρο του ΕΚΑΒ μετέφερε στο εφημερεύον Πανεπιστημιακό Νοσοκομείο τους δύο νεαρούς, όπου διαπιστώθηκε όχι ο 17χρονος είχε τραυματισθεί ελαφρά και δεν απαιτήθηκε να νοσηλευθεί, ενώ ελαφρά τραυματίσθηκε στο κεφάλι και ο 18χρονος, στον οποίο και παρασχέθηκαν οι πρώτες βοήθειες.</p>
      <p>Ο οδηγός του Ι.Χ.παραμένει άγνωστος, καθώς μετά τον καβγά αποχώρησε, ενώ αστυνομικοί του Α.Τ. Λάρισας, που ερευνούν την υπόθεση, εξετάζουν τους λόγους, αλλά και την κατάσταση στην οποία βρίσκονταν οι ανήλικοι όταν πέταξαν το αυγό σε διερχόμενο αυτοκίνητο προκαλώντας την οργή του οδηγού. Το Α.Τ. Λάρισας αναζητεί επίσης τον οδηγό, καθώς κατηγορείται για πρόκληση απλής σωματικής βλάβης.</p>
      <p>
        <a href="https://www.newsit.gr/topikes-eidhseis/larisa-petaksan-aygo-se-odigo-kai-tous-esteile-sto-nosokomeio/2922175/">www.newsit.gr</a>
      </p>
    </article>
  </body>
</html>