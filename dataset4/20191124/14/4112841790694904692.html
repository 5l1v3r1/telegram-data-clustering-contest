<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77673-8rocne-dievca-sikanovali-lebo-vraj-bolo-cudne-Zistilo-sa-ze-ma-IQ-vyssie-ako-Albert-Einstein-Studuje-dve-vysoke-skoly-zaroven"/>
    <meta property="og:site_name" content="REFRESHER"/>
    <meta property="article:published_time" content="2019-11-24T14:14:00+00:00"/>
    <meta property="og:title" content="8-ročne dievča šikanovali, lebo vraj bolo čudné. Zistilo sa, že má IQ vyššie ako Albert Einstein. Študuje dve vysoké školy zároveň"/>
    <meta property="og:description" content="Mladá obyvateľka Mexika má dnes 8 rokov a IQ 162. Trpí Aspergerovým syndrómom a má problém sa socializovať."/>
  </head>
  <body>
    <article>
      <h1>8-ročne dievča šikanovali, lebo vraj bolo čudné. Zistilo sa, že má IQ vyššie ako Albert Einstein. Študuje dve vysoké školy zároveň</h1>
      <address><time datetime="2019-11-24T14:14:00+00:00">24 Nov 2019, 14:14</time> by <a rel="author">Viktor Kniš</a></address>
      <p>
        <b>Mladá obyvateľka Mexika má dnes 8 rokov a IQ 162. Trpí Aspergerovým syndrómom a má problém sa socializovať.</b>
      </p>
      <p>Len <b>8-ročná Mexičanka má IQ vyššie ako najznámejší géniovia na svete</b> – Albert Einstein a Stephen Hawking. V troch rokoch jej diagnostikovali Aspergerov syndróm, trpí autizmom a podľa<a href="https://www.theyucatantimes.com/2019/11/meet-the-mexican-girl-with-an-iq-higher-than-einsteins/"> Yucatan Times </a>má tiež problémy s vývojom, ktoré môžu spôsobovať hlavne komplikácie po stránke socializácie.</p>
      <p>Denník <a href="https://people.com/human-interest/8-year-old-mexican-girl-higher-iq-than-einstein/">People</a> informuje, že mladé dievča spolužiaci šikanovali kvôli tomu, že je vraj iná, urážali ju a ubližovali jej. Trpela depresiami a musela navštevovať terapeuta, základnú školu sa jej však podarilo dokončiť, keď mala 5 rokov a oba stupne strednej školy zvládla do ôsmych.</p>
      <related>
        <a href="https://refresher.sk/76621-Len-devatrocny-chlapec-konci-vysoku-skolu-Ucitelia-hovoria-ze-jeho-hlava-nasava-informacie-ako-spongia"/>
      </related>
      <p><b>Inteligenčný kvocient s hodnotou 162</b> umožňuje dievčaťu menom Adhara Pérez absolvovať individuálny študijný plán. Aktuálne prostredníctvom online kurzov študuje priemyselné inžinierstvo v kombinácii s matematikou a taktiež systémové inžinierstvo. Podľa <a href="https://www.vogue.mx/estilo-de-vida/articulo/adhara-perez-sanchez-nina-mexicana-prodigio-quien-es">mexického Vogue</a> mladé dievča pracuje na vývoji smart náramku, ktorý bude schopný monitorovať emócie detí ako je ona, aby pomohol s prevenciou záchvatov.</p>
      <p>V budúcnosti má Pérez v pláne presťahovať sa do Spojených štátov, kde by chcela študovať na arizonskej univerzite. Aktuálne sa učí angličtinu a jej cieľom je stať sa astrofyzičkou, poprípade astronautkou. </p>
      <figure>
        <iframe data-src="https://twitter.com/RicardoBSalinas/status/1193771225224482816?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52411-E-mc-Pribeh-rovnice-ktora-zapocala-atomovy-vek"/>
        <a href="https://refresher.sk/55314-Novoobjavene-Einsteinove-denniky-su-plne-rasistickych-poznamok-Pocas-ciest-opisoval-Cinanov-ako-hlupych-bezduchych-a-stadovitych"/>
        <a href="https://refresher.sk/60910-Boh-je-produktom-ludskej-slabosti-Einsteinov-list-sa-predal-za-29-miliona-dolarov-skritizoval-v-nom-aj-Bibliu"/>
        <a href="https://refresher.sk/67270-Vedci-prvykrat-odfotili-kvantovy-fenomen-ktory-aj-Einstein-oznacil-za-desivy"/>
        <a href="https://refresher.sk/60401-KVIZ-Uhadnes-tychto-10-vyznamnych-ludi-ktori-zmenili-svet-len-podla-jedinej-indicie"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
      </related>
    </article>
  </body>
</html>