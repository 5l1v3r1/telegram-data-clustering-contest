<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/zGw7Q1/johaug-tok-overlegen-seier-skikkelig-krevende"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T14:11:40+00:00"/>
    <meta property="og:title" content="Johaug tok overlegen seier: – Skikkelig krevende"/>
    <meta property="og:description" content="Therese Johaug fulgte opp med seier på 10 kilometer friteknikk søndag."/>
  </head>
  <body>
    <article>
      <h1>Johaug tok overlegen seier: – Skikkelig krevende</h1>
      <h2>Therese Johaug fulgte opp med seier på 10 kilometer friteknikk søndag.</h2>
      <address><time datetime="2019-11-24T14:11:40+00:00">24 Nov 2019, 14:11</time> by <a rel="author">NTB</a></address>
      <p>Therese Johaug havnet bakpå fra start, men fikk opp farten da hun vant 10 kilometer friteknikk under den nasjonale åpningen på Beitostølen søndag.</p>
      <p>Johaug utklasset nok en gang konkurrentene da hun fra siste startnummer gikk inn til overlegen seier på Beitostølen.</p>
      <p>
        <a href="https://www.bt.no/sport/i/1n0Ore/norges-nye-sprinthaap-er-mer-nervoes-naar-hun-heier-paa-kjaeresten-enn-fora">Les også<br/>Norges nye sprinthåp er mer nervøs når hun heier på kjæresten enn foran eget løp</a>
      </p>
      <h3>– Skikkelig krevende</h3>
      <p>Etter én kilometer var hun ett sekund bak teten, men så fikk hun opp farten og distanserte konkurrentene.</p>
      <p>– Det var skikkelig krevende å gå i dag. Det var ganske blankt etter mange løpere foran meg, og skiene skled litt unna. Men det er veldig fint å kunne trene på det her, sa Johaug til NRK etter løpet.</p>
      <p>– Jeg stresset litt i starten, og fikk ikke helt opp dampen fra start av, men jeg kom meg mer inn i løpet etterhvert, fortsatte Johaug.</p>
      <p>
        <a href="https://www.bt.no/sport/i/2Gw8P4/kruger-vant-sekundstriden-paa-beitostoelen-se-og-laer">Les også<br/>Krüger vant sekundstriden på Beitostølen: – Se og lær!</a>
      </p>
      <figure>
        <img src="https://images.sacdn.no/v2/images/2b4bf843-fbd0-4a57-9d2e-738cb736c382?fit=crop&amp;h=1345&amp;w=1900&amp;s=ae0815cabef51567b8821130bc671da67a233909"/>
        <figcaption>18 år gamle Helene Marie Fosseholm imponerte stort på Beitostølen denne helgen.<cite>Terje Pedersen</cite></figcaption>
      </figure>
      <h3>18-åring imponerte igjen</h3>
      <p>I mål var hun hele 31,3 sekunder foran Heidi Weng, som fikk nyttig drahjelp de siste kilometerne slik at hun til slutt passerte junioren Helene Marie Fossesholm med 0,9 sekunder.</p>
      <p>Fossesholm fulgte opp det gode rennet fra lørdag og tok ledelsen etter fem kilometer, men da Therese Johaug kom bakfra som sist startende måtte 18-åringen se seg slått med 15,9 sekunder.</p>
      <p>Etter en strålende sesongåpning på Beito vil Fossesholm være en av favorittene under junior-VM i februar.</p>
      <p>– Jeg prøvde å gå avslapppet på ski, og det var krevende forhold. Alt i alt sitter jeg igjen med en god følelse, og sesongen kunne ikke startet så mye bedre, sa Fossesholm til NRK.</p>
      <p>– Hun er en råtass, og det er ganske rått det hun driver med, skrøt Weng.</p>
      <related>
        <h4>Mest lest akkurat nå</h4>
        <a href="https://www.bt.no/sport/i/xPz8zp/chat-med-doddo-under-godset-brann"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/4qln5g/politivoldsaken-er-historien-om-et-stort-samfunnsproblem"/>
        <a href="https://www.bt.no/btmeninger/debatt/i/8mVb6r/slaa-ring-om-byens-perle"/>
        <a href="https://www.bt.no/nyheter/brif/i/VbXKQl/vi-styrer-mot-tre-graders-oppvarming"/>
      </related>
      <ol>
        <li>
          <a href="https://www.bt.no/tag/Therese_Johaug">Therese Johaug</a>
        </li>
        <li>
          <a href="https://www.bt.no/tag/Beitost%C3%B8len">Beitostølen</a>
        </li>
      </ol>
    </article>
  </body>
</html>