<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3363449/trofej-jos-nije-osvojen-nadal-upozorava-pred-finale-i-zove-publiku-da-pomogne-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-24T14:14:00+00:00"/>
    <meta property="og:title" content="TROFEJ JOŠ NIJE OSVOJEN: Nadal upozorava pred finale i zove publiku da pomogne! (FOTO)"/>
    <meta property="og:description" content="Rafael Nadal je u sjajnoj formi na kraju sezone."/>
  </head>
  <body>
    <article>
      <h6 class="kicker">dejvis kup</h6>
      <h1>TROFEJ JOŠ NIJE OSVOJEN: Nadal upozorava pred finale i zove publiku da pomogne! (FOTO)</h1>
      <address>
        <time datetime="2019-11-24T14:14:00+00:00">24 Nov 2019, 14:14</time>
      </address>
      <p>
        <b>Rafael Nadal je  u sjajnoj formi na kraju sezone.</b>
      </p>
      <p> Najviše zahvaljujući njemu, Španci će se u nedelju  od 16 časova boriti za veliki trofej Dejvis kupa sa Kanadom.</p>
      <p>"Bilo je jako uzbudljivo, skoro dramatično. Felisijano je servirao sjajno, u važnim momentima je uradio prave stvari. Igrali smo na jako visokom nivou. Bilo je to nezaboravno veče za sve nas. Znali samo da ako uložimo sve napore, pobeda neće izostati.Publika je bila fantastična. Teško je opisati kako je to igrati na domaćem terenu pred takvom publikom. Bilo je neverovatno", izjavio je Nadal.</p>
      <figure>
        <img src="https://www.kurir.rs/data/images/2019/11/20/22/2059009_screenshot-5_ff.jpg?ver=1574588954"/>
        <figcaption>
          <cite>foto: EPA</cite>
        </figcaption>
      </figure>
      <p>Rafa upozorava da posao još nije gotov i da je umor njegovog tima najveći problem pred finale.</p>
      <p>"Kanađani su odmarali u petak, a onda su izašli da igraju u 10.30. Mi smo dan pre ovoga igrali do četiri ujutro, tako da nam je neophodan svaki sat odmora. Sada je na redu finale, dobili smo jaku dozu adrenalina, ali ne smemo da padnemo u euforiju. Kanađani igraju na najvišem nivou i moramo maksimalno spremni da uđemo u meč. Dobili smo samo još jednu rundu kvalifikacija, ništa još nije završeno, trofej još nije osvojen", poručio je Nadal.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3362545/djokovic-i-nadal-na-zajednickom-zadatku-reforma-je-neophodna-sadasnje-stanje-je-nezamislivo"/>
        <a href="https://www.kurir.rs/sport/tenis/3363379/nestvarni-nadal-odveo-spaniju-u-finale-spanac-zabelezio-31-prvu-uzastopnu-pobedu-u-dresu-sa-nacionalnim-grbom-foto"/>
        <a href="https://www.kurir.rs/sport/tenis/3363239/dejvis-kup-u-arhivi-zimonjic-troicki-i-tipsarevic-vratili-se-iz-madrida-u-beograd"/>
        <a href="https://www.kurir.rs/sport/tenis/3363299/istorijski-uspeh-kanade-sapovalov-i-pospisil-u-finalu-rusi-izgubili-na-isti-nacin-na-koji-su-pobedili-srbiju"/>
      </related>
    </article>
  </body>
</html>