<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/vanocni-stromek-pro-prahu-byl-pokacen-staromak-bude-zdobit-24-metru-vysoky-smrk"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T14:13:00+00:00"/>
    <meta property="og:title" content="Vánoční stromek pro Prahu byl pokácen: Staromák bude zdobit 24 metrů vysoký smrk"/>
    <meta property="og:description" content="V neděli dopoledne byl v Semilech na Liberecku dřevorubci pokácen čtyřiadvaceti­metrový smrk, který bude během letošních Vánoc zdobit Staroměstské náměstí v Praze. Strom byl vybrán hned z několika kandidátů, které městu zaslala veřejnost."/>
  </head>
  <body>
    <article>
      <h6 class="kicker">výzdoba</h6>
      <h1>Vánoční stromek pro Prahu byl pokácen: Staromák bude zdobit 24 metrů vysoký smrk</h1>
      <address><time datetime="2019-11-24T14:13:00+00:00">24 Nov 2019, 14:13</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/95/5c/955c449-247686-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Vánoční stromek pro Prahu.<cite>extra.cz/reprofoto TV Nova</cite></figcaption>
        </figure>
        <figure>
          <img src="https://www.extra.cz/images/thumbs/22/2b/222b68c-247681-a-2560x0-shrink.png"/>
          <figcaption>Tento strom bude letos zdobit Staroměstské náměstí.<cite>Reprofoto TV Nova</cite></figcaption>
        </figure>
        <figure>
          <img src="https://www.extra.cz/images/thumbs/5c/50/5c50a65-247682-c-2560x0-shrink.png"/>
          <figcaption>Krásný smrk byl v neděli dopoledne pokácen.<cite>Reprofoto TV Nova</cite></figcaption>
        </figure>
      </slideshow>
      <p>
        <b>V neděli dopoledne byl v Semilech na Liberecku dřevorubci pokácen čtyřiadvacetimetrový smrk, který bude během letošních Vánoc zdobit Staroměstské náměstí v Praze. Strom byl vybrán hned z několika kandidátů, které městu zaslala veřejnost.</b>
      </p>
      <p>Už 30. listopadu bude na <a href="https://www.extra.cz/tema/staromestske-namesti">Staroměstském náměstí</a> slavnostně rozsvícen vánoční stromek. Krásný smrk, který bude letos Prahu zdobit, byl v neděli dopoledne pokácen v Semilech na Liberecku. Porazit ho se podařilo okolo desáté hodiny.</p>
      <related>
        <a href="https://www.extra.cz/obyvatele-i-starosta-bruntalu-se-nestaci-divit-je-to-koste-rikaji-o-osklivem-vanocnim-stromu"/>
      </related>
      <p>Podle televize Nova události přihlíželi občané města, jakmile se podařilo strom porazit, tamní děti šly k pařezu počítat letokruhy. <b>„Praha bude mít krásný strom, který vyrostl v Podkrkonoší – u nás v Semilech. Věřím, že tento nádherný smrk přenese atmosféru naší jedinečné přírody do centra Prahy a probudí v srdci naší země tu pravou vánoční náladu,“</b> uvedla pro televizi starostka Semil Lena Mlejnková.</p>
    </article>
  </body>
</html>