<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/ozel-haber/buyuk-hayal-gercek-oldu-ilk-baskan-kaya-asci-h51866.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-24T14:53:44+00:00"/>
    <meta property="og:title" content="Büyük hayal gerçek oldu! İlk başkan Kaya Aşçı"/>
    <meta property="og:description" content="Samsunlu ünlü iş adamı Hasan Kaya Aşçı'nın büyük desteğini alarak ASİYAD Başkanı Osman Yılmaz'ın öncülük ettiği Türkiye genelinde faaliyet gösteren tüm Samsunlu dernek ve federasyonları tek çatı altında toplama projesi gerçek oldu."/>
  </head>
  <body>
    <article>
      <h1>Büyük hayal gerçek oldu! İlk başkan Kaya Aşçı</h1>
      <h2>Samsunlu ünlü iş adamı Hasan Kaya Aşçı'nın büyük desteğini alarak ASİYAD Başkanı Osman Yılmaz'ın öncülük ettiği Türkiye genelinde faaliyet gösteren tüm Samsunlu dernek ve federasyonları tek çatı altında toplama projesi gerçek oldu.</h2>
      <address><time datetime="2019-11-24T14:53:44+00:00">24 Nov 2019, 14:53</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <h3>HAYALDİ GERÇEK OLDU</h3>
      <p>Türkiye deki tüm <b>Samsun</b>lu hemşehrilerin bir çatı altında toplama çalışmalarına dair heyecan yaratan proje müjdesi dün başkent Ankara da verildi.  <b>HOF Cafe</b>'nin açılış törenininden sonra yapılan ve yaklaşık iki saat süren yemekli karar  toplantısına eski Spor Bakanı ve İstanbul Milletvekili Akif Çağatay Kılıç başkanlık yaparken bir önceki dönem Büyükşehir Belediye Başkanı Zihni Şahin de katıldı. Yapılan istişareler sonunda nihai karar çıktı. Türkiye Samsunlu Sivil Toplum Platformu resmen kurulmuş oldu. Her İlin dönem dönem 5 yıllık başkanlık yapacağı platformun ilk başkanlığı İstanbul olarak belirlendi ve Samsunlu iş İnsanı ASTAŞ Holding Yönetim Kurulu Başkan Yardımcısı Hasan Kaya Aşçı oy birliği ile başkan seçildi.</p>
      <figure>
        <img src="https://www.samsunhaber.com/images/upload/asiad-2_2.jpg"/>
      </figure>
      <h3>İLK BAŞKAN KAYA AŞÇI</h3>
      <p>Aşçı yaptığı açıklamada; "Yıllardır Samsunlu hemşehrilerimizin tek çatı altında toplanıp birlik beraberlik içinde tek yumruk olmaları için mücadele etsekte bir türlü arzuladığımız sonucu alamadık. Her İl de farklı dernekler  ve farklı federasyonlar kuruldu. Her kafadan bir ses çıktı. Araya hizip, dedikodu ve şahsi menfaatler girdi.  Adeta bölük pörçük olduk.  Kimsenin kimseye bir yardımı bir faydası olmadı. Özellikle SAMKON döneminde yapılan affedilmez hatalar Samsunlu kardeşlerimizi deyim yerinde ise birbirlerine neredeyse hasım ettiler. Bu duruma bir son verip güçlü bir birliktelik sağlamak adına bugün bu önemli kararı alarak Türkiye Samsunlu Sivil Toplum Platformu2nu kurduk. Bu konuyla ilgili kısa zamanda İstanbul da tüm illerde ki dernek ve federasyon başkanlarının katılacağı bize yakışır bir gece düzenleyerek geniş kapsamlı açıklama yapacağız. Kimse bizi kendi çıkarları uğruna bölemeyecek. Her şey Samsun ve Samsunlular için " dedi.</p>
      <figure>
        <img src="https://www.samsunhaber.com/images/upload/asiad-1.jpg"/>
      </figure>
      <figure>
        <img src="https://www.samsunhaber.com/images/upload/asiad-3.jpg"/>
      </figure>
      <p><i>Son Güncelleme:</i> 24.11.2019 15:05</p>
    </article>
  </body>
</html>