<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151822/"/>
    <meta property="og:site_name" content="AgroNews"/>
    <meta property="article:published_time" content="2019-11-24T14:00:00+00:00"/>
    <meta property="og:title" content="На Миколаївщині депутат-рейдер знищує посіви фермера: поліція не реагує"/>
    <meta property="og:description" content="На Миколаївщині розвивається новий рейдерський конфлікт за участі депутата обласної ради від ВО «Батьківщина» Ігора Івануни. Сільськогосподарська техніка рейдерів знищує посіви озимої пшениці в Доманівському районі Миколаївської області. Поліція не втручається у конфлікт і не перешкоджає..."/>
  </head>
  <body>
    <article>
      <h1>На Миколаївщині депутат-рейдер знищує посіви фермера: поліція не реагує</h1>
      <address><time datetime="2019-11-24T14:00:00+00:00">24 Nov 2019, 14:00</time> by <a rel="author">agronews.uaode/author</a></address>
      <p><b>На Миколаївщині розвивається новий рейдерський конфлікт за участі депутата обласної ради від ВО «Батьківщина» Ігора Івануни. Сільськогосподарська техніка рейдерів знищує посіви озимої пшениці в Доманівському районі Миколаївської області. Поліція не втручається у конфлікт і не перешкоджає протиправним дія рейдерів. Це вже не перший випадок захоплення земель та урожаю, у причетності до якого фермери звинувачують держпосадовця. Пише </b><a href="https://kurkul.com/">Kurkul.com</a> </p>
      <p>Про рейдерське захоплення повідомила Ірина Зоря, дружина голови СФГ «Орфей» Володимира Зорі, на землі якого зазіхає ніби-то новий орендар — ТОВ «Ніколь Агрозем».</p>
      <p>Зі слів Ірини Зорі, на поля, що знаходяться в оренді СФГ «Орфей», і на яких посіяна озимина, 23 листопада заіхав трактор з плугом та почав переорювати посіви. На вимоги припинити знищення майбутнього урожаю порушники не відреагували. Так само бездіяла і поліція, що прибула на виклик.</p>
      <p>Натомість Ірині Зорі зателефонував сам Ігор Івануна, який заявив, що тепер є новим орендарем цього поля і буде його обробляти на законних підставах.</p>
      <blockquote>«<b>На даному полі ми маємо договори оренди на майже 100% паїв. Лише одна ділянка була не зареєстрована в Мін’юсті, де померла власниця паю. Але договір оренди по цій ділянці вже був зареєстрвоаний в ДЗК. Зараз ми подали документи у комісію при Мін’юсті, яка має вирішувати такі питання подвійної реєстрації і чекаємо рішення. Якщо комісія не зробить нічого — будемо йти до суду», — говорить Ірина Зоря.</b></blockquote>
      <p>
        <b>Оскільки поліція відмовилась зупиняти техніку рейдерів, працівникам господарства довелось боронити поля самотужки. Випроводити трактор вдалось лише на другий день, коли він уже переорав понад 20 га озимої пшениці.</b>
      </p>
    </article>
  </body>
</html>