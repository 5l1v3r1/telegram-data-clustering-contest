<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641824/%D8%B4%DB%8C%D9%84%D8%A7-%D8%AE%D8%AF%D8%A7%D8%AF%D8%A7%D8%AF-%D9%88-%D9%81%D8%A7%D8%B4-%D8%B4%D8%AF%D9%86-%DB%8C%DA%A9-%D8%AD%D9%82%DB%8C%D9%82%D8%AA-%D8%AA%D8%A7%D8%B2%D9%87-%D8%AF%DB%8C%DA%AF%D8%B1-%D9%85%D8%B1%D8%AF%D9%85-%D8%A8%D9%87-%D8%B3%D9%84%D8%A8%D8%B1%DB%8C%D8%AA%DB%8C-%D9%87%D8%A7-%D8%A7%D8%B9%D8%AA%D9%85%D8%A7%D8%AF-%D9%86%D8%AF%D8%A7%D8%B1%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T14:05:00+00:00"/>
    <meta property="og:title" content="شیلا خداداد و فاش شدن یک حقیقت تازه؛ دیگر مردم به سلبریتی ها اعتماد ندارند"/>
    <meta property="og:description" content="میزان واکنش مردم به خداداد، این امیدواری را ایجاد می کند که اتفاقات رخ داده و عملکرد روحانی و وعده های پوچ و بی سرانجام وی، باعث افزایش آگاهی عمومی و رشد سیاسی مردم گشته است."/>
  </head>
  <body>
    <article>
      <h1>
        <a href="https://www.bultannews.com/fa/news/641824/%D8%B4%DB%8C%D9%84%D8%A7-%D8%AE%D8%AF%D8%A7%D8%AF%D8%A7%D8%AF-%D9%88-%D9%81%D8%A7%D8%B4-%D8%B4%D8%AF%D9%86-%DB%8C%DA%A9-%D8%AD%D9%82%DB%8C%D9%82%D8%AA-%D8%AA%D8%A7%D8%B2%D9%87-%D8%AF%DB%8C%DA%AF%D8%B1-%D9%85%D8%B1%D8%AF%D9%85-%D8%A8%D9%87-%D8%B3%D9%84%D8%A8%D8%B1%DB%8C%D8%AA%DB%8C-%D9%87%D8%A7-%D8%A7%D8%B9%D8%AA%D9%85%D8%A7%D8%AF-%D9%86%D8%AF%D8%A7%D8%B1%D9%86%D8%AF">شیلا خداداد و فاش شدن یک حقیقت تازه؛ دیگر مردم به سلبریتی ها اعتماد ندارند</a>
      </h1>
      <h2>میزان واکنش مردم به خداداد، این امیدواری را ایجاد می کند که اتفاقات رخ داده و عملکرد روحانی و وعده های پوچ و بی سرانجام وی، باعث افزایش آگاهی عمومی و رشد سیاسی مردم گشته است.</h2>
      <address><time datetime="2019-11-24T14:05:00+00:00">24 Nov 2019, 14:05</time> by <a rel="author">بولتن نیوز | bultannews.com</a></address>
      <p><b>گروه سیاسی:</b> قطع شدن<b> اینترنت</b> جهانی در هفته گذشته علی رغم تمام معایبش، یک حسن هم داشت. حضرات <b>سلبریتی</b> همیشه در صحنه نتوانستند نقش بلندگوهای رسانه ای دشمن را بازی کنند و مطابق همیشه از پشت صفحه موبایلشان و در حال لم دادن زندگی مردم را مورد مخاطره قرار دهند. <br/>به گزارش بولتن نیوز، همزمان با وصل شدن اینترنت، این جماعت که گویی حیات و مماتشان به<b> شبکه های اجتماعی</b> وابسته است، مطابق معمول و برای اینکه خدای نکرده از قافله<b> اپوزوسیون</b> عقب نمانند، شروع به موضع گیری علیه نظام کردند و خود را دلسوز و ناراحت مردم نشان دادند. یک نمونه اش هم <b>شیلا خداداد</b> بود که تبلیغاتش برای<b> حسن روحانی</b> با آن عکس عجیب و غریب و آرایش بنفش رنگ همچنان در خاطرمان هست.   <br/>حال فردی با سابقه تبلیغ برای حسن روحانی، بافاصله پس از اتصال اینترنت پستی می گذارد و ادای اپوزوسیون را درمی آورد. این رفتار در حالی صورت می گید که وی قطعا این انتظار را از مخاطبین خود داشت که او را تایید کنند و مورد حمایت <b>فالوئرهایش</b> قرار بگیرد اما نتیجه چیز دیگری بود. مردمی که به او و سایر همکارانش اعتماد کرده و مطابق خواسته آن ها به حسن روحانی رای داده بودند، دیگر پذیرای شنیدن صدای اعتراض نمایشی این جماعت نبودند و در مقابل پست شیلا خداداد شدیدا موضع گرفتند. <br/>این موضع گیری ها و انتقادات تا جایی بالا گرفت که خداداد مجبور شد پستی دیگر منتشر نماید و قسم بخورد که صدق نیت داشته و با تشویق رای دادن به حسن روحانی، قصدش<b> آبادانی کشور</b> بوده و هیچ مساله دیگری در میان نیست. اما مردمی که امروز خود را در شرایطی می بینند که گویی در حال تاوان دادن به علت اعتماد به سلبریتی جماعت هستند، این توجیهات مسخره را نپذیرفتند و به شدت به وی تاختند. <br/>میزان واکنش مردم به خداداد، این امیدواری را ایجاد می کند که اتفاقات رخ داده و عملکرد روحانی و وعده های پوچ و بی سرانجام وی، باعث <b>افزایش آگاهی عمومی</b> و<b> رشد سیاسی</b> مردم گشته است. این اتفاق موجب می شود که دیگر سلبریتی ها و حمایتشان از کاندیدای خاص اهمیتی نداشته باشد و تنها به امری فردی تبدیل شود. اگر چنین اتفاقی رخ بدهد، علاوه بر این که نفوذ سخنان و مواضع این جماعت از بین خواهد رفت، بلکه نقشه <b>اصلاح طلبان</b> و آن طیفی که قصد استفاده از این بلندگوهای پر سر و صدا برای بهره برداری از ایشان و تاثیرگذاری بر جامعه را دارند، نقش بر آب خواهد شد.    </p>
    </article>
  </body>
</html>