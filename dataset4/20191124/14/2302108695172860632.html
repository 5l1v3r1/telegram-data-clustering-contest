<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/daniel-funeriu-votul-masiv-al-romanilor-de-pretutindeni-obliga-partidele-la-mult-mai-mult-decat-vreo-40-de-locuri-in-parlament-pentru-diaspora.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T14:27:32+00:00"/>
    <meta property="og:title" content="Daniel Funeriu: Votul masiv al românilor de pretutindeni obligă partidele la mult mai mult decât vreo 40 de locuri în Parlament pentru diaspora"/>
    <meta property="og:description" content="Daniel Funeriu, fost ministru al Educației în Guvernul Boc, atrage atenția că prezența record la vot a românilor din afara granițelor îl obligă pe"/>
  </head>
  <body>
    <article>
      <h1> Daniel Funeriu: Votul masiv al românilor de pretutindeni obligă partidele la mult mai mult decât vreo 40 de locuri în Parlament pentru diaspora </h1>
      <address><time datetime="2019-11-24T14:27:32+00:00">24 Nov 2019, 14:27</time> by <a rel="author">Redacția</a></address>
      <p>Daniel Funeriu, fost ministru al Educației în Guvernul Boc, atrage atenția că prezența record la vot a românilor din afara granițelor îl obligă pe președintele României și pe partide să crească semnificativ numărul parlamentarilor de diaspora.</p>
      <p>”Votul masiv al românilor de pretutindeni obligă partidele la mult mai mult decât vreo 40 de locuri în Parlament pentru diaspora: le obligă să pună pe liste adevărați reprezentanți ai diasporei și nu, așa cum e prea des cazul, plasarea pe listă a unor putreziciuni politice cu „pile”, pentru care viața în străinătate se rezumă la shopping la Londra sau conferințe la Paris. Vreau reprezentanți adevărați ai milioanelor de români în pribegie. Vreau oameni care să-i reprezinte atât pe cei care lucrează pe șantierele Europei, pe cei și cele care lucrează în centrele de îngrijire pentru bătrâni ale Europei cât și ai celor cu înaltă calificare din universități, spitale și multinaționale. Senzaționala dinamică pe care o vedem născându-se azi este precursorul dinamicii de întoarcere acasă. Noul președinte nu are dreptul să o ignore! Români de pretutindeni: hai cu milionul!”, a scris Funeriu pe Facebook.</p>
      <p>În prezent, diaspora are în Parlamentul de la București doar șase parlamentari: 4 deputați și 2 senatori.</p>
    </article>
  </body>
</html>