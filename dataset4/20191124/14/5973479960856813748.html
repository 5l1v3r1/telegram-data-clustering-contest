<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/demirtas-mujdeyi-verdi-kimsesizler-evi-aciliyor-h51864.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-24T14:09:09+00:00"/>
    <meta property="og:title" content="Demirtaş müjdeyi verdi! Kimsesizler Evi açılıyor"/>
    <meta property="og:description" content="İlkadım Belediye Başkanı Necattin Demirtaş, sokakta kalan sahipsiz ve kimsesiz vatandaşlar için 'Kimsesizler Evi' projesini ilerki yıllarda faaliyete geçirmeyi planlıyor."/>
  </head>
  <body>
    <article>
      <h1>Demirtaş müjdeyi verdi! Kimsesizler Evi açılıyor</h1>
      <h2>İlkadım Belediye Başkanı Necattin Demirtaş, sokakta kalan sahipsiz ve kimsesiz vatandaşlar için 'Kimsesizler Evi' projesini ilerki yıllarda faaliyete geçirmeyi planlıyor.</h2>
      <address><time datetime="2019-11-24T14:09:09+00:00">24 Nov 2019, 14:09</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <p>İlkadım Belediye Başkanı <b>Necattin Demirtaş</b>; Sosyal sorumluluk projesi kapsamında "Kimsesizler Sığınma Evi"ni <b>ilkadım</b> ilçesinde hayata geçirerek sosyal bir yaraya merhem olacağını söyledi. Kış günlerinde evsizlerin barınma ihtiyaçlarını sağlayacak, her türlü donanıma sahip olacak <b>Kimsesizler Evi</b>, sosyal belediyecilik anlamında da bir ilk olma özelliğini taşıyor.</p>
      <h3>Giyecek ve yiyecek ihtiyaçları da karşılanacak</h3>
      <p>Sosyal belediyecilik adına ilklere imza atmayı sürdüren İlkadım Belediyesi, Kimsesizler Evi ile sokakta yaşayan vatandaşlar için kalıcı bir çözüm getirecek. Modüler yapıda olan Kimsesizler Evi'nde kalacak olan vatandaşların yeme-içme ihtiyaçları da yine Belediye tarafından karşılanacak. Ayrıca, kışlık ve yazlık giyecek ihtiyaçları da Sosyal <b>Yardım</b> Müdürlüğünce 'Hayır Çarsı' ile hayırsever vatandaşların verdiği giysi yardımları ile karşılanacak.</p>
      <h3>Amaç, kimsesizlere yardımcı olmak</h3>
      <p>Kimsesizler Evi ilgili açıklamada bulunan İlkadım Belediye Başkanı Necattin Demirtaş,'' Bu yapacağımız yapı ile psikolojik, ekonomik veya sosyal durumundan dolayı belirli bir ikamet yeri olmayan ve soğuk kış aylarında sokakta veya terk edilmiş mekânlarda yaşayan vatandaşlara barınma, beslenme, sağlık ve ayni yardımlar ile hayata tutunmalarını sağlayacağız. Vatandaşlarımız gördükleri evsizleri, Alo:153 hattına bildirmeleri halinde Zabıta ekipleri tarafından bulundukları yerden araçlarla alınarak misafir edilecekler. Kimsesiz vatandaşlarımız buradan hiçbir ücret vermeden yatacak yemek ihtiyaçlarını karşılayacak aynı zamanda dışarıda gezmelerine olanak sağlayacak sistem ile kayboldukları takdirde üzerlerine takılan GPS takip sistemi ile bulundukları yerden alınarak tekrar sosyal yaşam alanlarına götüreceğiz. Gayemiz ilçemizdeki kimsesiz sahipsiz vatandaşlarımıza yardımcı olmak" dedi.</p>
    </article>
  </body>
</html>