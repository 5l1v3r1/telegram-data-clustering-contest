<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607298"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-24T14:22:00+00:00"/>
    <meta property="og:title" content="เจ้าหน้าที่ลุยตรวจที่ดิน &quot;ปารีณา&quot; รุกป่าสงวนหรือไม่"/>
    <meta property="og:description" content="เจ้าหน้าที่ป่าไม้เข้าตรวจสอบที่ดิน &quot;ปารีณา&quot; ที่ราชบุรี รุกพื้นที่ป่าสงวนหรือไม่ พบ 600 ไร่ อยู่ในเขตป่าสงวนแห่งชาติ"/>
  </head>
  <body>
    <article>
      <h1>เจ้าหน้าที่ลุยตรวจที่ดิน "ปารีณา" รุกป่าสงวนหรือไม่</h1>
      <address><time datetime="2019-11-24T14:22:00+00:00">24 Nov 2019, 14:22</time> by <a rel="author">PostToday</a></address>
      <p>เจ้าหน้าที่ป่าไม้เข้าตรวจสอบที่ดิน "ปารีณา" ที่ราชบุรี รุกพื้นที่ป่าสงวนหรือไม่ พบ 600 ไร่ อยู่ในเขตป่าสงวนแห่งชาติ</p>
      <p>เมื่อวันที่ 24 พ.ย. 62 ที่สำนักจัดการทรัพยากรป่าไม้ที่ 10 ( ราชบุรี ) นายธวัชชัย ลัดกรูด ผู้ตรวจราชการกรมป่าไม้ นายชีวภาพ ชีวธรรม ที่ปรึกษาชุดพยัคฆ์ไพร นายสมชาย เปรมพาณิชย์นุกูล ผู้อำนวยการสำนักจัดการทรัพยากรป่าไม้ที่ 10 (ราชบุรี) นายพัฒนะ ศิริมัย ผอ.ศูนย์ป่าไม้ราชบุรี พ.อ.พงษ์เพชร เกษสุภะ ศูนย์ประสานการปฎิบัติที่ 4 กอ.รมน. ได้ร่วมกันประชุม วางแนวทางในการเข้าตรวจสอบ พื้นที่สร้างฟาร์มไก่กว่า 1,700 ไร่ ของ น.ส.ปารีณา ไกรคุปต์ ส.ส.พรรคพลังประชารัฐ ที่ตั้งอยู่ในพื้นที่ ต.รางบัว อ.จอมบึง จ.ราชบุรี</p>
      <p>เบื้องต้น พบว่า บริเวณรอบ เขาสนฟาร์ม มีเนื้อที่ ประมาณ 600 ไร่ อยู่ในเขตป่าสงวนแห่งชาติ ป่าฝั่งซ้ายแม่น้ำภาชี นอกนั้นอยู่ใน เขต ส.ป.ก. ในวันนี้ทางกรมป่าไม้ จึงได้จัดกำลังเจ้าหน้าที่ป่าไม้ เข้าทำการตรวจสอบ แปลงที่มีส่วนเกี่ยวข้องกับ เขตป่าสงวนแห่งชาติ ซึ่ง หากพบว่ามีการบุกรุกพื้นที่ ป่าสงวนแห่งชาติ ก็จะดำเนินคดีในข้อหาบุกรุกพื้นที่ป่าสงวน ทันที โดยทางกรมป่าไม้ จะใช้ พรบ.ป่าไม้ พ.ศ.2484 และ พรบ.ป่าสงวนแห่งชาติ พ.ศ.2507</p>
      <p>นอกจากนี้สำนักงานป่าไม้จังหวัดราชบุรี ได้นำหนังสือไปส่งยัง บ้านพัก ของ นางสาวปารีณา ในพื้นที่ ต.บางโตนด อ.โพธาราม จ.ราชบุรี เพื่อขอความร่วมมือไปนำชี้ แปลงที่ดินทั้งหมด แต่ไม่พบใครในบ้าน เจ้าหน้าที่ จึงนำเอกสารปิดไว้หน้าบ้าน</p>
    </article>
  </body>
</html>