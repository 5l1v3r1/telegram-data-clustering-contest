<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/show-buzz/entertainment/vedeta-k-pop-descoperita-moarta-in-locuinta-ei-ce-mesaj-a-transmis-fanilor.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T14:29:00+00:00"/>
    <meta property="og:title" content="Vedetă K-pop descoperită moartă în locuința ei. Prietena ei a pierit în urmă cu o lună"/>
    <meta property="og:description" content="O fostă componentă a unei renumite trupe de K-pop a fost descoperită decedată, duminică, la vârsta de 28 de ani, a anunţat agenţia sud-coreeană de ştiri Yonhap, care citează surse din poliţia naţională."/>
  </head>
  <body>
    <article>
      <h1>Vedetă K-pop descoperită moartă în locuința ei. Prietena ei a pierit în urmă cu o lună</h1>
      <h2>O fostă componentă a unei renumite trupe de K-pop a fost descoperită decedată, duminică, la vârsta de 28 de ani, a anunţat agenţia sud-coreeană de ştiri Yonhap, care citează surse din poliţia naţională.</h2>
      <address>
        <time datetime="2019-11-24T14:29:00+00:00">24 Nov 2019, 14:29</time>
      </address>
      <p>Potrivit Reuters, cadavrul cântăreţei Goo Hara a fost găsit în reşedinţa pe care artista o deţinea în Seul. Poliţia sud-coreeană nu a făcut deocamdată declaraţii pe această temă.</p>
      <p>
        <u>
          <b>Mai multe imagini cu Goo Hara în galeria foto</b>
        </u>
      </p>
      <p>Goo Hara, cunoscută doar sub numele de Hara în mai multe ţări din Asia, a militat de mai multe ori împotriva hărţuirilor şi intimidărilor online. În iunie, la o lună după ce a fost găsită în stare de inconştienţă în reşedinţa ei şi spitalizată, artista a dezvăluit că îi era foarte greu să depăşească episoadele de depresie şi a lansat un apel public prin care i-a rugat pe internauţi să publice mesaje pozitive pe reţelele de socializare, scrie Agerpres.</p>
      <figure>
        <iframe src="https://www.youtube.com/embed/r9hEg4yympg" width="560" height="315" data-service="Youtube" scrolling="no"/>
      </figure>
      <p>Hara a debutat în muzică în 2008, în calitate de membră a trupei Kara, alcătuită din cinci cântăreţe. Kara a fost una dintre primele trupe de fete care au contribuit la apariţia stilului K-pop, devenit ulterior un fenomen mondial. Formaţia sud-coreeană avea numeroşi admiratori în Japonia, Coreea de Sud, China şi în alte ţări din Asia.</p>
      <p>După ce contractul ei cu o agenţie sud-coreeană de impresariat artistic a expirat, Hara s-a lansat ca artist solo în Japonia, unde a susţinut un concert în această lună.</p>
      <p>O altă vedetă a stilului K-pop, Sulli, fostă componentă a trupei de fete f(x), care era o prietenă apropiată a lui Hara şi care a militat la rândul ei împotriva hărţuirii online, a murit în luna octombrie.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
    </article>
  </body>
</html>