<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/24/det-skal-bli-lettere-a-fa-godkjent-utdanninger-fra-utlandet/"/>
    <meta property="og:site_name" content="Document"/>
    <meta property="article:published_time" content="2019-11-24T14:10:12+00:00"/>
    <meta property="og:title" content="Det skal bli lettere å få godkjent utdanninger fra utlandet"/>
    <meta property="og:description" content="FN-organet UNESCO har vedtatt at det skal bli enklere å få godkjent høyere utdanning på tvers av landegrenser."/>
  </head>
  <body>
    <article>
      <h1>Det skal bli lettere å få godkjent utdanninger fra utlandet</h1>
      <address><time datetime="2019-11-24T14:10:12+00:00">24 Nov 2019, 14:10</time> by <a rel="author">NTB</a></address>
      <figure>
        <img src="https://www.document.no/wp-content/uploads/2017/02/hijab-kontor-1024x562.jpg"/>
      </figure>
      <p>FN-organet UNESCO har vedtatt at det skal bli enklere å få godkjent høyere utdanning på tvers av landegrenser.</p>
      <p>UNESCO har ansvar for høyere utdanning i FN. Nå har de vedtatt en konvensjon som skal gjøre det lettere å få godkjent høyere utdanning på tvers av landegrenser.</p>
      <p>Dermed blir det lettere for nordmenn å få godkjent utdanningen sin utenfor Europa.</p>
      <p>– Vi har lenge sett behovet for bedre systemer for godkjenning av utdanning når mennesker forflytter seg på kryss og tvers av kloden. Konvensjon er en respons på dette, skriver forsknings- og høyere utdanningsminister Iselin Nybø (V) i en pressemelding.</p>
      <p>I tillegg til konvensjonen innfører FN et såkalt kvalifikasjonspass for flyktninger. Passet som ble innført i Norge i 2016, skal inneholde informasjon om søkerens høyeste oppnådde utdanning, arbeidserfaring, språkkompetanse, i tillegg til råd og veiledning om veien videre.</p>
      <p>Dermed kan flyktninger nå kan få en vurdering av kvalifikasjonene sine, selv om de mangler skriftlig dokumentasjon på utdanningen de har tatt.</p>
      <p>Målet med passet er å gjøre det lettere for flyktninger å få jobb.</p>
      <p>– Dette er gode tiltak som vil styrke integreringen av særlig flyktninger. Begge ordningene skal sikre at alle nå kan ta med seg og få anerkjent kvalifikasjonene sine uansett hvor i verden de drar, skriver Nybø i pressemeldingen.</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/10/11/akademikerprisen-2019-til-thomas-hylland-eriksen/"/>
        <a href="https://www.document.no/2005/11/30/laerere_unngar_skoler_dominert/"/>
        <a href="https://www.document.no/2016/08/15/hurra-gir-landet/"/>
        <a href="https://www.document.no/2018/05/10/du-og-hege-storhaug-er-noen-innbitte-rasister-som-ikke-er-fornoyd-med-livene-sine/"/>
        <a href="https://www.document.no/2010/05/22/grunn_til_bekymring_for_rettig/"/>
        <a href="https://www.document.no/2019/01/04/et-avgjorende-ar/"/>
        <a href="https://www.document.no/2015/10/21/regningen-for-migrantbolgen-kan-fort-bli-750-milliarder-sier-ssb-sjef/"/>
        <a href="https://www.document.no/2008/09/12/kjemper_for_egen_maktsfaere/"/>
        <a href="https://www.document.no/2017/09/04/sylvi-arbeiderpartiets-lognkampanje/"/>
        <a href="https://www.document.no/2012/02/02/pa-en-container-i-oslo/"/>
      </related>
    </article>
  </body>
</html>