<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/baskomiser-oz-kizini-silahla-vurdu-1286799-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T14:56:00+00:00"/>
    <meta property="og:title" content="Başkomiser öz kızını silahla vurdu"/>
    <meta property="og:description" content="İstanbul'da bir başkomiser, 10 yaşından bu yana bipolar bozukluk tedavisi gördüğü kızını başından vurarak öldürdü."/>
  </head>
  <body>
    <article>
      <h1>Başkomiser öz kızını silahla vurdu</h1>
      <h2>İstanbul'da bir başkomiser, 10 yaşından bu yana bipolar bozukluk tedavisi gördüğü kızını başından vurarak öldürdü.</h2>
      <address>
        <time datetime="2019-11-24T14:56:00+00:00">24 Nov 2019, 14:56</time>
      </address>
      <p>İstanbul Fatih'te emekli başkomiser, kızını tabancayla başından vurarak öldürdü. Olayın ardından 155 polis imdatı arayan başkomiser, olay yerine gelen polise teslim oldu.</p>
      <p>
        <b>POLİS İMDATI ARAYARAK KENDİNİ İHBAR ETTİ</b>
      </p>
      <p>Olay, Zeyrek Mahallesi Dülgeroğlu Sokak 20/2 numarada 10.45 sıralarında meydana geldi. İddiaya göre, kızıyla birlikte yaşayan emekli başkomiser Kemal A., henüz belirlenemeyen bir nedenle,  çekyatta uyuyan kızı Nihal'i başından tabancayla vurdu. Daha sonra sokağa çıkan emekli başkomiser, 155 polis imdatı arayarak kendini ihbar etti.</p>
      <p>
        <b>TÜM MÜDAHALELERE RAĞMEN KURTARILAMADI</b>
      </p>
      <p>İhbarın ardından olay yerine <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ve polis ekipleri sevk edildi. Babası tarafından sol şakağından vurulan Nihal A.(40) ağır yaralı olarak ambulansla Samatya'daki <a href="http://www.gazetevatan.com/arama/?Keyword=%C4%B0stanbul">İstanbul</a><a href="http://www.gazetevatan.com/arama/?Keyword=e%C4%9Fitim"> Eğitim</a> ve Araştırma Hastanesi'ne kaldırıldı. Nihal A., burada yapılan tüm müdahalelere rağmen hayatını kaybetti.</p>
      <p>Emekli başkomiser Kemal A., olay yerine gelen polis ekibine olayda kullandığı tabancayla birlikte teslim oldu. Babası tarafından uyurken öldürülen Nihal A.'nın 10 yaşından bu yana bipolar bozukluk tedavisi gördüğü, yaklaşık bir ay önce de Bakırköy Ruh ve Sinir Hastalıkları Hastanesi'ne yattığı öğrenildi. </p>
    </article>
  </body>
</html>