<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905020/opmerkelijk-nec-spandoek-verboden-vanwege-mogelijk-aanstootgevend-woord-zwart-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T14:49:00+00:00"/>
    <meta property="og:title" content="Update: NEC reageert op rel rond 'aanstootgevend doek': 'Afspraken niet nagekomen'"/>
    <meta property="og:description" content="Opmerkelijk nieuws uit Nijmegen: een spandoek met de tekst 'zwart is de mysterie en de kracht van de magie' is vrijdagavond voor de wedstrijd tussen NEC en Helmond Sport geweigerd. Dat meldt het Algemeen Dagblad. Jeroen Rengers, voorzitter van de supportersvereniging van NEC, bevestigt aan het AD dat het woord 'zwart' mogelijk aanstootgevend zou zijn. De Nijmeegse club nam het zekere voor het onzekere en liet het doek verwijderen."/>
  </head>
  <body>
    <article>
      <h1>Update: NEC reageert op rel rond 'aanstootgevend doek': 'Afspraken niet nagekomen'</h1>
      <address>
        <time datetime="2019-11-24T14:49:00+00:00">24 Nov 2019, 14:49</time>
      </address>
      <p>
        <b>Opmerkelijk nieuws uit Nijmegen: een spandoek met de tekst 'zwart is de mysterie en de kracht van de magie' is vrijdagavond voor de wedstrijd tussen NEC en Helmond Sport geweigerd. Dat meldt het Algemeen Dagblad.</b>
      </p>
      <p>Jeroen Rengers, voorzitter van de supportersvereniging van NEC, bevestigt <a href="https://www.ad.nl/binnenland/nec-spandoek-mag-stadion-niet-in-woord-zwart-mogelijk-aanstootgevend~abfab581/">aan het AD</a> dat het woord 'zwart' mogelijk aanstootgevend zou zijn. De Nijmeegse club nam het zekere voor het onzekere en liet het doek verwijderen.</p>
      <p>"Ik heb dit na de wedstrijd vernomen en begreep dat het spandoek van tevoren niet is voorgelegd aan de veiligheidsco√∂rdinator van NEC", aldus Rengers. "Ik heb hier wel een duidelijke mening over, maar hebben afgesproken dat we woensdag met elkaar in gesprek gaan hierover."</p>
      <p>NEC-directeur Wilco van Schaik, Supportersvereniging NEC en supportersgroep Legio Noviomagum schuiven aan bij dat gesprek. De tekst op het spandoek verwijst naar een populair clublied over NEC, dat al jaren te horen is in De Goffert en verwijst naar de clubkleuren rood, zwart en groen.</p>
      <figure>
        <iframe data-src="https://twitter.com/groundhop94/status/1198179308520509441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Update</b>: NEC <a href="https://www.nec-nijmegen.nl/nieuws/artikel/geweigerd-spandoek-wordt-in-totaal-verkeerde-context-getrokken.htm">heeft gereageerd</a> op het incident rond het spandoek waar het woord 'zwart' op stond. Dat doek mocht vrijdagavond inderdaad niet het Helmondse SolarUnie Stadion in, maar volgens de club was dat om hele andere redenen. Wilco van Schaik, algemeen directeur van de Nijmegenaren, zegt dat het doek geweigerd is omdat het niet van tevoren was aangemeld ter controle bij de club. Van Schaik hekelt media en politici die iets anders berichten om daar 'zelf voordeel uit te halen'.</p>
      <figure>
        <iframe data-src="https://twitter.com/necnijmegen/status/1198687134229696512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>