<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:832090-Brnabic-mladima-Imate-generaciju-politicara-za-promene"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T14:57:00+00:00"/>
    <meta property="og:title" content="Brnabić mladima: Imate generaciju političara za promene"/>
    <meta property="og:description" content="Premijerka Srbije Ana Brnabić poručila je mladim ljudima Zapadnog Balkana da imaju generaciju političara na važnim pozicijama koji su spremni da menjaju stvari, ali da ako oni to sami ne vide, propustiće sansu da se zajedno promene stvari"/>
  </head>
  <body>
    <article>
      <h1>Brnabić mladima: Imate generaciju političara za promene</h1>
      <address><time datetime="2019-11-24T14:57:00+00:00">24 Nov 2019, 14:57</time> by <a rel="author">Tanjug</a></address>
      <p>
        <b>Premijerka Srbije Ana Brnabić poručila je mladim ljudima Zapadnog Balkana da imaju generaciju političara na važnim pozicijama koji su spremni da menjaju stvari, ali da ako oni to sami ne vide, propustiće sansu da se zajedno promene stvari</b>
      </p>
      <p>Premijerka Srbije Ana Brnabić poručila je mladim ljudima Zapadnog Balkana da imaju generaciju političara na važnim pozicijama koji su spremni da menjaju stvari, ali da ako oni to sami ne vide, propustiće sansu da se zajedno promene stvari.</p>
      <p>Obraćajući se na završnom panelu četvrte Regionalne konferencije mladih lidera u Novom Sadu, ona je kazala da smatra da se u regionu i među mladim ljudima olako i paušalno ocenjuje i daju komentari koji dobro zvuče, ali da je potrebno razmišljati kritički i videti da li je to istina.</p>
      <p>"Ne, to nije istina. Imate generaciju političara koji su spremni da menjaju stvari, ali ako vi to sami ne vidite, propustićete sansu da zajedno promenimo stvari jer, političari ne mogu sami”, kazala je Brnabićeva.</p>
      <related>
        <a href="http://www.novosti.rs/vesti/naslovna/politika/aktuelno.289.html:831896-Vucic-na-Regionalnom-forumu-mladih-Sunce-tudjeg-neba-nam-vise-sija-ali-svi-znaju-da-nije-bolje"/>
      </related>
      <p>Istakla je da je potrebno više kritičkog razmišljanja kako bi se sagledalo i shvatilo koliko su se region i zemlje regione promenile u poslednjih pet-šest godina.</p>
      <p>U tom smislu, podsetila je na poziv tadašnjeg premijera, sada predsednika Srbije Aleksandra Vučića, albanskom kolegi Ediju Rami da dođe u Beograd, što je, kako je navela, bilo prvi put da je premijer Albanije posetio Srbiju.</p>
      <p>“I jedan i drugi su učini veliki iskorak i napravili tektonske promene, koje nama danas deluju prirodno. Treba da razumemo kakve su se promene desile u poslednjih pet godina i da nastavimo na taj način da menjamo naše zemlje”, kazala je premijerka.</p>
      <related>
        <a href="http://www.novosti.rs/vesti/naslovna/politika/aktuelno.289.html:831905-Predsednik-Srbije-se-vanredno-obratio-javnostiNemojte-da-rusite-Srbiju-i-od-Rusije-joj-pravite-neprijatelja-Jasno-je-ko-stiti-Srbiju-a-ko-radi-sve-da-je-obori-na-kolena"/>
      </related>
      <p>Ona je dodala da je i premijer Severne Makedonije Zoran Zaev prihvatanjem promene imena zemlje, takođe napravio promene i time otvorio neka nova vrata.</p>
      <p>Komentarišući kritiku da političari donose odluke na osnovu javnog mnjenja, Brnabićeva je kazala da smatra da to nije istina u regionu.</p>
      <p>"Imamo mlađe političare koji su spremni da donose hrabre odluke, koje ne bi bile podržne od širokih masa i menjaju svoje zemlje. Danas je normalno da Rama dođe u Srbiju, mi odemo u Albaniju, to nije bilo moguće pre pet godina”, kazala je srpska premijerka.</p>
      <p>Podsetila je da pre šest godina nije bilo povoljne klime za Briselski sporazum, ali da je Aleksandar Vučić jedino budućnost video u dijalogu koji će voditi kompromisu i odlučio se na taj korak.</p>
      <p>Istakla je i da smatra da se u zemljama Zapadnog Balkana previše pažnje posvećuje tome šta se dešava unutar EU, odnosno mnogo više nego onome šta se dešava u sopstvenim zemljama i šta je to što je potrebno da se promeni da bi mladi ljudi ostajali, a neki se i vratili.</p>
      <p>"Ako me pitate šta će se u mom svakodnevnom poslu promeniti ako EU kaže da ne želi nove članove u narednih 10, 20 godina, apsolutno ništa, jer reforme koje sprovodimo, sprovodimo zbog nas, to je potrebno našim ljudima, našoj privredi”, istakla je premijerka.</p>
      <p>Rekla je da smatra da neke reforme ne moraju da se sprovode po ugledu na EU, jer mogu biti bolje, kao što bolja može biti, na primer, javna administracija od one u Briselu.</p>
      <p>Kako je navela, regionalna stabilnost je jedini odgovor da region postane jači, da bude primamljiviji da mladi ostanu.</p>
      <p>“Ne verujem u to da možemo bez mladih sami da odlučimo šta je to potrebno da menjamo da bi oni ostali”, kazala je Ana Brnabić.</p>
      <p>Navodeći da veruje da će sve zemlje Zapadnog Balkana jednog dana biti članice EU, ona je kazala da trenutno EU ima svoje probleme, a do trenutku dok se ceo region ne integriše, potrebno je baviti se samim sobom i sprovodite reforme.</p>
      <p>“Moj posao je evropska Srbija, Srbija u EU, to je pitanje za Evropu”, kazala je Brnabićeva.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831050-Brnabic-Jedna-medijska-grupa-vrsi-uticaj-na-sudstvo-u-Srbiji"/>
        <a href="http://www.novosti.rs/vesti/naslovna/politika/aktuelno.289.html:830211-Brnabic-Odluka-Vucica-da-ne-ide-u-Zagreb-je-ispravna-Srbija-da-je-bila-domacin-drugacije-bi-postupila"/>
        <a href="http://www.novosti.rs/vesti/naslovna/ekonomija/aktuelno.239.html:830234-Srbiju-i-Estoniju-danas-u-Evropi-prepoznaju-kao-lidere"/>
        <a href="http://www.novosti.rs/vesti/naslovna/ekonomija/aktuelno.239.html:829964-Brnabic-U-Srbiji-konacno-nezaposlenost-ispod-10-odsto"/>
        <a href="http://www.novosti.rs/vesti/naslovna/politika/aktuelno.289.html:829889-Spijunka-Slatki-tartufi-od-Ane-Brnabic-za-ambasadorku-Kine"/>
      </related>
    </article>
  </body>
</html>