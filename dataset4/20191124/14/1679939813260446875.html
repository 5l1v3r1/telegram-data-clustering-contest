<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cum-trebuie-sa-iti-pregatesti-corect-tenul-pentru-iarna-secrete-utile-de-la-cosmeticieni_3059940.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T14:12:54+00:00"/>
    <meta property="og:title" content="Cum trebuie să îți pregatești corect tenul pentru iarnă. Secrete utile de la cosmeticieni"/>
    <meta property="og:description" content="Odată cu răcirea vremii, tenul are nevoie de o îngrijire mai specială. Asta pentru că ninsoarea, gerul şi vântul pot provoca iritații ale pielii, dar şi apariţia prematură a ridurilor. Secretul unui ten sănătos pe timp de iarnă este hidratarea şi exfolier"/>
  </head>
  <body>
    <article>
      <h1>Cum trebuie să îți pregatești corect tenul pentru iarnă. Secrete utile de la cosmeticieni</h1>
      <address><time datetime="2019-11-24T14:12:54+00:00">24 Nov 2019, 14:12</time> by <a rel="author">PUBLIKA.MD</a></address>
      <p><b>Odată cu răcirea vremii, tenul are nevoie de o îngrijire mai specială. Asta pentru că ninsoarea, gerul şi vântul pot provoca iritații ale pielii, dar şi apariţia prematură a ridurilor.</b> Secretul unui ten sănătos pe timp de iarnă este hidratarea şi exfolierea pielii, spun cosmeticienii. <br/><br/>"Demachiez cu gel, cu acizi, pentru a înlătura celule moarte.Nu uităm de zona decolteului, care este foarte importantă."<br/><br/><b>Potrivit specialiştilor, în sezonul rece, cel mai mult au de suferit faţa şi mâinile.</b> Cele mai solicitate sunt procedurile de înlăturare a celulelor moarte şi tratamentele împotriva acneii. Procesul durează până la o oră şi nu provoacă durere. <br/><br/>"În perioada rece a anului sunt foarte multe proceduri care se recomandă. Cele mai frecvente sunt tratamentele cu dermapen, tratament cu lazer CO2, tratamentele de hidratare, masajele manuale şi curățirea, peeling-urile mai profunde", a spus Ana Donțu, cosmetician.<br/><br/><b>Cei care nu au timp să meargă la salon, pot urma un tratament de îngrijire a pielii şi acasă. Însă în cazul unui tratament necorespunzător, pot apărea reacţii adverse. </b><br/><br/>"Loțiunea tonică este foarte importantă în îngrijirea acasă, dar şi măștile emoliente, hidratante, nutritive. Dar şi cremele trebuie să fie cu o textură mai mătăsoasă. Noi dacă nu-l îngrijim corespunzător avem pielea descuamată, sensibilă, deshidratată, uneori putem ajunge la înroșire", a zis Ana Donțu, cosmetician.<br/><br/><b>Pentru a preveni deshidratarea pielii, apariţia ridurilor şi iritațiilor, femeile fac programări la cosmeticieni şi dermatologi, cu câteva săptămâni înainte. </b><br/><br/>"Eu merg regulat la cosmetolog, odată la două săptămâni, iar acasă îmi spăl faţa cu gel demachiant, loțiune, cremă hidratantă".<br/><br/>"Da, sunt schimbări iarna, deobicei iarna pielea este mai uscată. La mine tenul este normal, dar totuşi folosesc diferite feluri de produse, cât mai naturale, asta contează foarte mult".<br/><br/><b>Există însă și mulți care nu acordă prea multă atenție acestei probleme, mai ales bărbații.</b><br/><br/>"Bărbaţii nu prea au grijă de piele, unii poate şi au grijă, dar majoritatea nu". <br/><br/>"Ca de obicei, înainte de culcare spălăm faţa, o cremă de seară, una de zi. Dimineaţa la fel, foarte simplu. Mai mult natural". <br/><br/>"Un demachiant şi serum, pentru hidratare, atâta tot".<br/><br/>Preţul unei proceduri de îngrijire a tenului începe de la 350 de lei. În afară de asta, specialiştii recomandă consumul de fructe şi legume, dar şi produse care conțin vitaminele A şi E. Acestea vor asigura elasticitatea pielii, în perioada rece a anului.</p>
    </article>
  </body>
</html>