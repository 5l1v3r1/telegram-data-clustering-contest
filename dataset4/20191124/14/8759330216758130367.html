<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905010/-de-zot-die-kums-liet-vertrekken-bij-anderlecht-zou-men-moeten-ontslaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="&quot;De zot die Kums liet vertrekken bij Anderlecht zou men moeten ontslaan&quot;"/>
    <meta property="og:description" content="RSC Anderlecht besloot deze zomer om afscheid te nemen van Sven Kums. Het stemde een tijdelijke terugkeer naar KAA Gent toe. Een beslissing die Miguel Wiels absoluut niet begrijpt."/>
  </head>
  <body>
    <article>
      <h1>"De zot die Kums liet vertrekken bij Anderlecht zou men moeten ontslaan"</h1>
      <address>
        <time datetime="2019-11-24T14:30:00+00:00">24 Nov 2019, 14:30</time>
      </address>
      <p>
        <b>RSC Anderlecht besloot deze zomer om afscheid te nemen van Sven Kums. Het stemde een tijdelijke terugkeer naar KAA Gent toe. Een beslissing die Miguel Wiels absoluut niet begrijpt.</b>
      </p>
      <p>De artiest en goede vriend van Kums snapt niet waarom Anderlecht geen beroep meer doet op Kums. "Sedert een gezamenlijk interview in het jaar dat Gent kampioen werd, zijn we echt goede vrienden, trekken we soms samen op reis zelfs," verklaarde hij in<i> De Zondag.</i></p>
      <p>Hij ziet de middenvelder ook overtuigen bij Gent. "Ik vind Sven een geweldige voetballer, snap niet hoe Anderlecht hem liet gaan naar een concurrent die hij meteen optilt. De zot die dat op zijn geweten heeft, zou men meteen moeten ontslaan."</p>
      <p>De 31-jarige Kums kwam tot dusver veertien keer uit voor Gent. Daarin kon hij nog niet scoren of een assist geven. Bij Anderlecht heeft Kums nog een contract tot medio 2022.</p>
    </article>
  </body>
</html>