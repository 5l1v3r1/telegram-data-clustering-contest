<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/larisa-petaksan-ayga-se-odigo-kai-ekeinos-tous-esteile-sto-nosokomeio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T14:20:31+00:00"/>
    <meta property="og:title" content="Λάρισα: Πέταξαν αυγά σε οδηγό και εκείνος τους έστειλε στο νοσοκομείο"/>
    <meta property="og:description" content="Μεγάλος καβγάς στην μέση του δρόμου"/>
  </head>
  <body>
    <article>
      <h6 class="kicker">Τους κυνήγησε</h6>
      <h1>Λάρισα: Πέταξαν αυγά σε οδηγό και εκείνος τους έστειλε στο νοσοκομείο</h1>
      <h2>Μεγάλος καβγάς στην μέση του δρόμου</h2>
      <address><time datetime="2019-11-24T14:20:31+00:00">24 Nov 2019, 14:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στο Πανεπιστημιακό Νοσοκομείο Λάρισας κατέληξαν προχθές βράδυ δύο νεαροί.</p>
      <p>Ειδικότερα, όλα συνέβησαν προχθές το βράδυ στην πεζογέφυρα στην αρχή της οδού Φαρσάλων, όταν κάτω από συνθήκες που ερευνά το Αστυνομικό Τμήμα Λάρισας, κάποιος από την παρέα των πέντε νεαρών πέταξε αυγό σε αυτοκίνητο που περνούσε εκείνη την ώρα από την υπόγεια διάβαση.</p>
      <p>
        <a href="https://www.in.gr/2019/11/24/life/lakis-lazopoulos-mila-gia-proti-fora-gia-thanato-tis-gynaikas-tou/">Δείτε επίσης: Λάκης Λαζόπουλος : Μιλά για πρώτη φορά για το θάνατο της γυναίκας του</a>
      </p>
      <p>Σύμφωνα με περιγραφές, οι νέοι τράπηκαν σε φυγή, με τον οδηγό του Ι.Χ. ωστόσο, κυνηγώντας τους να προφτάσει τον έναν από τους πέντε νεαρούς και να τον χτυπήσει  στο κεφάλι με μπαστούνι.</p>
      <p>Πάνω στον καβγά, ο οδηγός χτύπησε επίσης έναν 17χρονο.</p>
      <p>Ασθενοφόρο του ΕΚΑΒ μετέφερε στο εφημερεύον Πανεπιστημιακό Νοσοκομείο τους δύο νεαρούς, όπου διαπιστώθηκε όχι ο 17χρονος είχε τραυματισθεί ελαφρά και δεν απαιτήθηκε να νοσηλευθεί, ενώ ελαφρά τραυματίσθηκε στο κεφάλι και ο 18χρονος, στον οποίο και παρασχέθηκαν οι πρώτες βοήθειες.</p>
      <p>Ο οδηγός του Ι.Χ. παραμένει «άφαντος», καθώς μετά τον καβγά αποχώρησε, ενώ αστυνομικοί του Α.Τ. Λάρισας, ερευνούν την υπόθεση.</p>
      <p>Το Α.Τ. Λάρισας αναζητεί επίσης τον οδηγό, καθώς όπως αναφέρει το onlarissa.gr, κατηγορείται για πρόκληση απλής σωματικής βλάβης.</p>
      <p>
        <a href="https://www.tanea.gr/2019/11/24/health/kindynos-apo-tin-yperkatanalosi-antiviotikon-stin-ellada/">Κίνδυνος από την υπερκατανάλωση αντιβιοτικών στην Ελλάδα</a>
      </p>
    </article>
  </body>
</html>