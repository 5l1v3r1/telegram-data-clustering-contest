<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/vari/2019/11/24/news/sci_slalom_levi_a_kristoffersen-241806634/"/>
    <meta property="og:site_name" content="Repubblica.it"/>
    <meta property="article:published_time" content="2019-11-24T14:20:00+00:00"/>
    <meta property="og:title" content="Sci, Cdm: Kristoffersen vince lo slalom di Levi, decimo Moelgg"/>
    <meta property="og:description" content="Il norvegese, quarto dopo la prima manche, si impone davanti al francese Noel (al comando a metà gara) e allo svizzero Yule"/>
  </head>
  <body>
    <article>
      <h1>Sci, Cdm: Kristoffersen vince lo slalom di Levi, decimo Moelgg</h1>
      <h2>Il norvegese, quarto dopo la prima manche, si impone davanti al francese Noel (al comando a metà gara) e allo svizzero Yule</h2>
      <address>
        <time datetime="2019-11-24T14:20:00+00:00">24 Nov 2019, 14:20</time>
      </address>
      <p><b>LEVI (Finlandia) -</b> Il norvegese Henrik Kristoffersen ha vinto lo slalom speciale di coppa del mondo di Levi. Sotto una fitta nevicata, il 27enne di Lorenskog - quarto dopo la prima manche - ha colto il suo 19° successo in carriera, chiudendo col tempo totale di 1'48''55. Secondo posto per il francese Clement Noel (1'48''64) che era al comando dopo la prima discesa, terzo lo svizzero Daniel Yule (1'48''73). Il migliore degli italiani è stato Manfred Moelgg - 37 anni, veterano della squadra azzurra e della coppa del mondo - decimo in 1'49''53. Dodicesimo il giovane talento bolzanino Alex Vinatzer, 20 anni e campione mondiale juniores, in 1'49''66.<br/><br/>La coppa del mondo passa ora in Canada, nello stato dell'Alberta, a Lake Louise, per le prime gare degli uomini jet: sabato prossimo discesa e domenica superG. Per l'Italia torna in pista Dominik Paris.<br/> </p>
    </article>
  </body>
</html>