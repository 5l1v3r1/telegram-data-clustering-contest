<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/alegeri-in-canada-si-statele-unite-prezenta-scazuta-la-sectii-si-alegatori-care-inca-nu-stiu-cu-ce-acte-trebuie-sa-voteze.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T14:25:45+00:00"/>
    <meta property="og:title" content="Alegeri în Canada și Statele Unite. Prezență scăzută la secții și alegători care încă nu știu cu ce acte trebuie să voteze"/>
    <meta property="og:description" content="Cea de-a treia zi din turul al doilea al alegerilor prezidențiale a început duminică dimineața la secțiile de votare din Canada și Statele Unite, unde"/>
  </head>
  <body>
    <article>
      <h1> Alegeri în Canada și Statele Unite. Prezență scăzută la secții și alegători care încă nu știu cu ce acte trebuie să voteze </h1>
      <address><time datetime="2019-11-24T14:25:45+00:00">24 Nov 2019, 14:25</time> by <a rel="author">Adrian Novac</a></address>
      <p>Cea de-a treia zi din turul al doilea al alegerilor prezidențiale a început duminică dimineața la secțiile de votare din Canada și Statele Unite, unde alegătorii români sunt așteptați să voteze în cele 47 de locații deschise în cele două țări nord-americane.</p>
      <p>Prezența la vot în primele două zile ale scrutinului a fost însă relativ modestă față de cele întâmplate în țări precum Italia sau Germania, cu doar câteva mii de români votând în ambele țări în cursul zilelor de vineri și sâmbătă.</p>
      <p>Așa cum s-a întâmplat însă și în primul tur de scrutin, numărul celor care votează este așteptat să crească începând de la prânz și în cursul după-amiezii, perioadele favorite pentru alegătorii români din Canada și Statele Unite.</p>
      <p>Din câte au relatat pentru G4Media.ro oficiali de la o secție din Montreal, există încă alegători care nu știu cu ce acte trebuie să se prezinte la vot, unii dintre ei încercând să voteze cu pașapoarte canadiene și nu cu acte valabile emise de autoritățile din România.</p>
      <p>În primele două zile ale scrutinului au votat cu puțin sub 3.000 de alegători la cele nouă secții de votare deschise în Canada, la Ottawa, Montreal (doua sectii), Toronto (doua sectii), Vancouver, Calgary, Quebec și Dieppe (ultimele trei au consulate onorifice). Autoritatiile canadiene nu au permis deschiderea de secții de votare în alte localități decât cele unde se află misiuni diplomatice și oficii consulare.</p>
      <p>Cei mai mulți votanți, cu puțin peste 1.100, au fost la cele două secții de votare deschise la Toronto, în timp ce la Montreal s-au prezentat la vot aproximativ 900 de alegători. În primul tur al alegerilor, desfășurat în urmă cu două săptămâni, 3.943 de români au votat la secțiile de Canada, cu cel mai mare număr în Toronto (716, respectiv 728 la cele două secții), Montreal (699, respectiv 428 la cele două secții aflate în clădirea consulatului românesc din centrul metropolei) și Vancouver (510).</p>
      <p>Așa cum s-a întâmplat și la primul tur de scrutin, prezența la vot în turul doi este așadar relativ modestă. Desi nu există o statistica clara, din cauza faptului ca multi romani care locuiesc în Canada nu se inregistreaza la oficiile diplomatice ale Romaniei, numarul posibililor votanti romani în țara nord-americană este estimat la 40.000 – 50.000 de persoane.</p>
      <p>Prin comparație, în primul tur al alegerilor prezidențiale din 2014, în Canada au votat 2.668 de persoane. În turul al doilea al scrutinului din acelasi an, 6.490 de români s-au prezentat la urne atunci când în confruntarea finală au fost Klaus Iohannis și Victor Ponta.</p>
      <p>În urma automatizării procesului de vot, acesta nu dureaza mai mult de cateva zeci de secunde, de la înscrierea cu actul de identitate, semnatura, votarea în cabina de vot si depunerea buletinului în urna.</p>
      <p>Oficialii cred că numărul va crește începând cu ora prânzului, deoarece, așa cum se întâmplă mereu în ultimii ani, cei mai mulți alegatori prefera de exemplu sa mearga la vot imediat dupa terminarea slujbei la pranz (spre deosebire de Canada, situatia în Statele Unite este avantajata si de faptul ca multe dintre sectii sunt organizate în bisericile frecventate de credinciosi romani).</p>
      <p>De asemenea, așa cum a declarat un membru al comisiei de vot de la Montreal, încă există alegători care nu știu cu ce acte trebuie să se prezinte la vot, unii dintre ei încercând să voteze cu pașapoarte canadiene și nu cu acte valabile emise de autoritățile din România. Este o situație bizară, având în vedere că oficialii au prezentat de multă vreme lista actelor valabile cu care pot vota alegătorii români din diaspora.</p>
      <p>În Statele Unite, circa 5.800 de români și-au exprimat votul în primele două zile ale scrutinului, cei mai mulți la Secțiile deschise la Consulatul României din Manhattan (New York), la o secție de votare din Sunnyside, în cartierul Queens (New York), la misiunea diplomatică a țării noastre din capitala federală Washington DC, precum și la Seattle, pe coasta de vest a Americii.</p>
      <p>Autoritatea Electorală Permanentă (AEP) a aprobat înființarea a 38 de sectii în Statele Unite, din New York, Boston si Washington pe coasta de est, in Utah, Colorado, Michigan, Texas sau Nevada, pana in Los Angeles, Sacramento si San Francisco, pe partea pacifica a Americii. Sectiile de vot sunt deschise la ambasada, consulate, inclusiv onorifice, centre comunitare si in multe biserici.</p>
      <p>Și în Statele Unite numărul este scăzut în comparație cu numărul de votanți potențiali. Estimari neoficiale indică un numar potential de 60.000 de alegatori români in Statele Unite. Din aceștia, doar 10.722 și-au exprimat votul în urmă cu două săptămâni, cu 74 de voturi prin coprespondență. Cei mai mulți votanți au fost la secția de votare din Niles, în statul Illinois, cu 705 votanți, în Seattle (544), Lilburn, Georgia (532 de alegători) și la cele două secții aflate în clădirea consulatului din New York.</p>
      <p>
        <i>Sursa: G4Media.ro</i>
      </p>
    </article>
  </body>
</html>