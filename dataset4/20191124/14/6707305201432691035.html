<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/domenica-in-vanessa-incontrada-lacrime-mara-venier/659038/"/>
    <meta property="og:site_name" content="DiLei"/>
    <meta property="article:published_time" content="2019-11-24T14:27:27+00:00"/>
    <meta property="og:title" content="Domenica In, Incontrada in lacrime. E Mara Venier reagisce così"/>
    <meta property="og:description" content="Vanessa Incontrada festeggia i suoi 41 anni e si commuove a Domenica In. Con Mara Venier e Gigi D’Alessio affronta una dolce intervista."/>
  </head>
  <body>
    <article>
      <h1>Domenica In, Incontrada in lacrime. E Mara Venier reagisce così</h1>
      <h2>La Incontrada festeggia il suo compleanno a Domenica In e, con Mara Venier e Gigi D'Alessio, finisce in lacrime</h2>
      <address>
        <time datetime="2019-11-24T14:27:27+00:00">24 Nov 2019, 14:27</time>
      </address>
      <p>Un compleanno davvero speciale per la Incontrata che, intervistata da Mara Venier, ha raccontato i suoi progetti futuri. I 41 anni di Vanessa, così, sono stati celebrati con <b>una lunga intervista</b>, in cui l’attrice spagnola ha ripercorso i suoi successi lavorati, e dolci dediche dei suoi cari.</p>
      <p>Già dalle prime ore del mattino, infatti, <a href="https://dilei.it/vip/video/vanessa-incontrada-instagram-dedica-rossano-laurini-lettera-commovente-figlio/658926/">Vanessa</a> ha potuto godere di <b>romantiche sorprese</b>. Il marito <a href="https://dilei.it/vip/vanessa-incontrada-svela-il-suo-lato-privato-su-instagram-dedica-a-rossano-laurini/634942/">Rossano Laurini</a>, imprenditore molto riservato, ha condiviso su Instagram una dedica per la sua compagna: “Auguri anima buona. E non guardarmi così che mi fai arrossire. Ti amo”. La <a href="https://dilei.it/vip/tale-e-quale-show-vanessa-incontrada-critiche-antonella-clerici-radiosa/658638/">Incontrada</a>, poi, è arrivata negli studi di <i>Domenica In</i>, dove ha affrontato una divertente ed emozionante intervista con <a href="https://dilei.it/vip/gigi-dalessio-insultato-instagram-figlia-ilaria-lo-difende/642235/">Gigi D’Alessio</a>. I due hanno parlato del loro prossimo impegno televisivo, <i>Vent’Anni che Siamo Italiani</i>.</p>
      <p>Capelli raccolti, camicia bianca leggermente trasparente e gonna al ginocchio, un’elegantissima Vanessa Incontrada si è lasciata fare gli auguri da <a href="https://dilei.it/vip/domenica-in-mara-venier-lacrime-venezia/656750/">Mara Venier</a>, Gigi D’Alessio e l’intero pubblico di <i>Domenica In</i>. Parlando della sua infanzia, l’attrice si è commossa e ha ammesso di <b>provare nostalgia</b> per la sua vita in Spagna:</p>
      <blockquote>Ho vissuto tanti momenti belli. La mia casa mi manca molto. Mi manca la quotidianità, mia madre, mia sorella. Cerco la quotidianità nella famiglia di mio marito.</blockquote>
      <p>Le <b>lacrime</b>, però, scendono copiose solo all’ascolto de tenero messaggio ricevuto dalla madre:</p>
      <blockquote>Ti ricordi quando siamo arrivate a Milano? Avevi diciotto anni e volevi fare la modella. Da lì è cominciata questa avventura e sei arrivata dove sei arrivata perché sei una persona buona, intelligente e splendida. Sono molto orgogliosa di te. Ti voglio tanto bene.</blockquote>
      <p><a href="https://dilei.it/vip/sfogo-mara-venier-cuore-spezzato-venezia/655635/">Mara Venier</a> si alza, l’abbraccia e <b>la rassicura</b>: anche così è bellissima. Vanessa Incontrada si lascia andare e racconta, senza censure e senza paure, il rapporto con sua madre:</p>
      <blockquote>Il rapporto madre figlia non è semplice, abbiamo avuto difficoltà. A 41 anni ho personato gli errori che mia madre ha potuto fare con me, che a venti anni non riuscivo a capire. Oggi ho perdonato a me stessa anche i momenti di rabbia e di non comprensione che ho avuto. La amo tantissimo.</blockquote>
      <p><a href="https://dilei.it/vip/video/vanessa-incontrada-svela-il-suo-inestetismo-e-incanta-su-instagram/650434/">Vanessa</a>, Mara e Gigi, dopo aver ripercorso anche lui la sua infanzia e aver parlato della sua famiglia, si sciolgono in lacrime, tanto da far fatica a proseguire nell’intervista, e in un tenero abbraccio. La Incontrada, ancora una volta, ha dimostrato che la normalità, la passione e <b>la gentilezza</b> possono essere le migliori armi per raggiungere il successo.</p>
      <related>
        <h4>Leggi anche</h4>
        <a href="https://dilei.it/vip/mara-venier-nel-caos-salta-la-scaletta-vanessa-incontrada-senza-freni-e-nicola-carraro-vola-a-santo-domingo/574553/"/>
        <a href="https://dilei.it/vip/video/vanessa-incontrada-instagram-dedica-rossano-laurini-lettera-commovente-figlio/658926/"/>
        <a href="https://dilei.it/vip/vanessa-incontrada-trionfa-annienta-le-critiche-e-mara-venier-applaude-su-instagram/610469/"/>
        <a href="https://dilei.it/vip/vanessa-incontrada-su-instagram-lascia-senza-fiato-con-la-camicia-di-lui/657523/"/>
        <a href="https://dilei.it/vip/gigi-dalessio-vanessa-incontrada-nuovo-show-rai/610178/"/>
      </related>
    </article>
  </body>
</html>