<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/ayto-einai-to-neo-mathima-pou-eisagetai-sta-sxoleia/2922249/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T14:22:30+00:00"/>
    <meta property="og:title" content="Αυτό είναι το νέο μάθημα που εισάγεται στα σχολεία"/>
    <meta property="og:description" content="Στη Βουλή αναμένεται να τεθεί προς ψήφιση το σχέδιο νόμου για να εισαχθεί ένα νέο μάθημα στα σχολεία Πρωτοβάθμιας και Δευτεροβάθμιας εκπαίδευσης."/>
  </head>
  <body>
    <article>
      <h1>Αυτό είναι το νέο μάθημα που εισάγεται στα σχολεία</h1>
      <h2>Στη Βουλή αναμένεται να τεθεί προς ψήφιση το σχέδιο νόμου για να εισαχθεί ένα νέο μάθημα στα σχολεία Πρωτοβάθμιας και Δευτεροβάθμιας εκπαίδευσης.</h2>
      <address><time datetime="2019-11-24T14:22:30+00:00">24 Nov 2019, 14:22</time> by <a rel="author">Newsit Newsroom</a></address>
      <p>Πρόκειται για το μάθημα Πρώτων Βοηθειών. Ο ανθρωπιστικός οργανισμός KIDS SAVE LIVES – Τα Παιδιά Σώζουν Ζωές και η Ελληνική Εταιρεία Επείγουσας Προνοσοκομειακής Φροντίδας κατέθεσαν στις 22 Νοεμβρίου 2019, σχέδιο νόμου στην Υπουργό Παιδείας, Νίκη Κεραμέως, με σκοπό την θεσμοθέτηση και εισαγωγή του μαθήματος Πρώτων Βοηθειών στα ελληνικά σχολεία.</p>
      <p>Η πρόταση των 4 βημάτων υλοποίησης θα εξεταστεί από το νομικό τμήμα του Υπουργείου Παιδείας και θα πάει για ψήφιση στην ελληνική Βουλή, καθώς θέληση της Υπουργού είναι το μάθημα πρώτων βοηθειών στα ελληνικά σχολεία να ξεκινήσει άμεσα.</p>
      <figure>
        <img src="https://www.newsit.gr/wp-content/uploads/2019/11/save10.jpg"/>
        <figcaption>Φωτογραφία: kidssavelives.gr</figcaption>
      </figure>
      <p>Στο πλαίσιο της συνάντησης, πραγματοποιήθηκε η πρώτη εκπαίδευση υπαλλήλων του Υπουργείου Παιδείας, παρουσία της Υπουργού Παιδείας, δίνοντας το μήνυμα πως “οι μαθητές των ελληνικών σχολείων θα μαθαίνουν πλέον μαθήματα Πρώτων Βοηθειών, εθελοντισμού και αλληλεγγύης, με σκοπό η Ελλάδα να μην ανήκει πλέον στις τελευταίες χώρες της Ευρώπης στην επιβίωση θυμάτων εξωνοσοκομειακής καρδιακής ανακοπής”.</p>
      <p>Πηγή: <a href="https://www.kidssavelives.gr/%ce%bc%ce%b1%ce%b8%ce%b7%ce%bc%ce%b1-%cf%80%cf%81%cf%8e%cf%84%cf%89%ce%bd-%ce%b2%ce%bf%ce%b7%ce%b8%ce%b5%ce%b9%cf%8e%ce%bd-%cf%83%cf%84%ce%b1-%ce%b5%ce%bb%ce%bb%ce%b7%ce%bd%ce%b9%ce%ba%ce%ac-%cf%83/">Kidssavelives</a></p>
    </article>
  </body>
</html>