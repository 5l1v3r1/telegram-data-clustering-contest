<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-plane-crashes-over-congo-18-killed-2866157.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T14:22:50+00:00"/>
    <meta property="og:title" content="कांगो में क्रैश होकर घरों के ऊपर गिरा प्लेन, 24 की मौत"/>
    <meta property="og:description" content="कांगो लोकतांत्रिक गणराज्य के शहर गोमा में शनिवार को एक विमान उड़ान भरने के दौरान सघन आबादी वाले क्षेत्र में दुर्घटनाग्रस्त हो गया। इस हादसे में 24 लोगों की मौत हो गई। राहत और बचाव दल ने यह जानकारी..."/>
  </head>
  <body>
    <article>
      <h1>कांगो में क्रैश होकर घरों के ऊपर गिरा प्लेन, 24 की मौत</h1>
      <address><time datetime="2019-11-24T14:22:50+00:00">24 Nov 2019, 14:22</time> by <a rel="author">लाइव हिन्दुस्तान टीम, नई दिल्ली</a></address>
      <p>कांगो लोकतांत्रिक गणराज्य के शहर गोमा में शनिवार को एक विमान उड़ान भरने के दौरान सघन आबादी वाले क्षेत्र में दुर्घटनाग्रस्त हो गया। इस हादसे में 24 लोगों की मौत हो गई। राहत और बचाव दल ने यह जानकारी दी। गोमा बचाव सेवा के समन्वयक जोसेफ मकुंडी ने एएफपी को बताया, “हम अब तक 23 शव निकाल चुके हैं।”</p>
      <p>गोमा हवाईअड्डे के अधिकारी रिचर्ड मैंगोलोपा ने कहा कि इस दुर्घटना में किसी के भी बचने की उम्मीद नहीं है। डोर्नियर-228 विमान गोमा से 350 किलोमीटर उत्तर में स्थित बेनी जा रहा था। यह गोमा हवाईअड्डे के पास एक आवासीय इलाके में गिरा।</p>
      <p>बिजी बी एयरलाइन के कर्मचारी हेरिटियर ने बताया कि विमान में 17 यात्री और दो चालक दल के सदस्य थे और इसने सुबह करीब नौ-सवा नौ बजे उड़ान भरी।</p>
      <p>कांगो में यू.एन मिशन ने कहा कि उसने कांगो के अधिकारियों की मदद करने के लिए दो दमकल गाड़ियों के साथ एक आपातकालीन क्रैश और बचाव दल भेजा। मध्य अफ्रीकी राष्ट्र कांगो में खराब रखरखाव और हवाई सुरक्षा मानकों के कारण हवाई दुर्घटनाएं अक्सर होती हैं।</p>
    </article>
  </body>
</html>