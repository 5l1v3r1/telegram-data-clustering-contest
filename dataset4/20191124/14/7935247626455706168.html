<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/abd-ypg-ile-yeniden-216087h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:03:30+00:00"/>
    <meta property="og:title" content="ABD YPG ile yeniden"/>
    <meta property="og:description" content="DEAŞ Karşıtı Uluslararası Koalisyon, Türkiye'nin harekatı sonrasında askıya alınan DEAŞ'la mücadele operasyonlarını yeniden başlattı. "/>
  </head>
  <body>
    <article>
      <h1>ABD YPG ile yeniden</h1>
      <h2>DEAŞ Karşıtı Uluslararası Koalisyon, Türkiye'nin harekatı sonrasında askıya alınan DEAŞ'la mücadele operasyonlarını yeniden başlattı. </h2>
      <address>
        <time datetime="2019-11-24T14:03:30+00:00">24 Nov 2019, 14:03</time>
      </address>
      <p>Koalisyon açıklamasında, Suriye'nin doğusunda Deyrül Zor'da,  Suriye Demokratik Güçleri'yle (SDG) yeni operasyon düzenlendiği bilgisi verildi.</p>
      <p>DEAŞ Karşıtı Uluslararası Koalisyon, DEAŞ'ın tümüyle son bulması için Fırat'ın doğusunda geniş çaplı operasyona başlandığını duyurdu.</p>
      <p>Açıklamada, Suriye'nin doğusundaki Deyrül Zor vilayetini DEAŞ'tan temizleme misyonu taşıyan kapsamlı operasyonların 22 Kasım günü yeniden başlatıldığı, çok sayıda DEAŞ militanının öldürüldüğü ve yaralandığı belirtildi.</p>
      <p>
        <b>‘YÜZLERCE KOMANDO KATILDI'</b>
      </p>
      <p>Koalisyon açıklamasında, omurgasını terör örgütü PKK'nın Suriye'deki kolu olan YPG'nin oluşturduğu Suriye Demokratik Güçleri (SDG) kast edilerek ‘ortak güçlerin yüzlerce komandosunun, bir dizi yerleşkeyi temizlediği ve bir düzineden fazla savaşçıyı yakaladığı', bu sırada koalisyon güçlerinin de komandolara eşlik ettiği bilgisi verildi.</p>
      <p>
        <b>‘ORTAKLIK DEVAM EDİYOR'</b>
      </p>
      <p>Açıklamada, “Suriye'nin kuzeyinde son dönemde yaşanan gerilim ve Koaliyon askerlerinin Suriye'nin doğusuna kaydırılması nedeniyle DEAŞ'ı yenilgiye uğratma amaçlı operasyonlar kısa süreliğine durdurulsa da, bu baskın DEAŞ'la mücadelede devam eden ortaklığın bir parçasıydı. Uyuyan terör hücreleri Suriye'nin kuzeyinde hala devam eden bir tehdit. Yerel güvenlik güçleri, Koalisyon'un da yardımıyla, terörle mücadele operasyonları yürütmeye devam ediyor” denildi. </p>
    </article>
  </body>
</html>