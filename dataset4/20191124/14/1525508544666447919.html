<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779889/%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T14:26:49+00:00"/>
    <meta property="og:title" content="در پیامی؛ رهبر انقلاب اسلامی درگذشت «آیت‌الله میرمحمدی» را تسلیت گفتند"/>
    <meta property="og:description" content="حضرت آیت الله خامنه‌ای در پیامی درگذشت عالم پرهیزکار آیت‌الله سیدابوالفضل میرمحمدی را تسلیت گفتند."/>
  </head>
  <body>
    <article>
      <h1>در پیامی؛ رهبر انقلاب اسلامی درگذشت «آیت‌الله میرمحمدی» را تسلیت گفتند</h1>
      <address><time datetime="2019-11-24T14:26:49+00:00">24 Nov 2019, 14:26</time> by <a rel="author" href="https://www.mehrnews.com/archive?jr=328" target="_blank">جواد بخشی الموتی</a></address>
      <p>به گزارش <a href="https://www.mehrnews.com/">خبرگزاری مهر</a>، حضرت آیت الله خامنه‌ای در پیامی درگذشت عالم پرهیزکار آیت‌الله سیدابوالفضل میرمحمدی را تسلیت گفتند.</p>
      <p>متن پیام رهبر انقلاب اسلامی به این شرح است:</p>
      <p>بسم الله الرحمن الرحیم</p>
      <p>درگذشت عالم پرهیزکار آیةالله آقای حاج سیدابوالفضل میرمحمدی رحمةالله‌علیه را به خاندان مکرم و فرزندان محترم و دیگر بازماندگان و به همه‌ی ارادتمندان و دوستان ایشان تسلیت عرض میکنم. این عالم بزرگوار عمر با برکتی را با نزاهت و سلامت نفس گذرانیده و در دوران جمهوری اسلامی منشأ خدمات بوده‌اند، سالها نمایندگی در مجلس خبرگان و عضویت در شورای عالی قضائی و نیز اشتغال در دانشگاه در شمار مسئولیتهای ایشان بود. از خداوند متعال مغفرت و رحمت و حشر با اجداد طاهرین را برای ایشان مسألت مینمایم.</p>
      <p>سیّدعلی خامنه‌ای</p>
      <p>۳ آذر ۱۳۹۸</p>
      <p>همچنین مراسم بزرگداشت آن مرحوم از سوی رهبر معظم انقلاب اسلامی، دوشنبه ۴ آذر ۱۳۹۸ پس از نماز مغرب و عشاء در شبستان امام خمینی(ره) حرم مطهر حضرت  معصومه سلام الله علیها برگزار می‌شود.</p>
    </article>
  </body>
</html>