<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/samsung-galaxy-a51/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-24T14:30:58+00:00"/>
    <meta property="og:title" content="Samsung Galaxy A51 se poodhaluje"/>
    <meta property="og:description" content="Aktualizováno 24. 11. Představení nových modelů od Samsungu se blíží a již nyní bychom mohli konstatovat dle neoficiálních renderů, že všechny modely ponesou stejný design zadní i přední strany. Galaxy A51 se bude podobat Galaxy A71, což není neobvyklé, ale podobu budeme moci vidět u Galaxy S11 a Galaxy S11e. Nyní se objevují další informace […]"/>
  </head>
  <body>
    <article>
      <h6 class="kicker">aktualizováno</h6>
      <h1>Samsung Galaxy A51 se poodhaluje</h1>
      <address><time datetime="2019-11-24T14:30:58+00:00">24 Nov 2019, 14:30</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <h3>Aktualizováno 24. 11.</h3>
      <p>Představení nových modelů od Samsungu se blíží a již nyní bychom mohli konstatovat dle neoficiálních renderů, že všechny modely ponesou stejný design zadní i přední strany. Galaxy A51 se bude podobat <a href="https://dotekomanie.cz/2019/11/samsung-galaxy-a71/">Galaxy A71</a>, což není neobvyklé, ale podobu budeme moci vidět u <a href="https://dotekomanie.cz/2019/11/galaxy-s11-udajne-nabidne-druhou-generaci-108mpx-fotoaparatu/">Galaxy S11</a> a <a href="https://dotekomanie.cz/2019/11/samsung-galaxy-s11e-se-poodhaluje-na-renderech/">Galaxy S11e</a>. Nyní se objevují další informace kolem Galaxy A51.</p>
      <figure>
        <img src="https://dotekomanie.cz/wp-content/uploads/2019/11/Samsung-Galaxy-A51_5K_2-581x540-581x540x.jpg"/>
      </figure>
      <p>U tohoto modelu bude na zadní straně použit 48MPx snímač, jak jsme spekulovali. Dále bude k dispozici 12MPx ultraširoký foťák a pak dedikovaný 5MPx pro makro snímky. Samsung tentokrát nepoužije telefoťák, ale to je celkem pochopitelné u této třídy, spíše u tohoto modelu.</p>
      <h3>Aktualizováno 12. 11.</h3>
      <p>Před několika týdny jsme vás informovali, že má Samsung v plánu další model s označením Galaxy A51. Nyní se na světlo světa dostávají další specifikace a kromě toho také první neoficiální render, díky čemuž se dozvídáme, na co se vlastně těšit.</p>
      <p>Jak je vidět na obrázku níže, novinka bude mít díru pro kameru, přičemž tentokrát Samsung zvolil středové umístění. Očekáváme, že AMOLED displej nabídne zabudovanou čtečku otisků prstů. Na zadní straně jde vidět netradiční rozmístění kamer. Původně se spekulovalo, že by hlavní foťák mohl nabídnout 32 MPX, ale zřejmě dojde na použití 48MPx snímače.</p>
      <figure>
        <img src="https://dotekomanie.cz/wp-content/uploads/2019/10/Samsung-Galaxy-A51-render-leak-2440x2653x.jpg"/>
      </figure>
      <p>Novinka by měla přijít s procesorem Exynos 9611, který bude mít k dispozici 4 GB operační paměti. O energii se má postarat baterie s kapacitou 4000 mAh. Displej jako takový by měl nabídnout 6,51palcovou úhlopříčku s Full HD+ rozlišením. Sice render naznačuje, že by rámečky měly být stejně velké, ale je otázkou, jestli se tak skutečně stane, minimálně u toho spodního. Pokud ano, bude se jednat o první model s takovou konstrukcí ve střední třídě, minimálně s Androidem a od Samsungu.</p>
      <h3>Původní článek 27. 10.</h3>
      <p>Veřejná databáze známého benchmarku Geekbench odhaluje připravovaný telefon od společnosti Samsung a ten nese kódové označení SM-A515F. Jihokorejský výrobce by jej mohl poprvé ukázat široké veřejnosti na začátku roku 2020 pod názvem Galaxy A51. Poslední model Galaxy A50s byla oficiálně oznámen v druhé polovině srpna, takže zhruba po půl roční přestávce můžeme vyhlížet další novou generaci.</p>
      <p>
        <a href="https://dotekomanie.cz/2019/08/samsung-take-predstavil-galaxy-a50s/">Samsung představil Galaxy A50s</a>
      </p>
      <h3>Ve jménu střední třídy</h3>
      <p>Zveřejněný výpis obsahuje starší procesor Exynos 9611 z vlastní dílny, ale Samsung momentálně pracuje na novém Exynosu 9630 osazený osmi jádry, který v konečném výsledku využijí přednostně právě u Galaxy A51. Hardwarová sestava bude pokračovat 4GB operační pamětí RAM a uživatelská data pojme 64GB interní úložiště. Náročnější uživatelé potěší i očekávaná varianta se 6GB pamětí RAM nebo 128GB kapacitou úložiště.</p>
      <figure>
        <img src="https://dotekomanie.cz/wp-content/uploads/2019/08/Samsung-Galaxy-A50s-2-1024x707-1024x707x.jpg"/>
      </figure>
      <p>
        <i>Galaxy A50s</i>
      </p>
      <p>Posledním dílkem do skládačky je operační systém Android v předinstalované verzi 10, ke kterému ještě připojí vlastní uživatelé rozhraní One UI 2.0. Dále se v kuloárech hovoří až o čtyřech fotoaparátech (32 + 12 + 12 + 5 MPx) v zadní části nebo třech barevných provedení (černé, modré, stříbrné). I když prodejní cena není prozatím známa, tak lze cenovku odhadovat na 300 euro (tj. cca 7 666 Kč).</p>
      <figure>
        <img src="https://dotekomanie.cz/wp-content/uploads/2019/10/Samsung-Galaxy-A51-673x711x.jpg"/>
      </figure>
      <footer>Zdroje: <a href="https://www.gsmarena.com/samsung_galaxy_a51_specs_geekbench-news-39738.php#6512b/">gsmarena.com</a>, <a href="https://www.fonearena.com/blog/297825/samsung-galaxy-a51-specs-image-leak.html#6512b/">fonearena.com</a>, <a href="https://www.gsmarena.com/samsung_galaxy_a51_to_come_with_a_5mp_macro_camera-news-40225.php#6512b/">gsmarena.com</a></footer>
    </article>
  </body>
</html>