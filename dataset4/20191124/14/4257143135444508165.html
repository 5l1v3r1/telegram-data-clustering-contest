<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/24/meghalt-egy-utasszallito-repulo-masodpilotaja-kenyszerleszallas-kozben"/>
    <meta property="og:site_name" content="infostart"/>
    <meta property="article:published_time" content="2019-11-24T14:14:09+00:00"/>
    <meta property="og:title" content="Meghalt egy utasszállító repülő másodpilótája kényszerleszállás közben"/>
    <meta property="og:description" content="Repülés közben rosszul lett, majd a kényszerleszállás közben meghalt vasárnap az Aeroflot orosz légitársaság SU1546-os járatának másodpilótája."/>
  </head>
  <body>
    <article>
      <h1>Meghalt egy utasszállító repülő másodpilótája kényszerleszállás közben</h1>
      <address><time datetime="2019-11-24T14:14:09+00:00">24 Nov 2019, 14:14</time> by <a rel="author">Infostart / MTI</a></address>
      <h3>Repülés közben rosszul lett, majd a kényszerleszállás közben meghalt vasárnap az Aeroflot orosz légitársaság SU1546-os járatának másodpilótája.</h3>
      <p>A Moszkvából Anapába tartó gép a másodpilóta szívrohama miatt Rosztov-na-Donuban ért földet, de a 49 éves férfi hírügynökségi jelentések szerint leszállás közben életét vesztette.</p>
      <p>
        <mark>Az Aeroflot az közölte, hogy a mentőorvosok már nem tudtak rajta segíteni.</mark>
      </p>
      <p>A reggeli kényszerleszállást követően az utasszállító folytatta útját a Fekete-tenger partján fekvő Anapa felé.</p>
      <p>Az ügyben az orosz Nyomozó Bizottság (SZK) vizsgálatot indított.</p>
    </article>
  </body>
</html>