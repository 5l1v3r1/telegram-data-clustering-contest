<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/kuzey-ekspres-gazetesi-ne-gecmis-olsun-ziyareti-h375295.html"/>
    <meta property="og:site_name" content="HABER 61"/>
    <meta property="article:published_time" content="2019-11-24T14:18:17+00:00"/>
    <meta property="og:title" content="Kuzey Ekspres Gazetesi'ne geçmiş olsun ziyareti"/>
    <meta property="og:description" content="Trabzon Valisi İsmail Ustaoğlu ve Trabzon Büyükşehir Belediye Başkanı Murat Zorluoğlu, dün gece yangında hasar gören Kuzey Ekspres Gazetesi'ne ziyarette bulundular."/>
  </head>
  <body>
    <article>
      <h1>Kuzey Ekspres Gazetesi'ne geçmiş olsun ziyareti</h1>
      <h2>Trabzon Valisi İsmail Ustaoğlu ve Trabzon Büyükşehir Belediye Başkanı Murat Zorluoğlu, dün gece yangında hasar gören Kuzey Ekspres Gazetesi'ne ziyarette bulundular.</h2>
      <address>
        <time datetime="2019-11-24T14:18:17+00:00">24 Nov 2019, 14:18</time>
      </address>
      <p><a href="https://www.haber61.net/haberleri/trabzon">Trabzon</a> Valisi İsmail Ustaoğlu ve Trabzon Büyükşehir Belediye Başkanı Murat Zorluoğlu, yangın olayı yaşanan Kuzey Ekspres Gazetesi'ni ziyaret etti.</p>
      <p>Gazete İmtiyaz Sahibi Hasan Kurt ve gazete çalışanlarına 'geçmiş olsun' dileklerini ileten Ustaoğlu ve Zorluoğlu, her hangi bir can kaybı ve yaralanma olayı yaşanmamasının önemli bir teselli olduğunu kaydettiler.</p>
      <p>Büyükşehir Belediyesi İtfaiye ekiplerinin, yangın ihbarın gelmesinin hemen ardından olaya müdahale ettiğini ifade eden Zorluoğlu, "Gazetemizde önemli bir maddi hasar meydana geldiğini görüyoruz. Basın, demokrasilerin olmazsa olmazıdır. Maddi kayıplar kısa sürede yerine koyulacaktır. Kuzey Ekspres ailesine ve Trabzon basın camiasına geçmiş olsun. Allah bir daha yaşatmasın" dedi. </p>
      <p>Kuzey Ekspres Gazetesi İmtiyaz Sahibi ve gazete çalışanları ise Başkan Zorluoğlu'na ziyaretlerinden ötürü teşekkür etti. Kurt, "Acı bir olay yaşadık. Yayınımıza ara vermeden devam edeceğiz. Yanımızda olanlara teşekkür ediyoruz" diye konuştu.</p>
    </article>
  </body>
</html>