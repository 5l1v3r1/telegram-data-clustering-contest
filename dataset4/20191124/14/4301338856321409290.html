<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/i-megaloikonomou-epestrepse-ke-idrii-komma-pos-tha-onomazete/"/>
    <meta property="og:site_name" content="irafina"/>
    <meta property="article:published_time" content="2019-11-24T14:50:07+00:00"/>
    <meta property="og:title" content="Η Μεγαλοοικονόμου επέστρεψε και ιδρύει κόμμα – Πως θα ονομάζεται!"/>
    <meta property="og:description" content="Τη δημιουργία νέου κόμματος ανακοίνωσε η πρώην βουλευτής Θεοδώρα Μεγαλοοικονόμου. Μιλώντας στην τηλεόραση του ΣΚΑΪ, η κ. Μεγαλοοικονόμου, αν και είχε στο παρελθόν πει ότι αποχωρεί από την πολιτική, ανακοίνωσε την απόφασή της να προχωρήσει στην ίδρυση νέου κόμματος αποκαλύπτοντας, μάλιστα, και το όνομά του. Το κόμμα της θα ονομάζεται ΛΥΣ.ΙΣΟ.ΛΑ. από τις λέξεις: Λυσιστράτη, […]"/>
  </head>
  <body>
    <article>
      <h1>Η Μεγαλοοικονόμου επέστρεψε και ιδρύει κόμμα – Πως θα ονομάζεται!</h1>
      <address>
        <time datetime="2019-11-24T14:50:07+00:00">24 Nov 2019, 14:50</time>
      </address>
      <p>Τη δημιουργία νέου κόμματος ανακοίνωσε η πρώην βουλευτής Θεοδώρα Μεγαλοοικονόμου.</p>
      <p>Μιλώντας στην τηλεόραση του ΣΚΑΪ, η κ. Μεγαλοοικονόμου, αν και είχε στο παρελθόν πει ότι αποχωρεί από την πολιτική, ανακοίνωσε την απόφασή της να προχωρήσει στην ίδρυση νέου κόμματος αποκαλύπτοντας, μάλιστα, και το όνομά του. Το κόμμα της θα ονομάζεται ΛΥΣ.ΙΣΟ.ΛΑ. από τις λέξεις: Λυσιστράτη, Ισότητα, Λάμπιτω. «Λυσιστράτη, η Αθηναϊκή δημοκρατική, Ισότητα μεταξύ ανδρών και γυναικών, ίσα δικαιώματα και ίσες υποχρεώσεις και η Λαμπιτώ που είναι η Σπαρτιάτισσα ολιγαρχική», εξήγησε η κ. Μεγαλοοικονόμου.</p>
      <p>Αναφορικά με τον ιδεολογικό και πολιτικό χώρο στον οποίο θα ανήκει το κόμμα της, η Θεοδώρα Μεγαλοοικονόμου σημείωσε ότι θα πρόκειται για κόμμα στον χώρο του Κέντρου, το οποίο θα επικεντρώνεται κυρίως στις γυναίκες και στις ευάλωτες κοινωνικές ομάδες. «Λέει το Σύνταγμα, θα έχουμε μια ποσόστωση και δεν κάνουμε τίποτε άλλο από το να έχουμε 60% άνδρες και 40% γυναίκες. Εγώ θα το αντιστρέψω. Θα βάλω στο κόμμα 60% γυναίκες και 40% άνδρες. Και άνδρες που θα έχουν την ευαισθησία να υποστηρίξουν τις γυναίκες», είπε η πρώην βουλευτής.</p>
      <p>Τέλος, η Θεοδώρα Μεγαλοικονόμου εξέφρασε την άποψη ότι ο επόμενος Πρόεδρος της Δημοκρατίας πρέπει να είναι γυναίκα, προτείνοντας, μάλιστα, τη Λούκα Κατσέλη.</p>
      <figure>
        <iframe src="https://www.youtube.com/embed/sw-_dm5WtQY" width="1170" height="658" data-service="Youtube" scrolling="no"/>
      </figure>
      <p>eleftherostypos.gr</p>
    </article>
  </body>
</html>