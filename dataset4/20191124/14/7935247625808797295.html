<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yerel-secimlererekor-katilim-216089h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:06:02+00:00"/>
    <meta property="og:title" content="Yerel seçimlere rekor katılım"/>
    <meta property="og:description" content="Çin'in Hong Kong Özel İdari Bölgesi'nde halk, beş aydır hız kesmeyen hükümet karşıtı protestoların gölgesinde yerel seçimler için sandık başına gitti. "/>
  </head>
  <body>
    <article>
      <h1>Yerel seçimlere rekor katılım</h1>
      <h2>Çin'in Hong Kong Özel İdari Bölgesi'nde halk, beş aydır hız kesmeyen hükümet karşıtı protestoların gölgesinde yerel seçimler için sandık başına gitti. </h2>
      <address>
        <time datetime="2019-11-24T14:06:02+00:00">24 Nov 2019, 14:06</time>
      </address>
      <p>Yerel saatle 07.30'da başlayan yerel seçimler rekor düzeyde katılımla gerçekleşti. Dün öğlen saatlerine kadar 1,5 milyon seçmenin oy kullandığı açıklandı. Dört yıl önce yapılan seçimlerde toplam 1 milyon 470 bin kişi oy kullanmıştı, bu yıl ise 4 milyon 100 bin seçmen oy kullanmak amacıyla başvuruda bulundu.</p>
      <p>Hong Kong yönetimi seçim güvenliğinin sağlanması için 31 bin kolluk gücünün hazır bekletildiğini duyurdu. Yarı özerk yönetim başkanı Carrie Lam oyunu kullandığı seçim merkezinde yaptığı açıklamada, son günlerde protestoların nispeten azaldığını belirterek bu durumun devam etmesini umduğunu kaydetti. Lam, seçim sonuçlarının yeni bir başlangıca neden olmasını dilediğini söyledi. Resmi söruçların bugün açıklanması bekleniyor.</p>
      <p>18 seçim bölgesinden 452 sandalye için yarışacak adaylardan ipi önde göğüsleyenler, temsil ettikleri bölgelerde yaşayan vatandaşlar adına bin 200 kişilik komiteye girerek, hükümeti belirlemek üzere oy verme hakkına da sahip olacak. Belediye meclislerinde toplam 479 sandalye bulunuyor. Bunlardan 27'si seçim dışı anayasal süreçlerle belirleniyor, geri kalanı ise sandıktan çıkıyor.</p>
    </article>
  </body>
</html>