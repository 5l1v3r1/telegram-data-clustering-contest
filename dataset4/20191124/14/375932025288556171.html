<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/ejfeli-zarorat-vezethetnek-be-a-bulinegyedben-1888545/"/>
    <meta property="og:site_name" content="Világgazdaság"/>
    <meta property="article:published_time" content="2019-11-24T14:39:00+00:00"/>
    <meta property="og:title" content="Éjféli zárórát vezethetnek be a bulinegyedben"/>
    <meta property="og:description" content="Az erzsébetvárosi önkormányzat november 25-i képviselőtestületi ülésén két rendeletmódosító előterjesztést is napirendre tűznek."/>
  </head>
  <body>
    <article>
      <h1>Éjféli zárórát vezethetnek be a bulinegyedben</h1>
      <address><time datetime="2019-11-24T14:39:00+00:00">24 Nov 2019, 14:39</time> by <a rel="author">VG</a></address>
      <p>Erzsébetvárosban két előterjesztést is tárgyalnak majd a képviselőtestületi ülésen – Niedermüller Péter a vendéglátóhelyek üzemeltetőivel tárgyalná meg az éjjeli zárvatartást – írja a <a href="https://hetedhetker.blog.hu/2019/11/22/24_orai_zaras_a_24_oraban?utm_source=mandiner&amp;utm_medium=link&amp;utm_campaign=mandiner_201911">Hetedhétker blog.</a></p>
      <p>A <a href="https://mandiner.hu/cikk/20191124_ejfeli_zarorat_vezetnenek_be_a_bulinegyedben?fbclid=IwAR0nCweZzRIgcM7gp2GnpgdMoctEwWUZOY8UEHrTGrZK5yCMGBPilLZwTkc">Mandiner</a> szemléje szerint erzsébetvárosi önkormányzat november 25-i képviselőtestületi ülésén két rendeletmódosító előterjesztést is napirendre tűznek, amik a bulinegyedben működő vendéglátóegységek éjszakai nyitvatartásának szabályozására vonatkoznak.</p>
      <p>Az egyik előterjesztés szerint az éjféli zárás bevezetése ahhoz vezet majd, hogy az emberek partikultúrája megváltozik, korábban véget vetnek a bulinak. Az éjféli zárás témakörében Niedermüller Péter polgármester is benyújtott egy előterjesztést. Ez négy határozati javaslati pontból áll.</p>
      <figure>
        <img src="https://www.vg.hu/wp-content/uploads/2018/02/Download1-2.jpg"/>
        <figcaption>Fotó: MTI/Szigetváry Zsolt</figcaption>
      </figure>
      <p>Az önkormányzat egy objektív kritériumrendszer kidolgozását követően támogatná az éjfél utáni zárvatartás bevezetését. Azoknak a vendéglátóhelyeknek, amik éjfél után is nyitva szeretnének tartani, az ebben a kritériumrendszerben megadott követelményeket kell teljesíteniük.</p>
      <p>Az előterjesztés szerint az éjféli záróra bevezetését megelőzően egyeztetni kellene a vendéglátóhelyeket üzemeltető vállalkozókkal is. Továbbá a képviselőtestület felkéri Niedermüllert, hogy kezdeményezzen fővárosi szintű egyeztetéseket a kormánnyal a rövidtávú szálláskiadás szabályozásának megteremtése érdekében.</p>
    </article>
  </body>
</html>