<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247157/video-o-nava-cu-14-000-de-oi-s-a-scufundat-in-portul-midia-au-fost-salvate-2-oi-pana-acum.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T14:04:12+00:00"/>
    <meta property="og:title" content="VIDEO O nava cu 14.000 de oi s-a scufundat in Portul Midia. Au fost salvate 2 oi pana acum"/>
    <meta property="og:description" content="O nava cu peste 14.000 de oi s-a rssturnat, duminica, in Portul Midia. Unul dintre marinari a cazut peste bord in timpul rasturnarii. In momentul de fata doar 2 din cele 14.000 de oi au fost salvate, potrivit Mediafax."/>
  </head>
  <body>
    <article>
      <h1>VIDEO O nava cu 14.000 de oi s-a scufundat in Portul Midia. Au fost salvate 2 oi pana acum</h1>
      <address>
        <time datetime="2019-11-24T14:04:12+00:00">24 Nov 2019, 14:04</time>
      </address>
      <p>
        <b>O nava cu peste 14.000 de oi s-a rssturnat, duminica, in Portul Midia. Unul dintre marinari a cazut peste bord in timpul rasturnarii. In momentul de fata doar 2 din cele 14.000 de oi au fost salvate, potrivit Mediafax.</b>
      </p>
      <p>Doua oi din cele 14.000 aflate pe nava scufundata in Portul Midia au fost salvate pana acum. Autoritatile au inceput operatiunea de salvare a oilor vii cu doua nave ale Garzii de Coasta, in cooperare cu o ambarcatiune tip bombard apartinand ISU Dobrogea. Pana acum, autoritatile au anuntat ca au salvat doua oi, informeaza Mediafax.</p>
      <p>In aceste momente, vasul este jumatate sub apa, insa scufundarea sa a fost oprita.</p>
      <figure>
        <iframe src="https://www.youtube.com/embed/j-s3r9xAyLA" width="640" height="360" data-service="Youtube" scrolling="no"/>
      </figure>
      <p>ISU Constanta a anuntat ca s-a intrunit sedinta comitetului judetean pentru situatii de urgenta si se stabilesc masurile care vor fi luate pentru a evacua animalele vii, ulterior cele decedate. Inca nu se cunoaste numarul ovinelor care au scapat cu viata in urma accidentului, scrie Digi24.</p>
      <p>Nava Queen Hind, sub pavilion Palau, de 3785 tdw, incarcata cu 14.600 de oi si un echipaj de 22 de marinari de nationalitate siriana, s-a inclinat periculos si s-a scufundat partial pe bordul drept, duminica, in bazinul Portului Midia, dupa ce a plecat de la cheu, anunta Inspectoratul Politiei Judetene (IPJ) Constanta.</p>
      <p>
        <a href="https://www.wall-street.ro/articol/International/189549/nava-americana-cu-echipaj-de-33-de-membri-disparuta-in-atlantic.html">Citeste si:<br/>Nava americana cu echipaj de 33 de membri, disparuta in Atlantic</a>
      </p>
      <figure>
        <img src="https://img.wall-street.ro/image_thumbs/thumbs/9f0/9f0ee04ea17e5be67e3f56b490a675ad-400x250-00-65.jpg?v=1574658499"/>
      </figure>
      <p>Potrivit IPJ Constanta, apelul de urgenta a fost primit la ora 11.51, prin dispeceratul 112, fiind solicitata interventia pentru salvarea echipajului de la bord si a unui marinar cazut in apa Portului Midia.</p>
      <p>"Marinarul cazut peste bord a fost salvat de catre autoritatile portuare si colegii sai, au fost preluati de pe nava si adusi in siguranta, la cheu, tot de catre Capitania Portului Midia. Marinarul recuperat din apa a primit ingrijiri la tarm dar a refuzat transportul la spital", informeaza IPJ Constanta, citat de Agerpres.</p>
      <p>Restul echipajului a fost adus in siguranta la mal.</p>
      <p>
        <a href="https://www.wall-street.ro/articol/International/183411/echipajul-navei-maersk-tigris-din-care-fac-parte-si-romani-a-fost-eliberat.html">Citeste si:<br/>Echipajul navei Maersk, din care fac parte si romani, a fost eliberat</a>
      </p>
      <figure>
        <img src="https://img.wall-street.ro/image_thumbs/thumbs/722/722e58c75ae157515137880aa1ab97dc-400x250-00-65.jpg?v=1574658499"/>
      </figure>
      <footer>Sursa foto: Agerpres</footer>
    </article>
  </body>
</html>