<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/iki-aile-arasinda-silahli-kavga-3-olu-1-yarali-41381443"/>
    <meta property="og:site_name" content="Hürriyet"/>
    <meta property="article:published_time" content="2019-11-24T14:19:00+00:00"/>
    <meta property="og:title" content="İki aile arasında silahlı kavga: 3 ölü, 1 yaralı"/>
    <meta property="og:description" content="Mersin'in Anamur ilçesinde husumetli olan komşu aileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı."/>
  </head>
  <body>
    <article>
      <h1>İki aile arasında silahlı kavga: 3 ölü, 1 yaralı</h1>
      <h2>Mersin'in Anamur ilçesinde husumetli olan komşu aileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı.</h2>
      <address><time datetime="2019-11-24T14:19:00+00:00">24 Nov 2019, 14:19</time> by <a rel="author">Mithat ÜNAL/ANAMUR (Mersin) (DHA)</a></address>
      <p>Olay, öğleden sonra <a href="http://www.hurriyet.com.tr/haberleri/anamur">Anamur</a> merkeze 15 kilometre uzaklıktaki Karalarbahşiş Mahallesi'nde meydana geldi. <a href="http://www.hurriyet.com.tr/haberleri/mustafa-nehir">Mustafa Nehir</a> (65) ile <a href="http://www.hurriyet.com.tr/haberleri/ibrahim-nehir">İbrahim Nehir</a> (25), bahçelerine satmak için koydukları sütlerini aralarında husumet olan komşularının köpeğinin içtiğini gördü.</p>
      <p>Mustafa Nehir, komşularının oğlu <a href="http://www.hurriyet.com.tr/haberleri/ali-can-catak">Ali Can Çatak</a>'a (18) tepki gösterdi. Çıkan tartışma büyüyerek kavgaya dönüştü. Ali Can Çatak'ın babası <a href="http://www.hurriyet.com.tr/haberleri/ali-catak">Ali Çatak</a> (40) da kavgaya karıştı. Kavga sırasında kim tarafından ateşlendiği belli olmayan tüfekten çıkan saçmalar Ali Can Çatak, İbrahim Nehir, Mustafa Nehir ve ismi öğrenilemeyen kişiye isabet etti.</p>
      <p>4 kişi kanlar içinde yere yığılırken, çevredekilerin ihbarı üzerine sağlık ve jandarma ekipleri sevk edildi. Ali Çatak ise olay yerinden kaçtı.</p>
      <p>Sağlık görevlilerince ilk müdahalesi yapılan 4 yaralı hastaneye kaldırıldı. Tedaviye alınan yaralılardan İbrahim Nehir, Mustafa Nehir ve Ali Can Çatak, doktorların tüm çabasına rağmen kurtarılamadı. Diğer yaralının sağlık durumunun ciddiyetini koruduğu bildirildi.</p>
      <p>Ali Çatak'ı yakalamak için jandarma ekiplerince çalışma başlatıldı.</p>
    </article>
  </body>
</html>