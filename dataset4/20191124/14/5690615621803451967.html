<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837525-bokser-uaylder-nokautom-zakhistiv-titul-chempiona-wbc"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T14:38:00+00:00"/>
    <meta property="og:title" content="Боксер Уайлдер нокаутом захистив титул чемпіона WBC"/>
    <meta property="og:description" content="КИЇВ. 24 листопада. УНН. Непереможений американський чемпіон світу за версією WBC в суперважкій вазі Деонтей Уайлдер вийшов переможцем із бою проти кубинця …"/>
  </head>
  <body>
    <article>
      <h1>Боксер Уайлдер нокаутом захистив титул чемпіона WBC</h1>
      <address><time datetime="2019-11-24T14:38:00+00:00">24 Nov 2019, 14:38</time> by <a rel="author">Сергій Куркович</a></address>
      <p><b>КИЇВ. 24 листопада. УНН</b>. Непереможений американський чемпіон світу за версією WBC в суперважкій вазі Деонтей Уайлдер вийшов переможцем із бою проти кубинця Луїса Ортіса, повідомляє <b>УНН</b> з посиланням на "Boxingscene".</p>
      <p>Двобій у Лос-Анджелесі завершився наприкінці сьомого раунду. Ортіс за шість секунд до кінця трихвилинки пропустив прямий удар з правої від американця і не встиг повністю встати, поки рефері дорахував до десяти секунд – перемога нокаутом Уайлдера.</p>
      <p>Зазначимо, що за суддівськими картками рахунок на момент сьомого раунду був у всіх на користь Ортіса - 58:56, 59:55, 59:55.</p>
      <p>Примітно, що даний двобій для боксерів був другим в їх історії протистоянь. У першому минулого року Уайлдер переміг технічним нокаутом у 10-му раунді.</p>
      <p>Зауважимо, що американець завоював 43 звитягу (42 дострокові), йому вдалося провести вже десятий успішний захист титулу WBC.</p>
      <p>Нагадаємо, непереможний ексчемпіон світу Мейвезер <a href="https://www.unn.com.ua/uk/news/1837353-neperemozhniy-ekschempion-svitu-meyvezer-ogolosiv-pro-vidnovlennya-karyeri">оголосив</a> про відновлення кар'єри.</p>
    </article>
  </body>
</html>