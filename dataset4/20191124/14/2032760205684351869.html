<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90429"/>
    <meta property="og:site_name" content="Denník politika"/>
    <meta property="article:published_time" content="2019-11-24T14:35:09+00:00"/>
    <meta property="og:title" content="Koalícia s kotlebovcami alebo Harabinovou stranou Vlasť? Slováci vyjadrili svoj názor"/>
    <meta property="og:description" content="24.11.2019 (Webnoviny.sk) – Koalícia so stranou ĽSNS alebo Vlasť je neprijateľná pre viac ako dve tretiny ľudí. Vyplýva to z prieskumu agentúry Focus pre reláciu Na telo s Michalom Kovačičom televízie Markíza. Agentúra zisťovala u ľudí názor na možnú budúcu vládnu koalíciu, ak by sa opierala o podporu strany Mariana Kotlebu ĽSNS."/>
  </head>
  <body>
    <article>
      <h1>Koalícia s kotlebovcami alebo Harabinovou stranou Vlasť? Slováci vyjadrili svoj názor</h1>
      <address><time datetime="2019-11-24T14:35:09+00:00">24 Nov 2019, 14:35</time> by <a rel="author">Webnoviny</a></address>
      <p>24.11.2019 (Webnoviny.sk) – Koalícia so stranou ĽSNS alebo Vlasť je neprijateľná pre viac ako dve tretiny ľudí. Vyplýva to z prieskumu agentúry Focus pre reláciu Na telo s Michalom Kovačičom televízie Markíza. Agentúra zisťovala u ľudí názor na možnú budúcu vládnu koalíciu, ak by sa opierala o podporu strany Mariana Kotlebu ĽSNS.</p>
      <h3>Nesúhlasia aj voliči Smeru</h3>
      <p>Takú istú otázku dostali aj v prípade podpory strany Vlasť, ktorej lídrom je Štefan Harabin. Prieskum realizoval Focus od 15.10. do 22.10. tohto roka na vzorke 1021 respondentov.</p>
      <p>Celá prvá otázka znela: <i>„Do akej miery je pre Vás osobne prijateľné, aby sa budúca vládna koalícia, ktorá vzíde z nasledujúcich parlamentných volieb, opierala o podporu Kotlebovej Ľudovej strany Naše Slovensko?“</i> Takáto koalícia by bolo neprijateľná pre 67 percent všetkých oslovených. Opačne odpovedalo 27 percent ľudí. A takmer šesť percent sa nevedelo rozhodnúť.</p>
      <p>Prieskum sa týkal aj voličov jednotlivých politických strán. Napríklad, takúto koalíciu považuje za neprijateľnú viac ako 61 percent voličov strany Smer-SD. Prijateľné je to pre takmer 34 percent ľudí a neviem odpovedalo päť percent.</p>
      <h3>Neprijateľný aj Harabin</h3>
      <p>Voliči koalície strán Progresívne Slovensko a Spolu-občianska demokracia považujú spomínanú koalíciu za neprijateľnú, a to takmer 80 percent z nich.</p>
      <p>Druhá otázkou bola: <i>„A do akej miery je pre Vás osobne prijateľné, aby sa budúca vládna koalícia, ktorá vzíde z nasledujúcich parlamentných volieb, opierala o podporu strany Štefana Harabina Vlasť?“</i> Výsledky dopadli podobne.</p>
      <p>Možnú koalíciu by za neprijateľnú považovalo 70,5 percenta ľudí. Naopak, za prijateľnú, ju vidí 24,1 percenta oslovených. „Neviem“ odpovedalo v tomto prípade 5,4 percenta.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/koalicia-s-kotlebovcami-alebo-harabinovou-stranou-vlast-slovaci-vyjadrili-svoj-nazor/"><u>Koalícia s kotlebovcami alebo Harabinovou stranou Vlasť? Slováci vyjadrili svoj názor</u></a> © SITA Všetky práva vyhradené.</p>
    </article>
  </body>
</html>