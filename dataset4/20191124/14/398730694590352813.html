<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/polisen-jagade-flyende-bil-i-vasterort-polisbil-valte/"/>
    <meta property="og:site_name" content="DN.SE"/>
    <meta property="article:published_time" content="2019-11-24T14:48:27+00:00"/>
    <meta property="og:title" content="Polisen jagade flyende bil i Västerort – polisbil välte"/>
    <meta property="og:description" content="En polispatrull förföljde på söndagseftermiddagen ett fordon som vägrade stanna när polisen skulle stoppa det för kontroll."/>
  </head>
  <body>
    <article>
      <h1>Polisen jagade flyende bil i Västerort – polisbil välte</h1>
      <address><time datetime="2019-11-24T14:48:27+00:00">24 Nov 2019, 14:48</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>En polispatrull förföljde på söndagseftermiddagen ett fordon som vägrade stanna när polisen skulle stoppa det för kontroll. Ytterligare en patrull som skulle ansluta till insatsen välte med sin bil. Poliserna i den bilen skadades lindrigt.</b>
      </p>
      <p>Förföljandet började i Akalla strax före klockan 15 på söndagen. Efter en stund körde föraren i det jagade fordonet in på en cykelbana.</p>
      <p>– Då fick de förföljande poliserna order om att avbryta. Vi kör inte in på cykelbanor, säger Stockholmspolisens presstalesperson Eva Nilsson.</p>
      <p><b>Till en början var endast en polispatrull</b> inblandad, men efter hand anslöt sig flera, som intog olika positioner i närområdet.</p>
      <p>En av de patruller som instruerats att hjälpa till välte med sin bil på väg till insatsen.</p>
      <p>– Det var inte i samband med förföljandet, säger Eva Nilsson.</p>
      <p>– Kollegorna blev lindrigt skadade.</p>
      <p><b>Den eftersökta bilen hittades så småningom</b> i Jakobsberg, tom. Det visade sig att den var anmäld stulen.</p>
      <p>Polisen letar ännu vid 15.30-tiden efter den eller de personer som körde bilen.</p>
    </article>
  </body>
</html>