<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jamtland/misshandlade-mannen-har-kunnat-horas-men-ingen-misstankt-gripen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T14:15:07+00:00"/>
    <meta property="og:title" content="Misshandlade mannen har kunnat höras – men ingen misstänkt gripen"/>
    <meta property="og:description" content="Under dagen har polisen kunnat höra den man som utsattes för ett mordförsök i Östersund natten till lördagen. Men fortfarande finns inga misstänkta."/>
  </head>
  <body>
    <article>
      <h1>Misshandlade mannen har kunnat höras – men ingen misstänkt gripen</h1>
      <address><time datetime="2019-11-24T14:15:07+00:00">24 Nov 2019, 14:15</time> by <a rel="author">Maria Harning</a></address>
      <p>
        <b>Under dagen har polisen kunnat höra den man som utsattes för ett mordförsök i Östersund natten till lördagen. Men fortfarande finns inga misstänkta.</b>
      </p>
      <p>Det var vid <a href="https://www.svt.se/nyheter/lokalt/jamtland/man-grovt-misshandlad-i-ostersund">0:30-tiden natten till lördagen som en man i 50-årsåldern misshandlades svårt med ett tillhygge </a>på Thoméegränd i centrala Östersund.</p>
      <p>Mannen fördes till sjukhus med svåra skador, men han har kunnat höras under dagen.</p>
      <p>– Vi har kunnat prata med honom, säger jourhavande förundersökningsledare Suss Braunerhielm till SVT Nyheter Jämtland. Vi har fått en bild av händelseförloppet, men vill inte säga vad som föranlett misshandeln.</p>
      <h3>Vill ha fler tips</h3>
      <p>Polisen misstänker att flera gärningsmän var inblandade och händelsen utreds som försök till mord, alternativ grov misshandel. Man vill också gärna att folk hör av sig om de har uppgifter som kan föra utredningen framåt.</p>
      <p>– Vi har fått in en del tips som vi bearbetar, men vill gärna ha in fler, säger Suss Braunerhielm.</p>
    </article>
  </body>
</html>