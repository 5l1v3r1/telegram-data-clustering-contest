<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/incendiu-in-sun-plaza-din-capitala-mall-ul-a-fost-evacuat-in-intregime-pompierii-intervin-de-urgenta-foto-update-autoritatile-anunta-ca-incendiul-a-fost-stins-18611518"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T14:49:31+00:00"/>
    <meta property="og:title" content="Incendiu în Sun Plaza din Capitală. Mall-ul a fost evacuat în întregime. Pompierii intervin de urgenţă. FOTO / UPDATE: Autorităţile anunţă că incendiul a fost stins"/>
    <meta property="og:description" content="UPDATE: Incendiul din parcarea mall-ului Sun Plaza a fost stins de pompieri. Din cauza fumului dens, s-a declanşat alarma de urgenţă şi toţi cei care se aflau în incintă au fost evacuaţi, informează ISU Bucureşti - Ilfov."/>
  </head>
  <body>
    <article>
      <h1>Incendiu în Sun Plaza din Capitală. Mall-ul a fost evacuat în întregime. Pompierii intervin de urgenţă. FOTO / UPDATE: Autorităţile anunţă că incendiul a fost stins</h1>
      <address>
        <time datetime="2019-11-24T14:49:31+00:00">24 Nov 2019, 14:49</time>
      </address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21449/18611518/2/7319d13e-b397-45f9-8c95-391b77da5c62.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18611518/3/b61c2d56-f87c-4a30-8273-51a300055a64.jpg?width=620"/>
        </figure>
      </slideshow>
      <p>UPDATE: Incendiul din parcarea mall-ului Sun Plaza a fost stins de pompieri. Din cauza fumului dens, s-a declanşat alarma de urgenţă şi toţi cei care se aflau în incintă au fost evacuaţi, informează ISU Bucureşti - Ilfov.</p>
      <p>Mall-ul Sun Plaza din sectorul 4 al Capitalei a fost evacuat, duminică, din cauza unui incendiu care a izbucnit în parcarea subterană. Mai multe echipaje de pompieri intervin pentru a stinge incendiul. Nu au fost anunţate victime, potrivit reprezentanţior ISU Bucureşti-Ilfov.</p>
      <p>Potrivit reprezentanţilor ISU Bucureşti – Ilfov, un incendiu puternic a izbucnit dumincă, în jurul orei 16.00, la mall-ul Sun Plaza din Sectorul 4.</p>
      <p>Mai multe echipaje de pompieri intervin pentru stingerea incendiului.</p>
      <p>Reprezentanţii ISU Bucureşti – Ilfov spun că fumul vine din parcarea subterană, la minus 2.</p>
      <p>Toate persoanele care erau în parcare au fost evacuate şi nu sunt persoane rănite.</p>
      <p>Pompierii acţionează la ora transmiterii ştirii, nu se mai observă flacără, potrivit ISU BIF.</p>
    </article>
  </body>
</html>