<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rosja/311249985-Samolot-ladowal-awaryjnie-Zmarl-pilot.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-24T14:37:00+00:00"/>
    <meta property="og:title" content="Samolot lądował awaryjnie. Zmarł pilot"/>
    <meta property="og:description" content="Samolot lecący z Moskwy do Anapy wylądował awaryjnie w Rostowie nad Donem."/>
  </head>
  <body>
    <article>
      <h1>Samolot lądował awaryjnie. Zmarł pilot</h1>
      <address><time datetime="2019-11-24T14:37:00+00:00">24 Nov 2019, 14:37</time> by <a rel="author">Rusłan Szoszyn</a></address>
      <p>
        <b>Samolot lecący z Moskwy do Anapy wylądował awaryjnie w Rostowie nad Donem.</b>
      </p>
      <p>Samolot pasażerski, lecący z Moskwy do Anapy musiał lądować awaryjnie w Rostowie nad Donem z powodu śmierci jednego z pilotów. Rosyjska agencja Interfax podaje, że pilot w trakcie lotu skarżył się na ból w klatce piersiowej, zmarł jeszcze przed lądowaniem. Agencja podaje, że ze wstępnych ustaleń wynika, że przyczyną śmierci był zawał serca.</p>
      <p>Rosyjskie media podają, że Komitet Śledczy rozpoczął śledztwo w spawie śmierci pilota.  Przedstawiciele rosyjskich linii lotniczych "Aeroflot" twierdzą, że stan zdrowia zmarłego pilota przed wylotem z Moskwy był dobry.</p>
    </article>
  </body>
</html>