<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@edrism/%D8%A8%D9%87-%D8%A7%D9%81%D8%AA%D8%AE%D8%A7%D8%B1%D9%90-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%85%D8%BA%D8%B2%D9%90-%D8%AF%D9%86%DB%8C%D8%A7-%D8%A7%D8%B2-%D8%B7%D8%B1%D9%81%D9%90-%DB%8C%DA%A9-%D9%86%D9%88%D8%B1%D9%88%D9%86%D9%90-%D8%A8%DB%8C%D9%85%D9%82%D8%AF%D8%A7%D8%B1-tbqdiqzohqf5"/>
    <meta property="og:site_name" content="ویرگول"/>
    <meta property="article:published_time" content="2019-11-24T01:32:00+00:00"/>
    <meta property="og:title" content="به افتخارِ بزرگترین مغزِ دنیا (از طرفِ یک نورونِ بی‌مقدار)"/>
    <meta property="og:description" content="درست چند روز قبل از قطعی اینترنت برای خودم یه مغز دوم ساخته بودمme my brainچندتا سرویس رو بررسی کرده بودم و با کمکِ ترلو و اورنوت یه سی…"/>
  </head>
  <body>
    <article>
      <h1>به افتخارِ بزرگترین مغزِ دنیا (از طرفِ یک نورونِ بی‌مقدار)</h1>
      <address><time datetime="2019-11-24T01:32:00+00:00">24 Nov 2019, 01:32</time> by <a rel="author" href="https://virgool.io/@edrism" target="_blank">ادریس میرویسی</a></address>
      <p>درست چند روز قبل از قطعی اینترنت برای خودم یه مغز دوم ساخته بودم.</p>
      <figure>
        <img src="https://files.virgool.io/upload/users/1249/posts/tbqdiqzohqf5/y52uivt1dobn.jpeg"/>
        <figcaption>me &amp; my brain.</figcaption>
      </figure>
      <p>چندتا سرویس رو بررسی کرده بودم و با کمکِ ترلو و اورنوت یه سیستم ساخته بودم که مثل یک مغز دوم بخشی از بارِ مغز اولم رو به دوش می‌کشید.</p>
      <p>ایده‌ی جدیدی نبود، حتی قبلا هم مدل‌های مختلف رو تست کرده بودم، ولی ایندفعه هیجانم بیشتر بود.</p>
      <p>و البته بهتر از قبل داشت کار می‌کرد.</p>
      <p>برای انجام دادن کارها و حتی فکر کردنم کاملا بهش متکی بودم.</p>
      <p>و سیستم‌های قبلی رو کنار گذاشته بودم به خاطرش.</p>
      <p>و البته اونقدر بهینه بود که نمی‌شد توی چند روز یه جایگزینِ مناسب براش پیدا کرد.</p>
      <p>(بعدا توضیح می‌دم درباره‌ش)</p>
      <p>بدون اینترنت یکی از مغزهام رو از دست داده بودم. تمرکزم کمتر بود. و در مجموع خنگ‌تر بودم توی هفته‌ی پیش.</p>
      <p>حتی اگه این مغز دوم رو طراحی نکرده بودم باز هم شبیه یک سلول عصبی بودم که از یک مغزِ زنده و پیچیده جدا افتاده‌ام.</p>
      <figure>
        <img src="https://files.virgool.io/upload/users/1249/posts/tbqdiqzohqf5/f8xssitbw9tl.jpeg"/>
      </figure>
      <p>جمله‌ی قبلی یک عبارت زیبای ادبی نیست.</p>
      <p>ء connectivity توی دنیای این روزها به شدت پررنگه، به طوری که کارکرد و «معنا»ی چیزها تحت تاثیرِ این «اتصال» قرار گرفته.</p>
      <blockquote>
        <b>ما روز به روز داریم از homo sapiens به connecto sapiens دگردیسی می‌کنیم.<br/>ما بدونِ «اتصال به اینترنت» اون آدم‌های قبلی نیستیم.</b>
      </blockquote>
      <figure>
        <img src="https://files.virgool.io/upload/users/1249/posts/tbqdiqzohqf5/2nqjiapglabm.jpeg"/>
        <figcaption>connecto sapiens</figcaption>
      </figure>
      <p>برای منی که پنج سال اخیر مهم‌ترین اتفاقای زندگیم آنلاین بودن،</p>
      <p>منی که عزیزترین آدمای زندگیم به طور میانگین چندین هزار کیلومتر باهام فاصله دارن و بیشترشون رو هرگز از نزدیک ندیدم،</p>
      <p>منی که بخش مهمی از زندگیِ فکریم توی اینترنت می‌گذره و بیشترین بده‌بستان رو با این مغزِ بزرگ دارم،</p>
      <p>
        <b>هفته‌ی پیش یک بحرانِ «وجودی» بود.</b>
      </p>
      <p>به آینده‌ی بدون اینترنت فکر می‌کردم.</p>
      <p>به تمام آدمایی که توی این سال‌ها با کمک اینترنت پیدا کردم. ازشون چیز یاد گرفتم. و باهاشون در «ارتباط» بودم.</p>
      <p>آدمایی که بدون اینترنت توی خواب هم نمی‌دیدمشون.</p>
      <p>حتی بیشتر کتاب‌هایی که این روزها می‌خونم رو هم اینترنت به دستم رسونده ....</p>
      <p>
        <b>من از آینده‌ی بدون اینترنت می‌ترسم.</b>
      </p>
      <p>
        <b>دنیای بدونِ اینترنت شبیهِ این دنیا نیست. نمی‌دونم تاریک‌تره یا روشن‌تر. فقط می‌دونم به کلی متفاوته.</b>
      </p>
      <p>
        <b>ادریسِ بدونِ اینترنت هم یه نفر دیگه است.</b>
      </p>
      <p>
        <b>من از ادریسِ بدونِ اینترنت می‌ترسم.</b>
      </p>
      <figure>
        <img src="https://files.virgool.io/upload/users/1249/posts/tbqdiqzohqf5/hhrqvxigzuqy.jpeg"/>
      </figure>
    </article>
  </body>
</html>