<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Portugal/a315478-Benfika-posle-preokreta-prezivela-treceligasa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T01:23:00+00:00"/>
    <meta property="og:title" content="Benfika posle preokreta preživela trećeligaša"/>
    <meta property="og:description" content="Aktuelni šampion Portugalije Benfika plasirao se u osminu finala kupa te zemlje, pošto je kao gost savladao trećeligaša Vizelu 2:1."/>
  </head>
  <body>
    <article>
      <h1>Benfika posle preokreta preživela trećeligaša</h1>
      <h2>Aktuelni šampion Portugalije Benfika plasirao se u osminu finala kupa te zemlje, pošto je kao gost savladao trećeligaša Vizelu 2:1.</h2>
      <address><time datetime="2019-11-24T01:23:00+00:00">24 Nov 2019, 01:23</time> by <a rel="author">Vladimir Vesić</a></address>
      <figure>
        <img src="https://sportklub.rs/Picture/146972/jpeg/Benfika-Portugal"/>
        <figcaption>
          <cite>Getty images/Octavio Passos</cite>
        </figcaption>
      </figure>
      <p>Domaćin je poveo već u šestom minutu golom Samua na radost brojnih navijača. Koliko je teška bila situacija za Orlove pokazao je i potez trenera Bruna Laža, koji je već na poluvremenu u igru uveo jednog od najznačajnijih igrača ove sezone Karlosa Vinisijusa. U 70. minutu De Tomas je doneo izjednačenje, a u samom finišu meča, u 87. minutu upravo je Brazilac Vinisijus stupio na scenu. Postigao je pogodak za pobedu i trnovit prolaz favorita u osminu finala.<br/><br/>U ostalim mečevima šesnaestine finala kupa odigranih u subotu Sertanense je posle produžetka savladao Farense 2:1, iako je trećeligaš dobio čak tri crvena kartona. Akademiko Viseu minimalnim rezultatom eliminisao je Feirense, a istim rezultatom Familikao bio je bolji od Akademika, kao i Braga od Žil Visentea, dok je Sporting Espinjo savladao Aruku 3:2.</p>
    </article>
  </body>
</html>