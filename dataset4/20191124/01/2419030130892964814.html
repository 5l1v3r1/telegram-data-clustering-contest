<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191124/man-valt-hulpverleners-aan-bij-brand-stompwijk/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-24T01:48:19+00:00"/>
    <meta property="og:title" content="Man valt hulpverleners aan bij brand Stompwijk"/>
    <meta property="og:description" content="STOMPWIJK (ANP) - Een man is in de nacht van zaterdag op zondag bij een woningbrand in het Zuid-Hollandse Stompwijk opgepakt nadat hij de hulpdiensten ter plaatse aanviel. Het gaat volgens een politiewoordvoerder om de bewoner van het huis dat in brand staat."/>
  </head>
  <body>
    <article>
      <h1>Man valt hulpverleners aan bij brand Stompwijk</h1>
      <address><time datetime="2019-11-24T01:48:19+00:00">24 Nov 2019, 01:48</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Een man is in de nacht van zaterdag op zondag bij een woningbrand in het Zuid-Hollandse Stompwijk opgepakt nadat hij de hulpdiensten ter plaatse aanviel. Het gaat volgens een politiewoordvoerder om de bewoner van het huis dat in brand staat.</b>
      </p>
      <p>Waarom de man de hulpdiensten te lijf ging, is niet bekend. Er was volgens de brandweer niemand thuis toen de brand in het huis uitbrak.</p>
      <p>Het blussen kan nog uren duren, zegt een brandweerwoordvoerder. Daardoor is de N206 tussen Leiden en Leidschendam ter hoogte van de brand afgesloten.</p>
    </article>
  </body>
</html>