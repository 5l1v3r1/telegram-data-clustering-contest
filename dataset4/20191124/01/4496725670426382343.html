<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/cultura/article/19-cultura/1700312-alertadors-al-tantarantana.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Alertadors al Tantarantana"/>
    <meta property="og:description" content="‘La revelació 1.0' denuncia el castig als que fan públic els abusos del Poder"/>
  </head>
  <body>
    <article>
      <h1>Alertadors al Tantarantana</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">J.B</a></address>
      <p>El Tantarantana actualitza una peça de teatre documental estrenada al Grec 2018. <i>La revelació 1.0</i>, que es pot veure fins a l’1 de desembre, desgrana paraula per paraula les raons per les quals la justícia amenaça Julian Assange, Chelsea Manning i per què Edward Snowden viu en parador desconegut, aparentment per Rússia. Aquests alertadors digitals que fan públic l’abús del poder difonent-ho a la xarxa (coneguts com a <i>whistleblowers</i>) viuen una marginació, tot i que estan convençuts que la seva acció heroica (encara que es pugui considerar il·legal perquè revelen documentació confidencial) despertarà la valentia d’altres que faran imparable la publicació de secrets que mantenen el poder amb un domini impune.</p>
      <p>De fet, l’obra insinua al final altres alertadors de casos de corrupció de l’Estat espanyol, sense arribar a desgranar-los. Jorge-Yamam Serrano, impulsor del projecte que ha comptat amb el suport de Neus Molina per a completar la documentació, ja va fer un espectacle a partir de les gravacions de la conversa al restaurant La Camarga. En aquella ocasió, el resultat va ser més aviat grotesc pel to de la conversa. Ara, tot té un to molt més greu, amb una clau de <i>thriller</i> (Snowden a l’hotel de Hong Kong), de drama (Manning a la presó) i d’ètica (Manning i Assange mantenint-se ferms en les seves acusacions, tot i l’amenaça fscal).</p>
    </article>
  </body>
</html>