<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837469-troye-ukrayintsiv-viboroli-medali-kubku-svitu-z-fekhtuvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T01:59:00+00:00"/>
    <meta property="og:title" content="Троє українців вибороли медалі Кубку світу з фехтування"/>
    <meta property="og:description" content="КИЇВ. 24 листопада. УНН. Одразу троє представників України зійшли на п'єдестали пошани перших в олімпійському сезоні великих турнірів серед чоловіків та …"/>
  </head>
  <body>
    <article>
      <h1>Троє українців вибороли медалі Кубку світу з фехтування</h1>
      <address><time datetime="2019-11-24T01:59:00+00:00">24 Nov 2019, 01:59</time> by <a rel="author">Сергій Куркович</a></address>
      <p><b>КИЇВ. 24 листопада. УНН.</b> Одразу троє представників України зійшли на п'єдестали пошани перших в олімпійському сезоні великих турнірів серед чоловіків та жінок, передає <b>УНН</b> з посиланням на НОК України.</p>
      <p>У чоловічій шпазі в рамках чоловічого етапу Кубку світу у Берні (Швейцарія) не було рівних Ігорю Рейзліну. У фіналі наш земляк обіграв Вадима Анохіна із Росії – 11:10. "Бронза" у цій програмі дісталася українцеві Роману Свічкарю.</p>
      <p>На жіночому етапі Кубку світу в французькому Орлеані наша шаблістка Ольга Харлан дійшла до півфіналу, де поступилася господарці змагань Манон Брюне – 14:15. Українка залишилась із "бронзою".</p>
      <p>Зауважимо, що для Рейзліна це перша в кар'єрі перемога в Кубку світу, для Свічкаря - перша особиста нагорода.</p>
    </article>
  </body>
</html>