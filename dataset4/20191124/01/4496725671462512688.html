<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/opinio/article/62-apunt/1700813-silvia-perez-cruz-en-el-disc-de-cohen.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Sílvia Pérez Cruz, en el disc de Cohen"/>
    <meta property="og:description" content="Entre les grans fites internacionals assolides aquests últims anys per cantants catalanes caldrà incloure també la participació de la palafrugellenca Sílvia Pérez Cruz en dues cançons (Moving on..."/>
  </head>
  <body>
    <article>
      <h1>Sílvia Pérez Cruz, en el disc de Cohen</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">Guillem Vidal</a></address>
      <p>Entre les grans fites internacionals assolides aquests últims anys per cantants catalanes, caldrà incloure-hi també la participació de la palafrugellenca Sílvia Pérez Cruz en dues cançons (Moving on<i> </i>i The night of Santiago) del nou disc pòstum de Leonard Cohen, Thanks for the dance, gravat pel quebequès pocs dies abans de morir, el novembre del 2016, i completat pel seu fill Adam amb l’ajuda, a més de Pérez Cruz i el també nostre Javier Mas, de figures com ara Beck, Daniel Lanois i Jennifer Warnes. Una altra gesta, en resum, firmada per una cantant del país i un epíleg, també, per a la relació de Leonard Cohen amb Catalunya, reflectida molt especialment en un disc i espectacle d’homenatge fa 10 anys. Se’l recorda i se l’enyora.</p>
    </article>
  </body>
</html>