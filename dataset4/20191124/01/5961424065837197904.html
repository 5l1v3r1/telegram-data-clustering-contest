<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7148223/%D8%AA%D9%82%D9%88%DB%8C%D8%AA-%D8%B3%D8%A7%D9%85%D8%A7%D9%86%D9%87%E2%80%8C%D9%87%D8%A7%DB%8C-%D8%B1%D8%A7%D8%AF%D8%A7%D8%B1%DB%8C-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D8%A8%D9%87-%D8%AF%D8%B3%D8%AA-%D9%81%D8%B1%D8%A7%D9%86%D8%B3%D9%87-%D9%88-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-24T01:09:00+00:00"/>
    <meta property="og:title" content="تقویت سامانه‌های راداری سعودی‌ها به دست فرانسه و آمریکا"/>
    <meta property="og:description" content="پس از حملات ماه سپتامبر به تاسیسات آرامکوی سعودی، آمریکا و فرانسه در حال تقویت سامانه‌های راداری عربستان سعودی هستند."/>
  </head>
  <body>
    <article>
      <h1>تقویت سامانه‌های راداری سعودی‌ها به دست فرانسه و آمریکا</h1>
      <address>
        <time datetime="2019-11-24T01:09:00+00:00">24 Nov 2019, 01:09</time>
      </address>
      <h3>پس از حملات ماه سپتامبر به تاسیسات آرامکوی سعودی، آمریکا و فرانسه در حال تقویت سامانه‌های راداری عربستان سعودی هستند.</h3>
      <p>به گزارش<a href="https://www.yjc.ir/fa/world">گروه بین‌الملل باشگاه خبرنگاران جوان</a>، به نقل از رویترز، پس از حملات ماه سپتامبر به تاسیسات آرامکوی سعودی، آمریکا و فرانسه در حال تقویت سامانه‌های راداری عربستان سعودی هستند.</p>
      <p>به گزارش رویترز، ژنرال «کنت مکنزی» فرمانده نیرو‌های آمریکا در خاورمیانه و جنوب آسیا گفت: «ما به پالایش اطلاعات درباره حملات علیه تاسیسات نفتی آرامکو ادامه می‌دهیم و این اطلاعات از طریق سعودی‌ها منتشر خواهد شد.»</p>
      <p>وی که در جمع خبرنگاران در منامه بحرین صحبت می‌کرد، گفت: «ما در حال کار با سعودی‌ها برای افزایش شبکه سامانه‌ای آن‌ها هستیم. این موضوع باعث خواهد شد تا آن‌ها قادر شوند تا بهتر به دفاع از خود در برابر تهدید‌ها بپردازند.»</p>
      <p>مکنزی افزود که افزایش حضور نظامی ارتش آمریکا در پایگاه هوایی شاهزاده سلطان در جنوب ریاض که علاوه بر پایگاه‌های وسیع در قطر و بحرین می‌باشد، توانایی دشمن برای هدف قراردادن شما را پیچیده می‌کند.</p>
      <p>انتهای پیام/</p>
    </article>
  </body>
</html>