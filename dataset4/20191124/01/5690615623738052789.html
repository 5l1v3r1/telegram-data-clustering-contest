<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837466-derzhdep-ssha-zaklikav-providni-sotsmerezhi-zablokuvati-storinki-lideriv-iranu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T01:17:00+00:00"/>
    <meta property="og:title" content="Держдеп США закликав популярні соцмережі заблокувати сторінки лідерів Ірану"/>
    <meta property="og:description" content="КИЇВ. 24 листопада. УНН. Спецпредставник державного департаменту Сполучених Штатів Америки по Ірану Брайан Хук закликав керівництво популярних соціальних …"/>
  </head>
  <body>
    <article>
      <h1>Держдеп США закликав популярні соцмережі заблокувати сторінки лідерів Ірану</h1>
      <address><time datetime="2019-11-24T01:17:00+00:00">24 Nov 2019, 01:17</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> Спецпредставник державного департаменту Сполучених Штатів Америки по Ірану Брайан Хук закликав керівництво популярних соціальних мереж Facebook, Instagram і Twitter заблокувати сторінки, що належать представникам вищої влади Ірану. Про це повідомляє <b>УНН</b> з посиланням на Twitter Держдепу.</p>
      <p>Він заявив, що акаунти президента країни Хасана Рухані, міністра закордонних справ Мохаммада Джавада Заріфа і верховного лідера Ірану Алі Хаменеї повинні бути заблоковані, "поки вони не відновлять інтернет для свого народу".</p>
      <p>"Зараз режим відключив інтернет, оскільки намагається приховати усі смерті і ту трагедію, на яку режим прирік тисячі протестувальників по всій країні", — зазначив Хук.</p>
      <p>Нагадаємо, влада Ірану підтвердила <a href="https://www.unn.com.ua/uk/news/1837350-vlada-iranu-pidtverdila-aresht-blizko-100-lideriv-protestiv">арешт близько 100 лідерів протестів.</a></p>
    </article>
  </body>
</html>