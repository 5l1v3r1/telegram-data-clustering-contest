<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2824222-ukrainski-gromadi-tureccini-vsanuvali-pamat-zertv-golodomoru.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T01:43:00+00:00"/>
    <meta property="og:title" content="Українські громади Туреччини вшанували пам'ять жертв Голодомору"/>
    <meta property="og:description" content="У Туреччині, зокрема в Анкарі, Стамбулі, Анталії, Кушадаси, Ізмірі, Самсуні відбулися заходи пам’яті жертв Голодомору 1933-1932 років в Україні."/>
  </head>
  <body>
    <article>
      <h1>Українські громади Туреччини вшанували пам'ять жертв Голодомору</h1>
      <h2>У Туреччині, зокрема в Анкарі, Стамбулі, Анталії, Кушадаси, Ізмірі, Самсуні відбулися заходи пам’яті жертв Голодомору 1933-1932 років в Україні.</h2>
      <address>
        <time datetime="2019-11-24T01:43:00+00:00">24 Nov 2019, 01:43</time>
      </address>
      <p>Про це повідомляє кореспондент Укрінформу.</p>
      <p>«Голодомор – це трагічна сторінка в історії українського народу. Мільйони людей стали жертвами штучно створеного голоду в країні, яка завжди асоціювалася із високою плодючістю землі, багатими врожаями, працьовитими людьми. Ми пам’ятаємо і вшановуємо пам'ять тих, хто став жертвами, прийняв мученицьку смерть на своїй землі», - йшлося на уроці пам'яті в Український суботній школі в Анкарі.</p>
      <figure>
        <img src="https://static.ukrinform.com/photos/2019_11/1574563918-595.jpeg"/>
      </figure>
      <p>Уроки пам’яті пройшли також в Ізмірі та в Кушадаси.</p>
      <p>«Сьогодні Україна схиляє голову перед пам‘яттю мільйонів людей, які стали жертвами Голодомору 1932-1933 років. Вони були винними лише в тому, що були українцями, хотіли жити й господарювати на своїй землі. Забувати ту жахливу трагедію ми не маємо морального права. Адже це чи не найжахливіша сторінка в історії нашого народу», - наголосили в Українській культурній спілці Кушадаси.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2824215-centrom-vidna-projsla-hoda-pamati-zertv-golodomoru.html">Центром Відня пройшла хода пам'яті жертв Голодомору</a>
      </blockquote>
      <p>У приміщенні ГО «Українська родина» в Анталії відкрилась тематична виставка до Дня пам'яті жертв Голодомору.</p>
      <p>Консул України В'ячеслав Хоменко наголосив у зверненні до громади, що пам'ять про ті страшні події ніколи не має зникнути.</p>
      <p>До пам’ятних заходів громадської організації «Чорноморська асоціація українців» міста Самсун приєднався керівник консульського відділу <a href="https://www.ukrinform.ua/tag-posolstvo">Посольства</a> України в Туреччині Борис Ясинський, заступник мера району Атакум міста Самсун Шереф Айдин та працівники місцевого муніципалітету.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2824174-u-latvii-vsanuvali-pamat-zertv-golodomoru-i-poleglih-na-majdani.html">У Латвії вшанували пам’ять жертв Голодомору і полеглих на Майдані</a>
      </blockquote>
      <p>Як повідомлялося, <a href="https://www.ukrinform.ua/rubric-diaspora/2824152-u-stambuli-vsanuvali-pamat-zertv-golodomoriv.html">у Стамбулі відбулася акція "Запали свічку", під час якої вшанували пам'ять жертв голодоморів</a>. А 24 листопада о 10.00 (09.00 за київським часом) у Стамбулі пройде Божественна літургія та панахида за жертвами Голодомору, яку проведе Вселенський патріарх Варфоломій.</p>
    </article>
  </body>
</html>