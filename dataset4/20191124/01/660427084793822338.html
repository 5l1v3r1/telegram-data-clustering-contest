<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/24/serangan-bom-kereta-korbankan-10-nyawa-di-utara-syria/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-24T01:39:08+00:00"/>
    <meta property="og:title" content="Serangan bom kereta korbankan 10 nyawa di utara Syria"/>
    <meta property="og:description" content="DAMSYIK, 27 Rabiulawal 1441H, Ahad – Kira-kira 10 orang terkorban dalam kejadian letupan bom kereta di sebuah bandar terletak di sempadan utara Syria yang dirampas oleh tentera Turki dan militan bersekutu, semalam. Saksi dan pasukan penyelamat berkata, sebuah kereta dipenuhi dengan bahan letupan meletup di Tal Abyad, terletak kira-kira 500 kilometer di timur laut Damsyik …"/>
  </head>
  <body>
    <article>
      <h1>Serangan bom kereta korbankan 10 nyawa di utara Syria</h1>
      <h2>Tiada pihak mengaku bertanggungjawab berhubung insiden</h2>
      <address><time datetime="2019-11-24T01:39:08+00:00">24 Nov 2019, 01:39</time> by <a rel="author">ainulillia</a></address>
      <figure>
        <img src="https://www.ismaweb.net/wp-content/uploads/2019/11/B2197F93-27BC-4D42-9DC7-8D25A764A652.jpeg"/>
      </figure>
      <p><b>DAMSYIK, 27 Rabiulawal 1441H, Ahad</b> – Kira-kira 10 orang terkorban dalam kejadian letupan bom kereta di sebuah bandar terletak di sempadan utara Syria yang dirampas oleh tentera Turki dan militan bersekutu, semalam.</p>
      <p>Saksi dan pasukan penyelamat berkata, sebuah kereta dipenuhi dengan bahan letupan meletup di Tal Abyad, terletak kira-kira 500 kilometer di timur laut Damsyik dan telah mengorbankan 10 nyawa.</p>
      <p>Kumpulan pemantau Syria berkata, dua kanak-kanak adalah antara mereka yang terbunuh dalam kejadian letupan itu.</p>
      <p>Bagaimanapun, tidak ada mana-mana pihak mengaku bertanggungjawab melakukan pengeboman berkenaan.</p>
      <p>Utara Syria sering berdepan dengan insiden pengeboman sejak Turki dan negara itu melancarkan operasi darat terhadap militan YPG bulan lepas.</p>
      <p>Pada 10 November lalu, Turki menyalahkan pejuang Kurdish atas kejadian pengeboman sehingga mengorbankan lapan nyawa di kampung Suluk, terletak tenggara Tal Abyad dan dekat dengan sempadan Turki.</p>
      <p>Manakala, satu lagi bom kereta telah membunuh 13 orang di Tal Abyad seminggu lebih awal. – Agensi</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>