<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pcu-hoche-svyatkuvati-rizdvo-za-novim-stilem-330715_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T01:43:00+00:00"/>
    <meta property="og:title" content="ПЦУ хоче святкувати Різдво за новим стилем"/>
    <meta property="og:description" content="Більшість помісних православних церков святкують Різдво за григоріанським календарем."/>
  </head>
  <body>
    <article>
      <h1>ПЦУ хоче святкувати Різдво за новим стилем</h1>
      <h2>Більшість помісних православних церков святкують Різдво за григоріанським календарем.</h2>
      <address>
        <time datetime="2019-11-24T01:43:00+00:00">24 Nov 2019, 01:43</time>
      </address>
      <p>Глава Православної церкви України (ПЦУ) Епіфаній вважає, що українці <b><a href="https://dt.ua/UKRAINE/noviy-rik-u-kiyevi-de-i-koli-bude-prohoditi-svyatkuvannya-329357_.html">можуть відзначати Різдво</a> </b>за григоріанським календарем 25 грудня. Про це він заявив в інтерв'ю телеканалу Zik.</p>
      <p>"Якщо церква побачить, що більшість православних християн на Україні готові сприйняти те, щоб святкувати за новим стилем, тоді не виникне жодних проблем", — сказав Епіфаній.</p>
      <p>За його словами, більшість помісних православних церков святкують Різдво за григоріанським календарем. "І ми можемо робити це у майбутньому, якщо це буде сприйматися українським народом", — підкреслив глава ПЦУ.</p>
      <p>Разом з тим він зазначив, що більшість українців відзначає це свято на початку року, і важко уявити, скільки потрібно часу, щоб змінити існуючий порядок.</p>
      <p>Нагадаємо, раніше Кабінет міністрів України затвердив <b><a href="https://dt.ua/UKRAINE/kabmin-zatverdiv-perenesennya-robochih-dniv-u-2020-roci-na-rizdvo-vihidnih-bude-bilshe-327133_.html">перенесення робочих днів у 2020 році</a></b>. Святвечір, 6 січня, вирішили зробити вихідним і перенесли робочий день на 11 січня.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>