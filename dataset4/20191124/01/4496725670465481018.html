<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1700966-colonialisme-a-cop-de-biblia.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Colonialisme a cop de Bíblia"/>
    <meta property="og:description" content="Per poc rigorós que se sigui a l'hora d'analitzar l'actual conflicte bolivià, es pot concloure que els dos bàndols enfrontats tenen part de culpa del que passa. Els del deposat president Evo Morales,..."/>
  </head>
  <body>
    <article>
      <h1>Colonialisme a cop de Bíblia</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">Raül Garcia i Aranzueque</a></address>
      <p>Per poc rigorós que se sigui a l’hora d’analitzar l’actual conflicte bolivià, es pot concloure que els dos bàndols enfrontats tenen part de culpa del que passa. Els del deposat president Evo Morales, per haver-se saltat les lleis per perpetuar-se en el poder, i els de l’autoproclamada presidenta interina, Jeanine Áñez, per haver assolit el poder amb un cop militar. La dreta, ara en el govern, però, té un punt extra de responsabilitat que va més enllà d’haver fet un cop d’estat. Ha atiat el racisme contra els indígenes, que amb l’arribada a la presidència de Morales havien recuperat alguns dels seus drets nacionals i lingüístics. La irrupció d’Áñez a palau, Bíblia en mà, ens trasllada als temps més foscos de les dictadures llatinoamericanes i del colonialisme.</p>
    </article>
  </body>
</html>