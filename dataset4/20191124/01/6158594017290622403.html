<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/eric-swalwell-donald-trump-fartgate-vystoupeni-v-televizi.A191124_004143_dx-zpravy_bk"/>
    <meta property="og:site_name" content="Expres"/>
    <meta property="article:published_time" content="2019-11-24T01:26:00+00:00"/>
    <meta property="og:title" content="USA žijí legrační kauzou, kandidát na prezidenta si ulevil v televizi. Nejlepší, směje se Trump"/>
    <meta property="og:description" content="Eric Swalwell (39) je pro svět doposud neznámé jméno, ale to se možná brzy změní. Minimálně ve Státech se stal nechtěným hrdinou, jímž žijí sociální sítě. Před pár dny tento kandidát na prezidenta poskytl v živém vstupu interview pro televizi, ale kromě jeho hlasu se ozval ještě jeden, a to velmi podezřelý zvuk. Amerika z „Fartgate“ leží smíchy."/>
  </head>
  <body>
    <article>
      <h1>USA žijí legrační kauzou, kandidát na prezidenta si ulevil v televizi. Nejlepší, směje se Trump</h1>
      <address><time datetime="2019-11-24T01:26:00+00:00">24 Nov 2019, 01:26</time> by <a rel="author" href="https://www.expres.cz/novinari/barbora-koukalova.N3596" target="_blank">Barbora Koukalová</a></address>
      <p>
        <b>Eric Swalwell (39) je pro svět doposud neznámé jméno, ale to se možná brzy změní. Minimálně ve Státech se stal nechtěným hrdinou, jímž žijí sociální sítě. Před pár dny tento kandidát na prezidenta poskytl v živém vstupu interview pro televizi, ale kromě jeho hlasu se ozval ještě jeden, a to velmi podezřelý zvuk. Amerika z „Fartgate“ leží smíchy.</b>
      </p>
      <p>Záleží ještě vůbec na tom, co chtěl Eric Swalwell vůbec říct? Kandidát z Kalifornie a kongresman za demokraty v rozhovoru pro televizní stanici MSNBC vydal podivný zvuk, jenž se okamžitě stal hitem sociálních sítí.</p>
      <p>Nejenže vznikl dokonce i parodický twitterový účet <i>Eric Swalwell Fart</i>, ale celá kauza dostala i svoje pojmenování: Fartgate. To po vzoru Watergate, nejslavnějšího skandálu, co se týče amerických prezidentů, kdy dva novináři v roce 1972 odhalili, že republikánský prezident Richard Nixon nařídil odposlechy v sídle demokratické strany ve Washingtonu D. C., které se jmenuje Watergate. Aféra vedla k Nixonově rezignaci a novináři Bernstein a Woodward dostali samozřejmě velice zaslouženě Pulitzerovu cenu.</p>
      <p>Aféře Watergate, respektive práci žurnalistů, se od té doby v tomto měřítku málokdo přiblížil a dodnes slouží jako nejvyšší meta odkrývání politických kauz. Fartgate se tomu sice nepřibližuje ani náhodou, ale zase má poslední dny Amerika čím žít.</p>
      <p>Během Swalwellovy řeči se ozval podivný zvuk, jenž naznačuje unikající plyny, a přestože se Swalwell snaží tvrdit, že žádné takové společenské faux-pas nenastalo, diváci se shodují na tom, že kongresman dokonce přerušil tok řeči a trochu se zhoupl, aby měl pohodlí pro „vypuštění ducha“.</p>
      <p>Na Twitteru, který je Američanům daleko blíže než Facebook, probíhá neskutečná debata, a dokonce slovní řež mezi republikány a demokraty, kdy jedni tvrdí, že Eric Swalwell je nevychovanec, a druzí se ho zastávají, že to byl zvuk za kamerou.</p>
      <p>To proto se této vlastně i legrační situaci začalo říkat Fartgate, jelikož je využita v předvolebním boji. Stávající prezident <a href="https://www.expres.cz/viral/donald-trump.K958259">Donald Trump</a> měl dokonce utrousit, že <i><b>„to bylo to nejlepší, co z něj vyšlo“</b></i>, ale žádný takový tweet na svém účtu nemá.</p>
      <p>Zato jeho prvorozený syn Donald Trump jr. napsal, že <i><b>„Swalwell byl vždy plný s*aček“</b></i>.</p>
      <p>Jedno má ale tento doposud neznámý prezidentský kandidát jisté, není důležité, jak to uděláte, ale že na sebe všechny upozorníte.</p>
      <h3>
        <a href="https://www.expres.cz/zpravy/eric-swalwell-donald-trump-fartgate-vystoupeni-v-televizi.A191124_004143_dx-zpravy_bk/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/BK7f92e7_profimedia_0483997895.jpg"/>
        </figure>
        <figure>
          <img src="https://1gr.cz/fotky/bulvar/19/113/org/BK7f92e6_profimedia_0475159166.jpg"/>
        </figure>
        <figure>
          <img src="https://1gr.cz/fotky/bulvar/19/113/org/BK7f92e5_profimedia_0455745466.jpg"/>
        </figure>
        <figure>
          <img src="https://1gr.cz/fotky/bulvar/19/113/org/BK7f92e7_profimedia_0484333097.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d9b79_profimedia_0467218016.jpg"/>
        </figure>
        <figure>
          <img src="https://1gr.cz/fotky/bulvar/19/061/org/STE7bc347_FE37E000_RTRMADP_3_USA_TRUMP_BRITAIN.JPG"/>
        </figure>
      </slideshow>
      <related>
        <h4>Související</h4>
        <a href="https://www.idnes.cz/premium"/>
        <a href="https://www.expres.cz/zpravy/donald-trump-twitter-recep-erdogan.A191017_152451_dx-zpravy_stes"/>
        <a href="https://www.expres.cz/zpravy/monika-babisova-andrej-babis-donald-trump-melania-trumpova.A190926_121307_dx-zpravy_stes"/>
        <a href="https://www.expres.cz/zpravy/recep-erdogan-donald-trump-summit-osn.A190925_151837_dx-zpravy_stes"/>
        <a href="https://www.example.com/"/>
        <a href="https://www.expres.cz/zpravy/greta-thunberg-donald-trump-summit-osn-klima.A190924_140057_dx-zpravy_stes"/>
      </related>
    </article>
  </body>
</html>