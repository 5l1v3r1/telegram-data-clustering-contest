<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188537/"/>
    <meta property="og:site_name" content="Janam TV"/>
    <meta property="article:published_time" content="2019-11-24T01:50:49+00:00"/>
    <meta property="og:title" content="മഹാരാഷ്ട്ര ; കോൺഗ്രസ്-ശിവസേന-എൻ സി പി സഖ്യത്തിന്റെ ഹർജി ഇന്ന് സുപ്രീം കോടതിയിൽ"/>
    <meta property="og:description" content="മുംബൈ : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തതിനെതിരെ കോൺഗ്രസ്-ശിവസേന-എൻ സി പി സഖ്യം സമർപ്പിച്ച ഹർജി ഇന്ന് സുപ്രീം കോടതി"/>
  </head>
  <body>
    <article>
      <h1>മഹാരാഷ്ട്ര ; കോൺഗ്രസ്-ശിവസേന-എൻ സി പി സഖ്യത്തിന്റെ ഹർജി ഇന്ന് സുപ്രീം കോടതിയിൽ</h1>
      <address><time datetime="2019-11-24T01:50:49+00:00">24 Nov 2019, 01:50</time> by <a rel="author">Janam TV Web Desk</a></address>
      <p>മുംബൈ : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തതിനെതിരെ കോൺഗ്രസ്-ശിവസേന-എൻ സി പി സഖ്യം സമർപ്പിച്ച ഹർജി ഇന്ന് സുപ്രീം കോടതി പരിഗണിക്കും . ചീഫ് ജസ്റ്റിസ് എസ് എ ബോബ്ഡെ തിരുപ്പതി ദർശനത്തിലായതിനാൽ രാവിലെ 11.30 ന് ജസ്റ്റിസ് എൻ.വി. രമണ, ജസ്റ്റിസ് അശോക് ഭൂഷൺ, ജസ്റ്റിസ് സഞ്ജീവ് ഖന്ന എന്നിവരാണു വാദം കേൾക്കുക.24 മണിക്കൂറിനുള്ളിൽ നിയമസഭയിൽ വിശ്വാസംതെളിയിക്കാൻ നിർദേശിക്കണമെന്നാണ് റിട്ട് ഹർജിയിലെ ആവശ്യം .</p>
      <p>ഭൂരിപക്ഷം തെളിയിക്കാൻ നവംബർ 30-വരെയാണ് ഗവർണർ ഭഗത്‌സിങ് കോഷിയാരി ഫട്നാവിസ് സർക്കാരിനു സമയം അനുവദിച്ചത് . ബി.ജെ.പി.ക്ക് 105 എം.എൽ.എ.മാരാണുള്ളത്. 20 സ്വതന്ത്രരുടെ പിന്തുണ കൂടിയുണ്ടെന്ന് ഫട്നാവിസ് അറിയിച്ചിട്ടുണ്ട് .</p>
      <p>ഉദ്ധവ് താക്കറെയെ മുഖ്യമന്ത്രിയാക്കാനായി ശിവസേന-കോൺഗ്രസ്-എൻ.സി.പി.സഖ്യം ഗവർണറെ കാണാനിരിക്കെയായിരുന്നു രാവിലെ ഫട്നാവിസിന്റെ സത്യപ്രതിജ്ഞ . കോൺഗ്രസ് നേതാക്കളിൽ തന്നെ പലരും ഇത് വാർത്തകളിലൂടെയാണ് അറിഞ്ഞത്.എൻ സി പി അദ്ധ്യക്ഷൻ ശരദ് പവാർ തന്നെയാണ് ഇതിനു മുന്നിലുണ്ടായിരുന്നതെന്ന ആരോപണവും കോൺഗ്രസ് ഉന്നയിച്ചിരുന്നു .</p>
    </article>
  </body>
</html>