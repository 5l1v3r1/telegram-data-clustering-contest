<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/kuyruk-yagi-ic-yag-nedir-kuyruk-yagi-faydalari-nelerdir-1194338-myyemek"/>
    <meta property="og:site_name" content="Mynet Yemek"/>
    <meta property="article:published_time" content="2019-11-24T01:26:48+00:00"/>
    <meta property="og:title" content="Kuyruk yağı (iç yağ) nedir, Kuyruk yağı faydaları nelerdir?"/>
    <meta property="og:description" content="Doğal bir yağ olması ve yemeklere lezzet vermesinden dolayı tercih edilen kuyruk yağı fiyatı yüzde 100 zamlandı ve 50 TL oldu. Kuyruk yağı don yağı ve iç yağ olarak da bilinir. Bugün kuyruk yağının lezzetinin yanı sıra, faydalarından bahsedeceğiz. Kuyruk yağı nedir, kuyruk yağı faydaları nelerdir?"/>
  </head>
  <body>
    <article>
      <h1>Kuyruk yağı (iç yağ) nedir, Kuyruk yağı faydaları nelerdir?</h1>
      <h2>Doğal bir yağ olması ve yemeklere lezzet vermesinden dolayı tercih edilen kuyruk yağı fiyatı yüzde 100 zamlandı ve 50 TL oldu. Kuyruk yağı don yağı ve iç yağ olarak da bilinir. Bugün kuyruk yağının lezzetinin yanı sıra, faydalarından bahsedeceğiz. Kuyruk yağı nedir, kuyruk yağı faydaları nelerdir?</h2>
      <address><time datetime="2019-11-24T01:26:48+00:00">24 Nov 2019, 01:26</time> by <a rel="author">Mynet</a></address>
      <p>Adana Kasaplar Odası Başkanı Murat Saruhan Yağmur yaptığı açıklamada, kuyruk yağını özellikle kebapçıların kullandığını belirterek, "Canlı hayvan ihracatından dolayı elimizde darlık var. Cumhurbaşkanı Recep Tayyip Erdoğan ile Tarım ve Orman Bakanlığının talimatıyla bu ihracat durduruldu. Önümüzdeki günlerde fiyatların düşeceğine inanıyoruz. Doğu illerinde 45 liraya kadar düştüğünün bilgisi geldi” diye konuştu.</p>
      <h3>KUYRUK YAĞI NEDİR?</h3>
      <p>Kuyruk yağı, genellikle hayvanların omurgasının sonunda kuyruk bölümünde birikin yağlı kısımdır. Oda sıcaklığında da katı bir haldedir. Kuyruk yağına don yağı ismi de verilir. Mutfakta yemeklere lezzet vermesi için kullanılır. Hatta don yağı sabunun en önemli ham maddesidir. Aynı zamanda mum yapımında da bu yağdan faydalanılır.</p>
      <h4>KUYRUK YAĞI FAYDALARI NELERDİR?</h4>
      <p>Vatandaşın kuyruk yağına talebinde artış olduğunu söyleyen Murat Saruhan Yağmur, “Kuyruk yağı 20 derecede eriyor. Hiçbir zararı yok. Diğer yağlardan daha sağlıklı. Biz kuyruk yağı tüketiyoruz vatandaşlarımızın da tüketmesini istiyoruz” dedi.</p>
      <p>Prof. Dr. Canan Karatay, kuyruk yağının faydalarıyla ilgili şunları söylemişti: Kavurma kuyruk yağı ile birlikte yenmeli. O zaman dinç olur, dağlara çıkar inersiniz. Yumurta sarısı ile beraber bol köy yağı ile beraber yenecek. Kavurmada kuyruk yağı ile beraber yenecek. Bu Anadolu'da adettir, kuyruk yağını eritip içerler ve de 90-95 yaşına kadar yaşarlar.</p>
      <p>Selçuk Üniversitesi (SÜ) Ziraat Fakültesi Öğretim Üyesi Prof. Dr. Birol Dağ, kuyruk yağını, sağlıklı yağlar listesine ekleyen Amerikan Gıda ve İlaç Teşkilatının araştırmasına göre, gençlik yıllarında yeterli miktarda kuyruk yağı tüketen insanlarda, yaşlılık döneminde eklem rahatsızlıklarına daha az rastlandığını söyledi.<br/>Dağ, küçükbaş hayvanların kuyruk yağının, yüzde 60 doymamış yağ asitlerinden oluştuğunu ifade etti.</p>
      <p>Bu tür yağların, omega yağ asitleri bakımından zengin olduğunu dile getiren Dağ, "Bu asitlerin kalp-damar hastalıklarına karşı iyi geldiği, bugüne kadar yapılan araştırmalarla biliniyor. Omega yağ asitleri, merada yayılan, kaba yem yiyen küçükbaş hayvanların kuyruk yağlarında çok daha fazla" dedi.</p>
      <p>1/</p>
    </article>
  </body>
</html>