<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152844-iaki-korysni-produkty-mozhut-nashkodyty-figuri"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T01:19:00+00:00"/>
    <meta property="og:title" content="Які корисні продукти можуть нашкодити фігурі"/>
    <meta property="og:description" content="Інколи навіть «здорова» їжа стає причиною зайвої ваги."/>
  </head>
  <body>
    <article>
      <h1>Які корисні продукти можуть нашкодити фігурі</h1>
      <address>
        <time datetime="2019-11-24T01:19:00+00:00">24 Nov 2019, 01:19</time>
      </address>
      <p>Інколи навіть «здорова» їжа стає причиною зайвої ваги.<br/><br/>Просто виключити зі свого раціону цукор і фаст-фуд недостатньо. Щоб позбутися зайвих кілограмів і отримати фігуру мрії, доведеться більш вдумливо переглянути своє щоденне меню, - пише <a href="https://1plus1.ua/novyny/5-korisnih-produktiv-aki-mozut-naskoditi-figuri">1+1</a>.<br/><br/>Деякі продукти, користь яких незаперечна, при надмірному споживанні можуть не просто гальмувати схуднення, але й сприяти набору ваги. Детальніше про них — в нашому матеріалі.<br/><br/><b>Авокадо</b><br/><br/>Кожен поважаючий себе фітнес-блогер вважає своїм обов'язком розповісти про користь авокадо. І всі переваги, які приписують цьому плоду, не викликають сумнівів. Авокадо — джерело вітамінів, мінералів, амінокислот і корисних жирів. Його вплив на організм сприятливий, а схуднення з авокадо прискорюється. Якщо, звичайно, не перевищувати добову норму споживання... А вона, до речі, не так вже й велика — максимум ½ авокадо на день, бажано вранці або в обід. Ненасичені жири у великих кількостях так само шкодять стрункості і провокують набір ваги.<br/><br/><b>Фруктові смузі</b><br/><br/>Нас з дитинства вчать тому, що фрукти — незамінне джерело вітамінів і супутник красивої фігури. Насправді, це насамперед джерело фруктози і швидких вуглеводів. Насичення від фруктів швидко проходить, а високий вміст цукру провокує стрибки інсуліну в крові. Як результат — навіть при дотриманні досить суворої дієти, велика кількість фруктози перешкодить процесам жироспалювання.<br/><br/>Зі смузі все ще більш тривожно. Адже якщо в свіжому вигляді ми можемо з'їсти за раз 1-2 великих плоди, то для приготування фруктового коктейлю потрібно набагато більше. Крім того, в кафе і ресторанах в смузі часто додають сиропи, мед і навіть цукор в чистому вигляді.<br/><br/>Вихід — готувати смузі самому і замінювати деякі фрукти овочами. Вийде не менш смачно, але набагато безпечніше для талії.<br/><br/><b>Цільне молоко</b><br/><br/>Суперечки щодо користі молока для дорослої людини ведуться давно. І все ж, більшість вчених сходяться на думці, що тим, у кого немає індивідуальної непереносимості лактози, воно нашкодити не може. Однак переборщити з його вживанням дуже просто.<br/><br/>В одній склянці молока середньої жирності міститься більше 150 калорій, приблизно 8 г жирів і 12 г вуглеводів. Пити його тим, хто мріє про схуднення, щоб просто вгамувати спрагу, точно не варто. Знежирене молоко — теж не варіант. Воно трохи менш калорійне, але не несе жодної користі організму.<br/><br/><b>Веганські бургери</b><br/><br/>Як і в цілому, вегетаріанська та веганська їжа. Багато хто починає дотримуватися такого режиму харчування з метою схуднути і дивується, коли цифра на вагах збільшується. Проблема у високій жирності рослинних джерел білка, який так необхідний на будь-якій дієті.<br/><br/>Крім того, харчова цінність вегетаріанського фаст-фуду часто нітрохи не менша за харчову цінність будь-якого іншого. Цільнозернові або бездріжджові булочки корисніші за пшеничні, але все одно дуже калорійні. Те саме стосується натурального майонезу і всіляких соусів на рослинній основі.<br/><br/><b>Твердий сир</b><br/><br/>Якісні тверді сири — наприклад, Чеддер або Пармезан — багаті кальцієм, покращують стан шкіри, волосся і нігтів. Але на день не варто вживати більше 20-30 г. Якщо вам складно відмовитися від сиру взагалі, замініть тверді сорти м'якими — фетою, бринзою або моцарелою. Втім, навіть з ними слід бути дуже обережним і не переїдати.</p>
    </article>
  </body>
</html>