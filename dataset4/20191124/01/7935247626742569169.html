<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/caglar-ipten-aldi-15632yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Çağlar ipten aldı..."/>
    <meta property="og:description" content="Bursaspor, kendisi için belki de kader sınavlarından birisi olan bir maçtan galibiyetle ayrıldı.Yıllardır olduğu gibi bu sezon da kendisi..."/>
  </head>
  <body>
    <article>
      <h1>Çağlar ipten aldı...</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">Recai Uysal</a></address>
      <p><b>Bursaspor</b>, kendisi için belki de <b>kader sınavlarından </b>birisi olan bir maçtan galibiyetle ayrıldı.</p>
      <p>Yıllardır olduğu gibi bu sezon da kendisi için <b>eşik atlama </b>maçlarında bir türlü istediği sonuçları alamayan yeşil beyazlıların <b>üst gruptan kopmama </b>adına <b>Keçiörengücü </b>mücadelesi oldukça önemliydi. Ligdeki son 2 maçından 1 puanla ayrılarak <b>ayağına kadar gelen fırsatları </b>bir bir iten yeşil beyazlılar, bu kez bu şansı kullandı.</p>
      <p>Böylece hem evindeki <b>yenilmezlik serisini </b>sürdürdü hem de zirve yarışında rakiplerine “<b>beni unutmayın</b>” mesajı verdi.</p>
      <p>Maçın ilkyarısında yine <b>taraftarını mutlu edemeyen </b>Bursaspor, <b>hastalık </b>haline gelen <b>yan pas-geri pas </b>alışkanlığıyla hem stada gelenleri hem de televizyon başındakilere <b>saç baş yoldurttu</b>.</p>
      <p>Ancak önce <b>taraftarın isyanı </b>ardından <b>Diarra</b>’nın takım arkadaşlarını ileri çıkarmak için adeta rakip sahaya <b>kamp kurması </b>oyuna biraz hareket gelmesini sağladı.</p>
      <p>Bu <b>hareketlilik de golü getirdi</b>.</p>
      <p>Hafta arasında sol kanatta kendisini daha rahat hissetiğini söyleyen <b>Burak Kapacak</b>’ın kendisini rahat hissettiği bölgeden alıp, daha verimli olduğunu gördüğümüz kanada taşıdığı topla yaptığı ortada <b>Bursaspor </b>üstünlük golünü buldu. Bence <b>Burak </b>sen kendini <b>rahat hissettiğin bölgede değil, daha iyi olduğunu sağ kanattan ayrılma</b>...</p>
      <p>İkinci yarının başında daha çok hücumu düşünen, top rakipteyken de baskı yapan bir <b>Bursaspor </b>vardı sahada...</p>
      <p>Bu dakikalarda <b>Burak</b>’ın kaçırdığı net pozisyon ise hem genç oyuncu hem de yeşil beyazlı ekip için <b>üzücüydü</b>.</p>
      <p>İlerleyen bölümde ise yine <b>sahasına kapanan </b>Bursaspor izledik... Yeşil beyazlılar, son dakikalarda <b>farkı da açabilirdi kalesinde golü de görebilirdi</b>...</p>
      <p>Futbol yine <b>tat vermedi </b>ancak, sonuç için kocaman bir “<b>ohh</b>” çektik.</p>
      <p>Ayrıca bu maçta da kaleci <b>Çağlar Akbaba</b>’ya ayrı bir parantez açmak lazım...</p>
      <p>Başarılı file bekçisi hem maçın başında hem de son dakikalarda çıkardığı net fırsatlarla takımın <b>3 puan almasında büyük pay sahibi oldu</b>...</p>
    </article>
  </body>
</html>