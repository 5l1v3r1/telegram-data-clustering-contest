<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243701/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T01:26:40+00:00"/>
    <meta property="og:title" content="อีก2วันเตะ! สังเวียนแข้ง ‘ช้างศึก’ ลุยซีเกมส์ยังปรับปรุงไม่เสร็จ"/>
    <meta property="og:description" content="ภาพล่าสุดของสนามรีซัลเมโมเรียล เมืองมะนิลา ประเทศฟิลิปปินส์ ที่เจ้าภาพกำหนดใช้เป็นสนามแข่งขันฟุตบอลซีเกมส์ ครั้งที่ 30 ซึ่งการแข่งจะเริ่มขึ้นในอีก2วันข้างหน้าแต่ยังคงมีการปรับปรุงและไม่อนุญาตให้เข้าไปในพื้นที่แต่อย่างใด"/>
  </head>
  <body>
    <article>
      <h1>อีก2วันเตะ! สังเวียนแข้ง ‘ช้างศึก’ ลุยซีเกมส์ยังปรับปรุงไม่เสร็จ</h1>
      <address><time datetime="2019-11-24T01:26:40+00:00">24 Nov 2019, 01:26</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>ภาพล่าสุดของสนามรีซัลเมโมเรียล เมืองมะนิลา ประเทศฟิลิปปินส์ ที่เจ้าภาพกำหนดใช้เป็นสนามแข่งขันฟุตบอลซีเกมส์ ครั้งที่ 30 ซึ่งการแข่งจะเริ่มขึ้นในอีก2วันข้างหน้าแต่ยังคงมีการปรับปรุงและไม่อนุญาตให้เข้าไปในพื้นที่แต่อย่างใด</p>
      <figure>
        <img src="https://www.thebangkokinsight.com/wp-content/uploads/2019/11/1574558234721.jpg"/>
      </figure>
      <p>มีรายงานว่าสภาพล่าสุดของสนามยังอยู่ในช่วงปรับปรุง สียังไม่ทา ปูนยังไม่แห้ง ยังมีน้ำท่วมขัง เหล็กนั่งร้านยังระเกะระกะ ซึ่งตามโปรแกรมแล้วทีมชาติไทยจะมีคิวลงเตะวันอังคารที่ 26 พ.ย.และหากเป็นไปตามกฎจะต้องลงซ้อมในสนามแข่งขันช่วงเย็นวันจันทร์ ซึ่งจากภาพที่ออกมาทำให้เกิดคำถามว่าจะเสร็จทันหรือไม่</p>
      <p>สำหรับทีมชาติไทย​ นั้นจะลงสนามแข่งขันแบบวันเว้นวัน​ ในช่วงเวลา​เดียวกัน​ คือ​ 15.00​ น.​ (ตามเวลาประเทศไทย)​ ทุกนัด​ บนพื้นสนามหญ้าเทียม</p>
      <p>โดยทีมชาติไทยจะลงแข่งขันเกมแรกที่สนามรีซัลเมโมเรียล​ ซึ่งอยู่ในเมืองมะนิลา ประเทศฟิลิปปินส์​ ในวันที่ 26 พฤศจิกายน 2562 พบ ทีมชาติอินโดนีเซีย</p>
      <p>จากนั้นจะลงสนามเกมที่สอง​ที่สนามเดียวกัน ในวันที่ 28 พฤศจิกายน 2562 พบกับ​ ทีมชาติบรูไน</p>
      <figure>
        <img src="https://www.thebangkokinsight.com/wp-content/uploads/2019/11/1574558232582.jpg"/>
      </figure>
      <p>ส่วนเกมที่​สาม​ ในวันที่ 1 ธันวาคม 2562​ จะย้ายไปแข่งขันที่สนามฟุตบอลบีนาน เมืองบีนาน​ ซึ่งอยู่ห่างจากที่พักไป​ 36​ กิโลเมตร​ พบ สิงคโปร์</p>
      <p>จากนั้นเกมที่สี่​ ช้างศึกจะกลับมาแข่งขันที่สนามรีซัลเมโมเรียล ในเมืองมะนิลา​ อีกครั้งในวันที่ 3 ธันวาคม 2562 เวลา 15.00 น. พบ ทีมชาติลาว</p>
      <p>ส่วนเกมปิดท้ายรอบแบ่งกลุ่ม​ ทีมชาติไทยจะลงแข่งขันในวันที่ 5 ธันวาคม 2562 พบ​ ทีมชาติเวียดนาม ที่สนามฟุตบอลบีนาน เมืองบีนาน ประเทศฟิลิปปินส์</p>
      <p>ขณะที่​รอบรองชนะเลิศ จะแข่งขันในวันที่ 7 ธันวาคม 2562​ ที่สนามรีซัลเมโมเรียล เมืองมะนิลา ประเทศฟิลิปปินส์</p>
      <p>ส่วน​รองชิงชนะเลิศเเละอันดับสาม แข่งขันในวันที่ 10 ธันวาคม 2562​ ที่สนามรีซัลเมโมเรียล เมืองมะนิลา ประเทศฟิลิปปินส์</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243701%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243688/"/>
        <a href="https://www.thebangkokinsight.com/243896/"/>
        <a href="https://www.thebangkokinsight.com/243860/"/>
        <a href="https://www.thebangkokinsight.com/243693/"/>
      </related>
    </article>
  </body>
</html>