<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1700928-entre-l-admiracio-i-la-indignacio.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Entre l’admiració i la indignació"/>
    <meta property="og:description" content="Un any més, la ciutadania ha respost de manera admirable davant una nova convocatòria dels bancs dels aliments. Els catalans hem demostrat una capacitat d'organització (més de 28.000 voluntaris)..."/>
  </head>
  <body>
    <article>
      <h1>Entre l’admiració i la indignació</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">Xavi Aguilar</a></address>
      <p>Un any més, la ciutadania ha respost de manera admirable davant una nova convocatòria dels bancs dels aliments. Els catalans hem demostrat una capacitat d’organització (més de 28.000 voluntaris) i de solidaritat, generositat i empatia que depassa no ja els tòpics que històricament ens atribueixen, sinó també la dels territoris des d’on s’utilitzen per difamar-nos. Un dia més, però, els polítics ens tornen a prendre per imbècils. Es treuen l’americana i –amb la garantia que ho immortalitzaran les càmeres, naturalment– fan el numeret de col·laborar amb un projecte social que, al capdavall, intenta pal·liar de manera puntual les injustícies estructurals que ells mateixos són incapaços de resoldre la resta de l’any.</p>
    </article>
  </body>
</html>