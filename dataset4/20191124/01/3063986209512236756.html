<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842845"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T01:30:00+00:00"/>
    <meta property="og:title" content="বনের ঝোপে মিলল নবজাতক কন্যা সন্তান"/>
    <meta property="og:description" content="সুনামগঞ্জের দিরাই উপজেলা সদরের মজলিশপুরের নিতাই দাসের বাড়ির পেছনে বনের ঝোপ থেকে এক নবজাতক কন্যা সন্তানকে উদ্ধার করেছে দিরাই থানা পুলিশ। শনিবার দিবাগত রাত সাড়ে ১১টার দিকে খবর পেয়ে দিরাই থানা পুলিশ সেখান থেকে নিষ্পাপ শিশুটিকে উদ্ধার করে উপজেলা স্বাস্থ্য কেন্দ্রে নিয়ে আসে। দিরাই থানা ভারপ্রাপ্ত কর্মকর্তা কে এম নজরুল জানান, সংশ্লিষ্ট ওয়ার্ড কাউন্সিলর পঙ্কজ পুরকায়স্থ খবর দিলে আমরা সেখানে গিয়ে নবজাতক কন্যা সন্তানটি উদ্ধার করে হাসপাতালে নিয়ে ভর্তি করাই। নবজাতকের নাভিতে ক্লিপ লাগানো ছিল, ধারণা করা হচ্ছে হাসপাতাল কিংবা প্রশিক্ষণ প্রাপ্ত ধাই দ্বারাই প্রসব করানো হয়েছে। পরে এখানে নবজাতককে ফেলে যাওয়া হয়েছে। আমরা এ বিষয়ে খবর নিচ্ছি।"/>
  </head>
  <body>
    <article>
      <h1>বনের ঝোপে মিলল নবজাতক কন্যা সন্তান</h1>
      <address><time datetime="2019-11-24T01:30:00+00:00">24 Nov 2019, 01:30</time> by <a rel="author">দিরাই-শাল্লা সুনামগঞ্জ প্রতিনিধি</a></address>
      <p>সুনামগঞ্জের দিরাই উপজেলা সদরের মজলিশপুরের নিতাই দাসের বাড়ির পেছনে বনের ঝোপ থেকে এক নবজাতক কন্যা সন্তানকে উদ্ধার করেছে দিরাই থানা পুলিশ। শনিবার দিবাগত রাত সাড়ে ১১টার দিকে খবর পেয়ে দিরাই থানা পুলিশ সেখান থেকে নিষ্পাপ শিশুটিকে উদ্ধার করে উপজেলা স্বাস্থ্য কেন্দ্রে নিয়ে আসে।</p>
      <p>দিরাই থানা ভারপ্রাপ্ত কর্মকর্তা কে এম নজরুল জানান, সংশ্লিষ্ট ওয়ার্ড কাউন্সিলর পঙ্কজ পুরকায়স্থ খবর দিলে আমরা সেখানে গিয়ে নবজাতক কন্যা সন্তানটি উদ্ধার করে হাসপাতালে নিয়ে ভর্তি করাই। নবজাতকের নাভিতে ক্লিপ লাগানো ছিল, ধারণা করা হচ্ছে হাসপাতাল কিংবা প্রশিক্ষণ প্রাপ্ত ধাই দ্বারাই প্রসব করানো হয়েছে। পরে এখানে নবজাতককে ফেলে যাওয়া হয়েছে। আমরা এ বিষয়ে খবর নিচ্ছি।</p>
    </article>
  </body>
</html>