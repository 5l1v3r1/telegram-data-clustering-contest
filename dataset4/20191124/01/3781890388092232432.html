<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743279"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T01:15:00+00:00"/>
    <meta property="og:title" content="เก๋งตกข้างทางไฟลุกย่างสด3ศพ เด็ก7ขวบรอดปาฏิหาริย์"/>
    <meta property="og:description" content="เก๋งเสียหลักตกข้างทาง เขาไม้แก้ว ชลบุรี รถไฟลุกท่วมคลอก 3 ศพไหม้เกรียม เด็กชาย 7 ขวบ หลุดออกนอกรถรอดชีวิต ตำรวจเร่งหาสาเหตุ "/>
  </head>
  <body>
    <article>
      <h1>เก๋งตกข้างทางไฟลุกย่างสด3ศพ เด็ก7ขวบรอดปาฏิหาริย์</h1>
      <address>
        <time datetime="2019-11-24T01:15:00+00:00">24 Nov 2019, 01:15</time>
      </address>
      <figure>
        <img src="https://www.dailynews.co.th/admin/upload/20191124/news_UYhwlYlqpt101048_533.jpg?v=20191124123"/>
      </figure>
      <p>
        <b>เก๋งเสียหลักตกข้างทาง เขาไม้แก้ว ชลบุรี รถไฟลุกท่วมคลอก 3 ศพไหม้เกรียม เด็กชาย 7 ขวบ หลุดออกนอกรถรอดชีวิต ตำรวจเร่งหาสาเหตุ </b>
      </p>
      <p>เมื่อเวลา 04.00 น. วันที่ 24 พ.ย. ร.ต.อ.บุญส่ง ยิ่งยง รองสว. (สอบสวน) สภ.ห้วยใหญ่ จ.ชลบุรี รับแจ้งเหตุรถนั่งส่วนบุคคลเกิดเพลิงลุกไหม้ส่งผลให้มีผู้ได้รับบาดเจ็บ 1 ราย และมีผู้เสียชีวิต 3 คน เหตุเกิดบนถนนทางหลวงหมายเลข 331 ทิศทางจาก อ.สัตหีบ จ.ชลบุรี มุ่งหน้า อ.บ่อวิน จ.ระยอง บริเวณก่อนถึงจุดกลับรถโป่งสะเก็ด ต.เขาไม้แก้ว อ.บางละมุง จ.ชลบุรี จากการตรวจสอบพบรถนั่งส่วนบุคคล ยี่ห้อนิสสัน โน๊ต สีแดง หมายเลขทะเบียน ขจ-3994 ระยอง ลักษณะเสียหลักลงข้างทางก่อนจะเกิดเพลิงลุกไหม้เสียหายเกือบทั้งคัน โดยเจ้าหน้าที่ได้ดำเนินการดับไฟก่อนที่เพลิงจะสงบในเวลาต่อมา<br/><br/>จากนั้นตรวจสอบภายในรถพบร่างผู้เสียชีวิต 3 คน ถูกไฟคลอกอยู่ภายในรถ เบื้องต้นเป็นชาย 2 คน หญิง 1 คน นอกจากนี้ยังพบผู้ได้รับบาดเจ็บเป็นเด็กชาย 1 ราย อายุประมาณ 7 ปี ได้รับบาดเจ็บที่แขน ซึ่งอยู่บริเวณนอกรถ เจ้าหน้าที่ได้ให้การช่วยเหลือนำส่งรพ.บางละมุง ส่วนร่างผู้เสียชีวิตทั้ง 3 คน เจ้าหน้าที่ได้นำส่งชันสูตรที่รพ.และอยู่ระหว่างการติดต่อญาติ ส่วนสาเหตุของการเกิดอุบัติเหตุครั้งนี้อยู่ระหว่างการสอบสวน </p>
      <figure>
        <img src="https://www.dailynews.co.th/admin/upload/20191124/news_pyXymqWWrX101047_533.jpg?v=20191124123?v=5420"/>
      </figure>
    </article>
  </body>
</html>