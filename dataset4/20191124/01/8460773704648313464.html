<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/cinema/iffi-goa/836374"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="കൈയടി നേടി ജല്ലിക്കട്ട്; എം ജെ രാധാകൃഷ്‌ണന്‌ ആദരാഞ്‌ജലി"/>
    <meta property="og:description" content="ഇന്ത്യയുടെ അമ്പതാമത് അന്താരാഷ്ട്ര ചലച്ചിത്രമേളയിൽ ശനിയാഴ്ച ..."/>
  </head>
  <body>
    <article>
      <h1>കൈയടി നേടി ജല്ലിക്കട്ട്; എം ജെ രാധാകൃഷ്‌ണന്‌ ആദരാഞ്‌ജലി</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">പി വി ജീജോ</a></address>
      <p>പനാജി &gt; ഇന്ത്യയുടെ അമ്പതാമത് അന്താരാഷ്ട്ര ചലച്ചിത്രമേളയിൽ ശനിയാഴ്ച മലയാളത്തിന്റെ കാളക്കൂറ്റനായി അഭിമാനമുയർത്തി ജല്ലിക്കട്ട്. മത്സരവിഭാ​ഗത്തിലുള്ള ലിജോ ജോസ് പെല്ലിശ്ശേരി ചിത്രം നിറഞ്ഞ കൈയടിയോടെ പ്രേക്ഷകര്‍ ഏറ്റെടുത്തു. ജോൺ എബ്രഹാമിന്റെ അഗ്രഹാരത്തിലെ കഴുതയും പ്രദർശിപ്പിച്ചു. ഇന്ത്യൻ പനോരമയിൽ കഥേതരവിഭാ​ഗത്തില്‍ നൊവിൻ വാസുദേവ് സംവിധാനം ചെയ്ത ‘ഇരവിലും പകലിലും ഒടിയൻ’ പ്രദർശിപ്പിച്ചു. അന്തരിച്ച പ്രമുഖ ഛായാ​ഗ്രാഹകന്‍ എം ജെ രാധാകൃഷ്ണന് ഞായറാഴ്ച മേള ആദരവര്‍പ്പിക്കും. സ്മരണാഞ്ജലി വിഭാ​ഗത്തില്‍ വെയില്‍മരങ്ങള്‍ പ്രദര്‍ശിപ്പിക്കും. മനു അശോക് സംവിധാനംചെയ്ത ഉയരെ ഞായറാഴ്ച പ്രദര്‍ശിപ്പിക്കും. ബംഗാളി ചലച്ചിത്രകാരൻ ശ്രീജിത് മുഖർജിയുടെ എക് ജെ ചിലോ രാജ പനോരമ വിഭാഗത്തിൽ ശ്രദ്ധയാകർഷിച്ചു.</p>
      <p>
        <b>ക്യൂനിന്ന് തളരും</b>
      </p>
      <p>സിനിമകാണാനും ടിക്കറ്റ് എടുക്കാനുമുള്ള നീണ്ട നിര പ്രേക്ഷകര്‍ക്ക്‌ ‌അസഹ്യമാകുന്നുണ്ട്. പരാതി ഉയര്‍ന്നതോടെ ഒഴിഞ്ഞുകിടക്കുന്ന സീറ്റിലേക്ക് ടിക്കറ്റ് എടുക്കാതെ പ്രവേശിക്കാന്‍ അനുമതി നല്‍കി. ടിക്കറ്റ് വാങ്ങാനും -ടിക്കറ്റ് എടുത്ത സന്ദേശം പരിശോധിച്ച്‌ കടത്തിവിടാനും തിയറ്ററിനുള്ളില്‍ കടക്കാനും മണിക്കൂറുകള്‍ക്കുമുമ്പേ നീണ്ട നിര രൂപപ്പെടുന്ന സ്ഥിതിയുണ്ട്.</p>
      <p>കച്ചവടസിനിമയ്ക്കുവേണ്ടിയുള്ള ആഘോഷത്തിനാണ് മേളയില്‍ മുന്‍​ഗണന. സംഘാടകരായ ഗോവ എന്റർടെയ്ൻമെന്റ് സൊസൈറ്റി മികച്ച ദൃശ്യാനുഭവം ഒരുക്കുന്നതിനേക്കാള്‍ ആഘോഷങ്ങള്‍ സംഘടിപ്പിക്കുന്നതിനാണ് മുന്‍​ഗണന നല്‍കുന്നതെന്നാണ് പരാതി.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/cinema/news-sports-22-11-2019/835946"/>
        <a href="https://www.deshabhimani.com/news/national/iffi-goa/835790"/>
        <a href="https://www.deshabhimani.com/news/national/goa-film-fest-started/835669"/>
        <a href="https://www.deshabhimani.com/news/career/news-career-18-02-2019/783081"/>
        <a href="https://www.deshabhimani.com/news/career/news-career-28-01-2019/778748"/>
        <a href="https://www.deshabhimani.com/news/career/news-career-29-10-2018/760723"/>
        <a href="https://www.deshabhimani.com/editorial/iffi-goa/689255"/>
        <a href="https://www.deshabhimani.com/news/career/news-career-04-09-2017/668649"/>
      </related>
    </article>
  </body>
</html>