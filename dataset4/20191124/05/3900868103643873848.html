<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562987/neoi-dioikites-nosokomeiwn-erwtimata-prokalei-i-epilogi-pollwn-ex-aytwn"/>
    <meta property="og:site_name" content="NOOZ."/>
    <meta property="article:published_time" content="2019-11-24T05:00:00+00:00"/>
    <meta property="og:title" content="Νέοι Διοικητές Νοσοκομείων: Ερωτήματα προκαλεί η επιλογή πολλών εξ αυτών"/>
    <meta property="og:description" content="Απουσιάζουν οι μάνατζερ, περισσεύουν οι απόστρατοι, οι φίλοι κι οι γνωστοί. Ο υπουργός Υγείας Βασίλης Κικίλιας δεν έκανε την τομή."/>
  </head>
  <body>
    <article>
      <h1>Νέοι Διοικητές Νοσοκομείων: Ερωτήματα προκαλεί η επιλογή πολλών εξ αυτών</h1>
      <address>
        <time datetime="2019-11-24T05:00:00+00:00">24 Nov 2019, 05:00</time>
      </address>
      <p>
        <b>Απουσιάζουν οι μάνατζερ, περισσεύουν οι απόστρατοι, οι φίλοι κι οι γνωστοί. Ο υπουργός Υγείας Βασίλης Κικίλιας δεν έκανε την τομή.</b>
      </p>
      <p>Για κάθε κυβέρνηση ο τομέας της δημόσιας Υγείας είναι ο κοινωνικός καθρέφτης της. Απαιτεί λοιπόν μελέτη και στρατηγική. <br/>Η Νέα Δημοκρατία αν και διαθέτει στην ατζέντα της πρόσωπα έμπειρα στη διοίκηση, δεν τα επέλεξε. Προτίμησε να εμπιστευτεί απόστρατους στρατηγούς, άτομα που δεν φαίνεται να πληρούν προϋποθέσεις ώστε να τεθούν επικεφαλής των ιδρυμάτων και πρόσωπα που έχουν υπάρξει διοικητές στο Υπουργείο Υγείας, την περίοδο εκείνη που εκτοξεύθηκαν οι δαπάνες στο ΕΣΥ [2005 -2009].<br/>Τέλος προβληματισμό προκαλεί το γεγονός ότι δόθηκαν στη δημοσιότητα τα ονόματά τους χωρίς να συνοδεύονται από βιογραφικά. </p>
      <p>Αν και <b>μία νοσοκομειακή μονάδα δεν διοικείται ως στράτευμα</b>, <b>καθότι το </b><b>management</b><b>έχει άλλες διοικητικές απαιτήσεις</b>, με απόφαση του υπουργού Υγείας Βασίλη Κικίλια επελέγησαν οι νέοι διοικητές και αναπληρωτές διοικητές των νοσοκομείων του ΕΣΥ, οι ακόλουθοι στρατηγοί:</p>
      <p>1. Ιωάννης Ηλιόπουλος, Αντιστράτηγος ε.α. και Επίτιμος Γενικός Επιθεωρητής Στρατού, στο ΓΝΑ ΚΑΤ-ΕΚΑ  <br/>2. Ιωάννης Κοτσαρίδης, Οικονομικός Αξιωματικός α.ε. από την ΣΣΑΣ στο ΓΝΑ «ΕΛΠΙΣ»<br/>3. Φώτιος Μεσσάρης, Αντιστράτηγος ε.α., στο ΓΝ Κεφαλληνίας<br/>4. Γρηγόριος Ρουμάνης Αντιστράτηγος ε.α., στο ΓΝ Ρόδου<br/>5. Γεώργιος Καμπούρης Αντιστράτηγος ε.α., στο ΓΝ Μυτιλήνης <br/>6. Σπυρίδων Καββούρης Αντιπτέραρχος, πρόεδρος της ΕΑΑΑ, αναπληρωτής Διοικητής στο ΓΝΑ «ΑΛΕΞΑΝΔΡΑ» </p>
      <p>Στον κατάλογο αυτών που έλαβαν έγκριση εμφανίζονται και ονόματα που αξιολογήθηκαν από την αρμόδια επιτροπή ως τα πλέον κατάλληλα. Και το ερώτημα που τίθεται είναι με ποια κριτήρια έγινε η επιλογή; Ενδεικτικά αναφέρουμε:<br/><br/>1. Αδαμάντιος Γάκης, διευθυντής του πολιτικού γραφείου του Βασίλη Οικονόμου, που προσχώρησε στη ΝΔ. <br/>2. Όλγα Μπαλαούρα, σύζυγος του δημοσιογράφου Γιώργου Παπαχρήστου των Νέων. <br/>3. Φωτεινή Βρυνά, διευθύντρια του πολιτικού γραφείου του Γιώργου Βλάχου<br/>4. Μάγδα Γιαμουστάρη, φιλόλογος, στενή φίλη της κας Ντορας Μπακογιαννη. </p>
      <p>Η κυβέρνηση ΣΥΡΙΖΑ είχε επίσης επιλέξει -και- με κομματικά κριτήρια, με το επιχείρημα ότι οι απερχόμενες διοικήσεις ήταν αμφίβολο αν θα εφάρμοζαν την πολιτική της στον τομέα της Υγείας. Με την ίδια ακριβώς λογική επέλεξε και η νυν κυβέρνηση.<br/><br/><b>Στο τέλος της ημέρας αυτοί που θα πληρώσουν το μάρμαρο της Υγείας ή θα μείνουν ικανοποιημένοι είναι οι πολίτες.</b> <b>Οψόμεθα.</b></p>
      <related>
        <a href="https://www.nooz.gr/greece/1562861/dioikites-nosokomeiwn-2019-aytoi-einai-oi-neoi-dioikites-sta-nosokomeia-toy-esy-ola-ta-onomata"/>
      </related>
    </article>
  </body>
</html>