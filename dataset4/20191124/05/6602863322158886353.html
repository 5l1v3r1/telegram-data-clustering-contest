<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/bright-stuff/artikel/4929861/luisteren-en-scheuren-met-de-nieuwste-bright-stuff-update"/>
    <meta property="og:site_name" content="Bright.nl"/>
    <meta property="article:published_time" content="2019-11-24T05:11:01+00:00"/>
    <meta property="og:title" content="Bright Stuff: nieuwe elektrische auto, oordoppen en koptelefoon"/>
    <meta property="og:description" content="Nieuw in onze koopgids Bright Stuff: de AirPods Pro, een nieuwe koptelefoon en een nieuwe elektrische auto."/>
  </head>
  <body>
    <article>
      <h6 class="kicker">Bright Stuff</h6>
      <h1>Bright Stuff: nieuwe elektrische auto, oordoppen en koptelefoon</h1>
      <address><time datetime="2019-11-24T05:11:01+00:00">24 Nov 2019, 05:11</time> by <a rel="author" href="https://www.bright.nl/tags/personen/floris-poort" target="_blank">Floris Poort</a></address>
      <p>
        <b>Nieuw in onze koopgids Bright Stuff: de AirPods Pro, een nieuwe koptelefoon en een nieuwe elektrische auto.</b>
      </p>
      <p>In onze <a href="https://www.bright.nl/stuff">Bright Stuff</a>-koopgidsen noemen we de drie beste producten in allerlei categorieën, zoals onze favoriete <a href="https://www.bright.nl/bright-stuff/bundel/4255036/smartwatches">smartwatch</a>, <a href="https://www.bright.nl/koopgids/bundel/4125226/koptelefoons">koptelefoon</a>, <a href="https://www.bright.nl/bright-stuff/bundel/4709526/oordoppen">oordoppen</a>, <a href="https://www.bright.nl/bright-stuff/artikel/4578821/bright-stuff-e-bikes-elektrische-fiets-ampler-stout-vanmoof">e-bike</a>, <a href="https://www.bright.nl/nieuws/artikel/4875986/bright-stuff-we-splitsen-onze-laptop-lijst-tweeen">laptops</a>. Die favorieten bundelen we in <b><a href="http://www.bright.nl/stuff">Bright Stuff</a></b>, de drie beste keuzes in elke categorie. De krenten uit de pap die we iedereen aanraden. Producten die we hebben getest of zelf gebruiken omdat ze de beste in hun soort zijn. Die gidsen werken we steeds bij, zodat ze altijd het beste koopadvies geven.</p>
      <p>Vandaag voegen we drie nieuwe producten toe: oordoppen, een koptelefoon en een elektrische auto. Kanttekening: alle auto's in Bright Stuff zijn elektrisch, alle oordoppen draadloos, koptelefoons zijn draadloos met noise cancellation. </p>
      <h3>Oordoppen:</h3>
      <p>» <b><a href="https://www.bright.nl/bright-stuff/artikel/4922931/apple-airpods-pro">Apple AirPods Pro</a></b>: de meest complete noise cancelling oordoppen van dit moment. Ze zitten zelfs bij de in-ear-hater lekker, de noise cancellation is indrukwekkend en druk op de oren ontbreekt. Ze klinken goed, hebben een handige transparantie-modus, zijn spatwaterdicht en hebben een sterke batterijduur van 24 uur. Het is wel de duurste optie in ons lijstje: 280 euro. <b><a href="https://youtu.be/VNViBTFl8tg">Kijk ook onze videoreview</a>.</b></p>
      <h3>Koptelefoon:</h3>
      <p>» <b><a href="https://www.bright.nl/bright-stuff/artikel/4929366/jbl-live-650btnc">JBL Live 650BTNC</a></b>: de beste betaalbare draadloze koptelefoon met noise cancellation. Nu is 150 euro nog steeds een smak geld, maar al snel de helft van wat de toppers kosten. Toch biedt deze JBL veel: uitstekende noise cancellation, sterk geluid, prima batterijduur en snelladen, opvouwbaar en comfortabel ontwerp en de mogelijkheid om twee apparaten tegelijk te koppelen.</p>
      <h3>Elektrische auto:</h3>
      <p>» <b><a href="https://www.bright.nl/bright-stuff/artikel/4925456/kia-e-soul-64-kwu-beste-elektrische-auto-koop-nederland-kopen-2019">Kia e-Soul 64 kWu</a></b>: stressloos rijden op stroom voor iets meer dan 40.000 euro. Zo'n 400 kilometer bereik, laadsnelheden tot 75 kW (350 km bereik in een uurtje) en een uitgesproken ontwerp. En bijzonder rijk uitgerust: Adaptieve cruise control, 10 inch navigatiesysteem met TomTom Live, Apple Carplay en Android Auto, led-verlichting rondom, lichtmetalen velgen, stoelverwarming en stuurverwarming. <a href="https://youtu.be/EtOHLtVbh0c"><b>Kijk ook onze reviewvideo</b></a>.</p>
      <p>Blijf <b><a href="https://www.bright.nl/bright-stuff">Bright Stuff</a></b> in de gaten houden voor de beste keuzes in elke productcategorie.</p>
      <h3>Review: Kia E-Soul</h3>
      <figure>
        <iframe src="https://www.youtube.com/embed/EtOHLtVbh0c" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg ons YouTube-kanaal</a> voor meer gadgetreviews</b>
      </p>
    </article>
  </body>
</html>