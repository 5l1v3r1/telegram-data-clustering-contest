<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/presedintele-unei-sectii-a-plecat-cu-stampila-acasa/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T05:52:32+00:00"/>
    <meta property="og:title" content="Președintele unei secții a plecat cu ștampila acasă"/>
    <meta property="og:description" content="Președintele unei secții de vot din Dolj ar putea fi înlocuit după ce a plecat cu ștampila acasă, cere PSD Dolj care a făcut și o reclamație la Poliție."/>
  </head>
  <body>
    <article>
      <h1>Președintele unei secții a plecat cu ștampila acasă</h1>
      <address><time datetime="2019-11-24T05:52:32+00:00">24 Nov 2019, 05:52</time> by <a rel="author">(R.C.)</a></address>
      <p>Președintele unei secții de vot din Dolj ar putea fi înlocuit după ce a plecat cu ștampila acasă, cere PSD Dolj.</p>
      <blockquote>„<i>Vă rog să aveți în vedere faptul că, după ce domnul președinte a preluat de la Craiova buletinele de vot și materialele necesare desfășurării procesului electoral și le-a dus la secția de votare nr. 444, acesta nu a lăsat ștampila de control a secției de votare la sediul secției, așa cum prevede în mod expres legea, ci a plecat cu ea la domiciliul său. (…) Potrivit articolului 43, alineatul 4 din Legea 370/2004 pentru alegerea Preşedintelui Românie, la plecare, preşedintele biroului electoral al secţiei de votare sigilează intrarea în localul de vot prin aplicarea ştampilei de control pe o bandă de hârtie. Este interzisă părăsirea localului de vot cu ştampila de control, ştampile cu menţiunea «VOTAT», buletine de vot sau liste electorale</i>”, se arată în sesizarea depusă de PSD Dolj la Biroul Electoral Județean.</blockquote>
      <p>O reclamație a fost depusă de social-democraţii şi la Poliţie.</p>
      <blockquote>„<i>Poliţiştii doljeni au fost sesizaţi cu privire la faptul că preşedintele unei secţii de votare din Pleşoi ar fi plecat acasă cu ştampila de control care, conform legii, trebuia lăsată în incinta secţiei de votare. Aceste aspecte au fost aduse şi la cunoştinţa BEJ Dolj, competent, potrivit legii, cu efectuarea de verificări şi de măsuri legale</i>” , a declarat Cosmin Grădinaru, purtătorul de cuvânt al IPJ Dolj.</blockquote>
    </article>
  </body>
</html>