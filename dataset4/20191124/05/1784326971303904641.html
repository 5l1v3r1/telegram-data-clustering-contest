<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/24/ha-kiabalsz-a-kutyaddal-megbetegedhet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-24T05:11:00+00:00"/>
    <meta property="og:title" content="Ha kiabálsz a kutyáddal, megbetegedhet?"/>
    <meta property="og:description" content="Már a gondolat is elég kegyetlen, de most még egy okunk van rá, hogy soha ne tegyél ilyet!"/>
  </head>
  <body>
    <article>
      <h1>Ha kiabálsz a kutyáddal, megbetegedhet?</h1>
      <h2>Már a gondolat is elég kegyetlen, de most még egy okunk van rá, hogy soha ne tegyél ilyet!</h2>
      <address><time datetime="2019-11-24T05:11:00+00:00">24 Nov 2019, 05:11</time> by <a rel="author">Bangó Boglárka</a></address>
      <p><a href="https://cosmopolitan.hu/bambi-naploja/">A Cosmo cuki kutyabloggere</a>, Bambi biztosan az ágy alá bújna, ha elolvasná már csak ezt a címet is – de azért elmondjuk neked, <b>miért nem szép dolog ráripakodnod a kutyusodra! </b>Ezt még akkor sem szabad megtenned, ha kölyökként kezelhetetlenül sok az energiája, és nonstop rosszcsontoskodik. Oké, elég kemény szembesülni a kedvenc cipőd maradékaival, aminek a fele még éppen a blöki szájából lóg ki, de<b> a szakemberek óva intenek tőle, hogy felemeld a hangod.</b></p>
      <p><b>Egy portugál kutatócsoport ugyanis megvizsgálta</b>, hogy azok az ebek boldogabbak-e, akiket kiabálással treníroznak vagy azok, akik jutalomfalatot kapnak, ha valamit ügyesen csináltak. Nem lehet nehéz kitalálni, hogy az utóbbi csoport lelkesebben csóválja a farkát a nap végén. Viszont nem csak a boldogságfaktor jön be a képbe, hanem a blökik egészsége is, ugyanis a kutatásból kiderült, hogy <b>magasabb a stressz-szintje a leszidott négylábúaknak és hajlamosabbak is a betegségekre.</b> Szóval inkább tanítsd meg már a legelején az alapszabályokra, és <b>dobj neki egy finom falatot, ha ügyes volt!</b> Hosszútávon mindketten jobban jártok így!</p>
      <figure>
        <iframe src="https://giphy.com/embed/QvBoMEcQ7DQXK" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/lap-QvBoMEcQ7DQXK">via GIPHY</a>
      </p>
    </article>
  </body>
</html>