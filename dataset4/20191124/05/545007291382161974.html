<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/peste-380-000-de-romani-au-votat-in-strainatate-pana-duminica-la-ora-06-00/"/>
    <meta property="og:site_name" content="Europa FM"/>
    <meta property="article:published_time" content="2019-11-24T05:46:19+00:00"/>
    <meta property="og:title" content="Peste 380.000 de români au votat în străinătate, până duminică, la ora 06.00"/>
    <meta property="og:description" content=" "/>
  </head>
  <body>
    <article>
      <h1>Peste 380.000 de români au votat în străinătate, până duminică, la ora 06.00</h1>
      <address>
        <time datetime="2019-11-24T05:46:19+00:00">24 Nov 2019, 05:46</time>
      </address>
      <p> </p>
      <p>Până duminică la ora 06.00, au votat 383.200 de români în străinătate la turul al doilea al prezidențialelor, dintre aceștia 17.503 fiind votanți prin corespondență, potrivit Biroului Electoral Central.</p>
      <p>Comparativ, la aceeași oră, la primul tur s-au prezentat la urne 298.231 alegători.</p>
      <p>În total, până duminică, la ora 06.00, au fost 383.200 de votanți în Diaspora, la urne și cei care au votat prin corespondență. La aceeași oră, în primul tur de scrutin, erau în total 298.231 de votanți, notează <a href="http://mediafax.ro/">Mediafax</a>.</p>
      <p>Un număr de 25.189 de români au votat prin corespondență, la primul tur al alegerilor prezidențiale.</p>
      <p>Cei mai mulți votanți, până în prezent, sunt la o secție din Londra, și anume 3.873 de votanți. Multe persoane au votat și la Bruxelles – 2.347 și respectiv în Chișinău – 1.912.</p>
      <p>La polul opus sunt Teheran-ul (Iran) și Phenianul (Republica Populară Democrată Coreeană), unde nu s-a prezentat niciun votant, în Ashbat (Turkmenistan), unde a venit un singur alegător, în Harare (Zimbabwe) s-au prezentat la urne două persoane, iar în Tașkent (Uzbekistan) trei oameni.</p>
      <p>Până la ora 06.00, cei mai mulți românii au votat în Marea Britanie – 70.705, Italia – 69.583, în Germania – 56.814 și în Spania – 53.084, potrivit datelor furnizate de BEC. De asemenea, în Republica Moldova au votat 17.865 de persoane, în Franța – 16.881, iar în Austria – 11.750.</p>
      <p>Votul pentru cel de-al doilea tur al alegerilor pentru desemnarea șefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secția de votare nr. 17, cea mai îndepărtată secție de votare organizată în afara granițelor României.</p>
      <p>Votul în cadrul celor 838 de secții organizate în străinătate se desfășoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, și duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>