<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778440/%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7%DB%8C%D8%AF-%D8%A7%D8%B2-%D9%81%D8%B1%D8%B5%D8%AA%DB%8C-%DA%A9%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A7%DB%8C%D8%AC%D8%A7%D8%AF-%DA%A9%D8%B1%D8%AF-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:00:57+00:00"/>
    <meta property="og:title" content="در گفتگو با مهر مطرح شد؛ استقلال باید از فرصتی که پرسپولیس ایجاد کرد استفاده کند"/>
    <meta property="og:description" content="مربی سابق تیم فوتبال استقلال گفت: استقلال باید از فرصتی که شکست پرسپولیس در اختیار آنها گذاشت استفاده کرده و با پیروزی در قائمشهر به رده سوم جدول برسد."/>
  </head>
  <body>
    <article>
      <h1>در گفتگو با مهر مطرح شد؛ استقلال باید از فرصتی که پرسپولیس ایجاد کرد استفاده کند</h1>
      <address><time datetime="2019-11-24T05:00:57+00:00">24 Nov 2019, 05:00</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>ایمان عالمی در گفتگو با <a href="https://www.mehrnews.com/">خبرنگار مهر</a> با اشاره به دیدار استقلال با نساجی در هفته یازدهم لیگ برتر اظهار داشت: دیدار آبی پوشان مقابل نساجی پر اهمیت بود و شکست پرسپولیس مقابل نساجی باعث شد بر اهمیت آن افزوده شود.</p>
      <p>وی تاکید کرد: از آنجایی که این بازی می‌تواند بعد از مدتها استقلال را در جدول رده بندی بالاتر از پرسپولیس قرار دهد، بچه‌ها باید با همه قدرت و تمرکز لازم در این بازی به میدان بروند.</p>
      <p>مربی پیشین آبی پوشان تصریح کرد: البته نساجی را هم نباید دست کم گرفت. این تیم بسیار سخت کوش است و به خصوص در خانه خود به راحتی تسلیم هیچ تیمی نمی‌شود.</p>
      <p>عالمی بیان داشت: استقلال با پیروزی در این دیدار می‌تواند با روحیه بهتری برای دیدار هفته دوازدهم مقابل سپاهان که یک دیدار ۶ امتیازی است آماده شود.</p>
      <p>پیشکسوت آبی پوشان گفت: پیش از وقفه‌ای که در لیگ افتاد، استقلال به بهترین فرم رسیده بود و اگر بازیها با همان ریتم پیگیری می‌شد خیلی راحت تر می‌شد در خصوص پیروزی آنها در این تیم صحبت کرد. اما باز هم اگر استراماچونی همه داشته‌هایش را در اختیار داشته باشد، شانس آنها برای پیروزی در این بازی زیاد است.</p>
      <p>وی با اشاره به دیدارهای هفته‌های دوازدهم و سیزدهم آبی پوشان در لیگ بیان داشت: اصلی ترین چالش آنها در این دو هفته است که باید در دو دیدار مستقیم و ۶ امتیازی با سپاهان و شهر خودرو بازی کند. فکر می‌کنم سه هفته‌ای که پیش روی  استقلال است، در تعیین سرنوشت آنها در این فصل بسیار تاثیر گذار خواهد بود. </p>
    </article>
  </body>
</html>