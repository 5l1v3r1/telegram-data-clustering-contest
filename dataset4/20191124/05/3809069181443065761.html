<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/a1-gynaikwn/article/1417953/aps-aias-ilysiakos-ao-2-3"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T05:49:48+00:00"/>
    <meta property="og:title" content="ΑΠΣ Αίας - Ηλυσιακός ΑΟ 2-3"/>
    <meta property="og:description" content="Την ανατροπή της 6ης αγωνιστικής πέτυχε ο Ηλυσιακός στον Εύοσμο. Η ομάδα των Ιλισίων αν και βρέθηκε με 2-0 σετ πίσω στο σκορ και 14-10 στο τάι μπρέικ, βρήκε τα ψυχικά αποθέματα και πήρε μεγάλη νίκη με 3-2 σετ για να φθάσει τους 5 βαθμούς στο πρωτάθλημα.  "/>
  </head>
  <body>
    <article>
      <h1>ΑΠΣ Αίας - Ηλυσιακός ΑΟ 2-3</h1>
      <h2>Την ανατροπή της 6ης αγωνιστικής πέτυχε ο Ηλυσιακός στον Εύοσμο. Η ομάδα των Ιλισίων αν και βρέθηκε με 2-0 σετ πίσω στο σκορ και 14-10 στο τάι μπρέικ, βρήκε τα ψυχικά αποθέματα και πήρε μεγάλη νίκη με 3-2 σετ για να φθάσει τους 5 βαθμούς στο πρωτάθλημα.  </h2>
      <address><time datetime="2019-11-24T05:49:48+00:00">24 Nov 2019, 05:49</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Αίαντας Ευόσμου έφθασε πολλές φορές κοντά στη νίκη, είχε 4 ματς μπολ στο πέμπτο σετ, όμως δεν κατάφερε να πάρει τη πρώτη φετινή του νίκη και έμεινε στη τελευταία θέση της βαθμολογίας με έναν κερδισμένο βαθμό. Ο Ηλυσιακός δεν παράτησε ποτέ το παιχνίδι και με τα σερβίς της αρχηγού Στεφανίας Μπέμπη έφθασε στη μεγάλη ανατροπή στο τάι μπρέικ. Η Ελισάβετ Παπαδέδε με μπλοκ μείωσε σε 14-12, η Στεφανία Μπέμπη με άσσο έκανε το 14-13 και με λάθος του Αίαντα ήρθε η ισοφάριση (14-14). Η Δήμητρα Μερκούρη έβαλε μπροστά τον Ηλυσιακό με 15-14 και με μπλοκ της Μαρκέλλας Παπαγεωργίου στην Ειρήνη Αργυρίου διαμορφώθηκε το τελικό 16-14.</p>
      <p>Για τις νικήτριες η Μαρκέλλα Παπαγεωργίου είχε 18 πόντους με το εντυπωσιακό 70% στην επίθεση (14/20 τελειωμένες) και η Βασιλική Χατζηκωνσταντά πρόσθεσε άλλους 12. Για τον Αίαντα Ευόσμου οι Αμερικανίδες Κάθριν Μπουρκ και Αμάντα Ρόμπερτς είχαν από 20 και 17 πόντους αντίστοιχα.</p>
      <p>Αξίζει να αναφερθεί ότι ο Ηλυσιακός ξεκίνησε το ταξίδι του για τη Θεσσαλονίκη στις 6 το πρωί του Σαββάτου και μετά από δύο ώρες και πλέον αγώνα, επιστρέφει οδικώς και πάλι στην Αθήνα.</p>
      <p><b>Διαιτητές</b>: Μαυρίδης, Γιωγιού Αλκ..</p>
      <p>*Οι πόντοι του Αίαντα προήλθαν από 9 άσσους, 50 επιθέσεις, 6 μπλοκ και 37 λάθη αντιπάλων και του Ηλυσιακού προήλθαν από 13 άσσους, 37 επιθέσεις, 11 μπλοκ και 39 λάθη αντιπάλων.</p>
      <p><b>Τα σετ</b>: 2-3 (25-11, 25-23, 18-25, 20-25, 14-16)</p>
      <p><b>ΑΠΣ ΑΙΑΣ (Ζωλασταθιάδης): </b>Ανδρονικίδου 8 (6/23 επ., 2 άσσοι, 46% υπ.), Καλαγασίδου 1 (1 άσσος), Καλαπόδα 2 (1/7 επ., 1 μπλοκ), Μπουρκ 20 (17/40 επ., 3 μπλοκ), Ρόμπερτς 17 (13/37 επ., 4 άσσοι, 56% υπ.), Χαμαλίδου 7 (6/11 επ., 1 μπλοκ) / Γεωργιάδου (λ, 41% υπ.), Αργυρίου 5 (4/13 επ., 1 άσσος, 33% υπ.), Γιορανίδη 1 (1 μπλοκ), Πλουμή 4 (3/4 επ., 1 άσσος), Πεγκλίδη, Γκόλτσιου</p>
      <p><b>ΗΛΥΣΙΑΚΟΣ ΑΟ (Ρούσης): </b>Μερκούρη 5 (1/7 επ., 3 άσσοι, 1 μπλοκ), Μπέμπη 4 (2/12 επ., 1 άσσος, 1 μπλοκ), Παπαγεωργίου 18 (14/20 επ., 1 άσσος, 3 μπλοκ), Παπαδέδε 9 (7/26 επ., 1 άσσος, 1 μπλοκ, 36% υπ.), Σάντε 8 (2/10 επ., 3 άσσοι, 3 μπλοκ), Χατζηκωνσταντά 12 (8/25 επ., 3 άσσοι, 1 μπλοκ, 61% υπ.) / Μανιατογιάννη (λ, 54% υπ.), Βασιλαντωνάκη 5 (3/14 επ., 1 άσσος, 1 μπλοκ), Μιχελάκου.</p>
    </article>
  </body>
</html>