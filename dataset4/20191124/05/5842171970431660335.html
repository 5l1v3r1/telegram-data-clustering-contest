<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/par-veselibu/359615-aicina-nodarbinat-cilvekus-ar-invaliditati"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T05:53:00+00:00"/>
    <meta property="og:title" content="Aicina nodarbināt cilvēkus ar invaliditāti"/>
    <meta property="og:description" content="Septembra beigās bija reģistrēti 7645 bezdarbnieki ar invaliditāti – 14,5% no visiem."/>
  </head>
  <body>
    <article>
      <h1>Aicina nodarbināt cilvēkus ar invaliditāti</h1>
      <address><time datetime="2019-11-24T05:53:00+00:00">24 Nov 2019, 05:53</time> by <a rel="author">Kas Jauns Avīze</a></address>
      <p>
        <b>Septembra beigās bija reģistrēti 7645 bezdarbnieki ar invaliditāti – 14,5% no visiem.</b>
      </p>
      <p>Kaut gan, salīdzinot ar skaitu pirms gada, bezdarbnieku ar invaliditāti skaits samazinājies par 351 personu, atgriešanās darbā šai grupai ir lēnāka nekā citām.</p>
      <p>Nodarbinātības valsts aģentūra (NVA) regulāri aicina darba devējus pieteikties atbalstam, nodarbinot invalīdus. Šajā gadījumā NVA piešķir dotāciju līdz 711 eiro vienas darba vietas pielāgošanas tāmei. Rakstisku atzinumu sniedz NVA izvēlēts ergoterapeits.</p>
      <p>NVA sniedz arī ikmēneša dotāciju invalīda darba vadītājam – 50% no minimālās algas proporcionāli bezdarbnieka nostrādātajām dienām mēnesī. Atbalstu nodrošina pirmo vai pirmos divus darba mēnešus.</p>
      <p>Atbalstam var pieteikties arī bezdarbnieks ar invaliditāti, ja sākumposmā nepieciešams surdotulka pakalpojums (personām ar dzirdes invaliditāti) vai atbalsta personas pakalpojums (personām ar garīga rakstura traucējumiem).</p>
    </article>
  </body>
</html>