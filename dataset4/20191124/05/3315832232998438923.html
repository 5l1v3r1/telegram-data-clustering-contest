<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/33c04c5163a54a4d/alegeri-prezidentiale-in-romania-circa-18-000-de-cetateni-romani-din-rm-au-votat-in-doua-zile-de-scrutin-in-strainatate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T05:45:02+00:00"/>
    <meta property="og:title" content="Alegeri prezidențiale în România: Circa 18.000 de cetăţeni români din RM au votat în două zile de scrutin în străinătate"/>
    <meta property="og:description" content="În a doua zi de vot în străinătate pentru preşedinţia României, la închiderea secţiilor de votare, în Republica Moldova și-au exprimat opţiunile 17.865 de alegători, dintre care 9. 830 au votat în Chişinău, relatează Agerpres."/>
  </head>
  <body>
    <article>
      <h1>Alegeri prezidențiale în România: Circa 18.000 de cetăţeni români din RM au votat în două zile de scrutin în străinătate</h1>
      <address><time datetime="2019-11-24T05:45:02+00:00">24 Nov 2019, 05:45</time> by <a rel="author">Jurnal.md</a></address>
      <p>
        <b>În a doua zi de vot în străinătate pentru preşedinţia României, la închiderea secţiilor de votare, în Republica Moldova și-au exprimat opţiunile 17.865 de alegători, dintre care 9. 830 au votat în Chişinău, relatează Agerpres.</b>
      </p>
      <p>Rata de participare este mai mare decât în primul tur de scrutin, de acum două săptămâni, 9 noiembrie, când până la ora 21:00, votaseră 15.782 de cetăţeni români din Republica Moldova.</p>
      <p>Potrivit sursei citate, 954 de români s-au prezentat la urne în Ialoveni, 771 la Orhei, în timp ce la Bălţi au votat 756 de persoane.</p>
      <p>La Ungheni s-au prezentat la urne 553 de persoane, iar la Cahul şi-au exercitat dreptul la vot 520 de români, conform media locale.</p>
      <p>În total, în străinătate au votat 364 850 de alegători români, faţă de 285.078 în primul tur de scrutin.</p>
    </article>
  </body>
</html>