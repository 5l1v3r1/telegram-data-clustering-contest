<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/when-rahul-dravid-became-the-first-indian-to-score-a-century-in-pink-ball-cricket-143520"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T05:59:55+00:00"/>
    <meta property="og:title" content="विराट नहीं बल्कि राहुल द्रविड़ हैं टेस्ट में गुलाबी गेंद से शतक मारने वाले पहले भारतीय बल्लेबाज"/>
    <meta property="og:description" content="भारत और बांग्लादेश के बीच कोलकाता के ईडन गार्डन्स के मैदान पर पहला डे नाइट टेस्ट मैच खेला जा रहा है. इस दौरान टीम इंडिया के गेंदबाजों के बेहतरीन प्रदर्शन के दम पर अब टीम सीरीज जीतने के बेहद करीब में. कल का दिन जहां भारतीय बल्लेबाजों के नाम रहा तो वहीं अंत में गेंदबाजों ने भी बांग्लादेश को पूरी तरह से बैकफुट पर ढेकल दिया. पहले इनिंग्स में कप्तान विराट कोहली ने शानदार 136 रनों की पारी खेली और टेस्ट में अपना 27वां शतक पूरा किया. वहीं ये बल्लेबाज गुलाबी गेंद से भारत के पहले डे नाइट टेस्ट में शतक मारने वाला पहला भारतीय बल्लेबाज बन गया."/>
  </head>
  <body>
    <article>
      <h1>विराट नहीं बल्कि राहुल द्रविड़ हैं टेस्ट में गुलाबी गेंद से शतक मारने वाले पहले भारतीय बल्लेबाज</h1>
      <h2>साल 2011 में द्रविड़ इंग्लिश काउंटी चैंपियनशिप खेल रहे थे. इस दौरान पिंक गेंद को टेस्ट किया जा रहा था. नॉटिंघमशायर के खिलाफ अबु धाबी में मैच चल रहा था. इस दौरान द्रविड़ ने शतक जड़ा था.</h2>
      <address>
        <time datetime="2019-11-24T05:59:55+00:00">24 Nov 2019, 05:59</time>
      </address>
      <p>भारत और बांग्लादेश के बीच कोलकाता के ईडन गार्डन्स के मैदान पर पहला डे नाइट टेस्ट मैच खेला जा रहा है. इस दौरान टीम इंडिया के गेंदबाजों के बेहतरीन प्रदर्शन के दम पर अब टीम सीरीज जीतने के बेहद करीब है. कल का दिन जहां भारतीय बल्लेबाजों के नाम रहा तो वहीं अंत में गेंदबाजों ने भी बांग्लादेश को पूरी तरह से बैकफुट पर ढेकल दिया. पहले इनिंग्स में कप्तान विराट कोहली ने शानदार 136 रनों की पारी खेली और टेस्ट में अपना 27वां शतक पूरा किया. वहीं ये बल्लेबाज गुलाबी गेंद से भारत के पहले डे नाइट टेस्ट में शतक मारने वाला पहला भारतीय बल्लेबाज बन गया.</p>
      <p>लेकिन क्या आपको पता है विराट नहीं बल्कि राहुल द्रविड़ भारत के पहले ऐसे बल्लेबाज हैं जिन्होंने गुलाबी गेंद से टेस्ट शतक जड़ा है. द्रविड़ ने एमसीसी की तरफ से खेलते हुए साल 2011 में ये कारनामा किया था.</p>
      <p>साल 2011 में द्रविड़ इंग्लिश काउंटी चैंपियनशिप खेल रहे थे. इस दौरान पिंक गेंद को टेस्ट किया जा रहा था. नॉटिंघमशायर के खिलाफ अबु धाबी में मैच चल रहा था. द्रविड़ पहले इनिंग्स में डक पर आउट हो चुके थे लेकिन दूसरे इनिंग्स में उन्होंने शतक जड़ दिया. उन्होंने 106 रनों की पारी खेली थी और मैन ऑफ द मैच अवार्ड भी हासिल किया था. एमसीसी ये मैच 174 रनों से जीत गया था.</p>
      <p>बता दें कि भारत के पहले गुलाबी गेंद टेस्ट मैच में द्रविड़ का भी योगदान है. मयंक अग्रवाल ने कहा था कि द्रविड़ ने बाकी खिलाड़ियों के साथ सभी को पिंक गेंद के साथ ट्रेन किया था. उन्होंने ऐसा एनसीए बैंगलोर में किया था. वहीं द्रविड़ जब स्पेशल गेस्ट के तौर पर ईडन गार्डन्स पहुंचे थे तो उन्होंने कहा था कि वो जरूर पिंक गेंद से खेलना पसंद करेंगे.</p>
    </article>
  </body>
</html>