<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779181/%D9%82%D8%AF%D8%B1%D8%AF%D8%A7%D9%86%DB%8C-%D8%A7%D9%85%D8%A7%D9%85-%D8%AC%D9%85%D8%B9%D9%87-%D9%88-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D9%87%D9%85%D8%AF%D8%A7%D9%86-%D8%A7%D8%B2-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:04:28+00:00"/>
    <meta property="og:title" content="با صدور پیام مشترکی صورت گرفت؛ قدردانی امام جمعه و استاندار همدان از مردم برای شرکت در راهپیمایی"/>
    <meta property="og:description" content="همدان - نماینده ولی‌فقیه در استان و استاندار همدان در پیام مشترکی از حضور پرشور و حماسی مردم در راهپیمایی حمایت از مواضع رهبر معظم انقلاب و محکومیت آشوبگران تقدیر کردند."/>
  </head>
  <body>
    <article>
      <h1>با صدور پیام مشترکی صورت گرفت؛ قدردانی امام جمعه و استاندار همدان از مردم برای شرکت در راهپیمایی</h1>
      <address>
        <time datetime="2019-11-24T05:04:28+00:00">24 Nov 2019, 05:04</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از اداره کل روابط عمومی و امور بین الملل استانداری همدان، آیت الله حبیب الله شعبانی نماینده ولی‌فقیه در استان و امام جمعه همدان و سید سعید شاهرخی استاندار همدان در پیام مشترکی از حضور پرشور و حماسی مردم در راهپیمایی حمایت از مواضع رهبر معظم انقلاب و محکومیت آشوبگران تقدیر کردند.</p>
      <p>در این پیام آمده است: مردم غیور و همیشه در صحنه استان همدان با حضور در این راهپیمایی گسترده صف خود را از بدخواهان نظام جدا کردند و با محکوم کردن اقدامات آشوبگران، بار دیگر با لبیک به رهبر معظم انقلاب، ندای حمایت خود را از نظام مقدس جمهوری اسلامی، ارزش ها و دستاوردهای انقلاب اسلامی به گوش جهانیان رساندند.</p>
      <p>این پیام می افزاید: انقلاب اسلامی با مقاومت، ظلم‌ستیزی و استکبارستیزی در ۴۰ سال گذشته به برکت اندیشه‌های امام راحل(ره)، خون شهدا و در ادامه رهبری داهیانه مقام معظم رهبری اقتدارگرایان در تمام دنیا سر بلند کرد و روزبه‌روز مقاوم‌تر و پایدارتر می‌شود.</p>
      <p>بدینوسیله ضمن تقدیر و تشکر از حضور مردم ولایی و همیشه در صحنه استان همدان برای حمایت از امنیت و اقتدار کشور، اعلام می داریم حضور، ایستادگی و مقاومت شما مردم، پیامی روشن به استکبار جهانی و حامیان ناامنی در ایران اسلامی داشت و آن اینکه، با تمام توان از نظام مقدس جمهوری اسلامی ایران که حاصل خون هزاران شهید سرافراز است دفاع خواهیم کرد.</p>
    </article>
  </body>
</html>