<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/nidha-fathima-gets-young-india-award-by.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-24T05:18:00+00:00"/>
    <meta property="og:title" content="ഷഹല ഷെറിന്റെ മരണം; സ്‌കൂളിന്റെ ശോചനീയാവസ്ഥ പുറത്തു കൊണ്ടു വന്ന നിദ ഫാത്തിമയ്ക്ക് യങ് ഇന്ത്യ പുരസ്‌കാരം"/>
    <meta property="og:description" content="സുല്‍ത്താന്‍ ബത്തേരി സര്‍വജന സ്‌കൂളിലെ അഞ്ചാം ക്ലാസുകാരി നിദ ഫാത്തിമയ്ക്ക്Kottayam, school, Students, Strike, Award, Social Network,"/>
  </head>
  <body>
    <article>
      <h1>ഷഹല ഷെറിന്റെ മരണം; സ്‌കൂളിന്റെ ശോചനീയാവസ്ഥ പുറത്തു കൊണ്ടു വന്ന നിദ ഫാത്തിമയ്ക്ക് യങ് ഇന്ത്യ പുരസ്‌കാരം</h1>
      <address><time datetime="2019-11-24T05:18:00+00:00">24 Nov 2019, 05:18</time> by <a rel="author">Kvartha Omega</a></address>
      <p><b>കോട്ടയം:(www.kvartha.com 24.11.2019)</b> സുല്‍ത്താന്‍ ബത്തേരി സര്‍വജന സ്‌കൂളിലെ അഞ്ചാം ക്ലാസുകാരി നിദ ഫാത്തിമയ്ക്ക് യങ് ഇന്ത്യ പുരസ്‌കാരം. ക്ലാസ് മുറിയില്‍ സഹപാഠി പാമ്പുകടിയേറ്റ് മരിച്ച സംഭവത്തില്‍ അധ്യാപകര്‍ കാണിച്ച അനാസ്ഥയും സ്‌കൂളിന്റെ ശോചനീയാവസ്ഥയും പുറത്തു കൊണ്ടു വരാന്‍ സധൈര്യം മുന്നോട്ട് വന്നതിനാണ് നിദാഫാത്തിമയ്ക്ക് യങ് ഇന്ത്യ പുരസ്‌കാരം നല്‍കിയതെന്ന് മഹാത്മാഗാന്ധി നാഷണല്‍ ഫൗണ്ടേഷന്‍ ചെയര്‍മാന്‍ എബി ജെ ജോസ് വ്യക്തമാക്കി. പ്രശസ്തിപത്രവും ശില്‍പവും പൊന്നാടയുമടങ്ങുന്ന പുരസ്‌കാരങ്ങള്‍ നിദക്ക് ഡിസംബറില്‍ സമ്മാനിക്കും.</p>
      <figure>
        <img src="https://1.bp.blogspot.com/-ftCxiUrBtuQ/XdoRciTWGLI/AAAAAAAAR7g/CQClzn2sNTAYnqTCxZuNng4G-I33gnIlwCLcBGAsYHQ/s1600/nidha-fathima.jpg"/>
      </figure>
      <p>തനിക്ക് പാമ്പ് കടിയേറ്റെന്ന് ഷഹല പറഞ്ഞിട്ടും അധ്യാപകര്‍ ആശുപത്രിയിലെത്തിക്കാന്‍ വൈകിയെന്നും നിദ മാധ്യമങ്ങളോട് തുറന്നുപറഞ്ഞിരുന്നു. ബെഞ്ച് മറിഞ്ഞതാണ്, കല്ലു കൊണ്ടതാണ്, ആണി കുത്തിയതാണ് എന്നൊക്കെയാ ആ സാര്‍ പറഞ്ഞതെന്ന് മാധ്യമങ്ങളോട് പേടികൂടാതെയായിരുന്നു നിദ സംസാരിച്ചത്. ഷെഹ്ലയ്ക്കു സംഭവിച്ചതെന്താണെന്ന് നിദയിലൂടെയാണ് പുറംലോകം അറിഞ്ഞത്. സ്‌കൂളിന്റെ ശോചനീയാവസ്ഥയെക്കുറിച്ചും നിദ സംസാരിച്ചിരുന്നു. <br/><br/>ഇതോടെ നിദ സമൂഹമാധ്യമങ്ങളില്‍ വൈറലായി. സാമൂഹിക മാധ്യമങ്ങളില്‍ നിദയെ വ്യാപകമായി അഭിനന്ദിച്ചിരുന്നു. ബത്തേരി-മൈസൂര്‍ ദേശീയപാതയിലെ യാത്രാനിരോധനത്തിനെതിരെ സമരം നടന്നപ്പോള്‍ കൈ ചുരുട്ടി മുദ്രാവാക്യം വിളിക്കുന്ന നിദയുടെ ചിത്രവും വൈറലായിരുന്നു. <br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Kottayam, School, Students, Strike, Award, Social Network, nidha fathima gets young india award by mahatma gandhi national foundation</b></p>
    </article>
  </body>
</html>