<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/alegeri-prezidentiale-2019-turul-2-diaspora-romanii-au-dansat-hora-in-jurul-urnei-la-o-sectie-din-londra-video-18610358"/>
    <meta property="og:site_name" content="Gândul"/>
    <meta property="article:published_time" content="2019-11-24T05:51:39+00:00"/>
    <meta property="og:title" content="Alegeri prezidenţiale 2019, turul 2 Diaspora. Românii au dansat hora în jurul urnei la o secţie din Londra - VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2 Diaspora. Românii au dansat hora în jurul urnei la o secţie din Londra - VIDEO</h1>
      <h2>Alegeri prezidenţiale 2019, turul 2 Diaspora. Veselie la o secţie de vot din Londra, unde sâmbătă mai mulţi români au început să joace hora în jurul urnei.</h2>
      <address>
        <time datetime="2019-11-24T05:51:39+00:00">24 Nov 2019, 05:51</time>
      </address>
      <p><b>Alegeri prezidenţiale 2019, turul 2 Diaspora.</b> Imaginile au fost filmate în Harrow de un student si distribuite pe Facebook de prim-vicepreşedintele PNL Rareş Bogdan.</p>
      <p><b><i>”Sectia 551 din Harrow, LONDRA, Marea Britanie, ACUM, Entuziasm fara precedent la urne. Diaspora voteaza, Diaspora danseaza, Diaspora conteaza! "Astia" dau o lectie usturatoare celor care si-au batut joc 30 de ani de Romania. (Multumesc foarte mult pentru filmare, George Ion Alexandru, din Severin, student la Londra!)”</i></b>, a comentat acesta.</p>
      <p>
        <b>
          <a href="https://www.mediafax.ro/social/video-moment-emotionant-la-o-sectie-de-vot-din-spania-o-romanca-din-slatina-a-cantat-acasa-i-romania-18609860">Un alt moment emoţionant s-a petrecut sâmbătă în la o secţie de vot din Spania. O româncă din Slatina a cântat „Acasă-i România”</a>
        </b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRares.I.Bogdan%2Fvideos%2F442197190028894%2F&amp;show_text=0&amp;width=269" width="269" height="476" data-service="Facebook" scrolling="no"/>
      </figure>
      <p>Până duminică la ora 06.00, au votat 383.200 de români în străinătate la turul al doilea al prezidenţialelor, dintre aceştia 17.503 fiind votanţi prin corespondenţă, potrivit Biroului Electoral Central. Comparativ, la aceeaşi oră, la primul tur s-au prezentat la urne 298.231 alegători.</p>
      <p>În total, până duminică, la ora 06.00, au fost 383.200 de votanţi în Diaspora, la urne şi cei care au votat prin corespondenţă. La aceeaşi oră, în primul tur de scrutin, erau în total 298.231 de votanţi.</p>
      <p>Un număr de 25.189 de români au votat prin corespondenţă, la primul tur al alegerilor prezidenţiale.</p>
      <p>Cei mai mulţi votanţi, până în prezent, sunt la o secţie din Londra, şi anume 3.873 de votanţi. Multe persoane au votat şi la Bruxelles - 2.347 şi respectiv în Chişinău - 1.912.</p>
      <p>La polul opus sunt Teheran-ul (Iran) şi Phenianul (Republica Populară Democrată Coreeană), unde nu s-a prezentat niciun votant, în Ashbat (Turkmenistan), unde a venit un singur alegător, în Harare (Zimbabwe) s-au prezentat la urne două persoane, iar în Taşkent (Uzbekistan) trei oameni.</p>
      <p>Până la ora 06.00, cei mai mulţi românii au votat în Marea Britanie – 70.705, Italia - 69.583, în Germania – 56.814 şi în Spania – 53.084, potrivit datelor furnizate de BEC. De asemenea, în Republica Moldova au votat 17.865 de persoane, în Franţa – 16.881, iar în Austria – 11.750.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>