<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/weather/slantse-probiva-oblatsite-3.html"/>
    <meta property="og:site_name" content="News.bg"/>
    <meta property="article:published_time" content="2019-11-24T05:52:56+00:00"/>
    <meta property="og:title" content="Слънце пробива облаците"/>
    <meta property="og:description" content="Прогноза за времето"/>
  </head>
  <body>
    <article>
      <h1>Слънце пробива облаците</h1>
      <address>
        <time datetime="2019-11-24T05:52:56+00:00">24 Nov 2019, 05:52</time>
      </address>
      <p>През започналото денонощие над по-голямата част от страната <b>ще се задържи предимно облачно,</b> с по-съществени разкъсвания на облачността над Югозападна България. На отделни места в източната половина от страната ще превалява дъжд.</p>
      <p>Това съобщиха от НИМХ.</p>
      <p>В часовете преди обяд в равнините и котловините видимостта ще е намалена, на места с мъгли и ръмежи. <b>Ще духа слаб североизточен,</b> в Югозападна България - югоизточен вятър. Минималните температури в Северна България ще са между 0° и 4°, максималните - между 4° и 8°. В Южна България минимални - между 3° и 8°, максимални - между 8° и 13°.</p>
      <p>Над планините ще е предимно облачно, с временни разкъсвания на облачността над масивите от Югозападна България. На отделни места ще има слаби превалявания от дъжд, над 1700 метра - от сняг. Ще духа слаб до умерен юг-югозападен вятър. Максимална температура на височина 1200 метра -<b> около 8°, на 2000 метра - около 2°.</b></p>
      <p>По Черноморието ще е предимно облачно и на места главно в часовете преди обяд ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температурата на морската вода е около 16°. Вълнението на морето ще бъде 3-4 бала.</p>
    </article>
  </body>
</html>