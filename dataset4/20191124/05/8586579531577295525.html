<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/rusya-ve-cezayirden-ortak-tatbikat-257656h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T05:43:00+00:00"/>
    <meta property="og:title" content="Rusya ve Cezayir'den ortak tatbikat"/>
    <meta property="og:description" content="Rusya’nın Karadeniz Filosuna ait gemileri Akdeniz’de Cezayir donanmasıyla ortak tatbikatlar düzenledi."/>
  </head>
  <body>
    <article>
      <h1>Rusya ve Cezayir'den ortak tatbikat</h1>
      <address><time datetime="2019-11-24T05:43:00+00:00">24 Nov 2019, 05:43</time> by <a rel="author">Yeni Çağ Gazetesi</a></address>
      <p>
        <b>Rusya’nın Karadeniz Filosuna ait gemileri Akdeniz’de Cezayir donanmasıyla ortak tatbikatlar düzenledi.</b>
      </p>
      <p>Deniz güvenliğinin sağlanması tatbikatına Rus donanmasına ait Amiral Makarov fırkateyni, Vasiliy Bıkov devriye gemisi ile kurtarma römorkörü SB-739 katıldı.</p>
      <p>Mayınlı bölgelerin aşılması, sivil gemilerin kontrolü ve mürettebatının korsanlık veya yasadışı ekonomik faaliyetlerinden şüphelenilen yabancı gemilerin denetimi tatbikatında ayrıca, gemilerden top atışı ve zor durumda olan bir gemiye ortak yardım faaliyeti gerçekleştirildi.  </p>
      <p>Karadeniz Filosu bilgi destek servisi, tatbikatın deniz aşamasının sonunda gemilerin Cezayir limanına demir attığını bildirdi. Limanda kaldıkları süre içinde, Cezayir’in tarihi yerlerini gezecek olan Rus denizciler, Cezayirli askerleri kendi gemilerinde ağırlayacak.</p>
    </article>
  </body>
</html>