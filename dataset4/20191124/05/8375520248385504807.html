<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-avtomobil-na-smert-zbiv-pishohoda-642015.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T05:21:46+00:00"/>
    <meta property="og:title" content="На Вінниччині автомобіль на смерть збив пішохода"/>
    <meta property="og:description" content="Чоловік раптово вийшов на проїжджу частину дороги"/>
  </head>
  <body>
    <article>
      <h1>На Вінниччині автомобіль на смерть збив пішохода</h1>
      <address>
        <time datetime="2019-11-24T05:21:46+00:00">24 Nov 2019, 05:21</time>
      </address>
      <h4>Чоловік раптово вийшов на проїжджу частину дороги</h4>
      <p>У селі Джурин сталась ДТП, в якій водій автомобіля «Opel Vivaro» здійснив наїзд на 48-річного пішохода. Чоловік раптово вийшов на проїжджу частину дороги. Травми, отримані потерпілим, виявились несумісними з життям.</p>
      <p>Про це повідомляє відділ комунікації Нацполіції у Вінницькій області.</p>
      <p>За попередньою інформацією, аварія сталась близько 22.00 години на автодорозі Немирів-Могилів-Подільський в с. Джурин.</p>
      <p>49-річний водій автомобіля, місцевий житель, допустив наїзд на пішохода, який раптово вийшов на проїжджу частину дороги.</p>
      <p>Від отриманих травм потерпілий, мешканець с. Довжок Шаргородського району, помер на місці події.</p>
      <p>На місці події слідчо-оперативною групою поліції проведені першочергові слідчі дії. Автомобіль поміщений на арештмайданчик.</p>
      <p>За цим фактом слідчим управлінням відкрито кримінальне провадження за ч. 2 ст. 286 Кримінального кодексу України (порушення правил безпеки дорожнього руху або експлуатації транспорту особами, які керують транспортними засобами, що спричинило смерть потерпілого). За таке правопорушення передбачене покарання - до 8 років позбавлення волі. Проводиться розслідування.</p>
    </article>
  </body>
</html>