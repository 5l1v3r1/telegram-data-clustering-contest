<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779224/%DB%B2%DB%B5%DB%B0%DB%B0-%D9%88%D8%A7%D8%AD%D8%AF-%D8%B3%DB%8C%D9%84-%D8%B2%D8%AF%D9%87-%D9%84%D8%B1%D8%B3%D8%AA%D8%A7%D9%86-%D8%AF%D8%B1-%D9%85%D8%B1%D8%AD%D9%84%D9%87-%D8%A7%D9%81%D8%AA%D8%AA%D8%A7%D8%AD-%DB%B1%DB%B8-%D9%87%D8%B2%D8%A7%D8%B1-%D9%88%D8%A7%D8%AD%D8%AF-%D8%AA%D8%B9%D9%85%DB%8C%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:43:17+00:00"/>
    <meta property="og:title" content="در گفت و گو با رسانه‌ها مطرح شد؛ ۲۵۰۰ واحد سیل‌زده لرستان در مرحله افتتاح/ ۱۸ هزار واحد تعمیر شد"/>
    <meta property="og:description" content="خرم‌آباد- مدیرکل بنیاد مسکن انقلاب اسلامی لرستان، گفت: حدود دو هزار و ۵۰۰ واحد در مرحله گچ و خاک بوده و تقریبا نزدیک به بهره‌برداری هستند."/>
  </head>
  <body>
    <article>
      <h1>در گفت و گو با رسانه‌ها مطرح شد؛ ۲۵۰۰ واحد سیل‌زده لرستان در مرحله افتتاح/ ۱۸ هزار واحد تعمیر شد</h1>
      <address>
        <time datetime="2019-11-24T05:43:17+00:00">24 Nov 2019, 05:43</time>
      </address>
      <p>به گزارش <a href="https://www.mehrnews.com/">خبرنگار مهر</a>، مسعود رضایی در گفت و گو با رسانه ها در سخنانی با اشاره به وضعیت تعمیر و احداث خانه های سیل زده در لرستان، اظهار داشت: خوشبختانه همکاری بانک ها باعث شد که کار عقد قرار داد حدود ۴۳ هزار و ۸۰ واحد در استان انجام شده است.</p>
      <p>وی با بیان اینکه در نهایت پرداخت تسهیلات به ۴۲ هزار واحد در دستور کار قرار گرقت، عنوان کرد: تا کنون کار آوار برداری و پی کنی حدود ۱۱ هزار و ۶۴۰ واحد در سطح استان انجام شده است.</p>
      <p>مدیرکل بنیاد مسکن انقلاب اسلامی لرستان، بیان داشت: همچنین تا کنون کار اجرای فونداسیون در ۱۰ هزار و ۱۰۰ واحد لرستان انجام شده است.</p>
      <p>رضایی با اشاره به اجرای سقف شش هزار و ۴۰۰ واحد در سطح استان، تصریح کرد: همچنین حدود دو هزار و ۵۰۰ واحد در مرحله گچ و خاک است و تقریبا نزدیک به بهره برداری هستند.</p>
      <p>وی با تاکید بر اینکه کار تعمیر ۱۸ هزار و ۵۴۹ واحد در سطح استان شورع شده است، گفت: تا کنون کار تعمیر ۱۸ هزار و ۱۱۴ واحد به اتمام رسیده است.</p>
    </article>
  </body>
</html>