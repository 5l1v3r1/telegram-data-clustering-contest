<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301171/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D9%85%D8%AC%D9%84%D8%B3-%D9%81%D8%B1%D8%AF%D8%A7-%D8%A8%D8%B1%D8%A7%DB%8C-%D8%A8%D8%B1%D8%B1%D8%B3%DB%8C-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AC%D9%84%D8%B3%D9%87-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:43:22+00:00"/>
    <meta property="og:title" content="لاریجانی: مجلس فردا برای بررسی قیمت کالاها جلسه خواهد داشت"/>
    <meta property="og:description" content="رئیس مجلس شورای اسلامی در پاسخ به تذکر نماینده مردم ارومیه در مجلس تاکید کرد که کمیسیون‌های تخصصی مربوطه در رابطه با نظارت بر قیمت کالاها جلسه تشکیل داده و فردا نیز مجلس با حضور مسئولان دولتی در این زمینه جلسه‌ای خواهد داشت."/>
  </head>
  <body>
    <article>
      <h1>لاریجانی: مجلس فردا برای بررسی قیمت کالاها جلسه خواهد داشت</h1>
      <address><time datetime="2019-11-24T05:43:22+00:00">24 Nov 2019, 05:43</time> by <a rel="author">علی قورچیان</a></address>
      <p>رئیس مجلس شورای اسلامی در پاسخ به تذکر نماینده مردم ارومیه در مجلس تاکید کرد که کمیسیون‌های تخصصی مربوطه در رابطه با نظارت بر قیمت کالاها جلسه تشکیل داده و فردا نیز مجلس با حضور مسئولان دولتی در این زمینه جلسه‌ای خواهد داشت.</p>
      <p>به گزارش ایسنا، نادر قاضی پور در تذکری شفاهی در جریان جلسه علنی امروز خطاب به رئیس مجلس بیان کرد: شما تاکید کرده بودید که به دنبال افزایش قیمت بنزین نباید قیمت کالاهای مصرفی کارگران و مستضعفان جامعه افزایش یابد. دولت باید از خواب بیدار شود.</p>
      <p>وی در ادامه اظهار کرد: قیمت تمام اجناس مورد استفاده مستضعفان افزایش یافته است. این موضوع باید با جدیت پیگیری شود.</p>
      <p>رئیس مجلس شورای اسلامی در پاسخ به وی بیان کرد: کمیسیون‌های تخصصی مجلس به منظور نظارت بر قیمت کالاها جلسه تشکیل داده‌اند و فردا نیز مجلس با حضور مسئولان دولتی این موضوع را پیگیری می‌کند.</p>
      <p>انتهای پیام</p>
    </article>
  </body>
</html>