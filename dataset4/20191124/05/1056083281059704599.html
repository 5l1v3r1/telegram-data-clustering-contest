<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301162/%D8%B1%D8%B4%D8%AF-50-%D8%AA%D9%86%DB%8C-%D8%AA%D9%88%D9%84%DB%8C%D8%AF-%D8%B9%D8%B3%D9%84-%D8%AF%D8%B1-%D8%B4%D8%A7%D9%87%DB%8C%D9%86-%D8%AF%DA%98-%D8%B7%DB%8C-%D8%B3%D8%A7%D9%84-%D8%AC%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:40:39+00:00"/>
    <meta property="og:title" content="رشد 50 تنی تولید عسل در شاهین دژ طی سال جاری"/>
    <meta property="og:description" content="ایسنا/آذربایجان غربی مدیر جهاد کشاورزی شاهین‌دژ از برداشت 700 تن عسل در این شهرستان خبرداد."/>
  </head>
  <body>
    <article>
      <h6 class="kicker">مدیر جهاد کشاورزی شاهین‌دژ خبرداد:</h6>
      <h1>رشد 50 تنی تولید عسل در شاهین دژ طی سال جاری</h1>
      <address><time datetime="2019-11-24T05:40:39+00:00">24 Nov 2019, 05:40</time> by <a rel="author">المیرا عسگری زاده</a></address>
      <p>ایسنا/آذربایجان غربی مدیر جهاد کشاورزی شاهین‌دژ از برداشت 700 تن عسل در این شهرستان خبرداد.</p>
      <p>سعید خدایی در گفت و گو با ایسنا با بیان اینکه عسل برداشت شده در مقایسه با مدت مشابه سال گذشته ۵۰ تن افزایش داشته است، افزود: این میزان عسل در مجموع از ۴۲ هزار کندوی بومی و مدرن این شهرستان برداشت و روانه بازار مصرف شد.</p>
      <p>وی با بیان اینکه سال گذشته نیز ۶۵۰ تُن عسل از زنبورستان‌های شاهین‌دژ برداشت شده بود، اضافه کرد: براساس سرشماری‌های انجام شده در سال جاری از مجموع کندوهای این شهرستان در حال حاضر ۴۰ هزار کلونی مدرن و ۲ هزار کلونی بومی یا سنتی در این شهرستان وجود دارد.</p>
      <p>خدایی افزود: در این سرشماری میانگین برداشت عسل از هر کندوی مدرن در این شهرستان 16.5 کیلوگرم و از کندوی سنتی 6 کیلوگرم ثبت شد که در مقایسه با سال قبل افزایش قابل قبولی داشته است.</p>
      <p>مدیر جهاد کشاورزی شاهین‌دژ گفت: امسال ۲۵۰ تٌن شکر یارانه‌ای با هدف حمایت و رونق این صنعت با قیمت مصوب ۳۲ هزار ریال برای هر کیلوگرم بین اعضای زنبورداران این شهرستان توزیع شده است.</p>
      <p>معروف‌زاده  اضافه کرد: مهارت زنبورداران در پرورش و تغذیه مناسب زنبور، مساعد بودن شرایط آب و هوایی، وضعیت مطلوب مراتع و کوچ به موقع به مناطق جنوب کشور از جمله عوامل افزایش میزان تولید عسل در این شهرستان است.</p>
      <p>انتهای پیام</p>
    </article>
  </body>
</html>