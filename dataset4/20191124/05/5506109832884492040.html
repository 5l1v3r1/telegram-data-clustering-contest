<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145486/%D8%AA%D9%85%D8%A7%D8%B3-%D9%87%D8%A7%DB%8C-%D8%A8%DB%8C-%D8%B4%D9%85%D8%A7%D8%B1-%DA%A9%D8%A7%D8%B1%DA%AF%D8%B1%D8%A7%D9%86-%DA%A9%D8%A7%D8%B1%D9%85%D9%86%D8%AF%D8%A7%D9%86-%D9%88-%D8%A8%D8%A7%D8%B2%D9%86%D8%B4%D8%B3%D8%AA%D9%87-%D9%87%D8%A7-%D8%A8%D8%A7-%D8%AA%D8%B3%D9%86%DB%8C%D9%85-%DB%8C%D8%A7%D8%B1%D8%A7%D9%86%D9%87-%D9%85%D8%B9%DB%8C%D8%B4%D8%AA%DB%8C-%D9%86%DA%AF%D8%B1%D9%81%D8%AA%DB%8C%D9%85-%D8%AF%D9%88%D9%84%D8%AA-%D8%B4%D9%81%D8%A7%D9%81-%D8%B3%D8%A7%D8%B2%DB%8C-%DA%A9%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T05:43:00+00:00"/>
    <meta property="og:title" content="تماس‌های بی‎‌شمار کارگران، کارمندان و بازنشسته‌ها با تسنیم: یارانه معیشتی نگرفتیم/ دولت شفاف‌سازی کند"/>
    <meta property="og:description" content="به گزارش خبرنگار اقتصادی خبرگزاری تسنیم، آن‌طور که سازمان برنامه و بودجه اعلام کرده است، در پی افزایش قیمت بنزین، تمامی درآمد 31 هزار میلیارد تومانی حاصل از افزایش قیمت بنزین هر ماه به حساب 60 میلیون نفر شامل 18 میلیون خانوار واریز می‌شود، و در آبان ماه هم این مبلغ طی سه مرحله و هر شب به حساب 20 میلیون نفر واریز شده که مرحله آخر شب گذشته بوده است."/>
  </head>
  <body>
    <article>
      <h1>تماس‌های بی‎‌شمار کارگران، کارمندان و بازنشسته‌ها با تسنیم: یارانه معیشتی نگرفتیم/ دولت شفاف‌سازی کند</h1>
      <h2>در حالی سازمان برنامه و بودجه از واریز یارانه معیشتی به حساب ۶۰میلیون نفر خبر داده که از صبح امروز شاهد تماس‌های مکرر اقشار مختلف مردم با خبرگزاری تسنیم هستیم که اظهار می‌کنند یارانه معیشتی را نگرفتند.</h2>
      <address>
        <time datetime="2019-11-24T05:43:00+00:00">24 Nov 2019, 05:43</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/27/1398082710493486418913394.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>، آن‌طور که سازمان برنامه و بودجه اعلام کرده است، در پی افزایش قیمت بنزین، تمامی درآمد 31 هزار میلیارد تومانی حاصل از افزایش قیمت بنزین هر ماه به حساب 60 میلیون نفر شامل 18 میلیون خانوار واریز می‌شود، و در آبان ماه هم این مبلغ طی سه مرحله و هر شب به حساب 20 میلیون نفر واریز شده که مرحله آخر شب گذشته بوده است.</p>
      <p>علی‌رغم اینکه نوبخت اعلام کرده بود "حتی کسانی که یارانه نقدی هم نمی‌گیرند، ممکن است یارانه معیشتی گرانی بنزین به حساب آنها واریز شود"، ولی از صبح امروز که تکلیف یارانه‌بگیرها مشخص شد، اقشار مختلف مردم از بازنشسته‌ها، کارگران، کارمندان، معلمان و حتی بیکاران و زنان سرپرست خانوار با <a href="https://www.tasnimnews.com/">خبرگزاری تسنیم</a> تماس می‌گیرند و اعلام می‌کنند که علی‌رغم اینکهیارانه نقدی می‌گیرند، ولی این یارانه معیشتی به حساب آنها واریز نشده است.</p>
      <p>بنا بر اظهارات این افراد، سطح درآمد و اموال و دارایی آنها هم به‌گونه‌ای نیست که جزو 3 دهک ثروتمند به‌شمار روند، و دلیلی برای واریز نشدن این یارانه به حساب آنها وجود ندارد.</p>
      <p>درحالی مردم در واریز یارانه معیشتی سؤالات و ابهامات زیادی دارند که به‌نظر می‌رسد، دولت باید به‌گونه‌ای ــ مثلاً اعلام اسامی سرپرستان خانواری که یارانه گرفتند ــ در این باره شفاف‌سازی کند.</p>
      <p>همچنین در حالی دولت اعلام کرده که یارانه‌نگرفته‌ها در صورت اعتراض به وزارت کار اعلام کنند که سامانه #6369* هنوز فعال نشده و دچار اختلال است.نحوه رسیدگی به اعتراض‌ها و شرایط دقیق مشمولان این یارانه هم ابهامات زیادی دارد.</p>
      <p>انتهای پیام/+</p>
    </article>
  </body>
</html>