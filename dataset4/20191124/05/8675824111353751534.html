<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-vs-bangladesh-virat-kohli-ajinkya-rahane-achieve-another-partnership-feat-in-test-cricket-143519"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T05:28:49+00:00"/>
    <meta property="og:title" content="IND vs BAN: विराट कोहली और अजिंक्य रहाणे ने अपने नाम की रिकॉर्ड साझेदारी, इन दिग्गज बल्लेबाजों को छोड़ा पीछे"/>
    <meta property="og:description" content="भारत और बांग्लादेश के बीच कोलकाता में चल रहे एतिहासिक टेस्ट मैच के दौरान कप्तान विराट कोहली और अजिंक्य रहाणे ने अपने नाम एक बड़ा रिकॉर्ड कर लिया है. दोनों के बीच दूसरे दिन 99 रनों की साझेदारी हुई जिसकी मदद से टीम इंडिया मजबूत स्थिति में पहुंचने में कामयाब रही. भारतीय टीम ने 9 विकेट खोकर दूसरे दिन पारी को 347 रनों पर घोषित कर दिया था. कोहली ने इस दौरान 136 रनों की पारी खेली और टेस्ट में अपना 27 वां शतक पूरा किया. वहीं रहाणे ने 51 रनों की पारी खेली."/>
  </head>
  <body>
    <article>
      <h1>IND vs BAN: विराट कोहली और अजिंक्य रहाणे ने अपने नाम की रिकॉर्ड साझेदारी, इन दिग्गज बल्लेबाजों को छोड़ा पीछे</h1>
      <h2>इस जोड़ी ने पाकिस्तान के इंजमाम उल हक और मोहम्मद युसुफ, भारत के ही सौरभ गांगुली और सचिन तेंदलुकर, श्रीलंका के महेला जयावर्धने और थिलान समारावीरा से आगे निकल गए हैं.</h2>
      <address>
        <time datetime="2019-11-24T05:28:49+00:00">24 Nov 2019, 05:28</time>
      </address>
      <p>भारत और बांग्लादेश के बीच कोलकाता में चल रहे एतिहासिक टेस्ट मैच के दौरान कप्तान विराट कोहली और अजिंक्य रहाणे ने अपने नाम एक बड़ा रिकॉर्ड कर लिया है. दोनों के बीच दूसरे दिन 99 रनों की साझेदारी हुई जिसकी मदद से टीम इंडिया मजबूत स्थिति में पहुंचने में कामयाब रही. भारतीय टीम ने 9 विकेट खोकर दूसरे दिन पारी को 347 रनों पर घोषित कर दिया था. कोहली ने इस दौरान 136 रनों की पारी खेली और टेस्ट में अपना 27 वां शतक पूरा किया. वहीं रहाणे ने 51 रनों की पारी खेली.</p>
      <p>अब कप्तान विराट कोहली और उप-कप्तान अजिंक्य रहाणे ने मिलकर खेल के लंबे प्रारूप में एक और मुकाम अपने नाम कर लिया है. यहां ईडन गार्डन्स स्टेडियम में खेले जा रहे दिन-रात टेस्ट मैच के दूसरे दिन इन दोनों ने चौथे विकेट के लिए 99 रनों की साझेदारी की. इसी के साथ यह दोनों टेस्ट में चौथे विकेट के लिए सबसे ज्यादा रन बनाने वाली दूसरे नंबर की जोड़ी बन गई है.</p>
      <p>इस जोड़ी ने पाकिस्तान के इंजमाम उल हक और मोहम्मद युसुफ, भारत के ही सौरभ गांगुली और सचिन तेंदलुकर, श्रीलंका के महेला जयावर्धने और थिलान समारावीरा से आगे निकल गए हैं.</p>
      <p>कोहली और रहाणे अब सिर्फ पाकिस्तान के मिस्बाह उल हक और यूनिस खान से पीछे हैं. इन दोनों ने 42 पारियों में 2763 रन बनाए हैं. इंजमाम-युसुफ ने 50 पारियों में 2677 रन, गांगुली और तेंदुलकर ने 44 पारियों में 2695 रन, जयावर्धने और समारावीरा ने 46 पारियों में 2710 रन बनाए हैं.</p>
    </article>
  </body>
</html>