<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188598/"/>
    <meta property="og:site_name" content="Janam TV"/>
    <meta property="article:published_time" content="2019-11-24T05:51:40+00:00"/>
    <meta property="og:title" content="മഹാരാഷ്ട്ര ; സുപ്രീം കോടതിയിൽ കൊമ്പുകോർക്കുന്നത് രാജ്യത്തെ പ്രമുഖ അഭിഭാഷകർ"/>
    <meta property="og:description" content="ന്യൂഡൽഹി : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തതിനെതിരെ കോൺഗ്രസ്-എൻസിപി-ശിവസേന സഖ്യം സുപ്രീം കോടതിയിൽ നൽകിയ ഹർജി"/>
  </head>
  <body>
    <article>
      <h1>മഹാരാഷ്ട്ര ; സുപ്രീം കോടതിയിൽ കൊമ്പുകോർക്കുന്നത് രാജ്യത്തെ പ്രമുഖ അഭിഭാഷകർ</h1>
      <address><time datetime="2019-11-24T05:51:40+00:00">24 Nov 2019, 05:51</time> by <a rel="author">Janam TV Web Desk</a></address>
      <p>ന്യൂഡൽഹി : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തതിനെതിരെ കോൺഗ്രസ്-എൻസിപി-ശിവസേന സഖ്യം സുപ്രീം കോടതിയിൽ നൽകിയ ഹർജി അൽപ്പസമയത്തിനകം കോടതി പരിഗണിയ്ക്കും .</p>
      <p>രാജ്യത്തെ പ്രമുഖരായ അഭിഭാഷകരാണ് ഇരു കൂട്ടർക്കുമായി കോടതിയിൽ എത്തുന്നത് . കേന്ദ്രസര്‍ക്കാറിനു വേണ്ടി അറ്റോര്‍ണി ജനറല്‍ കെ.കെ വേണുഗോപാലാണ് ഹാജരാകുന്നത്. 2018ല്‍ കര്‍ണാടക സര്‍ക്കാര്‍ രൂപവത്കരണം കോടതിയിലെത്തിയപ്പോഴും കേന്ദ്ര സര്‍ക്കാരിനുവേണ്ടി കെ.കെ വേണുഗോപാലാണ് ഹാജരായത്.</p>
      <p>മഹാരാഷ്ട്ര ഗവര്‍ണറുടെ ഓഫീസിനുവേണ്ടി സോളിസിറ്റര്‍ ജനറല്‍ തുഷാര്‍ മേത്തയാണ് കോടതിയില്‍ എത്തും . മുഖ്യമന്ത്രി ദേവേന്ദ്ര ഫട്നാവിസിനുവേണ്ടി മുകുള്‍ റോത്തകി ഹാജരാകും . ഹരീഷ് സാല്‍വെയെ ഹാജരാക്കാനുള്ള നീക്കങ്ങളും നടക്കുന്നുണ്ട് . സുപ്രീം കോടതിയിലെ പേരുകേട്ട അഭിഭാഷകരില്‍ ഒരാളാണ് ഹരീഷ് സാല്‍വേ. കുല്‍ഭൂഷണ്‍ ജാദവ് കേസില്‍ ഇന്ത്യയുടെ വിജയത്തില്‍ നിര്‍ണ്ണായകമായത് ഹരീഷ് സാല്‍വേയുടെ വാദങ്ങളാണ്.</p>
      <p>പ്രതിപക്ഷ സംഖ്യത്തിന് വേണ്ടി കപില്‍ സിബലും അഭിഷേക് മനു സിംഗ്വിയും ഹാജരാകും. ഇവര്‍ക്ക് പുറമെ സല്‍മാന്‍ ഗുര്‍ഷിദ്, വിവേക് തങ്ക എന്നിവരെ ഹാജരാക്കാനുള്ള ശ്രമവും നടക്കുന്നുണ്ട്. സർക്കാർ രൂപീകരിക്കാൻ അനുവദിച്ച ഗവർണറുടെ നടപടി റദ്ദാക്കണമെന്നും , 24 മണിക്കൂറിനുള്ളിൽ വിശ്വാസ വോട്ട് തേടണമെന്നുമുള്ള ആവശ്യങ്ങളാണ് പ്രധാനമായും ഹർജിയിൽ ഉന്നയിക്കുന്നത് .</p>
    </article>
  </body>
</html>