<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151624/"/>
    <meta property="og:site_name" content="AgroNews"/>
    <meta property="article:published_time" content="2019-11-24T05:29:00+00:00"/>
    <meta property="og:title" content="Ціни на українську моркву знижуються швидше, ніж на інші овочі"/>
    <meta property="og:description" content="Ціни на українську моркву в листопаді знижуються швидше, ніж ціни на інші овочі «борщового набору». На ОРСП «Шувар» морква цього тижня пропонувалася по 3,5-4,2 грн/кг (0,13-0,14 EUR/кг), що майже в 1,5 рази дешевше, ніж в середині жовтня і в 2 рази нижче цін минулого року. Експерти зауважують, що..."/>
  </head>
  <body>
    <article>
      <h1>Ціни на українську моркву знижуються швидше, ніж на інші овочі</h1>
      <address><time datetime="2019-11-24T05:29:00+00:00">24 Nov 2019, 05:29</time> by <a rel="author">agronews.uaode/author</a></address>
      <p><b>Ціни на українську моркву в листопаді знижуються швидше, ніж ціни на інші овочі «борщового набору».</b> <b>На <a href="https://shuvar.com/news/4068/Ukrayinska-morkva-deshevshaye-shvydshe-nizh-inshi-ovochi">ОРСП «Шувар»</a> морква цього тижня пропонувалася по 3,5-4,2 грн/кг (0,13-0,14 EUR/кг), що майже в 1,5 рази дешевше, ніж в середині жовтня і в 2 рази нижче цін минулого року.</b></p>
      <p>Експерти зауважують, що українські виробники вважають поточні ціни незадовільними. Поточна вартість продукції обмежує можливість підняття заробітної плати працівниками за збирання моркви, тому деякі фермери взагалі відмовляються збирати врожай. Але проблеми передусім виникають із продукцією низької якості, її сьогодні з поля важко продати дорожче 2,8-3,0 грн/кг (0,10-0,11 EUR/кг). Якісна морква продається з господарств на 25-30% дорожче.</p>
      <p>Українські трейдери, в свою чергу, наголошують на тому, що пропозиція моркви в цьому році є досить великою. З липня по середину листопада на ОРСП «Шувар» було продано понад 55 тис. тонн овочів «борщового набору», серед яких частка моркви складає близько 10%.</p>
      <p>Через зниження ціни у листопаді в Україну навіть перестали завозити моркву із Білорусі. Від початку сезону Україна імпортувала близько 500 тонн моркви, для порівняння рік тому, з листопада по жовтень включно, потреба в імпортній моркві становила більше 4 тис. тонн. Зниження обсягів імпорту теж говорить про те, що української моркви на ринку в цьому сезоні значно більше, ніж в минулому році. Втім, українські трейдери вважають, що будь-які спроби знов підняти ціни на українську моркву спровокують чергову хвилю імпорту. Для прикладу Білорусь та Польща теж зібрали досить непоганий врожай, ціни на моркву там в 1,5-2 рази нижчі, ніж рік тому.</p>
    </article>
  </body>
</html>