<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301165/%DB%B3%DB%B0%DB%B0-%D8%AE%D9%88%D8%AF%D8%B1%D9%88-%D9%81%D8%A7%D9%82%D8%AF-%D9%85%D8%AC%D9%88%D8%B2%D9%87%D8%A7%DB%8C-%D9%84%D8%A7%D8%B2%D9%85-%D8%A7%D8%B2-%D8%B3%D9%88%DB%8C-%D9%BE%D9%84%DB%8C%D8%B3-%D8%A7%D8%B9%D9%85%D8%A7%D9%84-%D9%82%D8%A7%D9%86%D9%88%D9%86-%D8%B4%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:41:24+00:00"/>
    <meta property="og:title" content="۳۰۰ خودرو فاقد مجوزهای لازم، از سوی پلیس اعمال قانون شدند"/>
    <meta property="og:description" content="ایسنا/هرمزگان رئیس سازمان مدیریت حمل‌ونقل بار و مسافر شهرداری بندرعباس از بازرسی مشترک واحد نظارت و بازرسی این سازمان و پلیس راهور به همراه نماینده فرماندار بندرعباس از عملکرد سرویس مدارس سطح شهر خبر داد."/>
  </head>
  <body>
    <article>
      <h6 class="kicker">ذره بین قانون بر عملکرد سرویس مدارس؛</h6>
      <h1>۳۰۰ خودرو فاقد مجوزهای لازم، از سوی پلیس اعمال قانون شدند</h1>
      <address><time datetime="2019-11-24T05:41:24+00:00">24 Nov 2019, 05:41</time> by <a rel="author">امير حسين طالبي</a></address>
      <p>ایسنا/هرمزگان رئیس سازمان مدیریت حمل‌ونقل بار و مسافر شهرداری بندرعباس از بازرسی مشترک واحد نظارت و بازرسی این سازمان و پلیس راهور به همراه نماینده فرماندار بندرعباس از عملکرد سرویس مدارس سطح شهر خبر داد.</p>
      <p>سعید حسینی‌پور با تشکر از پلیس راهنمایی و رانندگی و نماینده فرماندار برای حضور و مشارکت در امر مهم بازرسی و نظارت سرویس مدارس، اظهار کرد: حمل و‌نقل دانش آموزان از اهمیت قابل‌توجهی برخوردار است که تمامی دستگاه‌های مرتبط در این امر مهم باید با ضمن هماهنگی همکاری و تعامل سازنده داشته باشند.<br/>وی در رابطه با بازرسی سرزده از سرویس حمل و نقل دانش‌آموزان چند مدرسه سطح شهر، گفت: پیش از آغاز فصل مدارس، تذکرات و نکات لازم در رابطه با ثبت خودرو و مشخصات رانندگانی که تمایل به انجام سرویس مدارس دارند، از طریق سامانه سپند و شرکت‌های مشخص شده تاکید که پس از تکمیل مراح ثبت‌نام اقدام به دریافت و نصب برچسب سرویس مدارس کنند.<br/>رئیس سازمان مدیریت حمل و نقل بار و مسافر شهرداری بندرعباس با اشاره به اینکه تاکنون نیمی از سرویس‌های مدارس شهر مورد بازدید قرار گرفته‌اند، افزود: در بازدید انجام شده، وضعیت برچسب سرویس مدارس، مدارک رانندگی و کارت ماشین رانندگان مورد بررسی قرار گرفت.<br/>وی با تاکید بر اینکه این بازرسی‌ها همچنان ادامه خواهد داشت، خاطرنشان کرد: در بازرسی صورت گرفته، رانندگانی که فاقد مجوز و برچسب سرویس مدارس بودند و به صورت غیر مجاز جابجایی دانش‌آموزان را انجام می‌دادند با همکاری پلیس راهنمایی رانندگی اعمال قانون شدند.<br/>حسینی پور بیان کرد: در این بازدیدها بیش از ۳۰۰ خودرو فاقد مجوزهای لازم، از سوی پلیس اعمال قانون شدند.</p>
      <p>انتهای پیام</p>
    </article>
  </body>
</html>