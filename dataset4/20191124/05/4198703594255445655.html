<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-world/2019_q4/Article-469905937db9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T05:23:00+00:00"/>
    <meta property="og:title" content="דיווח: גופת ישראלי נמצאה במקסיקו, המשטרה עצרה אזרח אמריקני בחשד לביצוע המעשה"/>
    <meta property="og:description" content="המשטרה במקסיקו חוקרת חשד לרצח של ישראלי כבן חמישים המתגורר שם. על פי הדיווחים בכלי התקשורת במדינה,אזרח אמריקני שעל פי החשד היה שותפו לדירה של הקורבן, דקר אותו מספר פעמים ולאחר מכן ירה בו למוות"/>
  </head>
  <body>
    <article>
      <h1>דיווח: גופת ישראלי נמצאה במקסיקו, המשטרה עצרה אזרח אמריקני בחשד לביצוע המעשה</h1>
      <h2>המשטרה במקסיקו חוקרת חשד לרצח של ישראלי כבן חמישים המתגורר שם. על פי הדיווחים בכלי התקשורת במדינה,אזרח אמריקני שעל פי החשד היה שותפו לדירה של הקורבן, דקר אותו מספר פעמים ולאחר מכן ירה בו למוות. הוא נעצר על ידי המשטרה וגופת הישראלי הועברה לביצוע נתיחה של לאחר המוות</h2>
      <address>
        <time datetime="2019-11-24T05:23:00+00:00">24 Nov 2019, 05:23</time>
      </address>
      <p>בכלי התקשורת במקסיקו דווח הלילה (בין שבת לראשון) כי המשטרה מנהלת מצוד אחר אזרח אמריקני החשוד ברצח גבר ישראלי במהלך יום שישי האחרון. על פי הדיווחים השניים התווכחו והעימות התפתח לאלימות קשה. אחד מעדי הראייה סיפר כי השניים, בשנות החמישים לחייהם, היו שותפים לדירה.</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>המשטרה המקומית שמצאה את גופת הישראלי מסרה כי האמריקני דקר את הישראלי נמרצות ולאחר מכן לקח אקדח וירה בו מספר פעמים. לאחר מכן הוא נמלט מהמקום והמשטרה המקומית הצליחה ללכוד אותו.</p>
      <p>האזרח האמריקני שמוחזק במעצר, נפגש עם פרקליטו והוא עדיין עצור. גופת הישראלי הועברה היום למכון הרפואה המשפטית במקסיקו לצורך ביצוע נתיחה שלאחר המוות. שמו של הישראלי לא פורסם בכלי התקשורת במקסיקו ופרטיו עדייו לא ברורים.</p>
    </article>
  </body>
</html>