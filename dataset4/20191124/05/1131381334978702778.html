<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/serie-tv/watchmen/2019/11/24/watchmen-serie-tv-anticipazioni-episodio-6.html"/>
    <meta property="og:site_name" content="Sky TG24"/>
    <meta property="article:published_time" content="2019-11-24T05:05:00+00:00"/>
    <meta property="og:title" content="Watchmen, le anticipazioni del sesto episodio della serie tv"/>
    <meta property="og:description" content="Continua su Sky Atlantic la corsa di Watchmen, la nuova serie di casa HBO creata da Damon Lindelof e ispirata all'omonima opera a fumetti di Alan Moore e Dave Gibbons. Ecco alcune anticipazioni sul sesto episodio, in onda lunedì 25 novembre in versione originale sottotitolata alle 03.00, in contemporanea con gli U.S.A. (poi in replica alle 22.15). Il quinto episodio in versione doppiata in italiano andrà invece in onda in prima serata alle 21.15."/>
  </head>
  <body>
    <article>
      <h1>Watchmen, le anticipazioni del sesto episodio della serie tv</h1>
      <h2><b>Continua su Sky Atlantic la corsa di <i>Watchmen</i></b>, la nuova serie di casa HBO creata da Damon Lindelof e ispirata all'omonima opera a fumetti di Alan Moore e Dave Gibbons. <b>Ecco alcune anticipazioni sul sesto episodio</b>, in onda <b>lunedì 25 novembre in versione originale sottotitolata alle 03.00</b>, in contemporanea con gli U.S.A. (poi in replica alle 22.15). <b>Il quinto episodio in versione doppiata in italiano andrà invece in onda in prima serata alle 21.15.</b></h2>
      <address>
        <time datetime="2019-11-24T05:05:00+00:00">24 Nov 2019, 05:05</time>
      </address>
      <related>
        <a href="https://tg24.sky.it/spettacolo/serie-tv/watchmen/home.html"/>
      </related>
      <h3>Watchmen: cosa va in onda lunedì 25 novembre su Sky Atlantic</h3>
      <p>Lunedì 25 novembre su Sky Atlantic andrà in onda il quinto episodio di <i>Watchmen</i> in versione originale sottotitolata alle 03.00, in contemporanea con gli U.S.A. (poi in replica alle 22.15). In prima serata, invece, andrà in onda il quinto episodio in versione doppiata in italiano. <a href="https://tg24.sky.it/spettacolo/serie-tv/watchmen/2019/11/18/watchmen-serie-tv-recensione-episodio-5.html">Trovate qui la recensione</a> (ovviamente ci sono SPOILER per chi non ha ancora visto l'episodio!), mentre <a href="https://tg24.sky.it/spettacolo/serie-tv/watchmen/fotogallery/2019/11/22/watchmen-serie-tv-foto-episodio-5.html">trovate qui le foto.</a></p>
      <h3>Watchmen, stagione 1, episodio 6: alcune anticipazioni</h3>
      <p>
        <i>This Extraordinary Being è il sesto episodio della prima stagione di Watchmen. Dopo aver ingerito svariate capsule di Nostalgia, Angela (Regina King) comincia ad avere delle allucinazioni e a (ri)vivere in prima persona il viaggio che ha portato suo nonno William Reeves (Louis Gossett Jr.) a diventare ciò che è diventato.</i>
      </p>
      <p>Qui sotto trovate alcune foto tratte dal promo rilasciato da HBO dopo il quinto episodio. Sotto le foto trovate alcune riflessioni che contengono SPOILER per chi non ha ancora visto il quinto episodio di <i>Watchmen</i>.</p>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/01-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/02-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/03-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/04-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/05-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/06-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <figure>
        <img src="https://nst.sky.it/content/dam/static/contentimages/original/sezioni/cinema/serie-tv/2019/11/22/watchmen1x06-promo/07-watchmen-ep6-promo.png/jcr:content/renditions/cq5dam.web.738.462.png"/>
        <figcaption>@HBO</figcaption>
      </figure>
      <p>
        <a href="https://tg24.sky.it/spettacolo/serie-tv/watchmen/fotogallery/2019/11/10/jean-smart-foto.html">
          <b>Jean Smart, le foto più belle dell'Agente Blake di Watchmen</b>
        </a>
      </p>
      <p>Da quel poco che si evince dal promo, che trovate qui sotto, sentiamo di poter affermare con quasi completa certezza che il sesto episodio di <i>Watchmen</i> sarà, per usare un eufemismo, "un trip da paura." Entreremo, infatti, direttamente dentro la testa di Sister Night, che, tradita da Looking Glass, ha pensato bene di nascondere le prove - nello specifico una confezione quasi piena di Nostalgia, un farmaco che stimola i ricordi - ingerendole.</p>
      <p>Ma ecco arrivare, come si poteva facilmente prevedere, gli effetti collaterali, anche perché, come ben dice l'agente Blake, non bisogna prendere la Nostalgia preparata per qualcun altro, perché a quanto pare la ricetta è specifica e calibrata sul singolo. Così Angela si ritrova dentro i ricordi, cioè dentro la vita, di qualcun altro, e quel qualcuno è suo nonno Will, un personaggio assai misterioso. A proposito: sarà veramente stato lui a uccidere Crawford? O, contrariamente a quanto detto a Wade, è stato Keene?</p>
      <p>Forse finalmente nel prossimo episodio scopriremo la verità in merito alla morte del personaggio di Don Johnson, e forse scopriremo qualcosa di più anche sulla fantomatica cospirazione di cui Will e Lady Trieu sembrano sapere parecchie cose. L'appuntamento col sesto episodio in versione originale sottotitolata è per lunedì 25 novembre alle 03.00 su Sky Atlantic (in replica alle 22.15, dopo il quinto episodio in versione doppiata).</p>
      <figure>
        <iframe src="https://www.youtube.com/embed/N19U9pm0jlo" width="640" height="360" data-service="Youtube" scrolling="no"/>
      </figure>
    </article>
  </body>
</html>