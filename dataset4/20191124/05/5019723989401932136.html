<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/kerala/2019/11/24/jolly-cried-when-seeing-her-mother-in-kattappana.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T05:15:50+00:00"/>
    <meta property="og:title" content="അമ്മയെ കണ്ട് പൊട്ടിക്കരഞ്ഞ് ജോളി; പുലർച്ചെ മുതൽ കാത്തു നിന്ന് നാട്ടുകാർ"/>
    <meta property="og:description" content="കൂടത്തായി കൊലപാതക കേസിലെ മുഖ്യപ്രതി ജോളി കട്ടപ്പനയിലെ വീട്ടിലെത്തിയപ്പോൾ പൊട്ടിക്കരഞ്ഞു. വീട്ടിലെത്തി അമ്മയെ കണ്ടപ്പോഴായിരുന്നു ജോളി നിയന്ത്രണം വിട്ട് കരഞ്ഞത്. മത്തായിപ്പടിയിലെ പഴയ തറവാട്ടിലും വലിയ കണ്ടത്തെ വീട്ടിലും എത്തിച്ചായിരുന്നു തെളിവെടുപ്പ്. അന്വേഷണ ഉദ്യോഗസ്ഥർ കുടുംബാംഗങ്ങളിൽ നിന്ന് വിവരങ്ങൾ. Jolly. Koodathai Murder Series. Kattappana. Manorama News."/>
  </head>
  <body>
    <article>
      <h1>അമ്മയെ കണ്ട് പൊട്ടിക്കരഞ്ഞ് ജോളി; പുലർച്ചെ മുതൽ കാത്തു നിന്ന് നാട്ടുകാർ</h1>
      <address><time datetime="2019-11-24T05:15:50+00:00">24 Nov 2019, 05:15</time> by <a rel="author">സ്വന്തം ലേഖകൻ</a></address>
      <p>കൂടത്തായി കൊലപാതക കേസിലെ മുഖ്യപ്രതി ജോളി കട്ടപ്പനയിലെ വീട്ടിലെത്തിയപ്പോൾ പൊട്ടിക്കരഞ്ഞു. വീട്ടിലെത്തി അമ്മയെ കണ്ടപ്പോഴായിരുന്നു ജോളി നിയന്ത്രണം വിട്ട് കരഞ്ഞത്. മത്തായിപ്പടിയിലെ പഴയ തറവാട്ടിലും വലിയ കണ്ടത്തെ വീട്ടിലും എത്തിച്ചായിരുന്നു തെളിവെടുപ്പ്. അന്വേഷണ ഉദ്യോഗസ്ഥർ കുടുംബാംഗങ്ങളിൽ നിന്ന് വിവരങ്ങൾ ശേഖരിക്കുകയും പരിശോധന നടത്തുകയും ചെയ്തു. ജോളിയുടെ മാതാപിതാക്കളും സഹോദരനും സഹോദരിയുമാണ് വീട്ടിലുള്ളത്.</p>
      <p>ജോളിയെ കട്ടപ്പനയിലെ വീട്ടിലേക്ക് തെളിവെടുപ്പിന് കൊണ്ടുവരുന്നുവെന്നറിഞ്ഞ് നാട്ടുകാർ തടിച്ചു കൂടി. വലിയ ജനക്കൂട്ടമാണ് ജോളിയെ കാണാൻ രാവിലെ മുതൽ കാത്തു നിന്നത്. വലിയ പൊലീസ് സംഘത്തിന്റെ അകമ്പടിയോടെയാണ് ജോളിയെ തെളിവെടുപ്പിന് എത്തിച്ചത്. </p>
    </article>
  </body>
</html>