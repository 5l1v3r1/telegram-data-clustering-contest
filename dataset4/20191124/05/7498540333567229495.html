<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/basket-serie-d-la-torre-cade-casa-cronaca-tabellino/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-24T05:00:42+00:00"/>
    <meta property="og:title" content="Basket, in serie D La Torre cade in casa: cronaca e tabellino"/>
    <meta property="og:description" content="REGGIO EMILIA – Nel campionato di serie D di basket La Torre cade in casa per 87-92 contro il Veni San Pietro in Casale al termine di una bella sfida giocata a viso aperto, caratterizzata da ritmi elevati e tante emozioni. In un’altalena di sorpassi e controsorpassi, dove i padroni di casa partono meglio (23-10 […]"/>
  </head>
  <body>
    <article>
      <h1>Basket, in serie D La Torre cade in casa: cronaca e tabellino</h1>
      <address>
        <time datetime="2019-11-24T05:00:42+00:00">24 Nov 2019, 05:00</time>
      </address>
      <p>
        <b>La sfida giocata alla palestra Scaruffi finisce 87-92 per il Veni San Pietro in Casale. Nel finale la squadra di Corradini sbaglia per due volte la tripla del pareggio</b>
      </p>
      <p><b>REGGIO EMILIA</b> – Nel campionato di serie D di basket La Torre cade in casa per 87-92 contro il Veni San Pietro in Casale al termine di una bella sfida giocata a viso aperto, caratterizzata da ritmi elevati e tante emozioni. In un’altalena di sorpassi e controsorpassi, dove i padroni di casa partono meglio (23-10 al 10′) e gli ospiti replicano colpo su colpo, fino a sembrare di aver messo le mani anticipatamente sulla vittoria (66-78 al 35′), tutto si decide nelle ultime battute. Melli, infatti, porta avanti i suoi 83-82 al 37′, ma due conclusioni pesanti di Zanellati ribaltano il punteggio (85-88). La Torre a 24” secondi dal termine non trova il canestro, sbagliando la tripla del pareggio prima con Cantergiani e poi con il top scorer Mazzi. Il Veni, così, blinda il successo grazie a quattro tiri liberi, due di Tomsa e due ancora di Zanellati.</p>
      <p><b>Il tabellino</b><br/><b>La Torre – Veni San Pietro in Casale 87-92</b><br/><b>La Torre:</b> Davoli A. 5, Giaroli, Magliani 15, Davoli L. 11, Pezzarossa 4, Mazzi 24, Mussini 2, Rivi, Melli 12, Margaria 6, Cantergiani 8, n.e. Guidetti. All. Corradini.<br/><b>Veni San Pietro in Casale:</b> Pastore 9, Ramzani 2, Mandini, Oseliero 7, Tomsa 10, Aspergo 3, Ghedini 22, Zanellati 16, Fiore 15, Bamania 8, n.e. Gozza. All. Castriota.<br/><b>Arbitri:</b> Delrio di Reggio Emilia e Zazzero di Parma.<br/><b>Parziali tempi:</b> 23-10, 38-37, 62-65.</p>
    </article>
  </body>
</html>