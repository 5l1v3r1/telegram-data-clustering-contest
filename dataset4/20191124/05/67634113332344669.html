<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151560/"/>
    <meta property="og:site_name" content="AgroNews"/>
    <meta property="article:published_time" content="2019-11-24T05:00:00+00:00"/>
    <meta property="og:title" content="Стало відомо причини змін експорту яблучного концентрату з України"/>
    <meta property="og:description" content="За перші 3 місяці нового сезону (липень-вересень) Україна експортувала 12,4 тис. тонн яблучного концентрату, що на 9% менше ніж показники за аналогічний період минулого року. Але при цьому, в грошовому еквіваленті експорт збільшився на 2% і склав $13,2 млн. Фахівці Української плодоовочевої..."/>
  </head>
  <body>
    <article>
      <h1>Стало відомо причини змін експорту яблучного концентрату з України</h1>
      <address><time datetime="2019-11-24T05:00:00+00:00">24 Nov 2019, 05:00</time> by <a rel="author">agronews.uaode/author</a></address>
      <p>
        <b>За перші 3 місяці нового сезону (липень-вересень) Україна експортувала 12,4 тис. тонн яблучного концентрату, що на 9% менше ніж показники за аналогічний період минулого року. Але при цьому, в грошовому еквіваленті експорт збільшився на 2% і склав $13,2 млн. Фахівці <a href="https://fruit-ukraine.org/">Української плодоовочевої асоціації</a> зазначають, що експорт яблучного концентрату з України залишається на доволі високому рівні, навіть попри те, що в світі останні роки спостерігається зниження споживання цього продукту.</b>
      </p>
      <blockquote>«Така ситуація зумовлена доволі великою розбіжністю в цінах на промислове яблуко в минулому та поточному сезонах. Минулий рік ознаменувався рекордним врожаєм яблук, який вплинув на ціні не тільки десертного, але й промислового яблука. Так, українські виробники реалізовували яблука на переробку менше ніж за 1 грн/кг. Цього ж року спостерігається зниження валового збору яблук, причому оператори ринку повідомляють про велику кількість продукції низької якості. Тому, українські виробники переважно відправляли некондиційну продукцію на зберігання та реалізовували її на свіжий ринок, вважаючи, що реалізація яблука на переробку є економічно невигідною», – пояснює ситуацію виконавчий директор УПОА Семен Крамаренко.</blockquote>
      <p>Нагадаємо, що основним імпортерами українського концентрату залишаються країни ЕС, а саме Польща, Австрія та Німеччина. Також, варто звернути увагу на США, які останні роки суттєво збільшують імпорт яблучного концентрату з України. Зростання інтересу зі сторони США зумовлено скороченням поставок з Китаю, через напружені економічні відносини між країнами.</p>
      <blockquote>«Більше того, варто розуміти, що низькими цінами на промислове яблуко в минулому сезоні сповна скористалися переробні підприємства, якими було вироблено рекордні обсяги яблучного концентрату. Суттєві запаси продукції з врожаю минуло року компенсують зниження виробництва концентрату в цьому сезоні», –<b> коментує директор з розвитку УПОА Катерина Звєрєва.</b></blockquote>
    </article>
  </body>
</html>