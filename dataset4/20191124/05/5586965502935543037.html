<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/alegeri-prezidentiale-2019-turul-2-firea-s-a-prezentat-la-urne-am-votat-pentru-pluripartidism-democratia-inseamna-diversitate-de-opinii-18610304"/>
    <meta property="og:site_name" content="Gândul"/>
    <meta property="article:published_time" content="2019-11-24T05:21:35+00:00"/>
    <meta property="og:title" content="Alegeri prezidenţiale 2019, turul 2. Firea s-a prezentat la urne: Am votat pentru pluripartidism. Democraţia înseamnă diversitate de opinii"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2. Firea s-a prezentat la urne: Am votat pentru pluripartidism. Democraţia înseamnă diversitate de opinii</h1>
      <h2>Gabriela Firea a declarat, după ieşirea de la urne, că a votat pentru o ţară în care toţi cetăţenii să fie respectaţi, dar şi pentru pluripartidism, edilul explicând că au apus vremurile când exista un singur partid. Primarul Capitalei precizează că democraţia înseamnă diversitate de opinii.</h2>
      <address>
        <time datetime="2019-11-24T05:21:35+00:00">24 Nov 2019, 05:21</time>
      </address>
      <p>„Am votat pentru o Românie în care toţi cetăţenii să fie respectaţi, indiferent cărei categorii socio-profesionale aparţin, un dialog mai direct cu toţi cetăţenii, mai apropiat, mai cald, pentru respectul faţă de valorile câştigate după Revoluţie. Mă refer, în primul rând, la libertatea presei, la diversitatea opiniilor din partea mass-media. De asemenea, (am votat, n.r.) pentru pluripartidism. Cred că au trecut acele epoci în care exista un singur partid, partidul unic. Democraţia înseamnă diversitate de opinii, multe partide, multe publicaţii, multe televiziuni. E normal să fie aşa şi ar fi păcat să regresăm, în loc să facem paşi înainte pentru democratizarea ţării”, a declarat Gabriela Firea, după ce a votat.</p>
      <p>Primarul Capitalei a mai subliniat că, în calitate de edil, consideră că e foarte important ca cetăţenii să voteze împotriva intenţiilor de austeritate.</p>
      <p>„Cred că am depăşit anii în care erau impuse curbe de sacricficiu. (...) Mi-aş dori mai multă înţelegere, mai multă armonie, mai multă iubire între noi, mai puţină vrajbp,cmai puţine tensiuni, un dialog mai civilizat şi mai deschis”, a mai spus Firea.</p>
      <p>Edilul s-a prezentat la urne la ora 7.00.</p>
      <p>Un număr de 18.748 de secţii de votare s-au deschis în România, duminică, la ora 7.00, la al doilea tur al alegerilor prezidenţiale. Numărul total al alegătorilor înscrişi în listele electorale permanente este de 18.217.411 cetăţeni, potrivit AEP.</p>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-turul-doi-sts-sistemele-tehnice-functioneaza-in-cele-mai-bune-conditii-la-alegeri-25-000-de-tablete-in-sectii-18608993?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-rezultate-partiale-turul-2-ce-procente-obtin-iohannis-si-dancila-18608720?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-prezenta-la-vot-pe-judete-cifre-bec-in-primele-10-minute-in-tara-au-votat-peste-73-000-de-romani-live-text-18608698?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>