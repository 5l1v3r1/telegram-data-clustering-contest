<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/arda-turan-fatih-terimden-onay-bekliyor-257655h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T05:39:00+00:00"/>
    <meta property="og:title" content="Arda Turan, Fatih Terim’den onay bekliyor"/>
    <meta property="og:description" content="Galatasaray-Başakşehir maçında Arda Turan ile Fatih Terim’in yakınlaşması gündeme bomba gibi düşmüştü. Başakşehir ile sözleşmesi sona erecek tecrübeli oyuncunun  Terim’in onay vermesi durumunda yeniden sarı kırmızılı formayı giymek istediği öğrenildi."/>
  </head>
  <body>
    <article>
      <h1>Arda Turan, Fatih Terim’den onay bekliyor</h1>
      <address><time datetime="2019-11-24T05:39:00+00:00">24 Nov 2019, 05:39</time> by <a rel="author">Yeni Çağ Gazetesi</a></address>
      <p>
        <b>Galatasaray-Başakşehir maçında Arda Turan ile Fatih Terim’in yakınlaşması gündeme bomba gibi düşmüştü. Başakşehir ile sözleşmesi sona erecek tecrübeli oyuncunun  Terim’in onay vermesi durumunda yeniden sarı kırmızılı formayı giymek istediği öğrenildi.</b>
      </p>
      <p>Galatasaray’ın Başakşehir’e 1-0 mağlup olduğu maçta uzun Fatih Terim ile Arda Turan’ın yakınlaşması büyük dikkat çekmişti. Tecrübeli oyuncunun Galatasaray’a dönmek istediği belirtilerek, Terim’in onay vermesi halinde boş sözleşmeye imza atacağı öğrenildi.</p>
      <p>Sabah gazetesinin haberine göre, Galatasaray-Medipol Başakşehir maçı öncesi gerçekleşen Fatih Terim- Arda Turan barışması haftaya damga vurdu.</p>
      <p>Terim, Arda için "Tanıdığım eski Arda'yı gördüm, çok duygulandım. Bu Arda, adamın kalbine de, gönlüne de girer'' dedi.</p>
      <p>Guldbransen'in golüne saha kenarında sevinmeyen tek Başakşehirli olan Arda, G.Saray taraftarının protestosuna cevap vermedi.</p>
      <p>Başakşehir Başkanı Gümüşdağ'dan da izin alan Arda boş sözleşmeye imza atıp futbolu sarı-kırmızılı forma ile bırakmak istiyor. Ancak bunun için önce teknik direktör Terim'in onayı gerekiyor.</p>
      <related>
        <a href="https://www.yenicaggazetesi.com.tr/arda-turandan-olay-hareket-257532h.htm"/>
        <a href="https://www.yenicaggazetesi.com.tr/arda-turan-ile-fatih-terim-bir-araya-geldi-257511h.htm"/>
        <a href="https://www.yenicaggazetesi.com.tr/galatasaray-florin-andonenin-sozlesmesini-donduracak-mi-256147h.htm"/>
        <a href="https://www.yenicaggazetesi.com.tr/fatih-terimden-feghouli-karari-255986h.htm"/>
      </related>
    </article>
  </body>
</html>