<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/besiktas/spor-yazarlari-ittifak-holding-konyaspor-besiktas-macini-degerlendirdi"/>
    <meta property="og:site_name" content="FotoMaç"/>
    <meta property="article:published_time" content="2019-11-24T05:32:00+00:00"/>
    <meta property="og:title" content="Spor yazarları İttifak Holding Konyaspor - Beşiktaş maçını değerlendirdi"/>
    <meta property="og:description" content="Beşiktaş yükselişini Süper Lig'in 12'inci haftasında da devam ettirdi. Ligin son 6 haftasında aldığı 5 galibiyet 1 beraberlikle yükselişini sürdüren siyah-beyazlılara Konyaspor maçında glaibiyeti getiren golü 71'inci dakikada Burak Yılmaz kaydetti. Bu skorla puanını 21'e çıkaran Beşiktaş, maç fazlasıyla ligin 4'üncü sırasına yerleşti. Spor yazarları da bu zorlu karşılaşma ile ilgili değerlendirmelerde bulundu. İşte o yazılar..."/>
  </head>
  <body>
    <article>
      <h1>Spor yazarları İttifak Holding Konyaspor - Beşiktaş maçını değerlendirdi</h1>
      <address>
        <time datetime="2019-11-24T05:32:00+00:00">24 Nov 2019, 05:32</time>
      </address>
      <p>
        <b>Beşiktaş yükselişini Süper Lig'in 12'inci haftasında da devam ettirdi. Ligin son 6 haftasında aldığı 5 galibiyet 1 beraberlikle yükselişini sürdüren siyah-beyazlılara Konyaspor maçında glaibiyeti getiren golü 71'inci dakikada Burak Yılmaz kaydetti. Bu skorla puanını 21'e çıkaran Beşiktaş, maç fazlasıyla ligin 4'üncü sırasına yerleşti. Spor yazarları da bu zorlu karşılaşma ile ilgili değerlendirmelerde bulundu. İşte o yazılar...</b>
      </p>
      <figure>
        <img src="https://iaftm.tmgrup.com.tr/ad3fc5/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573259676.jpg&amp;mw=1000&amp;l=1"/>
        <figcaption><b>SİNAN VARDAR - AVCI VE KRAL<br/></b>Konyaspor mücadeleye golle başladı ama Karius'ın yaptığı haklı itirazdan sonra hakem Fırat Aydınus VAR'a giderek golü iptal etmesi maçın belki de kader anıydı.</figcaption>
      </figure>
      <figure>
        <img src="https://iaftm.tmgrup.com.tr/d3ed6b/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573261041.jpg&amp;mw=1000&amp;l=1"/>
        <figcaption>Kendi sahasında oynamanın verdiği güvenle Konyaspor; oynadığı pozitif futbolla biraz daha öne çıktı. Beşiktaş zirveye yaklaşmak için oyuna büyük bir özveriyle ağırlığını koymak istedi. Fakat maalesef eldeki malzeme bu!</figcaption>
      </figure>
      <figure>
        <img src="https://iaftm.tmgrup.com.tr/c6a31e/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573269437.jpg&amp;mw=1000&amp;l=1"/>
        <figcaption>Teknik Direktör Abdullah Avcı önce rakibini durdurup sonra da vurmayı hedeflemişti. Avcı dün hedefini 12'den vurdu. Avcı kısıtlı kadroyla daha doğrusu kötü transferlere rağmen çok iyi iş çıkartıyor.</figcaption>
      </figure>
      <figure>
        <img src="https://iaftm.tmgrup.com.tr/b2a2c2/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573264958.jpg&amp;mw=1000&amp;l=1"/>
        <figcaption>Orta sahadan Adem Ljajic takımın iyisi olarak görünmesine rağmen Elneny ile birlikte forvete hiç destek olmamaları Beşiktaş için büyük handikap. Hakkını verelim; Elneny sahada savaştı ama Ljajic bal yapmaz arı..</figcaption>
      </figure>
      <figure>
        <img src="https://iaftm.tmgrup.com.tr/0f0bf4/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573268689.jpg&amp;mw=1000&amp;l=1"/>
        <figcaption>Orta saha; Burak Yılmaz'a bir az olsa yardımcı olabilseler Beşiktaş golü bulmak için 72 dakika beklemeyecekti. Burak golde klasını konuştururken Siyah-Beyazlı takımı zafere taşıyan isim oldu.</figcaption>
      </figure>
      <figure>
        <img src="https://iaftm.tmgrup.com.tr/b69180/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573273979.jpg&amp;mw=1000&amp;l=1"/>
        <figcaption>Beşiktaş'ta özellikle; Caner Erkin, Gökhan Gönül ve Atiba saha içindeki mücadelesi alkışa değerdi. Victor Ruiz savunmada hatasız oynarken takım için ne kadar önemli olduğunu gösterdi.</figcaption>
      </figure>
      <figure>
        <img src="https://iaftm.tmgrup.com.tr/b450fd/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573266514.jpg&amp;mw=1000&amp;l=1"/>
        <figcaption>Ah Oğuzhan ah! Sen 5 dakika oynayacak futbolcu musun? Ama kendi düşen ağlamaz! Maçtan önce bir grup Beşiktaşlıların eleştiri yağmuruna tuttuğu hakem Fırat Aydınus mükemmele yakın bir yönetim gösterdi. Tebrikler hocam...</figcaption>
      </figure>
      <figure>
        <img src="https://iaftm.tmgrup.com.tr/fbe358/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573275599.jpg&amp;mw=1000&amp;l=1"/>
        <figcaption><b>TURGAY DEMİR - KRAL<br/></b>Beşiktaş, çok zorlu bir deplasmanda, çok önemli bir galibiyet alarak, hem puan cetvelinde Galatasaray'ın üzerine çıktı, hem de şampiyonluk için dev bir adım attı. Bravo...</figcaption>
      </figure>
      <figure>
        <img src="https://iaftm.tmgrup.com.tr/eba235/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573270898.jpg&amp;mw=1000&amp;l=1"/>
        <figcaption>Aykut Kocaman'ın sistemi belli, çok az risk alarak, iyi kapanan ve öne geçtiğinde istediği gibi oyunu soğutan bir düzen bu. Beşiktaş'ın sistemi de çok farklı değil aslında. En azından dün gece rakibininkine benzer bir oyun sergiledi Kartal.</figcaption>
      </figure>
      <figure>
        <img src="https://iaftm.tmgrup.com.tr/95a26b/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573274023.jpg&amp;mw=1000&amp;l=1"/>
        <figcaption>Deyim yerindeyse sıfır risk taşıyan, çok ağır paslaşmalar, fırsat buldukça öne doğru yapılan bir-iki cılız hamle...</figcaption>
      </figure>
      <figure>
        <img src="https://iaftm.tmgrup.com.tr/9ce1e0/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573276141.jpg&amp;mw=1000&amp;l=1"/>
        <figcaption>Sabırla bunu oynadı Beşiktaş. Kanatta daha doğrusu kıyıda, köşede kalan Diaby son derece etkisiz kaldı (bu doğal çünkü gerçek yeri 10 numara pozisyonu) buna karşılık Caner Erkin sol kanadı mümkün mertebe iyi kullandı, fırsat buldukça da ortalarla zorladı.</figcaption>
      </figure>
      <figure>
        <img src="https://iaftm.tmgrup.com.tr/ab7284/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573273096.jpg&amp;mw=1000&amp;l=1"/>
        <figcaption>Paslaşmalar genellikle ölü bölgede yapılınca öndeki Adem Ljajic'in de özellikle ilk 45'te yeteneğini sergileyecek bir ortam bulamadığının altını çizelim.</figcaption>
      </figure>
      <figure>
        <img src="https://iaftm.tmgrup.com.tr/37e81d/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573276116.jpg&amp;mw=1000&amp;l=1"/>
        <figcaption>Bu şartlarda Burak Yılmaz'a üç pas geldi, ikisini kaçırdı, birini gol yaptı ve işi bitirdi. Asist yine Caner Erkin'den!</figcaption>
      </figure>
      <figure>
        <img src="https://iaftm.tmgrup.com.tr/245e06/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573281332.jpg&amp;mw=1000&amp;l=1"/>
        <figcaption>Dikkat! Bazılarının her fırsatta diline dolamaya çalıştığı Caner asist krallığına gidiyor, haberleri olsun. Caner çok tecrübeli ve en kritik anlarda bunu konuşturmayı biliyor. Helal olsun.</figcaption>
      </figure>
      <figure>
        <img src="https://iaftm.tmgrup.com.tr/e76c25/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573285359.jpg&amp;mw=1000&amp;l=1"/>
        <figcaption>Bu arada, Konya'da takımı karşılarken araya karışan provakatörler yine yaptılar yapacaklarını! Burak Yılmaz'ı taciz ettiler. Burak en güzelini yapıp çiçekle karşılık verdi o böceklere! Ona da helal olsun. Bu galibiyet çok önemli çok.</figcaption>
      </figure>
      <figure>
        <img src="https://iaftm.tmgrup.com.tr/8d9bf3/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573285788.jpg&amp;mw=1000&amp;l=1"/>
        <figcaption><b>ERMAN TOROĞLU - KEÇİ BOYNUZU<br/></b>Beşiktaş altın buldu. Fazla bir şey oynamadan sadece kazandı Yine...</figcaption>
      </figure>
      <figure>
        <img src="https://iaftm.tmgrup.com.tr/0648c6/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573280522.jpg&amp;mw=1000&amp;l=1"/>
        <figcaption>Ancak bu işler Türkiye'de maalesef böyle... Oyunun kırılma anı Fırat Aydınus'un aktif ofsayt yorumu yaptığı pozisyondu. Yayıncı kuruluş yandan gösterdi.</figcaption>
      </figure>
      <figure>
        <img src="https://iaftm.tmgrup.com.tr/18572a/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573279990.jpg&amp;mw=1000&amp;l=1"/>
        <figcaption>Sonunda bir de çizgi çekti. Çizgide zaten futbolcu ofsayt görünüyor ama kalecinin görüş alanını engelliyor mu? Kendine avantaj sağlıyor mu? Ofsayt pozisyonundaki Konyasporlu oyuncu kalecinin görüş alanını ve açısını kapatıyor mu?<br/>Oyuna müdahale ediyor mu? Kendine bir avantaj sağlıyor mu? Bulunduğu yer itibar ile rakip defansı rahatsız ediyor mu?</figcaption>
      </figure>
      <figure>
        <img src="https://iaftm.tmgrup.com.tr/9406ab/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573286166.jpg&amp;mw=1000&amp;l=1"/>
        <figcaption>Kale arkasındaki kameranın çekimine göre bu 4 şıktan hiçbirisi yok. Kaleci, vuruş yapan futbolcunun topunu net görüyor. Açı itibari ile pozisyonun içinde gibi görünün oyuncu, daha topa vurulurken kendini dışarı atıyor.</figcaption>
      </figure>
      <figure>
        <img src="https://iaftm.tmgrup.com.tr/d5c9bc/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573283698.jpg&amp;mw=1000&amp;l=1"/>
        <figcaption>Yani pozisyon net gol... VAR çağırdı. Fırat Aydınus golü iptal yorumu yaptı. Konyasporlu futbolcuların da aklı biraz onda kaldı herhalde!</figcaption>
      </figure>
      <figure>
        <img src="https://iaftm.tmgrup.com.tr/345e65/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573290657.jpg&amp;mw=1000&amp;l=1"/>
        <figcaption>İkinci yarıda maç hep orta sahada geçti. Aynen Galatasaray-Başakşehir maçında olduğu gibi... O maçta olduğu gibi orta sahadan çıkarken bir büyük hata sonucu belirledi.</figcaption>
      </figure>
      <figure>
        <img src="https://iaftm.tmgrup.com.tr/00603c/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573284611.jpg&amp;mw=1000&amp;l=1"/>
        <figcaption>Atan kazanacaktı; atan da kazandı. Beşiktaş iyi oynadı mı? Hayır. Konyaspor ilk 15 dakika hariç iyi futbol oynadı mı? Hayır. Hakem iyi miydi? Yine topla çarpıştı, ona da hayır. Bir tek Konyaspor taraftarı iyiydi. O kadar...</figcaption>
      </figure>
      <figure>
        <img src="https://iaftm.tmgrup.com.tr/9e4fc4/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573294644.jpg&amp;mw=1000&amp;l=1"/>
        <figcaption>Maalesef Türk futbolundaki kötü maçları seyretmeye, işkence çekmeye devam ediyoruz Millet de habire maçların iyi gittiğini pompalıyor. Keçi boynuzu çiğniyoruz, çiğniyoruz, çiğniyoruz. Aldığımız tat bir yudum. Aslında keçi boynuzuna da yazık oluyor. Onu başka yerlerde kullanmak lazım..</figcaption>
      </figure>
      <figure>
        <img src="https://iaftm.tmgrup.com.tr/dec291/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573289324.jpg&amp;mw=1000&amp;l=1"/>
        <figcaption><b>REHA KAPSAL - FAZLA KARIŞTI<br/></b>Konyaspor, Beşiktaş'a karşı hem ön alanda ve hem de sahanın her yerinde bölgesel baskıları çok iyi yaparak oyuna başladı. Bu baskılı, tempolu, temaslı oyunla beraber kazanılan ikinci toplarla da Konyaspor ilk yarıda Beşiktaş yarı alanına yerleşti.</figcaption>
      </figure>
      <figure>
        <img src="https://iaftm.tmgrup.com.tr/4a6ab0/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573291651.jpg&amp;mw=1000&amp;l=1"/>
        <figcaption>Beşiktaş özellikle deplasman oyunundaki hücum dizilişinin sıkıntısını bu maçta da yaşadı.</figcaption>
      </figure>
      <figure>
        <img src="https://iaftm.tmgrup.com.tr/e654a4/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573298060.jpg&amp;mw=1000&amp;l=1"/>
        <figcaption>Caner iç sahada set hücumlarında kenarlardan orta yapma özelliğiyle etkili olabilir. Ancak Konyaspor gibi orta sahaya çıkıp baskı yapan ve alan boşaltan takımlara karşı bu tercih zorluyor. N'Koudou, Boyd gibi daha hızlı, koşucu, topu taşıyan driplingci oyuncuların olması gerekir. Deplasman oyununun bu futbolcularla kurgulanması gerek.</figcaption>
      </figure>
      <figure>
        <img src="https://iaftm.tmgrup.com.tr/270b84/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573295546.jpg&amp;mw=1000&amp;l=1"/>
        <figcaption>Abdullah Avcı ikinci yarıda oyuncuların yerlerini de değiştirdi. Bu Beşiktaş'ın hücum organizasyonlarını olumsuz etkiledi.</figcaption>
      </figure>
      <figure>
        <img src="https://iaftm.tmgrup.com.tr/7f4fa7/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573297017.jpg&amp;mw=1000&amp;l=1"/>
        <figcaption>Hücumda topu tutamadığından orta sahadan Elneny ve Atiba desteği de fazla gelemedi. Savunması da fazla öne çıkamadı.</figcaption>
      </figure>
      <figure>
        <img src="https://iaftm.tmgrup.com.tr/564c5e/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573293496.jpg&amp;mw=1000&amp;l=1"/>
        <figcaption>Beşiktaş oyunun içine Adem Ljajic'i almayacak. Adem Ljajic takımı oyunun içine alacak. Bu önemli fark Beşiktaş'ın saha içi oyun aklı olan Ljajic'in yeterince sorumluluk almaması, oyun hareketliliğinin fazla olmadığını gösteriyor. Ljajic'in pas trafiğini sağlayacak yardımcı oyuncu olmaması da Beşiktaş'ın oyun dengesini yakalayamamasının en büyük nedenlerinden biri.</figcaption>
      </figure>
      <figure>
        <img src="https://iaftm.tmgrup.com.tr/98f96b/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573293333.jpg&amp;mw=1000&amp;l=1"/>
        <figcaption>Hücumdaki oyuncular kollektif yapıyla değil, bireysel şekilde problem çözmeye çalışıyor. Bu da hücum etkinliklerini azaltıyor. Dün fazla şut atamadılar. Birbirlerine pozisyon hazırlayamadılar. Ne bire birde adam geçebildiler ne de gol pozisyonu üretebildiler.</figcaption>
      </figure>
      <figure>
        <img src="https://iaftm.tmgrup.com.tr/44356e/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573299953.jpg&amp;mw=1000&amp;l=1"/>
        <figcaption>Konya deplasmanında hücumda çizgilerde Adem Ljajic ve Caner ile bu problemin çözümünün zor olduğu görüldü. Beşiktaş'ın oyuncuların yerlerini bu kadar değiştirerek 'kafaları fazla karışmadan' sade, net, basit ama doğru kurgularla oynaması gerek.</figcaption>
      </figure>
      <figure>
        <img src="https://iaftm.tmgrup.com.tr/081461/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573303055.jpg&amp;mw=1000&amp;l=1"/>
        <figcaption>Maçın Beşiktaş adına en şık iki hareketini yapan Burak Yılmaz'dı. Hem topu iki oyuncu arasından aldı hem de vuruş becerisindeki kaliteyle Beşiktaş'ın çok iyi oynamadığı Konya deplasmanından 3 puanla dönmesini sağladı. Beşiktaş son 6 maçta aldığı 16 puanla başarılı serisini sürdürüyor.</figcaption>
      </figure>
      <figure>
        <img src="https://iaftm.tmgrup.com.tr/ef9fdd/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573304514.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/f315fc/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573303490.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/667668/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573299695.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/6f50da/0/0/0/0/0/0?u=https://iftm.tmgrup.com.tr/album/2019/11/24/spor-yazarlari-ittifak-holding-konyaspor-besiktas-macini-degerlendirdi-1574573304235.jpg&amp;mw=1000&amp;l=1"/>
      </figure>
    </article>
  </body>
</html>