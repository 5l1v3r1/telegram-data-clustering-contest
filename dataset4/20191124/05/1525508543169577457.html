<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779210/%DA%A9%D8%A7%D9%87%D8%B4-%DB%B4%DB%B6-%D8%AF%D8%B1%D8%B5%D8%AF%DB%8C-%D8%B3%D8%B1%D9%82%D8%AA-%D8%AF%D8%B1-%D8%A7%DB%8C%D9%88%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:29:46+00:00"/>
    <meta property="og:title" content="فرمانده انتظامی ایوان خبر داد: کاهش ۴۶ درصدی سرقت در ایوان"/>
    <meta property="og:description" content="ایلام - فرمانده انتظامی ایوان از کاهش۴۶ درصدی وقوع سرقت در آبان ماه سال جاری نسبت به مدت مشابه در سال گذشته خبر داد."/>
  </head>
  <body>
    <article>
      <h1>فرمانده انتظامی ایوان خبر داد: کاهش ۴۶ درصدی سرقت در ایوان</h1>
      <address>
        <time datetime="2019-11-24T05:29:46+00:00">24 Nov 2019, 05:29</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ سعید  عالی پور صبح یکشنبه در جمع خبرنگاران اظهار داشت: با فعال کردن کردن گشتهای محسوس ونامحسوس در سطح شهرستان وتلاش شبانه روزی مأموران شاهد کاهش ۴۶ درصدی سرقت در آبان ماه سال جاری نسبت به مدت مشابه سال گذشته بودیم.  </p>
      <p>وی خاطر نشان کرد: حافظان نظم و امنیت و پلیس خدمتگزار با شگردهای خاص پلیسی و اقدامات اطلاعاتی وتغییر تاکتیک های مناسب و شناسایی نقاط جرم خیز،گشتهای انتظامی را در سطح شهرستان افزایش داده و توانسته است سارقین را در ارتکاب عمل مجرمانه شان ناکام بگذارد.</p>
      <p>عالی پورگفت: پلیس ایوان در طول ماه جاری ۱۰ سارق  را دستگیر که با تحقیقات فنی و پلیسی به عمل آمده به ۱۴  فقره سرقت اعتراف کردند.</p>
      <p>فرمانده انتظامی شهرستان ایوان تصریح کرد: پلیس با تمام توان وجدیت در مقابل برهم زنندگان نظم وامنیت عمومی ایستاده وقاطعانه برخورد می کند واجازه  نمی دهد که امنیت عمومی شهروندان را به مخاطره بیندازند.</p>
      <p>سرهنگ عالی پور به شهروندان توصیه کرد : با رعایت نکات ایمنی و اقدامات پیشگیرانه و نصب تجهیزات ایمنی از قبیل  دزد گیر، دوربین در منزل، مغازه و خودرو و عدم نگهداری  پول و طلاجات و اشیای با ارزش در منزل یا داخل خودرو و موارد دیگر مانع دستبرد سارقان به اموالشان شوند.</p>
    </article>
  </body>
</html>