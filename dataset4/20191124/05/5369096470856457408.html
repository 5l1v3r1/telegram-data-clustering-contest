<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/stoixima/778201/symmazema-tou-keler/"/>
    <meta property="og:site_name" content="to10.gr"/>
    <meta property="article:published_time" content="2019-11-24T05:36:48+00:00"/>
    <meta property="og:title" content="Το συμμάζεμα του Κέλερ"/>
    <meta property="og:description" content="Οι προτάσεις του Ά. Τσαβδαρά από την Γερμανία."/>
  </head>
  <body>
    <article>
      <h1>Το συμμάζεμα του Κέλερ</h1>
      <h2>Οι προτάσεις του Ά. Τσαβδαρά από την Γερμανία.</h2>
      <address><time datetime="2019-11-24T05:36:48+00:00">24 Nov 2019, 05:36</time> by <a rel="author">to10.gr</a></address>
      <p>Μετά από καιρό το απόλυτο στη στήλη, με 3/3 πετυχημένες επιλογές. Τα χάντικαπ μας δικαίωσαν. Μπάγερν και Λειψία έκαναν περίπατο, ενώ έμεινε στο 2-1 υπέρ της Σάλκε το παιχνίδι στη Βρέμη και έτσι επαληθεύτηκε το 2-3 γκολ. Όλα πρίμα…</p>
      <p>
        <b>ΓΚΡΟΪΤΕΡ ΦΙΡΤ – ΝΥΡΕΜΒΕΡΓΗ</b>
      </p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Όποτε ξεκινάμε ένα σερί μας «τρώει» το χεράκι να πάμε στο ρίσκο. Σε τούτη την περίπτωση βέβαια δεν μιλάμε για άδικο ρίσκο, καθώς θα ασχοληθούμε με το σπουδαίο ντέρμπι στην Τσβάιτε Λίγκα, ανάμεσα στην Γκρόιτερ Φιρτ και τη Νυρεμβέργη. Η μάχη των Φράγκων.</p>
      <p>Οι γηπεδούχοι είναι σε καλύτερο δρόμο από τη μισητή αντίπαλό της. Βρίσκεται σε καλό μομέντουμ εντός έδρας και μπορεί να θεωρεί τον εαυτό της πιο φορμαρισμένη. Οι 4 νίκες στα 5 τελευταία παιχνίδια είναι ένα καλό εχέγγυο για να μπει στο ντέρμπι. Λείπει βέβαια ο πολύ δυνατός εξτρέμ Γκριν και χάνει σε επιθετική δύναμη. Γενικά θα είναι προσεκτική, καθώς δεν διακρίνεται για τη σπουδαία άμυνα που διαθέτει.</p>
      <p>Η Νυρεμβέργη δέχτηκε 10 γκολ, στα τρία τελευταία επίσημα παιχνίδια. Ο Κάναντι τα έκανε μαντάρα, ο Αυστριακός κόουτς απολύθηκε, αλλά ακόμα και με υπηρεσιακό η Νυρεμβέργη δέχτηκε τη σφαλιάρα 5-1 από την Μπίλεφελντ. Διακοπή, νέος κόουτς, με τον Γιενς Κέλερ να ξέρει που πάνε τα… τέσσερα στην κατηγορία. Ήδη τόνισε πόσο σημαντικό είναι να συμμαζευτεί η ομάδα και να προσέχει, κυρίως στην άμυνα. για το συγκεκριμένο σκοπό άλλωστε απέκτησε νέο τερματοφύλακα, τον οποίο θα ρίξει και άμεσα στη μάχη.</p>
      <p>Τουτέστιν, με νέο κόουτς θα υπάρξει και νέα προσπάθεια από τους παίκτες της Νυρεμβέργης, ώστε να παρουσιάσουν μία καλύτερη εικόνα ως ομάδα. Η Γκρόιτερ θα προσπαθήσει. Ακόμα και να πάρει τη νίκη, θα είναι με χαμηλό σκορ. Αουτσάιντερ σημείο το Under 2,5 στο ματς. Ότι πρέπει για να το τιμήσουμε.</p>
      <p>ΑΟΥΓΚΣΜΠΟΥΡΓΚ – ΧΕΡΤΑ</p>
      <p>Τα προβλήματα της Άουγκσμπουργκ είναι δεδομένα και τα γνωρίζει αρκετός κόσμος. Η ίδια η κατηγορία ούτως ή άλλως. Γλίτωσε από τα χειρότερα στο παιχνίδι με την Πάντερμπορν και πήρε το τρίποντο μετά από 6 ματς άνευ νίκης. Οι εσωτερικοί τριγμοί ανάμεσα σε παίκτες και προπονητή είναι δεδομένοι. Τελευταίο θύμα ο Γκρέγκοριτς. Στους τραυματίες ο Φινμπόγκασον τέθηκε και πάλι νοκ-άουτ, με συνέπεια να ξεμένει από φορ η γηπεδούχος ομάδα.</p>
      <p>Η Χέρτα είναι πάλι σε καθοδική πορεία. Η άμυνα κάνει… νερά και αυτό την έχει ρίξει στο καναβάτσο. Η παράδοση είναι ένα στοιχείο στο οποίο ποντάρουμε για την έξοδό της με την Άουγκσμπουργκ. Στα 9 ματς χωρίς ήττα κόντρα στη συγκεκριμένη ομάδα. Όπως και διαθέτει φυσικά καλύτερο ρόστερ. Αν της βγουν αυτά που θέλει στο γήπεδο και όσα πει ο Κόβιτς σύμφωνα με το πλάνο του, τότε η Χέρτα μάλλον θα φύγει νικήτρια από τον γερμανικό Νότο.</p>
      <figure>
        <img src="https://www.to10.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-240.jpg"/>
      </figure>
      <p>Πηγή: www.bet-hoven.net</p>
      <p>
        <b>
          <a href="https://www.to10.gr/stoixima/778201/symmazema-tou-keler/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>