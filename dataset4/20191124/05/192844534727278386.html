<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/campus/1398301/"/>
    <meta property="og:site_name" content="Sanook"/>
    <meta property="article:published_time" content="2019-11-24T05:21:00+00:00"/>
    <meta property="og:title" content="9 วิธีที่ทำให้คุณเป็นคนไม่โกรธง่าย"/>
    <meta property="og:description" content="“เมื่อมีบางคนทำให้เราอารมณ์เสีย ไม่พอใจ หรือผิดหวังบ่อยๆ สาเหตุเกิดจากอะไร? เกิดจากการที่พวกเขาไม่ได้ประพฤติตัว ตามอย่างที่เราคาดหวังว่าพวกเขาควรปฏิบัติ ซึ่งถ้าหากเรามองดูดีๆแล้วสาเหตุหลักไม่ใช่ว่าคนเหล่านั้นประพฤติตัวไม่ดี แต่เกิดจากความคาดหวังของเราเอง ซึ่งเราควรที่จะ Let it go (ปล่อยมันไป) และการทำจิตใจให้สงบ เพื่อที่เราจะได้เป็นคนที่ไม่โกรธง่าย”"/>
  </head>
  <body>
    <article>
      <h1>9 วิธีที่ทำให้คุณเป็นคนไม่โกรธง่าย</h1>
      <address>
        <time datetime="2019-11-24T05:21:00+00:00">24 Nov 2019, 05:21</time>
      </address>
      <p>“เมื่อมีบางคนทำให้เราอารมณ์เสีย ไม่พอใจ หรือผิดหวังบ่อยๆ สาเหตุเกิดจากอะไร? เกิดจากการที่พวกเขาไม่ได้ประพฤติตัว ตามอย่างที่เราคาดหวังว่าพวกเขาควรปฏิบัติ ซึ่งถ้าหากเรามองดูดีๆแล้วสาเหตุหลักไม่ใช่ว่าคนเหล่านั้นประพฤติตัวไม่ดี แต่เกิดจากความคาดหวังของเราเอง ซึ่งเราควรที่จะ Let it go (ปล่อยมันไป) และการทำจิตใจให้สงบ เพื่อที่เราจะได้เป็นคนที่ไม่โกรธง่าย”</p>
      <p>พอเรารู้ถึงสาเหตุของการที่เราอารมณ์เสียแล้ว ขั้นตอนต่อไปเราจะรับมือกับปัญหานี้อย่างไร ซึ่งทาง Y – Hub ได้มีบทความเกี่ยวกับการจัดการความทุกข์ การทำจิตใจให้สงบและการรับมือกับปัญหาในชีวิตประจำวัน ทั้งหมด 9 ข้อ ถ้าพร้อมแล้วไปดูกันเลย</p>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMDEvNzY2MDIyMTRfNDY2MTU4MTU3NTgzMTAyXzg4MjcuanBn.jpg"/>
      </figure>
      <h3>1. เพียงแค่หยุดคิด ก็ดูสบายขึ้นเยอะ</h3>
      <p>อย่าเป็นคนที่มองโลกในแง่ลบมากเกินไป โดยเฉพาะเมื่อมีคนมาทำให้เราไม่สบายใจ อย่าแสดงออกกับพวกเขาด้วยการโจมตีหรือ การพูดในเชิงลบ ลองหยุดคิดและหายใจเข้าลึกๆ โดยการที่เราหยุดคิดหรือตัดสินเขาในแง่ลบ แล้วให้เวลากับตัวเองในการทบทวนว่าสิ่งที่เขาทำนั้นผิดจริงไหม เขาเป็นคนแบบนั้นจริงๆหรือเปล่าหรือแค่ในสถานการณ์ที่รู้สึกกดดันจึงทำให้เขาแสดงออกแบบนี้ โดยการหยุดคิดจะทำให้เรารู้สึกโกรธน้อยลง และจิตใจสงบมากขึ้น ซึ่งไม่ใช้แค่ตัวเราเท่านั้นแต่ยังหมายถึงคนอื่นๆที่กำลังรู้สึกโกรธด้วย</p>
      <p>ซึ่งคนส่วนใหญ่นั้นต้องการเวลาและพื้นที่ส่วนตัวในการคิดทบทวน</p>
      <h3>2. เคารพในความแตกต่างของแต่ละคน</h3>
      <p>คนที่คิดแตกต่างจากเราไม่ได้เป็นคนที่ผิด ทุกคนมีสิทธิที่จะมีความคิดเป็นของตัวเอง ดังนั้นเราจึงควรพยายามเรียนรู้ และเคารพความคิดเห็นของผู้อื่น โดยอาจจะมีการแสดงความคิดเห็นส่วนตัวบ้างในบางครั้ง ซึ่งในชีวิตจริงนั้นเราจะต้องมีการติดต่อสื่อสารกับผู้อื่นตลอดเวลา บางครั้งเราก็รู้สึกเห็นด้วยและไม่เห็นด้วยกับบางคน แต่เราก็ต้องพึงนึกคิดไว้เสมอว่าเราจะเป็นกลาง และรับฟังความคิดเห็นของผู้อื่น หรือในกรณีที่เรารู้สึกว่าคิดเห็นไม่ตรงกันก็ควรพูดโต้ตอบอย่างสุภาพ ซึ่งก็จะทำให้ผู้ฟังไม่รู้สึกโกรธและงานนั้นก็สามารถดำเนินต่อไปได้</p>
      <p>เมื่อกำลังรู้สึกเหมือนกับว่า กำลังโกรธ หรืออารมณ์เสีย ลองหายใจยาวๆ สูดหายใจลึกๆจะช่วยลดความตึงเครียด ลดการปะทะคารม และทำให้รู้สึกผ่อนคลายลดความกังวลลงไป และเราควรที่จะหันมาสนใจเอาใจใส่กับผู้อื่น และปฏิบัติตนต่อผู้อื่นในทางที่ดี ในทุกๆสถานการณ์</p>
      <h3>3. มีความรู้สึกเห็นอกเห็นใจผู้อื่น</h3>
      <p>ยุคสมัยแห่งความวุ่นวายในปัจจุบัน ประชาชนเริ่มมีแนวโน้มที่มีความกังวล ความกลัว ความเจ็บปวด และการไขว้เขวต่อสิ่งต่างๆรอบตัว และหากจะต้องมีการพูดคุย หรือปฏิสัมพันธ์กันบุคคลอื่นในสถานการณ์ที่ตึงเครียด ซึ่งอาจจะก่อให้เกิดความโกรธ ความไม่พอใจ หรือขั้นปะทะกันได้ก็ควรที่จะหลีกเลี่ยงด้วยการเอาใจเขามาใส่ใจเรา เพราะในความเป็นจริงแล้วเราไม่รู้เลยว่าแต่ละคนนั้นเจออะไรมาบ้างในชีวิต ให้พื้นที่ส่วนตัวเพื่อที่ว่าเขาจะได้มีเวลาคิดและไม่ไปกดดัน รวมทั้งบอกกับตัวเองว่าอย่าไปคาดหวัง ตัดสิน หรือต้องการให้คนอื่นเป็นอย่างที่เราต้องการ</p>
      <h3>4. มีความเอื้อเฟื้อเผื่อแผ่ และความเมตตากรุณา</h3>
      <p>ทุกๆคนมักจะอารมณ์เสีย หรือขาดการควบคุมอารมณ์ของตัวเองในบางครั้ง ซึ่งนั่นเป็นการเตือนตัวเองว่าทุกๆคนก็เหมือนกันตรงที่ก็เคยอารมณ์เสีย ซึ่งหากต้องการที่จะให้การตัดสินใจนี้ง่ายขึ้น ก็แค่เติมคำว่า “เหมือนกับฉันในบางครั้ง” ในตอนท้ายของประโยค ยกตัวอย่างเช่น คนคนนั้นขี้บ่น เหมือนกับฉันในบางครั้ง หรือ เขาดูไม่มีความอดทนเลย เหมือนกับฉันในบางครั้ง เป็นต้น</p>
      <h3>5. อย่าไปนำคำพูด การกระทำต่างๆ หรือนิสัยของคนอื่นมาใส่ใจ</h3>
      <p>ซึ่งหากเราคิดมากเกี่ยวกับทุกๆสิ่งที่เข้ามาในชีวิตของเรา ชีวิตของเราก็จะไม่มีความสุข ซึ่งมันไม่สมเหตุสมผลเอาเสียเลยเพราะในบางครั้งเขาก็ทำเพื่อเรา และบางครั้งเขาก็ทำเพื่อตัวเขาเอง ซึ่งเราไม่สามารถที่จะไปควบคุมให้เขาคิดหรือทำในแบบที่เราต้องการได้ แต่เราสามารถที่จะเปลี่ยนแปลงความคิดของตัวเองได้ โดยการปล่อยมันไป ซึ่งเป็นสิ่งที่ทำให้เรารู้สึกเป็นอิสระมากที่สุด โดยการที่เราไม่เอาตัวเองไปยึดติดกับนิสัยหรือการกระทำของคนอื่น</p>
      <h3>6. เรียนรู้ที่จะไม่พูดตอบโต้</h3>
      <p>พยายามอย่าไปอยู่ในสถานการณ์ที่มีการโต้เถียงโดยไม่จำเป็น เพียงเพราะแค่รู้สึกอยากจะพูด พยายามหายใจเข้า – ออกลึกๆ เพราะในความเป็นจริงความเงียบของเราในช่วงเวลาที่โกรธนั้น สามารถทำให้เราเป็นเหมือนผู้ชนะในการโต้เถียงครั้งนี้ได้เลย เพราะว่าคนที่เราโต้เถียงด้วยนั้นมักจะทำให้เรารู้สึกถึงความเสียใจ ก้าวร้าว และแสดงพฤติกรรมอย่างไม่เหมาะสม แต่ถ้าหากเราเงียบและไม่ตอบโต้ ก็จะทำให้สถานการณ์ทุกอย่างดีขึ้น</p>
      <h3>7. หากิจกรรมทำในยามเช้าให้เป็นกิจวัตรประจำวัน</h3>
      <p>ตื่นเช้าขึ้นมาอย่าเพิ่งรีบจับโทรศัพท์หรือเช็กอีเมล เพราะว่าจะเป็นการที่พาตัวเองไปสู่ความวุ่นวายตั้งแต่ตื่นนอน ซึ่งเป็นช่วงที่เรายังไม่สามารถจัดการอารมณ์ตัวเองดี หากเจอกับสถานการณ์ที่ทำให้เราเครียด ก็อาจจะทำให้เราเครียดทั้งวัน ลองให้ช่วงเวลาเช้ากับตัวเองในสถานที่ที่เงียบสงบ ก็จะพร้อมรับมือกับปัญหาที่จะเกิดขึ้นตลอดทั้งวัน ยกตัวอย่าง สูตรหายใจลึกๆก่อนที่จะลุกจากเตียง และลุกขึ้นยืดเส้นยืดสาย และทำสมาธิเป็นเวลา 10 นาที เป็นต้น</p>
      <h3>8. เปลี่ยนแปลงพฤติกรรมตัวเองในการรับมือกับปัญหา</h3>
      <p>หากเราเผชิญกับความเครียดผู้คนส่วนใหญ่มักแก้ปัญหาด้วยการเลือกทำในสิ่งที่ส่งผลร้ายต่อตัวเอง เช่น การดื่มแอลกอฮอล์ การสูบบุหรี่ เป็นต้น แต่หากเราลองเปลี่ยนเป็นการไปเดินเล่นในสวนสาธารณะ ชงชา กาแฟและนั่งอยู่กับตัวเองเงียบๆ ฟัง<a href="http://music.sanook.com/">เพลง</a>ที่ชอบ เขียนบันทึกประจำวันของตัวเอง หรือการพูดปัญหาของตัวเองกับเพื่อนสนิท</p>
      <h3>9. พยายามเตือนตัวเองให้ทำในสิ่งที่ถูกต้อง</h3>
      <p>นึกถึงสิ่งที่เกิดขึ้นในแต่ละวันที่ตัวเองได้ทำ โดยนึกถึงเหตุการณ์ดีๆอย่างน้อยสามข้อที่ได้เจอ หรือทำในแต่ละวัน เช่น วันนี้ได้หัวเราะแล้ว วันนี้ได้กลับ<a href="https://www.sanook.com/home/">บ้าน</a>เจอคนในครอบครัวพร้อมหน้าพร้อมตา ได้ทานอาหารเต็มอิ่ม เป็นต้น และถ้าหากมีโอกาสก็ควรที่จะแบ่งปันความรู้สึกดีๆของเราให้กับผู้อื่นด้วย โดยการคิดดี พูดจาไพเราะ และการทำดีกับผู้อื่น เพราะว่าการมีความเมตตากรุณา หรือการเป็นมิตรกับผู้อื่นนั้นจะทำให้เราและคนรอบข้างเรารู้สึกสบายใจและมีความสุข</p>
    </article>
  </body>
</html>