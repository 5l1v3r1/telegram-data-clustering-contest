<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-boyoviki-visim-raziv-obstrilyali-ukrajinski-poziciji-642013.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T05:13:23+00:00"/>
    <meta property="og:title" content="Доба на Донбасі: бойовики вісім разів обстріляли українські позиції"/>
    <meta property="og:description" content="Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм"/>
  </head>
  <body>
    <article>
      <h1>Доба на Донбасі: бойовики вісім разів обстріляли українські позиції</h1>
      <address>
        <time datetime="2019-11-24T05:13:23+00:00">24 Nov 2019, 05:13</time>
      </address>
      <h4>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм</h4>
      <p>23 листопада збройні формування Російської Федерації вісім разів порушили режим припинення вогню.</p>
      <p>Про це повідомляє пресцентр штабу ООС.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно.</p>
      <p>3 обстріли російськими окупаційними військами наших позицій зафіксовано в районі відповідальності оперативно-тактичного угруповання «Північ», біля населеного пункту Південне. Ворог вів вогонь з ручних протитанкових гранатометів, великокаліберних кулеметів і стрілецької зброї.</p>
      <p>В районі відповідальності оперативно-тактичного угруповання «Схід» ворог здійснив 5 обстрілів:</p>
      <ul>
        <li>двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї;</li>
        <li>два рази поблизу Водяного – з автоматичних гранатометів, стрілецької зброї та РПГ;</li>
        <li>неподалік Верхньоторецького – з великокаліберних кулеметів і автоматичних гранатометів.</li>
      </ul>
      <p>Вчора, 23 листопада, втрат серед особового складу Об'єднаних сил внаслідок обстрілів не було.</p>
      <p>З початку цієї доби російські окупаційні війська, з великокаліберних кулеметів, вели прицільний вогонь у районі Тарамчука. Обстріл тривав понад півгодини. Втрат з нашого боку не зафіксовано.</p>
      <related>
        <a href="https://glavcom.ua/country/incidents/tsijeji-dobi-okupanti-sim-raziv-porushili-rezhim-pripinennja-vognju-641949.html"/>
        <a href="https://glavcom.ua/country/incidents/u-shtabi-operatsiji-ob-jednanih-sil-rozpovili-pro-vtrati-rosijan-ta-najmantsiv-za-tizhden-641919.html"/>
        <a href="https://glavcom.ua/news/u-sluzi-narodu-povidomili-vid-chogo-zalezhit-osobliviy-status-donbasu-641864.html"/>
      </related>
    </article>
  </body>
</html>