<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301135/%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D8%A7%D8%B1%DA%AF%D8%A7%D9%87-%D9%86%D9%82%D8%A7%D8%B4%DB%8C%D8%AE%D8%B7-%D8%AE%D8%B7-%D9%87%D8%A7-%D9%88-%D9%86%D9%82%D8%B4-%D9%87%D8%A7-%D8%A8%D9%87-%D8%B3%D8%A7%D8%B9%D8%AA-%D8%A7%DA%A9%D9%86%D9%88%D9%86-%D8%AF%D8%B1-%D8%A8%DB%8C%D8%B1%D8%AC%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:15:59+00:00"/>
    <meta property="og:title" content="برگزاری کارگاه نقاشیخط &quot;خط‌ها و نقش‌ها به ساعت اکنون&quot; در بیرجند"/>
    <meta property="og:description" content="ایسنا/خراسان جنوبی دبیر جشنواره ملی خوشنویسی رضوی از برگزاری کارگاه نقاشیخط &quot;خط‌ها و نقش‌ها به ساعت اکنون&quot; در بیرجند خبر داد و گفت: این کارگاه آموزشی در راستای برگزاری جشنواره ملی خوشنویسی رضوی برگزار می‌شود."/>
  </head>
  <body>
    <article>
      <h6 class="kicker">دبیر جشنواره ملی خوشنویسی رضوی خبر داد:</h6>
      <h1>برگزاری کارگاه نقاشیخط "خط‌ها و نقش‌ها به ساعت اکنون" در بیرجند</h1>
      <address><time datetime="2019-11-24T05:15:59+00:00">24 Nov 2019, 05:15</time> by <a rel="author">زهرا حمیدی</a></address>
      <p>ایسنا/خراسان جنوبی دبیر جشنواره ملی خوشنویسی رضوی از برگزاری کارگاه نقاشیخط "خط‌ها و نقش‌ها به ساعت اکنون" در بیرجند خبر داد و گفت: این کارگاه آموزشی در راستای برگزاری جشنواره ملی خوشنویسی رضوی برگزار می‌شود.</p>
      <p>ناصر نبی زاده، امروز 3 آذر در جمع خبرنگاران اظهار کرد: جشنواره ملی خوشنویسی رضوی از سری برنامه‌های هفدهمین جشنواره بین‌المللی امام رضا(ع) همزمان با آذرماه امسال در بیرجند برگزار می‌شود.</p>
      <p>به گزارش ایسنا، مدیرکل فرهنگ و ارشاد اسلامی خراسان جنوبی افزود: در حاشیه این جشنواره ملی، برنامه‌های جنبی مختلفی اعم از کارگاه‌های آموزشی و علمی و نمایشگاه‌های متعدد از آثار منتخب اساتید برجسته و هنرمندان فوق ممتاز تدارک دیده شده است.</p>
      <p>وی از برگزاری کارگاه نقاشیخط "خط‌ها و نقش‌ها به ساعت اکنون" در بیرجند خبر داد و گفت: این کارگاه آموزشی ساعت ۸ تا ۱۲ سه شنبه ۱۲ اذر با حضور استاد خلیل کویکی عضو انجمن هنرمندان نقاش ایران، موسسه توسعه هنرهای تجسمی، عضو افتخاری هنرمندان بین‌المللی سیته پاریس، عضو انجمن خوشنویسان ایران و هیئت تالیف کتب درسی همزمان در تالار شهید بهشتی دانشگاه هنر بیرجند، پردیس شهدا برگزار می‌شود.</p>
      <p>مدیرکل فرهنگ و ارشاد اسلامی خراسان جنوبی به برگزاری دو گارگاه سخنرانی قدرت در تاریخ خوشنویسی و خط مُشَکّل پیشینه نقاشیخط با حضور دکتر احمد رضوان دوست نیز اشاره کرد و ادامه داد: این دو کارگاه علمی نیز با حضور هنرمندان و علاقمندان به حوزه نقاشی‌خط ۱۲ آذر در محل تالار دانشگاه بیرجند برگزار خواهد شد.</p>
      <p>نبی‌زاده یادآور شد: اختتامیه جشنواره ملی خوشنویسی رضوی همزمان با شب میلاد امام حسن عسکری(ع) ۱۳ آذرماه در بیرجند برگزار می‌شود.</p>
      <p>انتهای پیام</p>
    </article>
  </body>
</html>