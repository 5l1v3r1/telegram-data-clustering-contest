<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301125/%D8%AF%D8%B4%D9%85%D9%86%D8%A7%D9%86-%D9%86%D8%B8%D8%A7%D9%85-%D9%81%D9%82%D8%B7-%D9%87%DB%8C%D8%A7%D9%87%D9%88-%D9%85%DB%8C-%DA%A9%D9%86%D9%86%D8%AF-%D9%88-%D9%87%D9%85%DB%8C%D8%B4%D9%87-%D9%86%D8%A7%DA%A9%D8%A7%D9%85%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:06:59+00:00"/>
    <meta property="og:title" content="دشمنان نظام فقط هیاهو می‌کنند و همیشه ناکامند"/>
    <meta property="og:description" content="ایسنا/کرمان امام جمعه سیرجان گفت: دشمنان باز هم دانستند که اقدامات خصمانه‌شان، هیاهویی ناکام بیش نیست و کوچکترین خدشه ای به نظام وارد نمی کند اما می خواهند خودشان را بیخودی دلخوش کنند."/>
  </head>
  <body>
    <article>
      <h6 class="kicker">امام جمعه سیرجان:</h6>
      <h1>دشمنان نظام فقط هیاهو می‌کنند و همیشه ناکامند</h1>
      <address><time datetime="2019-11-24T05:06:59+00:00">24 Nov 2019, 05:06</time> by <a rel="author">علی آتشی‌پور</a></address>
      <p>ایسنا/کرمان امام جمعه سیرجان گفت: دشمنان باز هم دانستند که اقدامات خصمانه‌شان، هیاهویی ناکام بیش نیست و کوچکترین خدشه ای به نظام وارد نمی کند اما می خواهند خودشان را بیخودی دلخوش کنند.</p>
      <p>حجت الاسلام سید محمود حسینی شامگاه شنبه در جلسه شورای اداری شهرستان سیرجان افزود: لازم است همگان در هر جا و جایگاهی که هستیم وظیفه‌مان را بشناسیم و با انجام وظیفه به موقع در مسیر واقعی و موثر گام برداریم و لازمه چنین گام برداشتنی داشتن بصیرت و معرفت پرودگار است.</p>
      <p>وی از اقدامات به موقع نیروهای نظامی، انتظامی و امنیتی در اتفاقات اخیر که پس از اصلاح قیمت بنزین قدردانی کرد و گفت: مردم ایران تاکنون عزتمندانه در مقابل توطئه دشمنان نظام ایستاده اند و در اتفاقات اخیر نیز اثبات کردند علی رغم وجود مشکلات اقتصادی، باز هم در مقابل حیله دشمنان مقاومت کرده و به موقع وظایف اسلامی خود را ایفا می کنند. رهبری هم به خوبی و مدبرانه اقدام کرده و وظیفه همه ماست که از ایشان تبعیت کنیم.</p>
      <p>امام جمعه شهرستان سیرجان اظهار کرد: در راهپیمایی های این چند روز در حمایت از امنیت و اقتدار نظام مقدس جمهوری اسلامی باز هم ملت شریف نشان دادند که همواره بیدارند و در مقابل سو استفاده دشمنان در داخل و خارج از کشور آگاهانه عمل کرده و یکپارچگی عظیم خود را ثابت کردند و انشاالله مردم سیرجان هم در راهپیمایی مردمی فردا به خیل عظیم ملت آگاه خواهند پیوست.</p>
      <p>انتهای پیام</p>
    </article>
  </body>
</html>