<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779184/%D8%A8%D8%B1%D8%AE%D9%88%D8%B1%D8%AF-%D8%B4%D8%AF%DB%8C%D8%AF-%D8%A8%D8%A7-%D8%A7%D8%AE%D9%84%D8%A7%D9%84%DA%AF%D8%B1%D8%A7%D9%86-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:26:54+00:00"/>
    <meta property="og:title" content="استاندار زنجان تاکید کرد: برخورد شدید با اخلالگران در بازار زنجان"/>
    <meta property="og:description" content="زنجان-استاندار زنجان گفت: با اخلالگران در بازار به شدت و قاطعانه برخورد خواهد شد و هیچ تعارفی در برخورد با گرانفروشان نداریم."/>
  </head>
  <body>
    <article>
      <h1>استاندار زنجان تاکید کرد: برخورد شدید با اخلالگران در بازار زنجان</h1>
      <address>
        <time datetime="2019-11-24T05:26:54+00:00">24 Nov 2019, 05:26</time>
      </address>
      <p>به گزارش <a href="https://www.mehrnews.com/">خبرنگار مهر</a>، فتح الله حقیقی شامگاه شنبه در بازید از بازار زنجان، با بیان اینکه از بازار و واحدهای صنفی استان زنجان روزانه بازرسی می‌شود،  گفت: کمیته نظارت روزانه بر واحدهای صنفی در همه بخش‌های نظارت دارد.</p>
      <p>وی با بیان اینکه بازرسی‌ها ادامه دارد و به هیچ وجه اجازه افزایش قیمت ها را نمی‌دهیم، افزود: با افزایش دهندگان بی دلیل نرخ‌ها برخورد قاطع خواهد شد.</p>
      <p>حقیقی با تاکید بر اینکه بازرسی‌ها در همه نقاط استان زنجان به صورت گسترده انجام می‌شود، گفت:  همزمان با مرکز استان در همه شهرستان‌های استان زنجان بازدید از واحدهای صنفی انجام می‌شود</p>
      <p>استاندار زنجان با بیان اینکه نوسان و افزایش در قیمت میوه ها وجود دارد، افزود: عمده افزایش قیمت‌ها در میوه ها وارداتی از سایر استان‌های کشور است و در میوه‌های که در استان تولید شده است افزایش قیمتی وجود ندارد.</p>
      <p>حقیقی با تاکید بر اینکه بازرسی و نظارت بر بازار زنجان به‌شدت تداوم خواهد داشت، گفت: با اخلالگران در بازار به شدت و قاطعانه برخورد خواهد شد و هیچ تعارفی در برخورد با گران‌فروشان نداریم و مسئولان باید نظارت دقیق و جدی بر بازار داشته باشند.</p>
      <p>حقیقی همچنین با اشاره به وضعیت قیمت خواربار در بازار، گفت: در واحدهای صنفی به‌ویژه بخش خواربار نرخ‌ها تغییری نکرده است با این وجود مردم نگرانی‌هایی دارند.</p>
      <p>وی با اشاره به افزایش قیمت گوجه فرنگی، گفت: گوجه فرنگی به اندازه کافی است و تعاون روستایی ملزم می‌کنیم تا قیمت کاذب گوجه فرنگی شکسته شود چرا که این محصول از قبل خریداری شده و در بازار موجود است.</p>
    </article>
  </body>
</html>