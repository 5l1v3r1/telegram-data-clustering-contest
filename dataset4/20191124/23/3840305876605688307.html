<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/kelemen-hunor-felicitari-klaus-iohannis-ferm-implicat-ani-grei-cotroceni-307212.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T23:34:10+00:00"/>
    <meta property="og:title" content="Kelemen Hunor: Câștigul lui Iohannis e unul categoric. Așteptăm de la el o acţiune fermă în următorii 5 ani"/>
    <meta property="og:description" content="Kelemen Hunor a declarat că aşteaptă de la Klaus Iohannis o acţiune fermă în următorii cinci ani, mai ales pe domenii precum educaţia sau infrastructura. Preşedintele UDMR  a ținut să-l felicite pe..."/>
  </head>
  <body>
    <article>
      <h1>Kelemen Hunor: Câștigul lui Iohannis e unul categoric. Așteptăm de la el o acţiune fermă în următorii 5 ani</h1>
      <address><time datetime="2019-11-24T23:34:10+00:00">24 Nov 2019, 23:34</time> by <a rel="author">Redacția B1.ro</a></address>
      <p>Kelemen Hunor a declarat că aşteaptă de la Klaus Iohannis o acţiune fermă în următorii cinci ani, mai ales pe domenii precum educaţia sau infrastructura.</p>
      <p>Preşedintele UDMR  a ținut să-l felicite pe Iohannis pentru rezultatul obținut la prezidențiale, dar a precizat că următorii ani vor fi extrem de dificili pentru acesta, informează<a href="https://www.agerpres.ro/politica/2019/11/24/prezidentiale2019-kelemen-hunor-asteptam-de-la-presedintele-iohannis-o-actiune-ferma-in-urmatorii-cinci-ani--408714"> Agerpres.</a></p>
      <p>
        <i>„Preşedintele Iohannis a câştigat aceste alegeri, nu este nicio surpriză, e un câştig categoric, e un câştig absolut convingător, daţi-mi voi să-l felicit pe preşedintele Iohannis pentru această bătălie şi pentru acest rezultat extreme de convingător. Urmează cinci ani, cinci ani extrem de interesanţi, extrem de grei, dar sunt convins că vor urma şi schimbările necesare, fiindcă preşedintele Iohannis nu va mai avea o presiune pentru încă un mandat şi poate că va acţiona mult mai hotărât, mult mai categoric în această perioadă de cinci ani şi se va orienta mult mai mult spre viitor şi spre problemele societăţii la modul general şi va avea priorităţile foarte bine conturate pentru societatea din România.</i>
      </p>
      <p><i>Sigur, noi aşteptăm - în această perioadă de cinci ani de zile care e în faţa noastră - de la preşedintele Iohannis o acţiune fermă în ceea ce priveşte educaţia, în ceea ce priveşte infrastructura, problemele mari ale societ</i>ăţii”, a declarat Kelemen Hunor. <br/> </p>
    </article>
  </body>
</html>