<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325452"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-24T23:04:00+00:00"/>
    <meta property="og:title" content="הולך בדרכי מוגאבה: נשיא זימבבואה קרא על שמו רחובות"/>
    <meta property="og:description" content="כחלק מקמפיין לעקירת זכר הקולוניאליזם, הוחלפו שמות רחובות במדינה בשמות מנהיגים חיים. הנשיא מננגגואה אף קרא רחובות בשמו..."/>
  </head>
  <body>
    <article>
      <h1>הולך בדרכי מוגאבה: נשיא זימבבואה קרא על שמו רחובות</h1>
      <address><time datetime="2019-11-24T23:04:00+00:00">24 Nov 2019, 23:04</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700,t_18/2/6/4/2/2642666-46.jpg"/>
        <figcaption>עוקר כל זכר לקולוניאליזם. הנשיא מננגגווה (צילום: רויטרס)</figcaption>
      </figure>
      <p>נשיא זימבבואה, אמרסון מננגגואה שינה ביום שישי את שמם של עשרות רחובות שהיו בעלי זיקה לקולוניאליזם, כולל לשמו הפרטי. כעת שמם של רחובות בערים הגדולות במדינה, כולל הבירה הארארה, יישאו את שמו של הנשיא כחלק מקמפיין ממשלתי לעקור כל זכר קולוניאלי במדינה.</p>
      <p>מהוועדה לבחירת שמות לאתרים במדינה נמסר כי מתן השמות החדשים ליותר מ-89 רחובות ברחבי המדינה משקפת את ערכיה ומהווה "כלי למעורבות חברתית המעוררת הבנה, שלום וגיוון". כחלק מהתהליך, שמו של הנשיא יחליף שמות רחובות כמו גם נתיבים קיימים. בשל הבלבול שעשוי להיווצר, הוועדה הציעה כי חלק מהשלטים יהיו גדולים יותר, בעוד אחרים יהיו באותיות קטנות.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325442">סער פנה ליו"ר מרכז הליכוד: לקבוע פריימריז בזק כדי למנוע בחירות </a>
        <a href="https://news.walla.co.il/item/3325426"> אוקראינה-גייט: מסמכים חושפים מגעים בין פומפאו לג'וליאני </a>
        <a href="https://news.walla.co.il/item/3325123"> פיזור הפגנות ואיתור כלי רכב: כך פועלים הרחפנים בשירות המשטרה </a>
        <a href="https://tld.walla.co.il/item/3249021?lm_supplier=16893&amp;lm_bc=18500"> גם בחורף: שיטת השחייה שעושה שינוי מטורף בחיים תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/5/1/4/2514267-46.jpg"/>
        <figcaption>גם ברז'נייב, מאו וקסטרו יזכו לרחוב על שמם. הנשיא מננגגווה בטקס השבעתו ב-2017 (צילום: רויטרס)</figcaption>
      </figure>
      <p>שמות מפורסמים מעברה הקולוניאלי של המדינה, שעליהם נקראו חלק מהרחובות - יוחלפו. שמות קורבנות וחלוצים שניתנו בעבר לרחובות ואתרים במדינה עד לעצמאותה ב-1980 כמו פרדריק סלוס, ג'ון צ'נסלור ואף שמו של ראש הממשלה הראשון של רודזיה, היום חלק מזימבבואה, יוחלפו בגיבורים מקומיים. למעשה מדובר בחלק מאנשיה של מפלגת האיחוד הלאומי האפריקני של זימבבואה (Zanu-PF) המכהנת כיום.<br/><br/>רחוב אחד בבירה ייקרא על שמו של סגן הנשיא לשעבר, ג'ון אנקומו, שהוחלף במסגרת הסנקציות האמריקניות ל"חתירה לדמוקרטיה". רחוב נוסף ייקרא סולומון מוג'ורו, על שמו של מנהיג מפלגה שליקט יותר מ-16 חוות במהלך טיהורם של החקלאים הלבנים שנרדפו לפני כעשור בשיטתיות וחוות הבקר שלהם הולאמו.</p>
      <p>גם גיבורים זרים לא נשכחו ויזכו לרחוב על שמם. חמש שדרות בבירה ייקראו על שמו של ליאוניד ברז'נייב, המנהיג הסובייטי ומזכירה הראשון של המפלגה הקומוניסטית הסובייטית בשנות ה-60, ששלטונו כונה "עידן הסטגנציה (קיפאון)". גם מנהיג קובה לשעבר, פידל קסטרו ושליט העבר של סין, מאו דזה-דונג, זכו גם הם לרחוב על שמם ברחבי המדינה האפריקנית.</p>
      <figure>
        <img src="https://img.wcdn.co.il/f_auto,w_700,t_18/2/9/2/4/2924994-46.jpg"/>
        <figcaption>כמעט בכל מקום ניתן היה למצוא רחוב על שמו. רוברט מוגאבה (צילום: רויטרס)</figcaption>
      </figure>
      <p>עם זאת, לא כולם מרוצים מההחלטה. ארתור מוטמבארה, דמות ותיקה מהאופוזיציה, האשים את הנשיא בהנצחתו העל-זמנית. "כל השמות הנוספים שהוחלפו נועדו לחפות על האמביציה השלילית שלו", סיפר לכלי התקשורת המקומיים.</p>
      <p>טנדאיי ביטי, סגן נשיא התנועה האופוזיציונית לשינוי דמוקרטי, הביע גם הוא את התנגדותו לשינוי. "מערכת הבריאות הציבורית קרסה, אזרחים מתים 'כמו זבובים'", צייץ בחשבון הטוויטר שלו. ביטי הוסיף כי "הכוח המשתק הוא תמידי, האינפלציה יצאה משליטה, אך הם ישבו ושינו את שמות הרחובות במדינה".</p>
      <p>מלבד הקשיים הכלכליים במדינה שיוחסו למנהיג מננגגווה, שמו נקשר גם לרצח המוני של כ-20 אלף איש, שהתרחש בשנות ה-80 .מננגגווה מכחיש כל קשר לכך.</p>
      <figure>
        <img src="https://img.wcdn.co.il/f_auto,w_700,t_18/2/5/1/4/2514378-46.jpg"/>
        <figcaption>קריאת רחובות על שם אנשים חיים נחשב למנהג באפריקה. השבעת הנשיא מננגגווה ב-2017 (צילום: אי-פי)</figcaption>
      </figure>
      <p>על אף שלעתים פרויקט כזה לא יוצא לפועל, קריאת רחובות על שמם של מנהיגים באפריקה נחשב למנהג ידוע, לרבות בקרב אלו שהנהיגו שלטון אוטוריטרי. רוברט מוגאבה, נשיאה הקודם של זימבבואה, שכיהן עד 2017, היה ידוע בכך. כמעט בכל מקום במדינה ניתן היה למצוא רחוב שנשא את שמו.</p>
      <p>על שמו של הנשיא מננגגווה קרויים רק עשרה נתיבים עד כה, אך לא מזמן חשף פסל של עצמו בנמל התעופה בעיר מאסווינגו שבדרום המדינה.</p>
    </article>
  </body>
</html>