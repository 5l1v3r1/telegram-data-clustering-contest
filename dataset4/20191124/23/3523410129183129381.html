<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641924/%D8%A7%D9%86%D8%AA%D9%82%D8%A7%D8%AF-%D9%85%D8%B1%DA%A9%D9%84-%D8%A7%D8%B2-%D9%85%DA%A9%D8%B1%D9%88%D9%86-%D8%A8%D9%87-%D8%AF%D9%84%DB%8C%D9%84-%D8%A7%D8%B8%D9%87%D8%A7%D8%B1%D8%A7%D8%AA%D8%B4-%D8%AF%D8%B1%D8%A8%D8%A7%D8%B1%D9%87-%D9%86%D8%A7%D8%AA%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T23:52:00+00:00"/>
    <meta property="og:title" content="انتقاد مرکل از مکرون به دلیل اظهاراتش درباره ناتو"/>
    <meta property="og:description" content="صدر اعظم آلمان در دیدار با رئیس جمهور فرانسه از اظهارات وی درباره ناتو انتقاد کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/641924/%D8%A7%D9%86%D8%AA%D9%82%D8%A7%D8%AF-%D9%85%D8%B1%DA%A9%D9%84-%D8%A7%D8%B2-%D9%85%DA%A9%D8%B1%D9%88%D9%86-%D8%A8%D9%87-%D8%AF%D9%84%DB%8C%D9%84-%D8%A7%D8%B8%D9%87%D8%A7%D8%B1%D8%A7%D8%AA%D8%B4-%D8%AF%D8%B1%D8%A8%D8%A7%D8%B1%D9%87-%D9%86%D8%A7%D8%AA%D9%88">انتقاد مرکل از مکرون به دلیل اظهاراتش درباره ناتو</a>
      </h1>
      <h2>صدر اعظم آلمان در دیدار با رئیس جمهور فرانسه از اظهارات وی درباره ناتو انتقاد کرده است.</h2>
      <address><time datetime="2019-11-24T23:52:00+00:00">24 Nov 2019, 23:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روزنامه نیویورک تایمز فاش کرد آنگلا مرکل، صدر اعظم آلمان در دیدار با امانوئل مکرون، رئیس جمهور فرانسه از اظهارات وی درباره ناتو انتقاد کرده است.</p>
      <p>بر این اساس، پس از آنکه مکرون در مصاحبه با نشریه اکونومیست گفت سازمان پیمان آتلانتیک شمالی (ناتو) دچار مرگ مغزی شده است، واکنش انتقادی سیاستمداران غربی را برانگیخت.</p>
      <p>مرکل در ضیافت هفته گذشته به مناسبت سالگرد فرو ریختن دیوار برلین در جلسه دو نفره با مکرون، از اظهارات وی به شدت انتقاد کرده است. مرکل خطاب به مکرون گفت: درک می‌کنم که شما علاقه‌مند به اتخاذ سیاست متفاوتی هستید، اما من نمی‌توانم دائما چشم بر روی اقدامات شما ببندم و بکوشم با نادیده انگاشتن اقدامات شما، با شما دیدار کنم.</p>
      <p>مکرون نیز در پاسخ گفته است: نمی‌توانم وانمود کنم اقدامات ترکیه و آمریکا به عنوان دو عضو اصلی ناتو در سوریه در راستای منافع جمعی ما بوده است.</p>
      <p>مکرون در دیدار با مرکل به شدت از مواضع آمریکا درباره سوریه انتقاد و عملیات ترکیه در شمال سوریه موسوم به چشمه صلح را مغایر با منافع ناتو خوانده بود.</p>
      <p>ینس استولتنبرگ، دبیر کل ناتو نیز پیشتر از اظهارات رئیس جمهور فرانسه انتقاد کرده بود. وی تاکید کرده بود ۸۰ درصد بودجه دفاعی ناتو توسط کشور‌های خارج از اتحادیه اروپا تامین می‌شود و اروپا نمی‌تواند در مسائل نظامی تنها به خود متکی باشد.</p>
    </article>
  </body>
</html>