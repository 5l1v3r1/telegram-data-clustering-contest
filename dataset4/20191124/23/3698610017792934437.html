<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/amerikanskiy-milyarder-blumberg-hjppochav-peredviborchu-kampaniyu-330746_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T23:16:00+00:00"/>
    <meta property="og:title" content="Американський мільярдер Блумберг розпочав передвиборчу кампанію"/>
    <meta property="og:description" content="Майкл Блумберг вирішив балотуватися в президенти США від демократів."/>
  </head>
  <body>
    <article>
      <h1>Американський мільярдер Блумберг розпочав передвиборчу кампанію</h1>
      <h2>Майкл Блумберг вирішив балотуватися в президенти США від демократів.</h2>
      <address>
        <time datetime="2019-11-24T23:16:00+00:00">24 Nov 2019, 23:16</time>
      </address>
      <p>Американський мільярдер і колишній мер Нью-Йорка <b><a href="https://dt.ua/WORLD/naybagatsha-lyudina-planeti-prosila-blumberga-balotuvatisya-v-prezidenti-ssha-ale-opituvannya-nevtishni-329143_.html">Майкл Блумберг балотуватиvtnmся в президенти США</a></b> від демократів. Повідомлення про участь у президентсьrьких перегонах було опубліковано на передвиборчому сайті Блумберга в неділю, 24 листопада.</p>
      <p>"Я йду в президенти, щоб перемогти Дональда Трама і відбудувати Америку. Ми не можемо дозволити собі ще чотири роки безрозсудних і неетичних дій. Він загрожує існуванню нашої країни і наших цінностей", - йдеться у політичній заяві Блумберга.</p>
      <p>Повідомлення про президентські амбіції Блумберга з'явилися в медіапросторі на початку листопада. Зокрема, висунути свою кандидатуру на виборах в 2020 році йому публічно радив засновник Amazon, найбагатша людина в світі Джефф Безос. До цього Блумберг неодноразово висловлював підтримку Джозефу Байдену, а на виборах 2016 року агітував за Гілларі Клінтон.</p>
      <p>Згідно з листопадовим опитуванням, кандидатуру Блумберга підтримують близько 4% і не підтримують 25% прихильників демократів. Демократична партія визначиться зі своїми кандидатом за підсумками праймеріз.</p>
      <p>77-річний Майкл Блумберг був мером Нью-Йорка з 2002 по 2013 рік, мешканці міста тричі поспіль обирали його на цю посаду.</p>
      <p>Блумберг є засновником і генеральним директором інформаційно-аналітичного агентства Bloomberg, статки бізнесмена перевищують 50 млрд доларів.</p>
      <p>Мільярдер займається благодійністю, а також фінансує програми, спрямовані на боротьбу з кліматичними змінами і посилення правил обігу вогнепальної зброї.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>