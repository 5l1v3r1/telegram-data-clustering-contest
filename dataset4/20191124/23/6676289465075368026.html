<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/presa-internationala-alegeri-prezidentiale-2019-327425.html"/>
    <meta property="og:site_name" content="Observator"/>
    <meta property="article:published_time" content="2019-11-24T23:12:00+00:00"/>
    <meta property="og:title" content="Presa internațională: &quot;Klaus Iohannis a câștigat cu ușurință alegerile&quot;"/>
    <meta property="og:description" content="Alegerile prezidențiale din România au fost monitorizate și de presa internațională. Klaus Iohannis a câștigat cu ușurință alegerile, spun jurnaliștii străini."/>
  </head>
  <body>
    <article>
      <h1>Presa internațională: "Klaus Iohannis a câștigat cu ușurință alegerile"</h1>
      <address><time datetime="2019-11-24T23:12:00+00:00">24 Nov 2019, 23:12</time> by <a rel="author">Redactia Observator</a></address>
      <p>
        <b>
          <b>Alegerile prezidențiale din România au fost monitorizate și de presa internațională. "Klaus Iohannis a câștigat cu ușurință alegerile", spun jurnaliștii străini.</b>
        </b>
      </p>
      <p><a href="https://www.dw.com/en/romania-reelects-president-klaus-iohannis/a-51394665">Deutsche Welle</a> anunță rezultatele alegerilor prezidențiale din România: <i>”Președintele în exercițiu Klaus Iohannis a obținut o victorie răsunătoare în turul doi al alegerilor prezidențiale din România, conform rezultatelor exit-poll. Iohannis s-a angajat să lupte contra corupției, după ce guvernul de centru stânga al PSD a căzut”</i>, spun jurnaliștii germani.</p>
      <p><b>Reuters:</b> <i>Preşedintele de orientare de centru al României, Klaus Iohannis, a câştigat cu uşurinţă alegerile de duminică, în conformitate cu aşteptările, zdrobindu-şi contracandidatul socialist cu promisiunea de a relua reforma din justiţie încetinită de guvernele sociale democrate ale PSD.</i></p>
      <p><b>AFP:</b>  <i>Preşedintele în funcţie Klaus Iohannis a câştigat duminică turul al doilea al alegerilor, potrivit sondajelor de opinie, un rezultat care va confirma traiectoria pro-europeană a statului membru est-european. La 30 de ani de la căderea comunistului, fostul profesor de fizică de centru-dreapta a câştigat cu 64,8% - 66,5% din voturi, conform sondajelor de opinie, învingând-o pe liderul PSD, Viorica Dăncilă, fost premier al României. Dăncilă a obţinut 33,5%-35,2% din votul, cel mai slab rezultat obţinut vreodată de PSD, care a dominat politica românească de la căderea comunismului în 1989.</i></p>
      <p><b>The Guardian:</b> <i>Preşedintele de centru al României, Klaus Iohannis, a câştigat cu uşurinţă alegerile, confirmând aşteptările. Publicaţia britanică citează sondajul de opinie realizat de IRES, potrivit căruia Iohannis a obţinut 66,5% din voturi în alegerile de duminică, iar Viorica Dăncilă 33,5%. Un alt sondaj, realizat de CURS-Avangarde, arată că Iohannis a câştigat cu 64% din voturi. Iohannis a promis în campanie reluarea reformei din justiţie, încetinită de guvernele social-democrate succesive, notează publicaţia britanică.</i></p>
      <p><b>New York Times:</b>  <i>Preşedintele de centru al Româniai, Klaus Iohannis, a câştigat scrutinul de duminică în conformitate cu aşteptările, zdrobindu-şi contracandidata socialistă cu promisiunea de a relua reforma din justiţie încetinită de guvernele sociale-democrate (PSD) succesive.</i></p>
      <p><b>Aljazeera:</b> <i>Preşedintele de centru al României Klaus Iohannis a  câştigat cu uşurinţă alegerile prezidenţiale, în conformitate cu aşteptările, cu promisiunea de a relua reforma din justiţie încetinită de guvernele social-democrate. Publicaţia notează că Iohannis a fost favorit să o învingă confortabil pe fostul premier al PSD Viorica Dăncilă, în alegerile de duminică.</i></p>
      <p>Sursa: News.ro</p>
    </article>
  </body>
</html>