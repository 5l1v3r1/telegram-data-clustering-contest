<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/agresywni-nastolatkowie-z-maczetami-wtargneli-do-kina-walczyli-na-oczach-przerazonych-widzow/"/>
    <meta property="og:site_name" content="Polsat News"/>
    <meta property="article:published_time" content="2019-11-24T23:09:00+00:00"/>
    <meta property="og:title" content="Agresywni nastolatkowie z maczetami wtargnęli do kina. Walczyli na oczach przerażonych widzów"/>
    <meta property="og:description" content="Pięciu nastolatków, w tym 13-letnia dziewczynka, zostało aresztowanych po bójce, do której doszło w kompleksie kinowym Star City w Birmingham. Co najmniej kilkudziesięciu napastników było uzbrojonych w noże i maczety, a wszystko rozgrywało się na oczach przerażonej publiczności."/>
  </head>
  <body>
    <article>
      <h1>Agresywni nastolatkowie z maczetami wtargnęli do kina. Walczyli na oczach przerażonych widzów</h1>
      <address>
        <time datetime="2019-11-24T23:09:00+00:00">24 Nov 2019, 23:09</time>
      </address>
      <p>
        <b>Pięciu nastolatków, w tym 13-letnia dziewczynka, zostało aresztowanych po bójce, do której doszło w kompleksie kinowym Star City w Birmingham. Co najmniej kilkudziesięciu napastników było uzbrojonych w noże i maczety, a wszystko rozgrywało się na oczach przerażonej publiczności.</b>
      </p>
      <related>
        <a href="https://www.polsatnews.pl/wiadomosc/2019-11-23/ukradl-przesylke-i-grozil-listonoszowi-maczeta/"/>
      </related>
      <p>W sobotę do kompleksu kinowego tuż przed seansem filmu "Frozen 2" wtargnęła grupa nastolatków uzbrojonych w maczety i noże. Młodzi ludzie -  głównie 13-14 latkowie - zaczęli ze sobą walczyć na oczach zdezorientowanych klientów kina, stojących w kolejce do kas. Wśród nich było wiele rodzin z małymi dziećmi. Ludzie zaczęli uciekać i szukać schronienia w innych pomieszczeniach.  </p>
      <p>
        <a href="https://www.polsatnews.pl/wiadomosc/2019-10-21/brutalny-atak-maczeta-w-autobusie-pseudokibice-skazani/">
          <b>ZOBACZ: Brutalny atak maczetą w autobusie. Pseudokibice skazani</b>
        </a>
      </p>
      <p>
        <b>Chcieli walczyć, jak w filmie</b>
      </p>
      <p>Jedna z kobiet opisuje zdarzenie jako "jedną z najstraszniejszych chwil w swoim życiu".</p>
      <p>Na miejscu szybko zjawiła się policja, a wszyscy obecni w kinie widzowie zostali ewakuowani. W czasie obezwładniania agresywnej młodzieży siedmiu policjantów doznało obrażeń twarzy.     </p>
      <p>Aresztowane zostały najbardziej agresywne osoby: 13-letnia dziewczynka, trzech 14-latków oraz 19-latek.</p>
      <p>
        <b>Policja zarekwirowała maczety i noże</b>
      </p>
      <p>Funkcjonariusze zarekwirowali kilka maczet i noży.</p>
      <p>Policja przypuszcza, że młodzież planując bójkę zainspirowała się filmem "Blue Story", którego motywem przewodnim jest walka gangów.</p>
      <p>22 listopada odbyła się premiera obrazu.</p>
      <p>Po tym wydarzeniu sieć kin Vue zdecydowała o wycofaniu filmu ze swoich 91 placówek w Wielkiej Brytanii i Irlandii.</p>
      <p>
        <a href="https://www.polsatnews.pl/wideo/zawalil-sie-most-auta-wpadly-do-rzeki-nie-zyje-15-latka-ofiar-moze-byc-wiecej_6759875/">WIDEO - Zawalił się most, auta wpadły do rzeki. Nie żyje 15-latka, ofiar może być więcej</a>
      </p>
      <figure>
        <img src="https://r.dcs.redcdn.pl/http/o2/redefine/cp/h6/h6kvj45cw3fnx25uhwqmshphnji2chk2.jpg"/>
      </figure>
    </article>
  </body>
</html>