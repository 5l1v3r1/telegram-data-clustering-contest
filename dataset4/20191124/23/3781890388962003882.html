<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743292"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T23:00:00+00:00"/>
    <meta property="og:title" content="เช็กดวงประจำวันที่ 25 พฤศจิกายน 2562"/>
    <meta property="og:description" content="สุริยคติกาล วันที่ 25 พฤศจิกายน พ.ศ. 2562 ค.ศ. 2019 จันทรคติกาล ตรงกับวันจันทร์ แรม 14 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.22 น. เที่ยงจริง เวลา 12.05 น."/>
  </head>
  <body>
    <article>
      <h1>เช็กดวงประจำวันที่ 25 พฤศจิกายน 2562</h1>
      <address>
        <time datetime="2019-11-24T23:00:00+00:00">24 Nov 2019, 23:00</time>
      </address>
      <p>
        <b>สุริยคติกาล วันที่ 25 พฤศจิกายน พ.ศ. 2562 ค.ศ. 2019 จันทรคติกาล ตรงกับวันจันทร์ แรม 14 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.22 น. เที่ยงจริง เวลา 12.05 น.</b>
      </p>
      <p><i><b>สุริยคติกาล</b></i> วันที่ 25 พฤศจิกายน พ.ศ. 2562 ค.ศ. 2019 <i><b>จันทรคติกาล</b></i> ตรงกับวันจันทร์ แรม 14 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.22 น. <i><b>เที่ยงจริง</b></i> เวลา 12.05 น. <i><b>อาทิตย์ตก</b></i> เวลา 17.47 น. <i><b>จันทร์ขึ้น</b></i> เวลา 05.23 น.<br/><br/><i><b>วันนี้ </b></i>เวลา 00.00-10.18 น. ดาวจันทร์ (2) เสวยสวาตินักษัตรฤกษ์ที่ 15 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง เวลา 10.19-24.00 น. ดาวจันทร์(2) เสวยวิสาขานักษัตรฤกษ์ที่ 16 ประกอบด้วยเพชฌฆาตแห่งฤกษ์ เพชฌฆาต แปลว่า ผู้ฆ่า ทำการเพื่อให้สิ่งที่เข้ามาพ่ายแพ้ ข่มขวัญ น่ายำเกรง มีความขลังและศักดิ์สิทธิ์ จันทร์ (2)-วันธงชัยและโลกาวินาศตามกาลโยค เวลา 00.00-10.18 น.-ห้ามทำการมงคล เวลา 10.19-21.37 น.-ทำการมงคลได้ตามฤกษ์บนหมวดเพชฌฆาตฤกษ์ เวลา 21.38-24.00 น.-ห้ามทำการมงคล ทิศที่เป็นมงคล-ทิศหรดี(ตะวันตกเฉียงใต้) เป็นศรี (7) ทิศอัปมงคล-ทิศอีสาน (ตะวันออกเฉียงเหนือ) เป็นกาลี (1) สีประจำวัน-สีขาว(2) สีสิริมงคล-สีดำ ม่วงแก่ เทา(7) สีอัปมงคล-สีแดง แดงส้ม(1) ราศีที่ดาวศรีสถิต-ราศีธนู (ดาว 7) ราศีที่ดาวกาลีสถิต-ราศีพิจิก (ดาว 1)<br/><br/><i><b>เกิดวันนี้ เด็กชาย </b></i>เป็นผู้มีปรีชาสามารถในทางศิลปะวิชาการต่าง ๆ เปิดเผย ร่าเริง ใจดี มีความสุขกายสบายใจ มีเสน่ห์ ชอบแต่งตัว ปราดเปรียวแคล่วคล่องว่องไว มีญาติพึ่งพาอาศัยไม่ได้ แต่เป็นที่พึ่งของญาติ คบคนใกล้ชิดเสมือนญาติ เด็กหญิง รูปร่างหน้าตาดี มีคารมคมคาย จิตใจเข้มแข็ง จิตใจสูง มีความเฉลียวฉลาด ชอบการศึกษาหาความรู้ มีผู้ให้ความเมตตาเกื้อหนุน มีความเจริญรุ่งเรือง หลักฐานมั่นคง ครอบครัวมีความสุข</p>
      <figure>
        <img src="https://www.dailynews.co.th/admin/upload/20191124/news_dMRwDXcvet105305_533.jpg?v=20191125085?v=5522"/>
      </figure>
      <p><i><b>เกิดวันอาทิตย์ </b></i>การงานจะมีการพัฒนาดีขึ้น มีการคบหาสมาคมกับผู้คนจำนวนมาก การติดต่อประสานงานประสบความสำเร็จ ผู้ใหญ่และเพื่อนร่วมงานให้การสนับสนุน สามารถทำงานร่วมกับผู้อื่นได้ดี จะได้พบเพื่อนสนิทในงานสำคัญ การเงินหามาได้มากก็ใช้ไปมาก จึงควรมีความระมัดระวังการใช้จ่ายให้ดี ความละเอียดถี่ถ้วนทำให้สามารถควบคุมรายจ่ายได้ดี มีโอกาสได้ซื้อหรือจัดหาหลักทรัพย์ และยวดยานพาหนะ ควรดูแลคนในครอบครัวให้ดี<br/><br/><i><b>เกิดวันจันทร์ </b></i>ทรัพย์สินที่คิดว่าสูญเสียไปแล้วจะได้คืน จะโชคดีได้พบคนรักที่ดี มีการช่วยเหลือกัน สามารถพึ่งพาอาศัยกันได้ ทำให้มีความใกล้ชิดสนิทสนมและเห็นอกเห็นใจซึ่งกันและกัน มีรายได้จากผลงานเข้ามาเป็นระยะ ๆ ควรปรับปรุงการงานเดิมให้ดีขึ้นจะดีกว่านำเงินไปลงทุนในงานหรือธุรกิจใหม่ที่ไม่แน่นอน จะได้สิ่งของต้องตาต้องใจ การงานประสบความสำเร็จ มีรายได้เข้ามาหลายทาง คนรักสามารถปรับความเข้าใจกันได้ มีคนต่างถิ่นต่างแดนเข้ามาคบหาสมาคมด้วย<br/><br/><i><b><mark>เกิดวันอังคาร</mark></b></i>มีโอกาสได้ใช้วิชาความรู้ที่ร่ำเรียนมา มีความเพียรพยายามในการแสวงหาทรัพย์สินเงินทอง ญาติมิตรคนที่คุ้นเคยจะมาขอพึ่งพาเรื่องการเงิน จะได้ทรัพย์สินเงินทองจากผลงานเก่า ๆ ของเก่าๆ มรดกพินัยกรรม มีความสุขกับคู่ครองคนรักและเพศตรงข้าม มีเวลาว่างควรไปศึกษาหาความรู้และประสบการณ์เพิ่มเติมบ้าง การเงินไม่ควรให้ใครหยิบยืมในช่วงนี้เพราะมีโอกาสที่จะไม่ได้รับการชำระหนี้สูง ระวังจะมีปัญหากับคนใกล้ชิด ควรปรับความเข้าใจกับคนรอบข้างให้ดี<br/><br/><i><b>เกิดวันพุธ</b></i> มีความก้าวหน้าและมีชื่อเสียงเกียรติยศเป็นที่เชื่อถือของบุคคลทั่วไป มีงานทำมากขึ้น สามารถฝ่าฟันอุปสรรคเกี่ยวกับการงานไปได้ จะได้รับการสนับสนุนจากผู้ใหญ่และเพื่อนร่วมงานที่ดี จะประสบความสำเร็จเกี่ยวกับหน้าที่การงานที่รับผิดชอบ จะมีงานใหม่ ๆ เข้ามาให้ทำ ต้องใช้ความคิดสร้างสรรค์และความสามารถพิเศษเฉพาะตัว มีเรื่องต้องใช้เงินมากอยู่เสมอ ญาติบุตรบริวารทำให้มีรายจ่ายเพิ่มขึ้น ได้ลาภเพราะมิตรสหาย<br/><br/><i><b>เกิดวันพฤหัสบดี </b></i>เงินทองถูกใช้จ่ายไปกับการเดินทาง การสมาคมและการสังคมสงเคราะห์ มีโอกาสได้ซื้อทรัพย์สินของมีค่า จะได้รับการชำระหนี้ที่ผู้อื่นค้างชำระเป็นเวลานาน ควรระมัดระวังเรื่องการเงิน จะมีปัญหาเรื่องรัก ๆ ใคร่ ๆ คนรักให้การสนับสนุนช่วยเหลือเป็นอย่างดี จากการที่มีคนมาสนใจหลายคนและเป็นคนหวั่นไหวได้ง่าย การเงินมีช่องทางแจ่มใส จะมีลาภจากการเสี่ยง จะได้เข้าร่วมพิธีสำคัญ ได้พบปะผู้คนมากมาย<br/><br/><i><b>เกิดวันศุกร์ </b></i>ควรรับฟังคำแนะนำของคนรอบข้างไว้บ้าง จะมีการเดินทางไปร่วมกิจกรรมสำคัญมีโอกาสได้รู้จักกับบุคคลในระดับสูงและบุคคลแปลกหน้าต่างถิ่นต่างแดนหลายคน มีรายได้เข้ามาหลายทางเหนือความคาดหมาย จะได้เครื่องประดับ มิตรสหายให้คุณ จะได้พบกับคนรักที่ถูกใจ แต่ต้องอาศัยแม่สื่อ พบความรักที่แปลกใหม่ ๆ ปัญหาที่มีอยู่จะคลี่คลายไปเอง ระวังของมีค่าที่ตกหล่นสูญหายหากมีการติดตามจะได้คืน<br/><br/><i><b>เกิดวันเสาร์ </b></i>จะได้ทำงานสำคัญมุ่งมั่นในการสร้างฐานะทางการเงิน มีการพัฒนาการทำงานให้ดีขึ้น การงานเจริญรุ่งเรืองยิ่งขึ้น การงานมีอุปสรรคต้องแก้ไข ควรยืนอยู่บนหลักการและเหตุผล รู้จักผ่อนสั้นผ่อนยาวตามความจำเป็น ควรมีความรอบคอบและระมัดระวังอารมณ์ของตนไว้ให้ดี การผลีผลามทำให้เกิดการผิดพลาดได้ง่าย มีการฟื้นฟูสุขภาพอนามัยให้ดีขึ้น สนใจของใหม่ ๆ มีกิจกรรมใหม่ ๆ พบรักที่มีความมั่นคงจริงใจรักเดียวใจเดียว.<br/><br/> </p>
    </article>
  </body>
</html>