<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903197.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T23:36:00+00:00"/>
    <meta property="og:title" content="مجوز فعالیت «العربیه» و «الحدث» در عراق تعلیق شد"/>
    <meta property="og:description" content="به گزارش فارس، دولت عراق روز یکشنبه مجوز فعالیت چند رسانه در این کشور را به دلیل عدم رعایت بی‌طرفی و حمایت از آشوب در این کشور، تعلیق کرد."/>
  </head>
  <body>
    <article>
      <h1>مجوز فعالیت «العربیه» و «الحدث» در عراق تعلیق شد</h1>
      <address>
        <time datetime="2019-11-24T23:36:00+00:00">24 Nov 2019, 23:36</time>
      </address>
      <p>دولت عراق روز یکشنبه اعلام کرد که مجوز فعالیت ۸ شبکه تلویزیونی از جمله چند شبکه سعودی را به دلیل نقض اصول حرفه‌ای به مدت سه ماه معلق می‌کند.</p>
      <p>به گزارش فارس، دولت عراق روز یکشنبه مجوز فعالیت چند رسانه در این کشور را به دلیل عدم رعایت بی‌طرفی و حمایت از آشوب در این کشور، تعلیق کرد.</p>
      <p>به نوشته پایگاه خبری شبکه «تی‌آر‌تی عربی»، دولت عراق طی بیانیه‌ای اعلام کرد که دفتر ۸ شبکه تلویزیونی و ۴ رادیو را به دلیل نقض اصول حرفه‌ای به مدت ۳ ماه مسدود کرد.</p>
      <p>بر اساس بیانیه کمیسیون ارتباطات و رسانه عراق، شبکه‌های «العربیه»، «الحدث»، «ان‌آر‌تی»، «ای‌ان‌بی»، «دجله»، «الشرقیه»، «الفلوجه»، «الرشید» و «هنا بغداد» و رادیوهای «الناس»، «سوا»، «اذاعه الیوم» و «نوا»، رسانه‌هایی هستند که فعالیت آن‌ها به مدت سه ماه تعلیق شده است.</p>
      <p>این کمیسیون به پنج شبکه «السومریه»، «اسیا»، «رووداو»، «اسکای نیوز عربیه» «قناة اور» هم تذکر داده است.</p>
      <p>عراق از ابتدای ماه گذشته میلادی صحنه اعتراضات بوده است. </p>
      <p>بغداد پیش از این هم چند رسانه سعودی از جمله العربیه و الحدث را به تحریک معترضان به آشوب متهم کرده بود. عراق همچنین هم مجوز فعالیت شبکه «الحرة» وابسته به وزارت خارجه آمریکا را به دلیل توهین به مرجعیت و انتشار اخبار کذب، تعلیق کرده بود.</p>
    </article>
  </body>
</html>