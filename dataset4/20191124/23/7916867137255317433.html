<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134973-espn-zurnalistas-divacas-naujoku-birzoje-donciciaus-nepasirinko-del-jo-tevo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T23:07:00+00:00"/>
    <meta property="og:title" content="ESPN žurnalistas: „Divacas naujokų biržoje Dončičiaus nepasirinko dėl jo tėvo“"/>
    <meta property="og:description" content="Sakramento „Kings“ 2018-ųjų naujokų biržoje antruoju šaukimu pasirinko ne Luką Dončičių, o Marviną Bagley. Už tokį Sakramento klubo sprendimą atsakingas – generalinis direktorius Vlade Divacas. ESPN žurnalistas Timas MacMahonas pasidalino savo įžvalga, kodėl serbas naujokų biržoje pasirinko ne Dončičių. „Mano supratimas yra toks, kad tai, jog Divacas puikiai pažinojo Lukos tėvą, kurio nemėgsta, nulėmė serbo sprendimą, – „The Woj ..."/>
  </head>
  <body>
    <article>
      <h1>ESPN žurnalistas: „Divacas naujokų biržoje Dončičiaus nepasirinko dėl jo tėvo“</h1>
      <address>
        <time datetime="2019-11-24T23:07:00+00:00">24 Nov 2019, 23:07</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-206832-any1000x1000.jpg">
          <img src="https://www.basketnews.lt/paveikslelis-206832-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Sakramento „Kings“ 2018-ųjų naujokų biržoje antruoju šaukimu pasirinko ne Luką Dončičių, o Marviną Bagley. Už tokį Sakramento klubo sprendimą atsakingas – generalinis direktorius Vlade Divacas.</p>
      <p>ESPN žurnalistas Timas MacMahonas pasidalino savo įžvalga, kodėl serbas naujokų biržoje pasirinko ne Dončičių.</p>
      <p>„Mano supratimas yra toks, kad tai, jog Divacas puikiai pažinojo Lukos tėvą, kurio nemėgsta, nulėmė serbo sprendimą, – „The Woj Pod“ tinklalaidėje kalbėjo MacMahonas. – Paprasčiausiai, jis (Divacas) galvojo, jog koks tėvas, toks ir sūnus. Ne, tai skirtingas vaikinas ir tu susimovei, Vlade.“</p>
      <p>„Bagley nėra prastas žaidėjas ir vieną dieną jis gali tapti žvaigžde, tačiau jo net geriausių karjeros metų negalėsime lyginti su tuo, ką dabar daro Dončičius“, – sakė MacMahonas.</p>
      <p>Iškart po 2018-ųjų naujokų biržos Divacas gyrė Bagley ir aiškino, kodėl nesirinko Dončičiaus.</p>
      <p>„Marvinas mums labiau tinka. Jis yra geresnis žaidėjas, puikus talentas. Tai mums buvo lengvas sprendimas“, – dėstė Divacas.</p>
      <p>Dončičiaus tėvas Saša taip pat buvo profesionalus krepšininkas, per savo karjerą du sykius laimėjęs Slovėnijos čempionatą.</p>
      <p>Dončičius šį sezoną NBA vidutiniškai renka po 29,9 taško, atkovoja po 10,4 kamuolio ir atlieka po 9,7 rezultatyvaus perdavimo.</p>
      <p>Tuo metu Bagley šiuo metu gydosi dešinės rankos nykščio traumą ir šį sezoną spėjo sužaisti vienerias rungtynes, per kurias pelnė 14 taškų ir atkovojo 10 kamuolių.</p>
      <h3>
        <a href="https://www.basketnews.lt/zaidejai/18340-luka-doncic.html">Luka Doncic</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204144-crop100x150.jpg"/>
      </figure>
      <ul>
        <li>MIN: 33.9</li>
        <li>PTS: 29.93 (59.53%)</li>
        <li>REB: 10.4</li>
        <li>AS: 9.73</li>
        <li>ST: 1.27</li>
        <li>BS: 0.13</li>
        <li>TO: 4.47</li>
        <li>GM: 15</li>
      </ul>
    </article>
  </body>
</html>