<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/orban-cred-ca-romanii-s-au-lamurit-cine-este-psd-si-ca-nu-e-in-stare-altceva-decat-sa-foloseasca-puterea-in-interes-propriu-si-sa-blocheze-dezvoltarea-romaniei-1922402124322019112319179582"/>
    <meta property="og:site_name" content="News.ro"/>
    <meta property="article:published_time" content="2019-11-24T23:21:32+00:00"/>
    <meta property="og:title" content="Orban: Cred că românii s-au lămurit cine este PSD şi că nu e în stare altceva decât să folosească puterea în interes propriu şi să blocheze dezvoltarea României"/>
    <meta property="og:description" content="Preşedintele Partidului Naţional Liberal, Ludovic Orban, crede că românii s-au lămurit cine este Partidul Social Democrat şi că această formaţiune politică nu este în stare decât să folosească puterea în interes propriu şi să blocheze dezvoltarea României."/>
  </head>
  <body>
    <article>
      <h1>Orban: Cred că românii s-au lămurit cine este PSD şi că nu e în stare altceva decât să folosească puterea în interes propriu şi să blocheze dezvoltarea României</h1>
      <address><time datetime="2019-11-24T23:21:32+00:00">24 Nov 2019, 23:21</time> by <a rel="author">News.ro</a></address>
      <p>
        <b>Preşedintele Partidului Naţional Liberal, Ludovic Orban, crede că românii s-au lămurit cine este Partidul Social Democrat şi că această formaţiune politică nu este în stare decât să folosească puterea în interes propriu şi să blocheze dezvoltarea României.</b>
      </p>
      <p>Orban a declarat, la Digi 24, referindu-se la procedura declanşării alegerilor anticipate, că dacă nu există o majoritate în Parlament care să îşi asume acest lucru, atunci există riscul declanşării unei crize guvernamentale.</p>
      <p>“Dacă nu există această majoritate, care să ofere garanţia respingerii a două guverne succesive, dacă declanşezi procedura anticipatelor şi nu ai această majoritate asigurată printr-un pact politic, între nişte formaţiuni politice care să deţină 50 la sută din Parlament şi să ofere garanţia respingerii a două guverne succesive, degeaba provoci criza guvernamentală, nu faci decât să provoci o criză guvernamentală care la al doilea vot, se ştie foarte clar că mulţi parlamentari nu vor să plece înainte de terminarea mandatului, te trezeşti cu un alt guvern şi ai provocat o criză degeaba. O criză de genul ăsta durează 2-3 luni”, a explicat Orban.</p>
      <p>El a mai afirmat că nu îi este teamă de nicio moţiune de cenzură şi că PSD a arătat de ce este capabil în cei trei ani de când şi-a bătut joc de România.</p>
      <p>“Nu mi-e teamă de nicio moţiune de cenzură. Iar PSD a arătat foarte clar de ce este capabil în cei trei ani în care şi-a bătut joc de România, în care a făcut praf toate sistemele publice, a călcat în picioare mediul de afaceri, a alungat investitorii, a blocat toate proiectele de dezvoltare ale României, nu a fost capabil să folosească fondurile europene, miliardele şi miliardele de euro puse la dispoziţie României din bugetul Uniunii Europene, în proiecte fundamentale pentru România, proiecte de infrastructură, proiecte de construcţia spitalelor regionale, proiecte de creşterea competitivităţii mediului de afaceri, proiecte de creşterea capacităţii administrative, nu a fost în stare să folosească banii ăştia”, a spus liderul liberal.</p>
      <p>Orban a mai afirmat că românii s-au lămurit cine este PSD, care şi-a folosit puterea în interes propriu.</p>
      <p>“Din punctul meu de vedere cred că românii s-au lămurit cine este PSD şi că nu e în stare altceva decât să folosească puterea în interes proprriu şi să blocheze dezvoltarea României”, a mai declarat Orban.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>