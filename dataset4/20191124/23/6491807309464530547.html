<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/marketing/kakvo-shche-im-predlozhite"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-24T23:12:02+00:00"/>
    <meta property="og:title" content="Какво ще им предложите?"/>
    <meta property="og:description" content="Като предприемач, да знаеш каква е уникалната стойност на бизнеса ти е изключително важно за неговите устойчивост и успех. За съжаление, това откритие невинаги е лесно."/>
  </head>
  <body>
    <article>
      <h1>Какво ще им предложите?</h1>
      <address>
        <time datetime="2019-11-24T23:12:02+00:00">24 Nov 2019, 23:12</time>
      </address>
      <p>Като предприемач, да знаеш каква е уникалната стойност на бизнеса ти е изключително важно за неговите устойчивост и успех. За съжаление, това откритие невинаги е лесно.</p>
      <p>Стойностното предложение е обещание за това какви предимства ще дадете на потребителите, в резултат на използването на вашите продукти или услуги. С други думи, чрез него обяснявате какво ви прави по-различни от конкурентите ви на пазара. Не разсъждавайте за него като за запомнящ се слоган или изявление. Стойностното предложение трябва да казва защо си струвате и на кой предоставяте предлаганото от вас. Вижте по какво да разберете какво е вашето собствено такова.</p>
      <p><b>Определете</b> <b>таргета</b> <b>си</b></p>
      <p>Стойностното ви предложение трябва да помогне да се свържете с целевите си потребители, затова трябва да го определите спрямо тях. Вижте кой купува и кой не продуктите и/или услугите ви. Кой смятате, че има съществена полза от тях? Вместо да се ръководите от потенциалните си потребители, обърнете внимание на тези, които вече са такива. Говорете на тях. Ако фокусирате посланията си към тази група, маркетингът ви ще бъде още по-ефективен. </p>
      <p><b>Вижте</b> <b>какво</b> <b>ви</b> <b>прави</b> <b>различни</b></p>
      <p>Независимо в коя сфера е бизнесът ви, със сигурност имате конкуренти. Съберете повече информация кои са те, така че да определите какво ви отличава и какво стойностно предложение можете да предоставите, за разлика от тях. Бъдете възможно най-обективни за това защо потребителите трябва да купят от вас. Това, че сте „по-добри“ не е достатъчна причина.</p>
      <p><b>Установете</b> <b>кои</b> <b>проблеми</b> <b>на</b> <b>потребителите</b> <b>решавате</b></p>
      <p>След като опознаете таргет групите си и конкурентите, се заемете с уникалния потребителски проблем, който решавате с продукта и/или услугата си. Освен че правите живота на хората по-лесен, вероятно има още какво да изтъкнете, като например ниска цена, спестяване на време и др. Помислете кои дупки можете да запълните.</p>
      <p><b>Зад</b> <b>какво</b> <b>застава</b> <b>бизнесът</b> <b>ви?</b> </p>
      <p>Стойностното предложение не трябва да показва единствено какъв проблем сте готови да разрешите. То трябва да е свързано и с това зад какво заставате като бизнес. Чрез него заявявате кои сте вие. Уверете се, предложението отговаря на имиджа, който вече сте си изградили пред публиката. </p>
      <p>Стойностното предложение изисква проучване и ясна представа какъв е брандът ви и какво може да предостави на аудиторията. Вероятно няма да ви се получи от първия път, но с правилната стратегия можете да го подготвите добре. Ако все пак смятате, че нещо не е правилно, не се притеснявайте да го промените. </p>
      <p><i>Саломон</i> <i>Тимъти</i>, <i>основател</i> <i>на</i> <i>платформата</i> <i>Clickx</i>, <i>за</i> <i>Inc.com</i></p>
      <p><i>Редактор</i>: <i>Габриела</i> <i>Беличовска</i></p>
      <related>
        <h4>още по темата</h4>
        <a href="https://www.manager.bg/marketing/svetlina-kamera-vlog"/>
        <a href="https://www.manager.bg/lica/16-te-kutii-na-set-godin"/>
        <a href="https://www.manager.bg/marketing/imate-poshta"/>
      </related>
    </article>
  </body>
</html>