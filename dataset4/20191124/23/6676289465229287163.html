<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/bataie-bar-mihailesti-327433.html"/>
    <meta property="og:site_name" content="Observator"/>
    <meta property="article:published_time" content="2019-11-24T23:31:00+00:00"/>
    <meta property="og:title" content="Bătaie cruntă într-un bar din Mihăileşti, cu bâte, pistoale şi scaune (Video)"/>
    <meta property="og:description" content="O bătaie cruntă a avut loc într-un bar din Mihăileşti, soldată cu doi răniţi, în care scandalagii şi-au împărţit pumni, picioare, bâte, iar la un moment dat unul dintre agresori a scos şi un pistol."/>
  </head>
  <body>
    <article>
      <h1>Bătaie cruntă într-un bar din Mihăileşti, cu bâte, pistoale şi scaune (Video)</h1>
      <address><time datetime="2019-11-24T23:31:00+00:00">24 Nov 2019, 23:31</time> by <a rel="author">Cristian Ionescu</a></address>
      <p>
        <b>
          <b>O bătaie cruntă a avut loc într-un bar din Mihăileşti, soldată cu doi răniţi, în care scandalagii şi-au împărţit pumni, picioare, bâte, iar la un moment dat unul dintre agresori a scos şi un pistol.</b>
        </b>
      </p>
      <p>Cele două victime au fost transportate la spital pentru acordarea de îngrijiri medicale, dar nu au depus plângere.</p>
      <h3>Bătaie ca-n filme într-un bar din Mihăileşti</h3>
      <p>Potrivit Poliției Județene Giurgiu, citată de <a href="https://jurnalgiurgiuvean.ro/noi-informatii-legate-de-bataia-de-la-mihailesti-doi-raniti-si-cinci-agresori-anchetati/">jurnalgiurgiuvean.ro</a>, scandalul a izbucnit când doi bărbați, în vârstă de 36 și 29 de ani, din orașul Mihăilești, respectiv localitatea Dărăști Vlașca, au fost agresați de cinci bărbați, cu vârste cuprinse între 27 și 31 de ani, toți din comuna Buturugeni.</p>
      <p>Încă nu s-a stabilit motivul care a dus la izbucnirea altercației, dar polițiștii au întocmit dosare penale pentru distrugere, lovire și alte violențe, amenințări, tulburarea ordinii și liniștii publice, precum și pentru nerespectare regimului armelor și munițiilor (la fața locului s-a găsit un încărcător al unui pistol cu bile, ce s-a dovedit a aparține unuia dintre scandalagii, care nu avea drept de port armă). </p>
      <p>Video cu bătaia poate fi urmărit <a href="https://jurnalgiurgiuvean.ro/bataie-cu-bate-la-mihailesti-video/">aici</a>.</p>
    </article>
  </body>
</html>