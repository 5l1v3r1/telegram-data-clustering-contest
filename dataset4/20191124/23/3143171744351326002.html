<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/telecronaca-fortitudo-messina-affidata-a-un-bambino-ussi-e-assostampa-protestano-video.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T23:22:50+00:00"/>
    <meta property="og:title" content="Telecronaca Fortitudo Messina affidata a un bambino. Ussi e Assostampa protestano. VIDEO"/>
    <meta property="og:description" content="L'Unione stampa sportiva italiana e l'associazione della stampa contro la società cestistica, che risponde"/>
  </head>
  <body>
    <article>
      <h1>Telecronaca Fortitudo Messina affidata a un bambino. Ussi e Assostampa protestano. VIDEO</h1>
      <address><time datetime="2019-11-24T23:22:50+00:00">24 Nov 2019, 23:22</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>L'Unione stampa sportiva italiana e l'associazione della stampa contro la società cestistica, che risponde</i>
      </p>
      <p>“La scelta di affidare la telecronaca di una partita di basket a un bambino, da parte della Fortitudo Messina nella gara contro Adrano, in serie C Silver, dimostra quanto venga considerata superflua la figura di un giornalista telecronista con competenze specifiche sulla pallacanestro, sport che in Italia ha decine di migliaia di atleti a vari livelli”.</p>
      <p><b>Assostampa Siciliana, sindacato unitario dei giornalisti, e Ussi (Unione stampa sportiva italiana) Sicilia</b> stigmatizzano l’episodio e si augurano che non abbia più a ripetersi. “Fare la cronaca di una partita, al di là della disciplina, implica professionalità, rispetto di regole deontologiche e competenze che un bambino non può avere, né un lavoro può essere considerato un semplice gioco o svago”.</p>
      <p>Pronta <b>la risposta da parte della società messinese</b>. “Se abbiamo trasgredito delle regole importanti ce ne scusiamo. Il bimbo era divertito dalla possibilità di parlare in telecronaca e sostanzialmente abbiamo deciso di affidargli quel compito perché non abbiamo trovato nessun adulto che volesse farlo. Dovesse riaccadere in futuro sceglieremo sicuramente di accompagnare la sua telecronaca alla voce di un adulto, perché anche questo potrebbe essere un ambito in cui scommettere per la crescita dei nostri giovani”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffortitudomessina%2Fvideos%2F535000090676844%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
    </article>
  </body>
</html>