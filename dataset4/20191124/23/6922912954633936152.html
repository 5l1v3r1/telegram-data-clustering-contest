<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/lifestyle/article/kostas-koklas-den-sizitao-ta-prosopika-mou-me-ton-gio-mou-den-ton-afora"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T23:40:00+00:00"/>
    <meta property="og:title" content="Κώστας Κόκλας: «Δεν συζητάω τα προσωπικά μου με τον γιο μου, δεν τον αφορά»"/>
    <meta property="og:description" content="Συνέντευξη στο περιοδικό «Λοιπόν» παραχώρησε ο Κώστας Κόκλας, ο οποίος αναφέρθηκε στη σχέση με τον 11χρονο γιο του Δημήτρη αποκαλύπτοντας ποια είναι τα στοιχεία του χαρακτήρα του που έχει κληρονομήσει ο γιος του αλλά και πόσο συζητάνε τα προσωπικά του θέματα."/>
  </head>
  <body>
    <article>
      <h1>Κώστας Κόκλας: «Δεν συζητάω τα προσωπικά μου με τον γιο μου, δεν τον αφορά»</h1>
      <address>
        <time datetime="2019-11-24T23:40:00+00:00">24 Nov 2019, 23:40</time>
      </address>
      <p>Συνέντευξη στο περιοδικό «Λοιπόν» παραχώρησε ο Κώστας Κόκλας, ο οποίος αναφέρθηκε στη σχέση με τον 11χρονο γιο του Δημήτρη αποκαλύπτοντας ποια είναι τα στοιχεία του χαρακτήρα του που έχει κληρονομήσει ο γιος του αλλά και πόσο συζητάνε τα προσωπικά του θέματα.</p>
      <p>
        <b>Η προσωπική ζωή σου πώς είναι;</b>
      </p>
      <p>Η προσωπική ζωή μου είναι εντελώς... προσωπική και είναι του Κώστα. Ο περισσότερος χρόνος είναι δικός μου και προσπαθώ να βρίσκομαι με το γιο μου, τον Δημήτρη, αρκετές φόρες. Τώρα είναι 11 χρονών, δεν είναι πια μωρό, κάνει μπάνιο μόνος του, με έχει διώξει εμένα, μπαίνει πια στην εφηβεία, θέλει το χώρο του κι αυτό μου αρέσει πάρα πολύ, το ζω μαζί του, είναι πολύ ωραίο.</p>
      <p>
        <b>Πού σου μοιάζει;</b>
      </p>
      <p>Τώρα που μεγαλώνει, μου μοιάζει σιγά σιγά. Εμφανισιακά μοιάζει και στην Κατερίνα. Ως χαρακτήρες ταιριάζουμε, έχει χιούμορ, είναι διακριτικός, είναι γλυκό παιδί... είμαι τυχερός.</p>
      <p>
        <b>Ποιο «ανάποδο» στοιχείο του χαρακτήρα σου έχει πάρει;</b>
      </p>
      <p>Έχει αυτό που έχουν όλα τα αγόρια... διάσπαση, είμαστε πιο χύμα, δεν είμαστε σαν τα κορίτσια, μεθοδικοί. Μου αρέσει που ονειροπολεί, που του αρέσει να διαβάζει, επίσης του αρέσει πολύ το θέατρο και είναι πάρα πολύ κοινωνικός.</p>
      <p>
        <b>Βλέπεις στο μέλλον να ακολουθεί τα επαγγελματικά σου χνάρια;</b>
      </p>
      <p>Ό, τι θέλει θα επιλέξει, αλλά τώρα περνάμε την περίοδο της επιστήμης, είναι η ηλικία μάλλον, αν προχωρήσουμε φυσιολογικά, μετά, θα θέλει να γίνει καπετάνιος ή αεροπόρος... (Γέλια.).</p>
      <p>
        <b>Τα προσωπικά σου τα συζητάτε με τον Δημήτρη, τον ενημερώνεις για το τι συμβαίνει στη ζωή σου, αν έχεις κάποια σχέση;</b>
      </p>
      <p>Όχι, δεν συζητάω τα προσωπικά μου με τον Δημήτρη, δεν τον ενημερώνω, δεν τον αφορά, δεν δείχνει κανένα απολύτως ενδιαφέρον πάνω στο θέμα αυτό.</p>
      <p>
        <b>Θέλει να σε βλέπει μόνο σου, για να μη «μοιράσεις» την αγάπη σου;</b>
      </p>
      <p>Όχι, δεν έχει τέτοια θέματα, δεν είναι σε ηλικία ακόμα που να ασχολείται με αυτό. Τα αγόρια μετά τα 13 αρχίζουμε να ασχολούμαστε με το άλλο φύλο και με το τι κάνει ο μπαμπάς και η μαμά μας.</p>
      <p>Πηγή: <a href="https://www.govastileto.gr/lifestyle/kostas-koklas-den-sizitao-ta-prosopika-mou-me-ton-gio-mou-den-ton-afora/">govastileto.gr</a></p>
    </article>
  </body>
</html>