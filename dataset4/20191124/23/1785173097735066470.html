<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-lideri-pnl-vrancea-l-am-batut-efectiv-pe-oprisan-e-nevoie-de-o-vrancea-fara-toti-fripturistii-si-golanii-care-au-demonstrat-ca-smecheria-e-la-rang-de-cinste-1922403824192019112319179594"/>
    <meta property="og:site_name" content="News.ro"/>
    <meta property="article:published_time" content="2019-11-24T23:38:19+00:00"/>
    <meta property="og:title" content="Alegeri prezidenţiale 2019 – Lideri PNL Vrancea: L-am bătut efectiv pe Oprişan/ E nevoie de o Vrancea fără toţi fripturiştii şi golanii care au demonstrat că şmecheria e la rang de cinste"/>
    <meta property="og:description" content="Liderul PNL Vrancea, senatorul Cătălin Toma, a declarat, duminică, după închiderea urnelor, că e nevoie de o Vrancea ”fără Oprişani şi fără fripturişti şi golani”. La rândul său, ministrul Dezvoltării, deputatul PNL de Vrancea Ion Ştefan, a declarat că după votul de duminică ”caracatiţa PSD va fi istorie”."/>
  </head>
  <body>
    <article>
      <h1>Alegeri prezidenţiale 2019 – Lideri PNL Vrancea: L-am bătut efectiv pe Oprişan/ E nevoie de o Vrancea fără toţi fripturiştii şi golanii care au demonstrat că şmecheria e la rang de cinste</h1>
      <address><time datetime="2019-11-24T23:38:19+00:00">24 Nov 2019, 23:38</time> by <a rel="author">Departamentul Social</a></address>
      <p>
        <b>Liderul PNL Vrancea, senatorul Cătălin Toma, a declarat, duminică, după închiderea urnelor, că e nevoie de o Vrancea ”fără Oprişani şi fără fripturişti şi golani”. La rândul său, ministrul Dezvoltării, deputatul PNL de Vrancea Ion Ştefan, a declarat că după votul de duminică ”caracatiţa PSD va fi istorie”.</b>
      </p>
      <p>După închiderea urnelor, liderii liberali din Vrancea au organizat o conferinţă în care au mulţumit pentru votul dat acum două săptămâni la primul tur, când PNL a ieşit învingător în Vrancea, cât şi acum, când numărătorile paralele arată că din nou candidatul susţinut de PNL a fost votat de cei mai mulţi vrânceni.</p>
      <p>”O victorie istorică pentru Româna şi pentru români care au înţeles că trebuie să meargă spre Europa, spre fonduri europene, spre dezvoltare. E nevoie de o Vrancea fără toţi fripturiştii şi golanii care au demonstrat că smecheria e la rang de cinste, n-avem nevoie de oprisani, de pesedisti”, a spus preşedintele PNL, senatorul de Vrancea, Cătălin Toma.</p>
      <p>La rândul său, ministrul Dezvoltării, Ion Ştefan, a declarat că în Vrancea, ”caracatiţa PSD va fi istorie”.</p>
      <p>”Vă garantăm că la viitoarele alegei locale va fi o victorie cu mult mai răsunătoare decât ultimele 2. L-am bătut efectiv pe Oprişan, l-am bătut la europarlamentare, l-am bătut la primul tur, îl batem şi astăzi şi la locale. Oprişan şi PSD vor părăsi administratia judeţeană vrânceană”, a mai spus ministrul Dezvoltării.</p>
      <p>În judeţul Vrancea, potrivit numărătorii paralele efectuate de PNL, după centralizarea a 98 la sută din secţii, Klaus Iohannis are 59. 15 la sută, iar Viorica Dăncilă are 40. 85 la sută.</p>
      <p>În unele secţii, cum ar fi cele din Ţifeşti sau Bilieşti, Iohannis are peste 70 la sută din sufragii.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>