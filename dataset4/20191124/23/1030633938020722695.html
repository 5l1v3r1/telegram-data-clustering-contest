<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/sports/england-vs-new-zealand-1st-test-new-zealand-1242825"/>
    <meta property="og:site_name" content="Sakshi"/>
    <meta property="article:published_time" content="2019-11-24T23:03:45+00:00"/>
    <meta property="og:title" content="పోరాడుతున్న ఇంగ్లండ్‌"/>
    <meta property="og:description" content="మౌంట్‌ మాంగని (న్యూజిలాండ్‌): ఇంగ్లండ్‌తో జరుగుతున్న తొలిటెస్టులో ఆతిథ్య న్యూజిలాండ్‌ శాసించే స్థితిలో నిలిచింది. ఆదివారం కివీస్‌ బ్యాట్స్‌మన్‌ వాట్లింగ్‌ (205; 24 ఫోర్లు, 1 సిక్స్‌) డబుల్‌ సెంచరీ"/>
  </head>
  <body>
    <article>
      <h1>పోరాడుతున్న ఇంగ్లండ్‌</h1>
      <address>
        <time datetime="2019-11-24T23:03:45+00:00">24 Nov 2019, 23:03</time>
      </address>
      <hr/>
      <ul>
        <li>రెండో ఇన్నింగ్స్‌లో 55/3 ∙ కివీస్‌ 615/9 డిక్లేర్డ్‌ </li>
        <li>వాట్లింగ్‌ డబుల్‌ సెంచరీ, సాన్‌ట్నర్‌ శతకం</li>
      </ul>
      <hr/>
      <p><b>మౌంట్‌ మాంగని (న్యూజిలాండ్‌):</b> ఇంగ్లండ్‌తో జరుగుతున్న తొలిటెస్టులో ఆతిథ్య న్యూజిలాండ్‌ శాసించే స్థితిలో నిలిచింది. ఆదివారం కివీస్‌ బ్యాట్స్‌మన్‌ వాట్లింగ్‌ (205; 24 ఫోర్లు, 1 సిక్స్‌) డబుల్‌ సెంచరీ సాధించగా... సాన్‌ట్నర్‌ (126; 11 ఫోర్లు, 5 సిక్స్‌లు) సెంచరీతో పాటు బౌలింగ్‌తోనూ ఇంగ్లండ్‌ వెన్నువిరిచాడు. నాలుగో రోజు ఆటలో వీరిద్దరి వీరోచిత ప్రదర్శన న్యూజిలాండ్‌కు గెలుపు అవకాశం సృష్టించింది. ఓవర్‌నైట్‌ స్కోరు 394/6తో ఆట కొనసాగించిన కివీస్‌ తొలి ఇన్నింగ్స్‌ను 615/9 స్కోరు వద్ద డిక్లేర్‌ చేసింది.</p>
      <p>వాట్లింగ్, సాన్‌ట్నర్‌ ఏడో వికెట్‌కు 261 పరుగులు జోడించారు. దీంతో తొలి ఇన్నింగ్స్‌లో న్యూజిలాండ్‌కు 262 పరుగుల ఆధిక్యం లభించింది. తర్వాత రెండో ఇన్నింగ్స్‌ ఆరంభించిన ఇంగ్లండ్‌ను ఆఫ్‌స్పిన్నర్‌ సాన్‌ట్నర్‌ (3/6)బంతితోనూ దెబ్బ తీశాడు. దీంతో ఆట ముగిసేసమయానికి ఇంగ్లండ్‌ రెండో ఇన్నింగ్స్‌లో 3 వికెట్ల నష్టానికి 55 పరుగులు చేసి కష్టాల్లో పడింది. ఇన్నింగ్స్‌ పరాజయం తప్పించుకోవాలంటే ఆఖరి రోజు ఇంగ్లండ్‌ ఇంకా 207 పరుగులు చేయాల్సివుంది. చేతిలో మరో 7 వికెట్లున్నాయి.  </p>
      <related>
        <h4>సంబంధిత వార్తలు</h4>
        <a href="https://www.sakshi.com/news/sports/nz-vs-eng-1st-test-watling-hits-maiden-double-century-1242680"/>
        <a href="https://www.sakshi.com/news/sports/new-zealand-vs-england-1st-test-day-3-1242576"/>
        <a href="https://www.sakshi.com/news/sports/paine-hits-out-stokes-cheap-shot-warner-1241073"/>
        <a href="https://www.sakshi.com/news/sports/archer-gets-bizarre-questions-after-seeking-help-1240814"/>
        <a href="https://www.sakshi.com/news/family/40-years-old-woman-surgery-weight-loss-1239599"/>
      </related>
    </article>
  </body>
</html>