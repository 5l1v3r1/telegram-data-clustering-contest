<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824510-u-partii-likud-zaproponuvali-zmistiti-netanagu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T23:57:00+00:00"/>
    <meta property="og:title" content="У партії &quot;Лікуд&quot; запропонували змістити Нетаньягу"/>
    <meta property="og:description" content="Один з депутатів партії &quot;Лікуд&quot; прем'єр-міністра Ізраїля Біньяміна Нетаньягу Гідеон Саар запропонував провести внутрішньопартійні вибори, в результаті яких може бути обраний новий лідер партії."/>
  </head>
  <body>
    <article>
      <h1>У партії "Лікуд" запропонували змістити Нетаньягу</h1>
      <h2>Один з депутатів партії "Лікуд" прем'єр-міністра Ізраїля Біньяміна Нетаньягу Гідеон Саар запропонував провести внутрішньопартійні вибори, в результаті яких може бути обраний новий лідер партії.</h2>
      <address>
        <time datetime="2019-11-24T23:57:00+00:00">24 Nov 2019, 23:57</time>
      </address>
      <p>Про це повідомляє <a href="https://www.dw.com/uk/%D0%B2-%D0%BF%D0%B0%D1%80%D1%82%D1%96%D1%97-%D0%BB%D1%96%D0%BA%D1%83%D0%B4-%D0%BF%D1%80%D0%BE%D0%BF%D0%BE%D0%BD%D1%83%D1%8E%D1%82%D1%8C-%D0%B7%D0%BC%D1%96%D1%81%D1%82%D0%B8%D1%82%D0%B8-%D0%B1%D1%96%D0%BD%D1%8C%D1%8F%D0%BC%D1%96%D0%BD%D0%B0-%D0%BD%D0%B5%D1%82%D0%B0%D0%BD%D1%8C%D1%8F%D1%85%D1%83/a-51391550">DW</a>.</p>
      <p>"Депутат ізраїльської партії "Лікуд" Гідеон Саар у неділю, 24 листопада, запропонував провести до 11 грудня вибори голови партії. Вони можуть призвести до зміщення з посади лідера партії чинного прем'єр-міністра країни Біньяміна Нетаньягу", - йдеться у повідомленні.</p>
      <p>Зазначається, що це стало першою офіційною спробою змістити Нетаньягу з посади лідера партії після того, як цього тижня генпрокурор <b><a href="https://www.ukrinform.ua/tag-izrail">Ізраїлю </a></b>висунув проти нього звинувачення в корупції. Зокрема, проти прем'єра країни розслідують три окремі справи, в рамках яких йому закидають такі протиправні дії, як шахрайство, зловживання довірою і хабарництво.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821798-v-izraili-provalilasa-sproba-sformuvati-urad.html">В Ізраїлі провалилася спроба сформувати уряд</a>
      </blockquote>
      <p>Водночас лояльні Нетаньягу члени партії, у тому числі міністр культури та спорту Мірі Регев, одразу відкинули можливість проведення внутрішньопартійних виборів. Поки не відомо, скільки з 32 депутатів фракції та трьох тисяч членів центрального комітету "Лікуда" можуть підтримати заклик до праймеріз.</p>
    </article>
  </body>
</html>