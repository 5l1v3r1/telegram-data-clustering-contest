<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/footballinter/footballintereuro/news_1767204"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-24T23:18:57+00:00"/>
    <meta property="og:title" content="สานตำนานเบ๊คแฮม! ‘สมอลลิ่ง’ โขก 1 ตุงช่วย ‘โรม่า’ ถล่ม ‘เบรสชา’ 3-0 (คลิป)"/>
    <meta property="og:description" content="คริส สมอลลิ่ง กองหลังวัย 30 ปี โขก 1 ประตู ช่วยให้ “หมาป่ากรุงโรม” โรม่า เปิดบ้านถล่ม เบรสชา 3-0 ในศึกกัลโช่ เซเรียอา อิตาลี คืนวันที่ 24 พฤศจิกายน"/>
  </head>
  <body>
    <article>
      <h1>สานตำนานเบ๊คแฮม! ‘สมอลลิ่ง’ โขก 1 ตุงช่วย ‘โรม่า’ ถล่ม ‘เบรสชา’ 3-0 (คลิป)</h1>
      <address><time datetime="2019-11-24T23:18:57+00:00">24 Nov 2019, 23:18</time> by <a rel="author">matichon</a></address>
      <p>คริส สมอลลิ่ง กองหลังวัย 30 ปี โขก 1 ประตู ช่วยให้ “หมาป่ากรุงโรม” โรม่า เปิดบ้านถล่ม เบรสชา 3-0 ในศึกกัลโช่ เซเรียอา อิตาลี คืนวันที่ 24 พฤศจิกายน</p>
      <p>เกมนี้ สมอลลิ่ง ขึ้นโหม่งลูกเตะมุมให้โรม่า ขึ้นนำ 1-0 นาทีในนาทีที่ 49 ซึ่งนับเป็นประตูที่ 2 ของสมอลลิ่งกับโรม่า ระหว่างการยืมตัวมาจากแมนฯยู ต่อจากเกมยิงใส่อูดิเนเซ่ เมื่อปลายเดือนตุลาคม</p>
      <p>โดยสโมสร โรม่าเปิดเผยว่า สมอลลิ่ง กลายเป็นนักเตะอังกฤษคนแรก ที่ทำได้อย่างน้อย 2 ประตูในกัลโช่ เซเรียอา อิตาลี ซีซั่นเดียว นับตั้งแต่ที่เดวิด เบ๊คแฮม เคยทำได้กับเอซี มิลาน เมื่อซีซั่น 2008-09</p>
      <p>จากนั้น โรม่า ได้อีก 2 ประตูจากจานลูก้า มันชินี่ ผู้เล่นกองหลัง นาที 57 (สมอลลิ่งโขกแอสซิสต์) และเอดิน เชโก้ หอกจอมเก๋า นาที 66 ช่วยให้โรม่าชนะสบายเกือก 3-0 เก็บเพิ่มเป็น 25 คะแนนจาก 13 นัด ขยับแซงกายารี่ที่เตะน้อยกว่า 1 นัดขึ้นมารั้งอันดับ 4 ตามหลังลาซิโอ ทีมอันดับ 3 ที่เตะเท่ากัน 2 แต้ม หลังจากลาซิโอบุกชนะ ซาสซูโอโล่ ในเวลาเดียวกัน 2-1 ขณะที่เบรสชามี 9 แต้มเท่าเดิม จมบ๊วยของลีก</p>
      <figure>
        <iframe data-src="https://twitter.com/ASRomaEN/status/1198629100409237504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RedR055/status/1198620217632362496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ผลคู่อื่นๆ จบในเวลาเดียวกัน</p>
      <p><b>กัลโช่ เซเรียอา อิตาลี</b><br/>โบโลญญ่า เสมอ ปาร์ม่า 2-2<br/>เวโรน่า ชนะ ฟิออเรนติน่า 1-0<br/>ซาสซูโอโล่ แพ้ ลาซิโอ 1-2</p>
      <p><b>ลาลีก้า สเปน</b><br/>เอสปันญ่อล เสมอ เกตาเฟ่ 1-1<br/>โอซาซูน่า แพ้ แอธเลติก บิลเบา 1-2</p>
    </article>
  </body>
</html>