<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/ert-protaseis/ert2-san-magemenoi-filothei-i-archontopoyla-ton-athinon-toy-iosif-vivilaki/"/>
    <meta property="og:site_name" content="ert.gr"/>
    <meta property="article:published_time" content="2019-11-24T23:15:49+00:00"/>
    <meta property="og:title" content="ΕΡΤ2 – ΣΑΝ ΜΑΓΕΜΕΝΟΙ… «Φιλοθέη, η αρχοντοπούλα των Αθηνών» του Ιωσήφ Βιβιλάκη"/>
    <meta property="og:description" content="Στην παράσταση «Φιλοθέη, η αρχοντοπούλα των Αθηνών» του Ιωσήφ Βιβιλάκη είναι αφιερωμένη η θεατρική εκπομπή «Σαν Μαγεμένοι…» με τον Γιώργο Δαράκη, που μεταδίδεται στην ΕΡΤ2, τη Δευτέρα 25 Νοεμβρίου 2019, στις 20:30."/>
  </head>
  <body>
    <article>
      <h1>ΕΡΤ2 – ΣΑΝ ΜΑΓΕΜΕΝΟΙ… «Φιλοθέη, η αρχοντοπούλα των Αθηνών» του Ιωσήφ Βιβιλάκη</h1>
      <address><time datetime="2019-11-24T23:15:49+00:00">24 Nov 2019, 23:15</time> by <a rel="author">Γραφείο Τύπου ΕΡΤ</a></address>
      <p>Στην παράσταση <b>«Φιλοθέη, η αρχοντοπούλα των Αθηνών» </b>του<b> Ιωσήφ Βιβιλάκη</b> είναι αφιερωμένη η θεατρική εκπομπή <b>«Σαν Μαγεμένοι…» </b>με τον <b>Γιώργο Δαράκη, </b>που μεταδίδεται στην <b>ΕΡΤ2,</b> τη <b>Δευτέρα 25 Νοεμβρίου 2019,</b> στις <b>20:30.</b></p>
      <p>Ένα κορίτσι, η Παρασκευούλα ή Ρεβούλα, όπως τη φωνάζουν οι δικοί της, μεγαλώνει στην οθωμανική Αθήνα.</p>
      <p>Σκαλιστές, χειροποίητες φιγούρες ζωντανεύουν στο πανί του Λαϊκού Θεάτρου Σκιών την περιπετειώδη ζωή της ασυμβίβαστης αρχοντοπούλας που φόρεσε τα ράσα, φρόντισε τις φτωχές γυναίκες του καιρού της και μερίμνησε για όσους είχαν ανάγκη.</p>
      <p>Μια εξιστόρηση με θέμα  την ελευθερία και την αξιοπρέπεια.</p>
      <figure>
        <img src="https://press.ert.gr/wp-content/uploads/2019/11/DSC_8405.jpg"/>
      </figure>
      <p>Στην εκπομπή, ο <b>Ιωσήφ Βιβιλάκης, </b>που έγραψε το κείμενο και σκηνοθέτησε την παράσταση, οι παίκτες θεάτρου σκιών <b>Άθως Δανέλλης, Νικόλας Τζιβελέκης</b> και  οι μουσικοί <b>Γεράσιμος Παπαδόπουλος, Θεολόγος Παπανικολάου, Κατερίνα Μιχαλάκη,</b> αναλύουν στον <b>Γιώργο Δαράκη</b> τον τρόπο που προσέγγισαν το έργο.</p>
      <p>Τέλος, ο κριτικός θεάτρου <b>Κώστας Γεωργουσόπουλος</b> μιλά για τη σημασία του Θεάτρου Σκιών και το περιεχόμενο των παραστάσεών του.</p>
      <figure>
        <img src="https://press.ert.gr/wp-content/uploads/2019/11/DSC_8376.jpg"/>
      </figure>
      <p><b>Αρχισυνταξία-παρουσίαση: </b>Γιώργος Δαράκης.</p>
      <p><b>Σκηνοθεσία:</b> Μιχάλης Λυκούδης.</p>
      <p><b>Διεύθυνση</b> <b>φωτογραφίας</b><b>: </b>Ανδρέας Ζαχαράτος.</p>
      <p><b>Διεύθυνση παραγωγής:</b> Κυριακή Βρυσοπούλου.</p>
      <p>
        <b>Εσωτερική παραγωγή της ΕΡΤ.</b>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/ert-protaseis/ert2-san-magemenoi-lemon/"/>
        <a href="https://www.ert.gr/eidiseis/ellada/kinonia/g-papadopoylos-den-mas-epireazei-geodynamika-o-seismos-stin-konpoli/"/>
        <a href="https://www.ert.gr/eidiseis/ellada/kinonia/den-empneei-anisychia-o-seismos-mesoy-estiakoy-vathoys-52-richter-stin-kriti/"/>
        <a href="https://www.ert.gr/radiotileorasi/politismos-radiotileorasi/theatro-politismos-radiotileorasi/o-karagkiozis-erchetai-sto-kpisn/"/>
        <a href="https://www.ert.gr/eidiseis/ellada/kinonia/zakynthos-i-chthesini-donisi-entassetai-stin-omali-metaseismiki-akoloythia-video/"/>
        <a href="https://www.ert.gr/ert-protaseis/ert2-san-magemenoi-franki-kai-tzoni/"/>
      </related>
    </article>
  </body>
</html>