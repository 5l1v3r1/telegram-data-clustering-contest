<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/chania-entona-kairika-fainomena-kai-stin-kriti-odigies-apo-tin-politiki-prostasia/"/>
    <meta property="og:site_name" content="ert.gr"/>
    <meta property="article:published_time" content="2019-11-24T23:23:35+00:00"/>
    <meta property="og:title" content="Χανιά: Έντονα καιρικά φαινόμενα και στην Κρήτη. Οδηγίες από την Πολιτική Προστασία"/>
    <meta property="og:description" content="Έντονα καιρικά φαινόμενα αναμένεται να πλήξουν αρκετές περιοχές της Ελλάδος, καθώς και την Π.Ε.Χανίων και κυρίως τις νότιες και δυτικές περιοχές για το επόμενο διήμερο, σύμφωνα με τις προγνώσεις της Εθνικής Μετεωρολογικής Υπηρεσίας."/>
  </head>
  <body>
    <article>
      <h1>Χανιά: Έντονα καιρικά φαινόμενα και στην Κρήτη. Οδηγίες από την Πολιτική Προστασία</h1>
      <address><time datetime="2019-11-24T23:23:35+00:00">24 Nov 2019, 23:23</time> by <a rel="author">Σοφία Θεοδωράκη</a></address>
      <p>Έντονα καιρικά φαινόμενα αναμένεται να πλήξουν αρκετές περιοχές της Ελλάδος, καθώς και την Π.Ε.Χανίων και κυρίως τις νότιες και δυτικές περιοχές για το επόμενο διήμερο, σύμφωνα με τις προγνώσεις της Εθνικής Μετεωρολογικής Υπηρεσίας.</p>
      <p>Πιο συγκεκριμένα από τα ξημερώματα της Δευτέρας αναμένονται ισχυρές βροχοπτώσεις και καταιγίδες οι οποίες θα συνοδεύονται από πολύ ισχυρούς νότιους και στην συνέχεια δυτικούς άνεμους. Το φαινόμενο αυτό μετά από μία υποχώρηση θα συνεχιστεί μέχρι και την Τρίτη για όλη την ημέρα με τα ίδια χαρακτηριστικά.<br/>Η Π.Ε.Χανίων συστήνει στους πολίτες να είναι ιδιαίτερα προσεκτικοί κυρίως στις μετακινήσεις τους και ναπαίρνουν μέτρα αυτοπροστασίας.</p>
      <p>
        <b>Πιο συγκεκριμένα και κατά την διάρκεια του φαινομένου:</b>
      </p>
      <p><b>Μην διασχίσετε χείμαρρο πεζή ή με αυτοκίνητο.<br/>Μείνετε μακριά από ηλεκτροφόρα καλώδια.<br/>Εγκαταλείψτε το αυτοκίνητό σας αν έχει ακινητοποιηθεί καθώς ενδέχεται να παρασυρθεί ή να πλημμυρίσει.<br/>Μην πλησιάζετε σε περιοχές όπου έχουν σημειωθεί κατολισθήσεις.</b><br/>Αν πρόκειται να μετακινηθείτε:<br/>Ενημερωθείτε για τον καιρό και την κατάσταση του οδικού δικτύου.<br/>Μεταβάλλετε το πρόγραμμα της μετακίνησής σας ώστε να αποφύγετε την αιχμή των καιρικών φαινομένων.<br/>Ταξιδέψτε κατά τη διάρκεια της ημέρας, προτιμώντας τις κεντρικές αρτηρίες και όχι τους δυσπρόσιτους και ερημικούς δρόμους.<br/>Ενημερώστε τους οικείους σας για τη διαδρομή που θα ακολουθήσετε.<br/>Μην αγνοείτε τις οδηγίες της Γενικής Γραμματείας Πολιτικής Προστασίας, τα δελτία καιρού της Ε.Μ.Υ. και τις υποδείξεις των τοπικών Aρχών, όπως η Τροχαία, το Λιμενικό, η Πυροσβεστική κλπ.<br/>Ελέγξτε την κατάσταση του αυτοκινήτου σας πριν από κάθε μετακίνηση.<br/>Μείνετε ήρεμοι και υπομονετικοί. O πανικός επιβαρύνει την κατάσταση.<br/>Διευκολύνετε το έργο των Αρχών.<br/>Λόγω των ισχυρών ανέμων επίσης προσοχή:<br/>Ασφαλίστε αντικείμενα τα οποία αν παρασυρθούν από τον άνεμο ενδέχεται να προκαλέσουν καταστροφές ή τραυματισμούς<br/>Στερεώστε τις διαφημιστικές πινακίδες που τυχόν έχετε αναρτήσει.<br/>Ασφαλίστε τις πόρτες και τα παράθυρα του σπιτιού ή του χώρου εργασίας σας.<br/>Αποφύγετε δραστηριότητες σε θαλάσσιες και παράκτιες περιοχές.<br/>Αποφύγετε τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).<br/>Ασφαλίστε αντικείμενα, που μπορεί να παρασυρθούν από τον άνεμο ή τη ραγδαία βροχόπτωση και ενδέχεται να προκαλέσουν καταστροφές ή τραυματισμούς.<br/>Ελέγξτε τον τρόπο στερέωσης διαφημιστικών πινακίδων που τυχόν έχετε αναρτήσει.<br/>Ασφαλίστε τις πόρτες και τα παράθυρα»</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/featured/nea-kakokairia-pro-ton-pylon-se-epifylaki-o-kratikos-michanismos/"/>
        <a href="https://www.ert.gr/eidiseis/ellada/kinonia/megales-zimies-se-thaso-kai-chalkidiki-se-etoimotita-gia-to-neo-kyma-kakokairias-video/"/>
        <a href="https://www.ert.gr/perifereiakoi-stathmoi/iraklio/anazitoyn-tropoys-gia-apozimioseis-tis-elaioparagogis/"/>
        <a href="https://www.ert.gr/featured/yfesi-ton-entonon-vrochoptoseon-simera/"/>
        <a href="https://www.ert.gr/perifereiakoi-stathmoi/kavala/kavala-elegchomeni-i-katastasi-apo-tin-kakokairia/"/>
        <a href="https://www.ert.gr/eidiseis/ellada/kinonia/provlimata-apo-tin-sfodri-kakokairia-plimmyres-kai-katolisthiseis/"/>
      </related>
    </article>
  </body>
</html>