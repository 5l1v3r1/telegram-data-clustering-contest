<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/protestocular-valilik-binasini-atese-verdi-1211324.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T23:08:00+00:00"/>
    <meta property="og:title" content="Protestocular valilik binasını ateşe verdi"/>
    <meta property="og:description" content="Irak'ın güneyindeki Zikar vilayetinde hükümet karşıtı gösteri düzenleyen protestocular valilik binasını ateşe verdi."/>
  </head>
  <body>
    <article>
      <h1>Protestocular valilik binasını ateşe verdi</h1>
      <h2>Irak'ın güneyindeki Zikar vilayetinde hükümet karşıtı gösteri düzenleyen protestocular valilik binasını ateşe verdi.</h2>
      <address>
        <time datetime="2019-11-24T23:08:00+00:00">24 Nov 2019, 23:08</time>
      </address>
      <p>Emniyet kaynaklarından alınan bilgiye göre, Zikar vilayetindeki hükümet karşıtı gösterilerde bazı protestocular, valiliğin yeni binasına molotofkokteyli attı. Göstericilerin ateşe vermesi sonucu çıkan yangın binayı sardı.</p>
      <p>
        <b>Yangın nedeniyle yeni valilik binasında hasar oluştu.</b>
      </p>
      <p>Irak'ın güneyindeki <b>Zikar </b>vilayetinde geçen ay düzenlenen gösterilerde başta valilik binası olmak üzere birçok ilçede hükümet binaları ateşe verilmişti.</p>
      <p>Basra ve Zikar vilayetlerinde düzenlenen hükümet karşıtı gösterilere güvenlik güçlerinin müdahalesi sonucu 6 protestocu hayatını kaybetmiş, 158 kişi yaralanmıştı.</p>
      <figure>
        <img src="https://images.bursadabugun.com/editor/haber/25112019/5ddaf681554283049c981e20-5ddaff1ec6028.jpg"/>
      </figure>
      <p>
        <b>Irak'taki kanlı gösteriler</b>
      </p>
      <p><b>Irak'</b>ta <b>işsizlik</b>, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p><b>Başkent Bağdat </b>başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <figure>
        <img src="https://images.bursadabugun.com/editor/haber/25112019/5ddaf681554283049c981e1e-5ddaff1b67dd0.jpg"/>
      </figure>
      <p><b>Hükümetin </b>açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri<b> Başbakan Adil Abdulmehdi </b>ile yolsuzlukla suçladıkları hükümetin istifasını istiyor.</p>
    </article>
  </body>
</html>