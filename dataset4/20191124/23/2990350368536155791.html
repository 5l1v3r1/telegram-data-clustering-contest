<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/narodnyy-mer-okupovanoyi-horlivky-vyiavyvsia-ukrayinskym-rozvidnykom/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T23:13:00+00:00"/>
    <meta property="og:title" content="«Народний мер» окупованої Горлівки виявився українським розвідником, який 5 років працював під прикриттям"/>
    <meta property="og:description" content="Колишній «народний мер» Горлівки, підконтрольної так званій «ДНР», Едуард Матюха виявився українським розвідником, який працював п’ять років серед бойовиків."/>
  </head>
  <body>
    <article>
      <h1>«Народний мер» окупованої Горлівки виявився українським розвідником, який 5 років працював під прикриттям</h1>
      <address>
        <time datetime="2019-11-24T23:13:00+00:00">24 Nov 2019, 23:13</time>
      </address>
      <p>Колишній «народний мер» Горлівки, підконтрольної так званій «ДНР», <b>Едуард Матюха</b> виявився українським розвідником, який працював п’ять років серед бойовиків.<br/><br/>Про це йдеться в <a href="https://tsn.ua/video/video-novini/narodniy-mer-okupovanoyi-gorlivki-buv-zakonspirovanim-rozvidnikom-gur-mo-ukrayini.html?utm_source=page&amp;utm_medium=popularvideo">ТСН.Тиждень</a>.<br/><br/>Інформацію про роботу Матюхи на українську розвідку підтвердив представник Головного управління розвідки Міноборони України Вадим Скибицький.<br/><br/>«Дійсно, Едуард — це та людина, яка надавала необхідну інформацію про реальну ситуацію на окупованих територіях», — прокоментував Скибицький.<br/><br/>Матюха був «народним мером» Горлівки, але пішов з посади через суперечки, які він назвав своїм робочим завданням. Потім він займав посаду першого секретаря міського комітету Компартії в «ДНР».<br/><br/>Едуард Матюха збирав інформацію про дії Росії та «заводив контакти з російськими комуністами».<br/><br/>Він розповів, що проросійські невизнані республіки — Абхазія, Північна Осетія, Придністров'я, «ДНР» і «ЛНР» координуються Кремлем через КПРФ. У партії за це відповідає депутат <b>Тайсан Казбек Кучуковіч</b>. Саме ці люди керують «гуманітарною допомогою» для мешканців Донбасу.<br/><br/>Матюха розповів, що Москва має запасні плани щодо Донбасу, а саме проведення референдуму про включення «ДНР» і «ЛНР» до складу Росії, або створення так званої «Новоросії» із військовим захопленням Харкова та Одеси.<br/><br/>Наразі Матюха повернувся на підконтрольну Україні територію. У сюжеті повідомляється, що дружина розвідника не знала про роботу чоловіка, і п’ять років думала, що він працює на бойовиків. Реклама</p>
    </article>
  </body>
</html>