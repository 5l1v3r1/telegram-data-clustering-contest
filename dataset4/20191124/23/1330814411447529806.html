<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/altri-campionati/boca-juniors-de-rossi-sul-suo-futuro-mi-tormento-di-domande-se-non-sto-bene/"/>
    <meta property="og:site_name" content="Mediagol"/>
    <meta property="article:published_time" content="2019-11-24T23:39:58+00:00"/>
    <meta property="og:title" content="Boca Juniors, De Rossi sul suo futuro: “Mi tormento di domande, se non sto bene…”"/>
    <meta property="og:description" content="L'ex capitano della Roma. adesso al Boca Juniors, ha parlato del suo futuro"/>
  </head>
  <body>
    <article>
      <h1>Boca Juniors, De Rossi sul suo futuro: “Mi tormento di domande, se non sto bene…”</h1>
      <h2>L’ex capitano della Roma. adesso al Boca Juniors, ha parlato del suo futuro</h2>
      <address><time datetime="2019-11-24T23:39:58+00:00">24 Nov 2019, 23:39</time> by <a rel="author" href="https://www.mediagol.it/author/castellidaniele/" target="_blank">Mediagol52</a></address>
      <p>24 novembre 2019 - 23:39</p>
      <p>Il futuro di Daniele <b>De Rossi</b>.</p>
      <p>Oggi è andata in scena la sfida tra il <b>Boca Juniors</b> e l’<b>Union Santa Fe</b>, che si sono affrontati in occasione della quattordicesima giornata di Primera <b>Division</b>: gli Xeneizes hanno trionfato <b>2 a 0</b> grazie ai gol di Ramon <b>Abila </b>e Alexis <b>Allister</b>, che hanno così trascinato i propri compagni verso il <b>primo </b>posto in classifica, portandosi a <b>+3</b> dalle tante inseguitrici.</p>
      <p>Nel corso del secondo tempo è sceso in campo anche Daniele <b>De Rossi</b>, entrato in campo proprio al posto dell’autore del secondo gol. Fino a questo momento l’ex capitano della <b>Roma</b> non sta vivendo un periodo molto positivo, dal momento che ha collezionato soltanto <b>tre </b>presenze (<b>quattro</b> con quella di questa sera) a causa anche di un infortunio subito alla coscia.</p>
      <p>Al termine della sfida De Rossi è intervenuto in conferenza stampa, rilasciando le seguenti dichiarazioni: “<i>Ho giocato meno di quanto avrei voluto. <b>Gli infortuni possono verificarsi</b>, specialmente alla mia età. Ho imparato ad essere paziente. Avrei dovuto aspettare anziché giocare contro il River. <b>Ora sto bene</b>, mi sto allenando molto. Sono contento di questa vittoria, penso che sia stata la migliore quest’anno. <b>Mi riempio di domande</b>. Voglio capire come sto fisicamente, ora sto molto bene, ma un mese fa no. <b>Se sto bene, adoro questo posto</b>. Adoro giocare su questo campo e giocare con i miei compagni di squadra. <b>Non penso di giocare altrove</b>, in un’altra squadra. Qui sto bene, ringrazio tutti quelli che mi hanno permesso di essere qui. Apprezzo questa opportunità e voglio giocare un po’ di più. Ecco perché sono venuto qui. Stare dentro la Bombonera è molto meglio che vederla da fuori. Anche i miei amici hanno capito che è meglio viverlo in prima persona, è<b> uno spettacolo unico</b>. Ogni giorni i tifosi ci incoraggiano e ci manifestano il loro amore, da persone così si può soltanto imparare</i>“.</p>
      <p>
        <a href="https://www.mediagol.it/tag/boca-juniors/">#Boca Juniors</a>
        <a href="https://www.mediagol.it/tag/de-rossi/">#de rossi</a>
        <a href="https://www.mediagol.it/tag/futuro-de-rossi/">#futuro de rossi</a>
        <a href="https://www.mediagol.it/tag/roma/">#roma</a>
      </p>
    </article>
  </body>
</html>