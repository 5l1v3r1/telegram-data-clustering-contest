<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/in-mai-putin-de-24-de-ore-flamengo-a-castigat-si-copa-libertadores-si-titlul-in-brazilia-1922404924002019112319179585"/>
    <meta property="og:site_name" content="News.ro"/>
    <meta property="article:published_time" content="2019-11-24T23:49:00+00:00"/>
    <meta property="og:title" content="În mai puţin de 24 de ore, Flamengo a câştigat şi Copa Libertadores, şi titlul în Brazilia"/>
    <meta property="og:description" content="Flamengo a câştigat, sâmbătă, Copa Libertadores, iar duminică, titlul în Brazilia. Această situaţie a fost posbilă după ce principala contracandidată, Palmeiras, a fost învinsă, pe teren propriu, cu scorul de 2-1 (0-0), de Gremio Porto Alegre."/>
  </head>
  <body>
    <article>
      <h1>În mai puţin de 24 de ore, Flamengo a câştigat şi Copa Libertadores, şi titlul în Brazilia</h1>
      <address><time datetime="2019-11-24T23:49:00+00:00">24 Nov 2019, 23:49</time> by <a rel="author">Adrian Petculescu</a></address>
      <p>
        <b>Flamengo a câştigat, sâmbătă, Copa Libertadores, iar duminică, titlul în Brazilia. Această situaţie a fost posbilă după ce principala contracandidată, Palmeiras, a fost învinsă, pe teren propriu, cu scorul de 2-1 (0-0), de Gremio Porto Alegre.</b>
      </p>
      <p>În acest moment, Flamengo are un avantaj de 13 puncte faţă de Santos şi Palmeiras, echipele de pe locurile 2, respectiv 3.</p>
      <p>Campioana Americii de Sud şi Braziliei are 81 de puncte, iar cele două formaţii au câte 68 de puncte, când mai sunt patru etape rămase de jucat în Serie A. Gremio este pe locul 4, cu 59 de puncte.</p>
      <p>Astfel, Flamengo câştigă cel de-al şaptelea titlu în Brazilia, după cele din 1980, 1982, 1983, 1987, 1992, 2009.</p>
      <p>Flamengo a câştigat, sâmbătă, la Lima, Copa Libertadores, învingând în finală echipa argentiniană River Plate, scor 2-1.</p>
      <p>Brazilienii au revenit pe finalul jocului de la 0-1.</p>
      <p>River Plate a deschis scorul prin Rafael Santos Borre ’14.</p>
      <p>Pentru Flamengo a marcat Gabriel Barbosa, în minutele 89 şi 90+2.</p>
      <p>Pentru Flamengo este al doilea triumf în Copa Libertadores, după cel din 1981.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>