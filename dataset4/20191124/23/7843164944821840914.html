<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jaihindtv.in/plane-crash-in-democratic-republic-of-congo-leaves-26-dead/"/>
    <meta property="og:site_name" content="Jaihind TV"/>
    <meta property="article:published_time" content="2019-11-24T23:05:26+00:00"/>
    <meta property="og:title" content="കോംഗോയിൽ യാത്രാവിമാനം തകർന്നുവീണു; 26 മരണം"/>
    <meta property="og:description" content="ആഫ്രിക്കൻ രാജ്യമായ ഡെമോക്രാറ്റിക് റിപബ്ലിക് ഓഫ് യാത്രാവിമാനം തകർന്നുവീണ് 26 പേര്‍ മരിച്ചതായി റിപ്പോര്‍ട്ട്. 19 യാത്രക്കാരുമായി പോയ വിമാനം ജനവാസ മേഖലയിലാണ് തകർന്നു വീണത്. 17 യാത്രികരും 2 വിമാന ജീവനക്കാരും 7 നഗരവാസികളുമാണ് മരിച്ചതെന്നാണ് വിവരം. നോർത്ത് കിവു പ്രവിശ്യയിലെ ഗോമ നഗരത്തിൽ ആളുകൾ തിങ്ങിപ്പാർക്കുന്ന സ്ഥലത്താണ് വിമാനം തകർന്നു വീണത്. അപകടത്തിൽ നിരവധി വീടുകൾ തകർന്നിട്ടുണ്ട്. സ്വകാര്യ കമ്പനിയായ ബിസി ബീയുടെ ഡോണിയര്‍ 228-200 വിമാനമാണ് അപകടത്തില്‍ പെട്ടത്. ഗോമയിൽ നിന്ന് 350 [...]"/>
  </head>
  <body>
    <article>
      <h1>കോംഗോയിൽ യാത്രാവിമാനം തകർന്നുവീണു; 26 മരണം</h1>
      <address><time datetime="2019-11-24T23:05:26+00:00">24 Nov 2019, 23:05</time> by <a rel="author">Jaihind News Bureau</a></address>
      <figure>
        <img src="https://jaihindtv.in/wp-content/uploads/2019/11/Congo-Flight-crash.jpg"/>
      </figure>
      <p>ആഫ്രിക്കൻ രാജ്യമായ ഡെമോക്രാറ്റിക് റിപബ്ലിക് ഓഫ് യാത്രാവിമാനം തകർന്നുവീണ് 26 പേര്‍ മരിച്ചതായി റിപ്പോര്‍ട്ട്. 19 യാത്രക്കാരുമായി പോയ വിമാനം ജനവാസ മേഖലയിലാണ് തകർന്നു വീണത്. 17 യാത്രികരും 2 വിമാന ജീവനക്കാരും 7 നഗരവാസികളുമാണ് മരിച്ചതെന്നാണ് വിവരം. നോർത്ത് കിവു പ്രവിശ്യയിലെ ഗോമ നഗരത്തിൽ ആളുകൾ തിങ്ങിപ്പാർക്കുന്ന സ്ഥലത്താണ് വിമാനം തകർന്നു വീണത്. അപകടത്തിൽ നിരവധി വീടുകൾ തകർന്നിട്ടുണ്ട്.</p>
      <p>സ്വകാര്യ കമ്പനിയായ ബിസി ബീയുടെ ഡോണിയര്‍ 228-200 വിമാനമാണ് അപകടത്തില്‍ പെട്ടത്. ഗോമയിൽ നിന്ന് 350 കിലോമീറ്റർ (220 മൈല്‍) ദൂരെയുള്ള ബെനിയിലേയ്ക്കുള്ള യാത്രാമധ്യേയായിരുന്നു അപകടം. ഗോമ രാജ്യാന്തര വിമാനത്താവളത്തില്‍ നിന്ന് ഞായറാഴ്ച പറന്നുയര്‍ന്ന ഉടനെ വിമാനവുമായുള്ള ആശയവിനിമയം നഷ്ടപ്പെടുകയും സമീപത്തെ ജനവാസ മേഖലയിൽ തകര്‍ന്ന് വീഴുകയുമായിരുന്നു.</p>
      <figure>
        <iframe src="https://www.youtube.com/embed/Dhr-JyhGzDs" width="640" height="360" data-service="Youtube" scrolling="no"/>
      </figure>
      <related>
        <h4>More In This Section</h4>
        <a href="https://jaihindtv.in/who-confirms-ebola-case-in-eastern-dr-congo-city-of-goma/"/>
      </related>
    </article>
  </body>
</html>