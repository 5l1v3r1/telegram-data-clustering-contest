<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152878-cherez-shtorm-u-keltskomu-mori-zagynuv-ukrainskyj-moriak"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T23:11:00+00:00"/>
    <meta property="og:title" content="Через шторм у Кельтському морі загинув український моряк"/>
    <meta property="og:description" content="57-річний український моряк загинув від травми, отриманої внаслідок шторму в Кельтському морі."/>
  </head>
  <body>
    <article>
      <h1>Через шторм у Кельтському морі загинув український моряк</h1>
      <address>
        <time datetime="2019-11-24T23:11:00+00:00">24 Nov 2019, 23:11</time>
      </address>
      <p>57-річний український моряк загинув від травми, отриманої внаслідок шторму в Кельтському морі. Трагедія сталась на суховантажі ALMA.<br/><br/>Про це повідомляє благодійна організація «Фонд допомоги морякам «Ассоль», – передає<a href="https://hromadske.ua/posts/u-keltskomu-mori-vnaslidok-shtormu-zaginuv-ukrayinskij-moryak"> Громадське</a>.<br/><br/>Зазначається, що на борт корабля була доставлена вертольотом команда медпрацівників, які констатували смерть моряка.<br/><br/>«Сухогруз ALMA ((IMO: 9231676, прапор — Мальта) зв’язався з MRCC Corsen, Франція, і запросив медичну допомогу 57-річному українському моряку, що знаходиться в критичному стані. Травма була отримана в результаті шторму в Кельтському морі, приблизно в 150 морських миль на захід від Бреста», — йдеться в повідомленні.<br/><br/>У зв’язку з інцидентом судно перервало рейс з Великої Британії на Кубу і попрямувало до Бресту.</p>
    </article>
  </body>
</html>