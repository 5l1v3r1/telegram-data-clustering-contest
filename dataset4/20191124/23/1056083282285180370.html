<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301830/%D8%AD%D8%B3-%D9%84%D8%A7%D9%85%D8%B3%D9%87-%D8%AF%D8%B1-%D9%BE%D9%88%D8%B3%D8%AA-%D9%BE%D9%88%D8%B4%DB%8C%D8%AF%D9%86%DB%8C-%D8%A8%DB%8C-%D8%B3%DB%8C%D9%85-%D9%85%D9%85%DA%A9%D9%86-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T23:53:00+00:00"/>
    <meta property="og:title" content="حس لامسه در پوست پوشیدنی بی‌سیم ممکن شد"/>
    <meta property="og:description" content="پژوهشگران &quot;دانشگاه هنگ‌کنگ&quot;(University of Hong Kong) و &quot;دانشگاه نورث وسترن&quot;( Northwestern University) یک پوست پوشیدنی ایجاد کرده‌اند که می‌تواند از طریق ارتعاشات زیر پوست کاربر در بدن وی حس لامسه ایجاد کند."/>
  </head>
  <body>
    <article>
      <h1>حس لامسه در پوست پوشیدنی بی‌سیم ممکن شد</h1>
      <address><time datetime="2019-11-24T23:53:00+00:00">24 Nov 2019, 23:53</time> by <a rel="author">مسعود جعفرشعار</a></address>
      <p>پژوهشگران "دانشگاه هنگ‌کنگ"(University of Hong Kong) و "دانشگاه نورث وسترن"( Northwestern University) یک پوست پوشیدنی ایجاد کرده‌اند که می‌تواند از طریق ارتعاشات زیر پوست کاربر در بدن وی حس لامسه ایجاد کند.</p>
      <p><b>به گزارش ایسنا و به نقل از مدگجت</b>، این دستگاه به صورت بی‌سیم شارژ و کنترل می‌شود و می‌تواند حس لامسه را برای کاربران دارای اندام مصنوعی فراهم کند، حتی افراد می‌توانند از آن در مراکز توانبخشی نیز استفاده کنند.</p>
      <p>ایجاد حس لامسه توسط دستگاه برای افرادی که اندام مصنوعی دارد امری سخت است اما شاید با وجود این ستگاه بتوان شانس دیگری در اختیار آن افراد قرار داد. نکته قابل توجه این است که دستگاه‌های معمولی که برای ایجاد حس لامسه استفاده می‌شوند بی‌سیم نیستند و برای ایجاد حس لامسه به نیروی برق نیاز دارند که این موضوع سبب می‌شود دست و پاگیر محسوب شوند اما این فناوری جدید از یک رویکرد بهتر استفاده می‌کند و از فناوری‌های بی‌سیم برای حرکت "عملکرهای مکانیکی"(actuators ) کوچک که به تولید انرژی بسیار کمی نیاز دارند برای تولید لرزش در مقیاس میلی‌متری استفاده می‌کند.</p>
      <p>عملگر مکانیکی(Actuator) نوعی موتور است و وظیفه آن در شیرهای کنترل(Control valve)، تأمین نیروی لازم جهت باز و بسته کردن شیر و قرار دادن آن در موقعیت مطلوب و متناسب با سیگنال ارسالی از طرف کنترلر است. این دستگاه از یک ماده نازک و انعطاف پذیر مانند پوست تشکیل شده است که کاربر می‌تواند آن را روی پوست خود قرار دهد.</p>
      <p> اجزای عملکردی پوشیدنی این پوست در یک لایه الاستومری قرار دارد که با سیلیکون پوشیده شده است. با استفاده از انواع تراشه‌ها و آنتن‌های کوچک، این فناوری می‌تواند به صورت بی‌سیم شارژ و کنترل شود و این امر باعث پوشیدن و استفاده راحت‌تر از آن می‌شود. محرک‌های داخل دستگاه برای تولید اثر مکانیکی روی پوست کاربر و ایجاد حس لامسه نیاز به انرژی بسیار کمی دارند.</p>
      <figure>
        <img src="https://cdn.isna.ir/d/2019/11/24/3/61493311.jpg"/>
      </figure>
      <p>دکتر "یو شینگه"(Yu Xinge) یکی از پژوهشگران این مطالعه گفت: عملگرهای مکانیکی<b> </b>هپتیک می‌توانند قدرت فرکانس رادیویی را از طریق آنتن بزرگ انعطاف پذیر در فاصله مشخص برداشت کنند بنابراین هنگامی که کاربر این پوست را می‌پوشد می‌تواند به راحتی حرکت کرده و کارهای خود را انجام دهد. این سیستم نه تنها باعث صرفه جویی در مصرف برق می‌شود بلکه به کاربران این امکان را می‌دهد تا بدون مشکل سیم‌ها آزادانه حرکت کنند.</p>
      <p>انتهای پیام</p>
    </article>
  </body>
</html>