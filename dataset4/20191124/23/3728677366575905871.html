<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216023/Auto-te-water-geraakt-bij-Uithuizen-bestuurder-zwaargewond-update"/>
    <meta property="og:site_name" content="RTV Noord"/>
    <meta property="article:published_time" content="2019-11-24T23:26:00+00:00"/>
    <meta property="og:title" content="Auto te water geraakt bij Uithuizen: bestuurder zwaargewond (update)"/>
    <meta property="og:description" content="Een 36-jarige man uit Uithuizen is zondagavond in de polder tussen Uithuizen en buurtschap Valom zwaargewond geraakt bij een ongeluk."/>
  </head>
  <body>
    <article>
      <h1>Auto te water geraakt bij Uithuizen: bestuurder zwaargewond (update)</h1>
      <address>
        <time datetime="2019-11-24T23:26:00+00:00">24 Nov 2019, 23:26</time>
      </address>
      <p>Het slachtoffer reed op de Lauwersweg, toen zijn auto door een onbekende oorzaak te water raakte.</p>
      <h3>Uit de auto geslingerd</h3>
      <p>Omdat de bestuurder door het ongeval uit de auto werd geslingerd, namen hulpdiensten het zekere voor het onzekere. De plek van het ongeluk werd direct uitgebreid onderzocht, om zeker te weten dat er niet meerdere personen bij het ongeluk betrokken waren.</p>
      <p>Er werden onder meer duikteams ingezet om de sloot waar de auto in was gereden, uit te kammen. Uiteindelijk werden geen andere personen aangetroffen.<br/>De zwaargewonde Uithuizer is met spoed naar het ziekenhuis gebracht.</p>
      <p>
        <i>Update: de politie heeft maandagmorgen de leeftijd en woonplaats van het slachtoffer bekendgemaakt en die zijn aan dit artikel toegevoegd.</i>
      </p>
    </article>
  </body>
</html>