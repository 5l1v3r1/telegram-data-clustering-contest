<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387530/yanaldan-super-lig-yorumu-ilginc-bir-lig-yasiyoruz"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T23:48:00+00:00"/>
    <meta property="og:title" content="Yanal'dan Süper Lig yorumu: İlginç bir lig yaşıyoruz"/>
    <meta property="og:description" content="Fenerbahçe Teknik Direktörü Ersun Yanal, Malatyaspor maçına ilişkin, &quot;Bu sene ligin enteresan geçeceğini düşünüyorum' değerlendirmesinde bulundu."/>
  </head>
  <body>
    <article>
      <h1>Yanal'dan Süper Lig yorumu: İlginç bir lig yaşıyoruz</h1>
      <h2>Fenerbahçe Teknik Direktörü Ersun Yanal, Malatyaspor maçına ilişkin, "Bu sene ligin enteresan geçeceğini düşünüyorum' değerlendirmesinde bulundu.</h2>
      <address>
        <time datetime="2019-11-24T23:48:00+00:00">24 Nov 2019, 23:48</time>
      </address>
      <p>Karşılaşmanın ardından düzenlenen basın toplantısında konuşan Fenerbahçe Teknik Direktörü Ersun Yanal, zor bir maç oynadıklarını söyledi.</p>
      <p>Fenerbahçe'nin her maçta başarı olduğuna ilişkin kesin bir değerlendirmede bulunamayacağını belirten Yanal, şu ifadeleri kullandı:</p>
      <blockquote>"Mevcut şatları düşünecek olursak bir dönem sağ bek-sol bek, bir dönem sağ açık-sol açık şimdi santrafor tabi bu yolda bu eksikler olacak ama biz sahaya çıktığımızda bu eksikleri telafi edecek bir takım olmalıyız. Yüzde 60 topa hakimiyetle oynadığımız bir bir oyun oldu. 20'ye yakın kaleye attığımız şut var. Fenerbahçe ortalamasına yakın bir oyundu ama bu oyunu tabiki golle süslemek gerekiyordu. Oyuncuların sahadaki performansları, rakibe karşı olan tutumu bize yakın olan oyunu çevirmek üzereydik. Bu oyunun bizim lehimize dönmesi için fırsatta yakaladık. Son dakikada bu olsaydı daha farklı olabilirdi."</blockquote>
      <p>Ligde 8 takımın çok yakın puanlarla devam ettiklerini ifade eden Ersun Yanal, <b>"İlginç bir lig yaşıyoruz, üçte birlik bir bölümü bitirdik, oldukça düşük bir puan barajıyla gidiyoruz. Bu sene ligin enteresan geçeceğini düşünüyorum. Bizde özellikle gol performansımızı artırıp, bir an önce diğer gol pozisyonundaki oyuncularımızı devreye sokup, bu yarışta yine yüksek performans sergilemek istiyoruz"</b> dedi.</p>
      <p>Bir gazetecinin <b>"Garry Rodrigues oyuna girdikten sonra Fenerbahçe daha etkili oldu. Rodrigues'i oyuna geç aldığınızı düşünüyor musunuz?" </b>sorusunu yanıtlayan Yanal,<b> "Her oyunun bir planı var. Bugün ki planda da istediğimiz, organize ettiğimiz plana uyduk. Bana göre zaman doğruydu, pozisyona da girdi. Olsaydı, şimdi bunları konuşmuyor olurduk. Tabi sonuca göre konuşuyoruz ama ben performansından memnunum"</b> cevabını verdi.</p>
      <p>Başka gazetecinin<b> "Fenerbahçe 1 puan mı kazandı, yoksa 3 puan mı kaybetti?"</b> şeklindeki sorusunu da yanıtlayan Yanal, <b>"Fenerbahçe galibiyetle mutlu olur. Galibiyet bizim tek sloganımızdır. Biz galip gelmek için sahaya çıkarız"</b> değerlendirmesinde bulundu.</p>
    </article>
  </body>
</html>