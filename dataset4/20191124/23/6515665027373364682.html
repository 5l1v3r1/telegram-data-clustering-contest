<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/auto/3363899/secanje-na-dane-grmljavine-u-sfrj-cedomir-brkic-predstavljao-srbiju-na-okupljanju-trkaca-u-sarajevu"/>
    <meta property="og:site_name" content="kurir.rs"/>
    <meta property="article:published_time" content="2019-11-24T23:30:00+00:00"/>
    <meta property="og:title" content="SEĆANJE NA DANE GRMLJAVINE U SFRJ: Čedomir Brkić predstavljao Srbiju na okupljanju trkača u Sarajevu!"/>
    <meta property="og:description" content="SARAJEVO - Na tradicionalnom okupljanju najboljih automobilista SFRJ, upriličenom u Sarajevu, Srbiju je predstvljao naš najtrofejniji vozač Čedomir Brkić. Okupljanje najbržih vozača Jugoslavije održava se redovno u svim delovima bivše zajedničke države, a ..."/>
  </head>
  <body>
    <article>
      <h6 class="kicker">skup automobilista</h6>
      <h1>SEĆANJE NA DANE GRMLJAVINE U SFRJ: Čedomir Brkić predstavljao Srbiju na okupljanju trkača u Sarajevu!</h1>
      <address>
        <time datetime="2019-11-24T23:30:00+00:00">24 Nov 2019, 23:30</time>
      </address>
      <p><b>SARAJEVO</b> - Na tradicionalnom okupljanju najboljih automobilista SFRJ, upriličenom u Sarajevu, Srbiju je predstvljao naš najtrofejniji vozač Čedomir Brkić. </p>
      <p>Okupljanje najbržih vozača Jugoslavije održava se redovno u svim delovima bivše zajedničke države, a naši trkači se, uz dobru atmosferu i najbolje reči podsećaju događanja iz svake krivine nekadašnje Jugoslavije. Više od sto vozača došlo je u Sarajevo da evocira uspomene, a uz tradicionalno dobre domaćine, Sarajlije, vozači su se sećali najboljih dana auto-sporta, kada je SFRJ bila priznata na evropskoj sportskoj mapi.</p>
      <figure>
        <img src="https://www.kurir.rs/data/images/2019/11/24/23/2064129_cheda_ff.jpg?ver=1574635314"/>
        <figcaption>S leva na desno... Josip Matić (Split), Čedomir Brkić, i Željko Banićević Kotor)<cite>foto: Kurir</cite></figcaption>
      </figure>
      <p>Nezvanično je dogovoreno da sledeće okupljanje bude najmasovnije do sada, a održaće se 2021. godine, kada će u Beogradu biti obeleženo 100 godina Auto moto saveza Srbije.</p>
      <p>
        <b>(Kurir.rs)</b>
      </p>
    </article>
  </body>
</html>