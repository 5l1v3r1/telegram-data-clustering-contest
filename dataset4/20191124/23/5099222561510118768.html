<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23512191-niculae-badalau-psd-giurgiu-vinovat-stafful-campanie-conducerea-partidului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T23:53:00+00:00"/>
    <meta property="og:title" content="Niculae Bădălău (PSD Giurgiu): Vinovat e stafful de campanie și conducerea partidului"/>
    <meta property="og:description" content="Liderul PSD Giurgiu, Niculae Bădălău, a declarat duminică seară, la Antena 3, după anunțarea exit-poll-urilor, că vinovați pentru eșecul PSD la prezidențiale sunt cei din stafful de campanie și din"/>
  </head>
  <body>
    <article>
      <h1>Niculae Bădălău (PSD Giurgiu): Vinovat e stafful de campanie și conducerea partidului</h1>
      <address><time datetime="2019-11-24T23:53:00+00:00">24 Nov 2019, 23:53</time> by <a rel="author">V.M.</a></address>
      <p><b>Liderul PSD Giurgiu, Niculae Bădălău, a declarat duminică seară, la Antena 3, după anunțarea exit-poll-urilor, că vinovați pentru eșecul PSD la prezidențiale sunt cei din stafful de campanie și din conducerea partidului și că trebuie luate decizii radicale.</b><br/><br/>„Părerea mea în acest moment e că nu am avut un concept clar de strategie la nivel național, iar deciziile greșite luate la nivel național au dus la rezultate defectuoase. Vinovat e stafful de campanie și conducerea partidului, nu are sens să ne mai ascundem. Eu am câștigat la Giurgiu, și în județ și în oraș, dar nu pe o strategie națională, ci pe o strategie județeană de campanie. Trebuie să știm ce vrem să facem, că de doi-trei ani tot peticim lucrurile fără să luăm decizii serioase, radicale, și lucrul ăsta ne-a costat”, a spus Niculae Bădălău.<br/><br/>Potrivit datelor provizorii, Klaus Iohannis a câștigat detașat alegerile prezidențiale (cu peste 65% din voturi) în fața candidatei PSD Viorica Dăncilă.</p>
    </article>
  </body>
</html>