<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816009"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T23:20:00+00:00"/>
    <meta property="og:title" content="Халеп вдига сватба с двойно разведен след US Open"/>
    <meta property="og:description" content="28-годишната румънска тенисистка Симона Халеп ще сключи брак с 40-годишния бизнесмен Тони Юруц догодина, съобщиха румънските медии. Според ..."/>
  </head>
  <body>
    <article>
      <h1>Халеп вдига сватба с двойно разведен след US Open</h1>
      <address><time datetime="2019-11-24T23:20:00+00:00">24 Nov 2019, 23:20</time> by <a rel="author">SPORTAL.BG</a></address>
      <p>28-годишната румънска тенисистка Симона Халеп ще сключи брак с 40-годишния бизнесмен Тони Юруц догодина, съобщиха румънските медии. Според Wowbiz.ro, сватбата ще се състои през септември 2020 г., след края на Откритото първенство на САЩ.</p>
      <p>Халеп ще каже "да" на половинката си в луксозен ресторант в нейния роден град Констанца. Двамата са планирали грандиозна сватба и гостите може да са повече от 1000.</p>
      <p>Сред тях ще има роднини на младоженците, много тенисисти и други известни спортисти. През октомври стана ясно, че Стере Халеп, баща на четвъртата ракета в света, е дал одобрението си за сватба, но е помолил да не се пришпорва събитието, за да не повлияе това негативно на кариерата на дъщеря му.</p>
      <figure>
        <embed-post data-src="https://www.instagram.com/p/B0LBNy9CDMu" data-service="Instagram"/>
      </figure>
      <p>"Всичко вече е обмислено до най-малките детайли. Симона е щастлива, че всичко вече е организирано. Разбира се, остават няколко въпроса - роклята на булката, костюмът на младоженеца, но всичко друго вече е готово “, споделя източникът.</p>
      <p>Избраникът на Халеп е с произход от Северна Македония. Той ръководи шест компании в Румъния и има връзки с високите етажи на властта и е много състоятелен. За него това ще е трети брак, като първите два са продължили доста кратко.</p>
      <p>
        <b>БГНЕС</b>
      </p>
    </article>
  </body>
</html>