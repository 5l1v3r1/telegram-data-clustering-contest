<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/maestro-luka-doncic-jos-jedna-cudesna-partija-393676.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T23:56:00+00:00"/>
    <meta property="og:title" content="MAESTRO Luka Dončić! Još jedna čudesna partija!"/>
    <meta property="og:description" content="Maveriksi dominirali u Hjustonu i napunili koš domaćinu, uz glavnu ulogu neverovatnog Luke Dončića."/>
  </head>
  <body>
    <article>
      <h1>MAESTRO Luka Dončić! Još jedna čudesna partija!</h1>
      <h2>Maveriksi dominirali u Hjustonu i napunili koš domaćinu, uz glavnu ulogu neverovatnog Luke Dončića.</h2>
      <address><time datetime="2019-11-24T23:56:00+00:00">24 Nov 2019, 23:56</time> by <a rel="author">Darko Mitrović</a></address>
      <p><b>Košarkaška noć u NBA ligi počela je pobedom Dalas Maveriksa, koji su kao gosti savladali Hjuston Rokitse sa 137:123.<br/></b><br/>Dalasu je ovo peta uzastopna, a ukupno jedanaesta pobeda od početka sezone, a Hjuston je pretrpeo treći poraz u nizu, ukupno šesti. <br/><br/>Već u prvoj četvrtini gosti su, na čelu sa briljantnim Lukom Dončićem, stavili do znanja Hjustonu da su došli po ceo plen. Čak 45 poena u prvih 12 minuta postigla je ekipa Dalasa, stekla 16 poena prednosti, a prednost je dodatno uvećala u drugom kvartalu. <br/><br/>Domaći nisu imali rešenja za Luku Dončića ni u nastavku meča, Slovenac je nemilosrdno punio njihov koš i do kraja se zaustavio na <b>41 poenu, uz 10 asistencija i 6 skokova.<br/></b><br/>Uz Dončića, raspoloženi su bili i Hardevej sa 31 poenom i Kristaps Porzingis sa 23 poena i 13 skokova. Naš reprezentativni centar Boban Marjanović večeras nije nastupio u ekipi Dalasa.<br/><br/>U Hjustonu, očekivano, Harden najefikasniji sa 32 poena, 11 asistencija i devet skokova, a pratio ga je Vestbruk sa 27 poena, 6 asistencija i 5 skokova.<br/>-</p>
      <figure>
        <embed-post data-src="https://www.instagram.com/p/B5Q4bivAUE6" data-service="Instagram"/>
      </figure>
      <p>-</p>
      <figure>
        <embed-post data-src="https://www.instagram.com/p/B5Q-tQ8Aopg" data-service="Instagram"/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/ameri-imaju-svoju-verziju-evo-zasto-je-divac-rekao-ne-za-doncica-393637.html"/>
        <a href="https://www.sportske.net/vest/kosarka/velika-misterija-kako-je-guduric-odusevio-lebrona-393609.html"/>
        <a href="https://www.sportske.net/vest/kosarka/cudesno-janis-kao-mozis-meloun-zek-izjednacio-istorijski-rekord-u-trojkama-393589.html"/>
        <a href="https://www.sportske.net/vest/kosarka/kao-nekad-pedja-stojakovic-on-fire-ali-u-odelu-bez-zagrevanja-pred-bjelicom-i-bogdanom-393588.html"/>
        <a href="https://www.sportske.net/vest/kosarka/koliko-ce-bogdan-odsustvovati-sa-terena-393504.html"/>
      </related>
    </article>
  </body>
</html>