<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/volynianky-pidnialysia-z-dna-turnirky/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T23:35:00+00:00"/>
    <meta property="og:title" content="Волинянки піднялися з дна «турнірки»"/>
    <meta property="og:description" content="Вихідними луцька волейбольна команда «Волинь-Університет-ОДЮСШ» приймала вдома вінницький «Білозгар-Університет». Дві впевнені домашні перемоги дозволили волинянками покращити своє турнірне становище, а подолянки залишилися на останньому місці"/>
  </head>
  <body>
    <article>
      <h1>Волинянки піднялися з дна «турнірки»</h1>
      <address>
        <time datetime="2019-11-24T23:35:00+00:00">24 Nov 2019, 23:35</time>
      </address>
      <p>Вихідними луцька волейбольна команда «Волинь-Університет-ОДЮСШ» приймала вдома вінницький «Білозгар-Університет». Дві впевнені домашні перемоги дозволили волинянками покращити своє турнірне становище, а подолянки залишилися на останньому місці.<br/><br/>Перед стартом чемпіонату мало хто міг спрогнозувати, що два сильні середнячки пастимуть задніх після п’яти зіграних турів. Та історія обох колективів дуже схожа – різке омолодження складів. Через це у тренерів зараз дуже багато роботи, щоб підтягнути молодь до рівня Суперліги.<br/><br/>«У нас в один момент «вилетіла» фактично вся перша лінія – другий, третій та четвертий номери. У нас немає потужних спонсорів, щоб купляти чужих гравців. Тож доводиться вчергове сподіватися на талановитий резерв з обласної ДЮСШ. Є у нас кілька цікавих дівчат, які виступають у складі збірної України U-16 у Вищій лізі. Словом, волинська ОДЮСШ, яка подарувала вітчизняному жіночому волейболу чимало яскравих майстрів, продовжує працювати на совість», – розповів про справи команди наставник «Волині» <b>Богуслав Галицький.</b><br/><br/>За результатами шостого туру вже видно, що лучанки потроху вилазять з кризи старту сезону. Дві перемоги з однаковим рахунком 3:1 (25:16, 25:18, 23:25, 25:20) і 3:1 (15:25, 25:19, 30:28, 25:21) подарували нашій команді 6 залікових очок. А в «турнірці» підопічні Богуслава Галицького піднялися з восьмої на шосту позиції.<br/><br/>Тепер на волинянок чекає домашній тур другого етапу Кубку України. До Луцька завітають ВК «Полтавчанка», рівненська «Регіна» та лідер Вищої ліги столична «Легенда».<br/><br/>Нагадаємо, в ці дні збірна України U-16, яка базується на вихованках волинського волейболу,</p>
      <figure>
        <a href="https://www.volynnews.com/files/news/2019/11-24/281148/volik%20lutsk%202.jpg">
          <img src="https://www.volynnews.com/files/news/2019/11-24/281148/volik%20lutsk%202.jpg"/>
        </a>
      </figure>
      <figure>
        <a href="https://www.volynnews.com/files/news/2019/11-24/281148/volik%20lutsk.jpg">
          <img src="https://www.volynnews.com/files/news/2019/11-24/281148/volik%20lutsk.jpg"/>
        </a>
      </figure>
      <p><b><a href="https://www.volynnews.com/ua/news/all/volynianky-pidnialysia-z-dna-turnirky/../../../../news/all/lutski-voleybolistky-vidpravliatsia-v-hruziiu/">виступає у Тбілісі на чемпіонаті EEVZA.</a></b> Реклама</p>
    </article>
  </body>
</html>