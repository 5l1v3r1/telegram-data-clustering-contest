<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/seks/kad-zena-ne-uziva-u-seksu-lecenje/"/>
    <meta property="og:site_name" content="Krstarica"/>
    <meta property="article:published_time" content="2019-11-24T23:53:52+00:00"/>
    <meta property="og:title" content="Kad žena ne uživa u seksu – lečenje"/>
    <meta property="og:description" content="Gubitak želje, nedostatak orgazma ili bol tokom seksa kod žena - medicinski se naziva seksualna disfunkcija."/>
  </head>
  <body>
    <article>
      <h1>Kad žena ne uživa u seksu – lečenje</h1>
      <address><time datetime="2019-11-24T23:53:52+00:00">24 Nov 2019, 23:53</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2016/11/body-1303770_960_720.jpg"/>
        <figcaption>Foto: AndresHarker/Pixabay.com</figcaption>
      </figure>
      <p>Gubitak želje, nedostatak orgazma ili bol tokom seksa kod žena – medicinski se naziva <a href="https://www.krstarica.com/tag/seksualna-disfunkcija/">seksualna disfunkcija</a>.</p>
      <p>Seksualna disfukcija kod žena može se javiti povremeno ili periodično, a kod nekih stalno. Ovaj problem može se pojaviti u određenim situacijama, ali i pri svakom seksualnom odnosu.</p>
      <p>Ukoliko žena i njen partner ne mogu „sopstvenim snagama“ da reše ovaj problem, treba se javiti lekaru, a stručnjaci preporučuju neki od medicinskih ili alternativnih tretmana.</p>
      <p>
        <b>Medicinski tretmani</b>
      </p>
      <p>Delotvorni tretmani često zahtevaju razgraničavanje zdravstvenog stanja od hormonskih promena. Zbog toga postoji više lekova koje lekari prepisuju.</p>
      <related>
        <h4>Slični tekstovi</h4>
        <a href="https://www.krstarica.com/zivot/muskarci/muska-intima-nocu-se-dize-i-do-6-puta-orgazam-samo-6-sekundi/"/>
        <a href="https://www.krstarica.com/zdravlje/seks/ovo-su-4-najveca-zenska-problema-u-seksu/"/>
        <a href="https://www.krstarica.com/zivot/ljubav-i-seks/kako-nepogresivo-prepoznati-da-zena-glumi-orgazam/"/>
        <a href="https://www.krstarica.com/zdravlje/nega/internet-je-preplavljen-laznim-lekovima-i-preparatima/"/>
      </related>
      <p>– <b>Flibaserin</b> – prepisuje se ženama sa niskim seksualnim nagonom u premenopauzi uz savet da se nikako ne meša sa alkoholom zbog nuspojava. Ukoliko u periodu od osam nedelja nema poboljšanja, treba prestati sa uzimanjem leka.</p>
      <p>– <a href="https://www.krstarica.com/tag/estrogen/"><b>Estrogen</b> </a>– terapija obuhvata vaginalni prsten, kremu ili tablete. Poboljšava disfunkciju vaginalnog tonusa i elastičnost, povećava protok krvi u vagini i obezbeđuje bolje podmazivanje.</p>
      <p>– <b>Androgen</b> – terapija uvećanja <a href="https://www.krstarica.com/tag/testosteron/">testosterona</a>. Bez obzira na to što žene imaju mnogo manje testosterona nego muškarci, on je bitan u seksualnoj funkciji. Ova hormonska terapija zbog mogućih zdravstvenih problema zahteva praćenje stanja lekara.</p>
      <p>
        <b>Potencijalni nepotvrđeni tretmani</b>
      </p>
      <p>Postoje i tretmani za lečenje seksualne disfunkcije kod žena koji se povremeno koriste, a zvanično nisu odobreni:</p>
      <p>– <b>Tibolon</b> – sintetski steroid – lek koji se koristi za lečenje osteroporoze kod žena u postmenopauzi.</p>
      <p>– <b>Inhibitor fosfodiesteraze</b> – grupa lekova za lečenje erektilne disfunkcije kod muškaraca u lečenju ženske disfunkcije pokazuje rezultate.</p>
      <p>– <a href="https://www.krstarica.com/tag/vijagra/"><b>Vijagra</b> </a>– može se pokazati kao korisna za žene koje imaju seksualnu disfunkciju, ali samo ako nemaju nikakve zdravstvene probleme. Kombinacija sa bilo kojim drugim lekom može izazvati ozbiljne srčane probleme.</p>
      <p>Pitanja koja se tiču seksualne disfunkcije često su složena, pa se neretko dešava da ni najbolji lekovi ili tretmani ne mogu pomoći ukoliko su emocionalni i socijalni faktori nerešeni.</p>
      <p><b>Saveti</b> svim ženama sa problemima seksualne disfunkcije:</p>
      <ul>
        <li>izbegavajte alkohol</li>
        <li>ostavite cigarete</li>
        <li>budite fizički aktivni</li>
        <li>nađite vremena za odmor i opuštanje</li>
      </ul>
      <p>Pored svega navedenog, postoje i <b>obećavajuće terapije za poboljšanje seksualnog zadovoljstva</b>, a one podrazumevaju:</p>
      <p>– <b>Svesnost</b> – vrsta meditacije, bilo pojedinačne ili grupne, koja čini da žena poveća svest, prihvata realnost, posmatra svoje misli i emocije bez osude.</p>
      <p>– <a href="https://www.krstarica.com/tag/akupunktura/"><b>Akupunktura</b> </a>– ubadanje tankih iglica na određena mesta na telu tela može imati pozitivne efekte na seksualnu disfunkciju kod žena.</p>
      <p>–<a href="https://www.krstarica.com/tag/joga/"><b> Joga</b> </a>– niz položaja i kontrolisane vežbe disanja pomažu u fleksibilnosti tela i omogućuju miran um. Pojedine vežbe mogu kanalisati seksualnu energiju i poboljšati funkciju.</p>
      <p>
        <b>Kao zaključak</b>
      </p>
      <p>Na osnovu svega navedenog, može se zaključiti da u svakoj fazi života može doći do promene seksualnih želja, uzbuđenja i zadovoljstva.</p>
      <p>Prilagođavanje i prihvatanje tih promena znači istraživanje novih aspekata svoje seksualnosti radi bolje seksualne funkcije.</p>
    </article>
  </body>
</html>