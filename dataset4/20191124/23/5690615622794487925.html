<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837563-atlanta-bez-malinovskogo-zaznala-porazki-vid-lidera-seriyi-a"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T23:15:00+00:00"/>
    <meta property="og:title" content="&quot;Атланта&quot; без Маліновського зазнала поразки від лідера Серії А"/>
    <meta property="og:description" content="КИЇВ. 24 листопада. УНН. Італійська &quot;Атланта&quot; півзахисника збірної України Руслана Маліновського провела домашній поєдинок 13 туру італійської Серії А проти …"/>
  </head>
  <body>
    <article>
      <h1>"Атланта" без Маліновського зазнала поразки від лідера Серії А</h1>
      <address><time datetime="2019-11-24T23:15:00+00:00">24 Nov 2019, 23:15</time> by <a rel="author">Сергій Куркович</a></address>
      <p><b>КИЇВ. 24 листопада. УНН.</b> Італійська "Атланта" півзахисника збірної України Руслана Маліновського провела домашній поєдинок 13 туру італійської Серії А проти "Ювентуса", передає <b>УНН</b> з посиланням на сайт клубу з Бергамо.</p>
      <p>За присутності 20 899 уболівальників на стадіоні “Атлеті Адзуррі д’Італія” господарі зазнали фіаско з рахунком 1:3.</p>
      <p>У першій половині фанати на стадіоні не побачили голів. Близьким до цього був гамбійський нападник клубу з Бергамо Муса Барроу, який не зміг реалізувати 11-метровий удар. По перерві Муса виявився асистентом при взятті воріт у виконанні Госенса. Однак заключну 15-хвилинку чинні чемпіони провели результативно. Дубль оформив Ігуаїн, ще одного разу відзначився Дібала — 1:3.</p>
      <p>Примітно, що головний рефері матчу Роккі продемонстрував одразу 8 жовтих карток у баталії.</p>
      <p>Українець Маліновський пропускав гру через вилучення у попередній грі чемпіонату.</p>
      <p>Додамо також, “Ювентус” набрав 35 очок і втримує лідерство у таблиці, випереджаючи на один “Інтер”, який виграв зустріч у “Торіно” (3:0). “Аталанта” з 22 балами шоста.</p>
    </article>
  </body>
</html>