<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/item/490378-giorgos-giannias-sto-proto-mou-spiti-sti-glyfada-mename-mazi-me-ton-nino"/>
    <meta property="og:site_name" content="thestival.gr"/>
    <meta property="article:published_time" content="2019-11-24T23:28:00+00:00"/>
    <meta property="og:title" content="Γιώργος Γιαννιάς: Στο πρώτο μου σπίτι στη Γλυφάδα μέναμε μαζί με τον Νίνο…"/>
    <meta property="og:description" content="Ο Γιώργος Γιαννιάς έδωσε συνέντευξη στο περιοδικό People και μίλησε μεταξύ άλλων και για τη συμμετοχή του στο Just the 2 of us καθώς υπήρξε ο coach της της ραδιοφωνικής παραγωγού Ράνιας Κωστάκη, το 2014."/>
  </head>
  <body>
    <article>
      <h1>Γιώργος Γιαννιάς: Στο πρώτο μου σπίτι στη Γλυφάδα μέναμε μαζί με τον Νίνο…</h1>
      <address><time datetime="2019-11-24T23:28:00+00:00">24 Nov 2019, 23:28</time> by <a rel="author">Ελευθερια Γιαλταδη</a></address>
      <p>Ο Γιώργος Γιαννιάς έδωσε συνέντευξη στο περιοδικό People και μίλησε μεταξύ άλλων και για τη συμμετοχή του στο Just the 2 of us καθώς υπήρξε ο coach της της ραδιοφωνικής παραγωγού Ράνιας Κωστάκη, το 2014.</p>
      <p>«Ήταν κάτι που αποφασίσαμε να κάνουμε μαζί με την Ράνια. Σε γενικές γραμμές ήταν ωραία εμπειρία και πέρασα καλά. Είμαι, όμως, από τους ανθρώπους που λένε τα πράγματα με το όνομά τους: Κάποια στιγμή, προς το τέλος, με είχαν ενοχλήσει κάποια πράγματα και το πήρα πολύ σοβαρά. Έκτοτε μου έχουν έγιναν προτάσεις για το Dancing with the stars, αλλά και για το YFSF. Για να είμαι, όμως, ειλικρινής, δεν μου αρέσουν οι δημόσιες σχέσεις. Επίσης, δεν με ενδιαφέρει καθόλου να τις κάνω για να ωφεληθώ σε κάτι. Και αυτό ισχύει και για την τηλεόραση».</p>
      <p>
        <b>Το Just the 2 of us επιστρέφει στις οθόνες μας και παρουσιαστής θα είναι ο Νίκος Κοκλώνης. Θα ήθελε ο Γιώργος να συμμετέχει ξανά;</b>
      </p>
      <p>«Σαν κριτής θα έλεγα ναι, αλλά όχι σαν παίκτης».</p>
      <p>
        <b>Ο Γιώργος Γιαννιάς ήρθε στην Αθήνα το 2001. Ένα χρόνο μετά είχε ξεκινήσει να προβάλλεται στον ΑΝΤ1, το Fame Story. Στους παίκτες είχαμε δει και τον Νίνο με καταγωγή από τη Ρόδο. Γνωρίζονται οι δύο τραγουδιστές.</b>
      </p>
      <p>«Στο πρώτο μου σπίτι στη Γλυφάδα, μέναμε μαζί με τον Νίνο, με τον οποίο κάναμε πολύ παρέα εκείνη την εποχή. Είχε προηγηθεί η γνωριμία μας σε ένα μαγαζί που εμφανιζόμουν στη Ρόδο. Κάποια στιγμή, μου έστειλε ένα μήνυμα που έγραφε:«Ρε μικροφωνιάρη, πως γίνεται να έρθω και εγώ στην Αθήνα’’. Κάπως έτσι τον κάλεσα και δέσαμε. Ήταν καταπληκτικός συγκάτοικος. Πηγαίναμε με τα πόδια στη Γλυφάδα. Παρ’ όλες τις δυσκολίες, χωρίς λεφτά και δουλειά, τα χρόνια ήταν όμορφα. Πριν βγει το Fame Story στον αέρα, με είχε ρωτήσει η Μαργαρίτα η Δρούτσα αν έχω κάποιον να της προτείνω για το παιχνίδι και αμέσως της είπα για τον Νίνο. Ο Νίνο ξεχώριζε, έλαμπε και είχε άστρο. Από εκεί και πέρα μπήκε στο Fame Story και έγινε αυτό που έγινε».</p>
      <p>
        <b>Ποια είναι η σχέση τους σήμερα;</b>
      </p>
      <p>«Όταν βρεθούμε θα μιλήσουμε, αλλά δεν έχουμε την επικοινωνία που είχαμε στο παρελθόν. Οι ζωές μας άλλαξαν και χαθήκαμε».</p>
    </article>
  </body>
</html>