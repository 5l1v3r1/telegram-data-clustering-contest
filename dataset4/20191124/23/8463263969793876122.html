<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/skoki-narciarskie/856108/skoki-narciarskie-puchar-swiata-201920-jest-decyzja-w-sprawie-startu-piotra-zyly"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T23:45:38+00:00"/>
    <meta property="og:title" content="Skoki narciarskie. Puchar Świata 2019/20. Jest decyzja w sprawie startu Piotra Żyły w Ruce"/>
    <meta property="og:description" content="Piotr Żyła, który miał groźnie wyglądający upadek podczas niedzielnego konkursu Pucharu Świata w Wiśle, ostatecznie pojedzie z kadrą na kolejne zawody do Finlandii."/>
  </head>
  <body>
    <article>
      <h1>Skoki narciarskie. Puchar Świata 2019/20. Jest decyzja w sprawie startu Piotra Żyły w Ruce</h1>
      <address><time datetime="2019-11-24T23:45:38+00:00">24 Nov 2019, 23:45</time> by <a rel="author" href="https://sportowefakty.wp.pl/autor/piotr-bobakowski" target="_blank">Piotr Bobakowski</a></address>
      <h4>Piotr Żyła, który miał groźnie wyglądający upadek podczas niedzielnego konkursu Pucharu Świata w Wiśle, ostatecznie pojedzie z kadrą na kolejne zawody do Finlandii.</h4>
      <related>
        <a href="https://sportowefakty.wp.pl/skoki-narciarskie/856023/skoki-narciarskie-ps-wisla-2019-piotr-zyla-prawdopodobnie-wystartuje-w-kolejnych"/>
      </related>
      <p>"W zawodach Pucharu Świata w Ruce wystartują: Kamil Stoch, Dawid Kubacki, Piotr Żyła, Maciej Kot, Jakub Wolny, Stefan Hula i Klemens Murańka" - poinformował oficjalnie na swoim twitterowym koncie.</p>
      <p>Trener <a href="https://sportowefakty.wp.pl/skoki-narciarskie/michal-dolezal">Michal Doleżal</a> decyzję ws. wyjazdu Żyły do Finlandii uzależniał od wyników badania tomografem, które reprezentant Polski przeszedł w szpitalu w Bielsku-Białej. W trakcie niedzielnego konkursu indywidualnego PŚ w Wiśle <a href="https://sportowefakty.wp.pl/skoki-narciarskie/piotr-zyla">Piotr Żyła</a> uderzył głową w zeskok (<a href="https://sportowefakty.wp.pl/skoki-narciarskie/856008/skoki-narciarskie-puchar-swiata-wisla-2019-zobacz-upadek-piotra-zyly-reakcja-ada">WIĘCEJ TUTAJ</a>) i jego występ w Ruce stanął pod znakiem zapytania.</p>
      <p>- Było widać, że mocno uderzył głową. To są trudne sytuacje dla trenera i nie ukrywam, że lekko ugięły się pode mną nogi - skomentował Doleżal.</p>
      <p>Na szczęście, lekarze mieli dobre wieści do przekazania. Tomografia komputerowa nie wykazała bowiem żadnych skutków ubocznych uderzenia w głowie 32-letniego skoczka (<a href="https://sportowefakty.wp.pl/skoki-narciarskie/856069/skoki-narciarskie-ps-wisla-2019-piotr-zyla-po-badaniu-tomografem-dobre-wiesci-ze">WIĘCEJ TUTAJ</a>).</p>
      <p>Plan zawodów PŚ w Ruce zakłada rozegranie dwóch konkursów indywidualnych - w sobotę (30 listopada) i niedzielę (1 grudnia). Oficjalny trening i kwalifikacje do sobotniego konkursu odbędą się w piątek (29 listopada).</p>
      <figure>
        <iframe data-src="https://twitter.com/pzn_pl/status/1198710153325031430?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>WP SportoweFakty</p>
    </article>
  </body>
</html>