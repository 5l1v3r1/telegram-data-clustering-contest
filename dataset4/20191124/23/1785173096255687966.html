<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/mehedinti-40-de-persoane-evacuate-una-cu-arsuri-si-doua-intoxicate-cu-fum-in-urma-unui-incendiu-1922401924382019112319179571"/>
    <meta property="og:site_name" content="News.ro"/>
    <meta property="article:published_time" content="2019-11-24T23:19:38+00:00"/>
    <meta property="og:title" content="Mehedinţi: 40 de persoane evacuate, una cu arsuri şi două intoxicate cu fum, în urma unui incendiu"/>
    <meta property="og:description" content="Un incendiu a izbucnit, duminică seară, într-un bloc din municipiul Drobeta Turnu Severin, 40 de persoane fiind evacuate, două intoxicate cu fum şi una cu arsuri la mâini."/>
  </head>
  <body>
    <article>
      <h1>Mehedinţi: 40 de persoane evacuate, una cu arsuri şi două intoxicate cu fum, în urma unui incendiu</h1>
      <address><time datetime="2019-11-24T23:19:38+00:00">24 Nov 2019, 23:19</time> by <a rel="author">Liliana Iedu</a></address>
      <p>
        <b>Un incendiu a izbucnit, duminică seară, într-un bloc din municipiul Drobeta Turnu Severin, 40 de persoane fiind evacuate, două intoxicate cu fum şi una cu arsuri la mâini.</b>
      </p>
      <p>Potrivit reprezentanţilor Inspectoratului pentru Situaţii de Urgenţă Mehedinţi, duminică seară a izbucnit un incendiu într-un apartament de pe Calea Timişoarei.</p>
      <p>”O persoană care a suferit arsuri la membrele superioare primeşte îngrijiri medicale de la paramedicii SMURD. Alte două persoane au fost intoxicate cu fum, dar refuză transportul la spital”, a transmis ISU Mehedinţi.</p>
      <p>În urma incendiului, 40 de persoane care locuiesc în imobil au fost evacuate.</p>
      <p>Incendiul a fost lichidat la scurt timp după sosirea pompierilor, iar aceştia urmează să stabilească exact de la ce a pornit focul.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>