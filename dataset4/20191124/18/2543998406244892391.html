<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170997/terzic-otvoreno-srbima-hrvatima-regionalna-liga-nemoguca-tenk-marakani-simbol-borbenog-duha-kluba"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T18:47:00+00:00"/>
    <meta property="og:title" content="Terzić otvoreno o Srbima i Hrvatima: Regionalna liga je nemoguća, tenk na &quot;Marakani&quot; je simbol borbenog duha kluba!"/>
    <meta property="og:description" content="Fudbaleri Crvene zvezde sastaju se sa Bajernom u meču 5. kola grupne faze Lige šampiona koji se igra se u utorak od 21 sat na stadionu &quot;Rajko Mitić&quot;, a pred reprizu polufinala Kupa evropskih šampiona iz 1991, godine, generalni direktor kluba Zvezda Terzić govorio je za hrvatske medije o &quot;večnoj&quot; temi koja gori na Balkanu."/>
  </head>
  <body>
    <article>
      <h1>Terzić otvoreno o Srbima i Hrvatima: Regionalna liga je nemoguća, tenk na "Marakani" je simbol borbenog duha kluba!</h1>
      <h2>Fudbaleri Crvene zvezde sastaju se sa Bajernom u meču 5. kola grupne faze Lige šampiona koji se igra se u utorak od 21 sat na stadionu "Rajko Mitić", a pred reprizu polufinala Kupa evropskih šampiona iz 1991, godine, generalni direktor kluba Zvezda Terzić govorio je za hrvatske medije o "večnoj" temi koja gori na Balkanu.</h2>
      <address><time datetime="2019-11-24T18:47:00+00:00">24 Nov 2019, 18:47</time> by <a rel="author">Večernji list</a></address>
      <p>On je u opširnom intervjuu za Večernji list objasnio situaciju u klubu, ali i istakao svoj odnos sa navijačima. Takođe, dotakao se i teme Regionalne lige.</p>
      <p>- Od rata su prošle 24 godine i ta liga nije zaživela i mislim da nikad i neće. I dalje postoji antagonizam, neprijateljstvo. Nismo spremni ni mi, ni vi. Na stranu što su navijačke grupi i tu i tamo protiv, čak ni to nije ključno. Svi bismo imali korist, pre svega finansijsku, bili bismo stabilniji. Nije isto da li je na Maksimiru Slaven Belupo ili Zvezda, kao što nije isto dolazi li u Beograd Hajduk ili Radnik iz Surdulice. Neće to zaživeti.</p>
      <p>- U košarci to može proći jer kroz nju se ne provlači pitanje nacionalnog identiteta kao kroz fudbal. Kad sam saznao koliko je koštala organizacija one dve utakmice reprezentacija Srbije i Hrvatske u Beogradu i Zagrebu 2013, rekao sam da je to neisplativo. Uopšte ne razmišljam o obnovi te lige - rekao je on.</p>
      <p>On je istakao i da bi "uz konsultacije" doveo igrača Dinama u Zvezdu.</p>
      <p>- Nisam pristalica zatvaranja u nacionalne okvire. Globalizacija je izbrisala granice, a profit postavlja pravila. Mi bismo da Zvezda igra u Ligi šampiona, ali da igra 11 Srba. Voleo bih da je tako, ali to je iluzija. Nama su najskuplji srpski igrači. Sve što vredi ode van, a stranci su nam jako pomogli da se stabilizujemo, od onih prvih koji su stigli 2015, počevši s Ibanjezom. Što se tiče igrača iz regije, mi smo, uvažavajući emocije naših navijača, prepustili Zdravku Mamiću i Dinamu iz Zagreba kao najvećem konkurentu u regiji nepresušan izvor igrača. Poštujem mišljenje severne tribine iako se često ne slažemo.</p>
      <p>- Ali uvažavam jer znam da ga neće menjati. Oni se ne mešaju u operativno poslovanje kluba, poštena su grupa i zato imaju snagu. Ne postoje jedan ili dva lidera s kojima možeš razgovarati, imaju 40 vođa! No, dok ne postignu konsenzus, ne odlazi se sa sastanka. I jednom kad zauzmu stav, više ga ne menjaju. Ne pokušavam ih mijenjati jer je to nemoguće - rekao je Terzić.</p>
      <p>Takođe, Terzić je govorio i o tenku koji je izazvao veliku pažnju medija.</p>
      <p>- Da. Tenk je simbol borbenog duha kluba, a ne rata, kako su pokušali da predstave neki opozicioni mediji i lideri, spominjući Vukovar, Oluju. Budalaštine! Tenk je i na stadionu CSKA. To je samo maketa.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170926/Jedan-najboljih-najpoznatijih-centru-Marakane-Milioner-glavni-arbitar-susreta-Zvezde-Bajerna"/>
        <a href="http://republika.rs/sport/fudbal/170950/Ilija-Gromovnik-Zvezda-moze-opet-srusi-Bajern-verujem"/>
        <a href="http://republika.rs/sport/fudbal/170984/Van-Para-nema-samopouzdanje"/>
      </related>
    </article>
  </body>
</html>