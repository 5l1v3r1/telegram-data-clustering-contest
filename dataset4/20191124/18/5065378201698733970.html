<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032108/kakokairia-ektakti-anakoinosi-gia-epikindyna-kairika-fainomena-sti-makedonia-tis-epomenes-ores"/>
    <meta property="og:site_name" content="Newsbomb"/>
    <meta property="article:published_time" content="2019-11-24T18:28:44+00:00"/>
    <meta property="og:title" content="Κακοκαιρία: Έκτακτη ανακοίνωση για επικίνδυνα καιρικά φαινόμενα στη Μακεδονία τις επόμενες ώρες"/>
    <meta property="og:description" content="Για το έκτακτο δελτίο επιδείνωσης του καιρού της ΕΜΥ/ΕΜΚ, που ισχύει από σήμερα Κυριακή, μέχρι και την Τρίτη 26 Νοεμβρίου 2019 ενημερώνει η Περιφέρεια Κεντρικής Μακεδονίας."/>
  </head>
  <body>
    <article>
      <h1>Κακοκαιρία: Έκτακτη ανακοίνωση για επικίνδυνα καιρικά φαινόμενα στη Μακεδονία τις επόμενες ώρες</h1>
      <h2>Για το έκτακτο δελτίο επιδείνωσης του καιρού της ΕΜΥ/ΕΜΚ, που ισχύει από σήμερα Κυριακή, μέχρι και την Τρίτη 26 Νοεμβρίου 2019 ενημερώνει η Περιφέρεια Κεντρικής Μακεδονίας.</h2>
      <address><time datetime="2019-11-24T18:28:44+00:00">24 Nov 2019, 18:28</time> by <a rel="author">Newsroom</a></address>
      <p>Η ΠΚΜ προειδοποιεί να είναι σε ετοιμότητα - επιφυλακή όλοι οι εμπλεκόμενοι φορείς, ειδικά στις περιοχές όπου εκδηλώθηκαν έντονα καιρικά φαινόμενα το τελευταίο διάστημα (όπως στη Χαλκιδική), αλλά και όπου υπάρχουν ρέματα και χείμαρροι. Επίσης, με εντολή του περιφερειάρχη Απόστολου Τζιτζικώστα, όλος ο μηχανισμός της ΠΜΚ θα είναι <b>σε ετοιμότητα για την αντιμετώπιση των καιρικών φαινομένων, που αναμένονται.</b></p>
      <p>Παράλληλα, η Αυτοτελής Διεύθυνση Πολιτικής Προστασίας της Περιφέρειας Κεντρικής Μακεδονίας <b>συνιστά στους πολίτες να είναι ιδιαίτερα προσεκτικοί,</b> μεριμνώντας για τη λήψη μέτρων αυτοπροστασίας από κινδύνους, που προέρχονται από την εκδήλωση των έντονων καιρικών φαινομένων.</p>
      <p>Ειδικότερα, συνιστά στους πολίτες <b>να ακολουθούν πιστά τις οδηγίες των κατά τόπους αρμοδίων φορέων, της τροχαίας, κ.α</b>. και να ενημερώνονται από την ιστοσελίδα της Περιφέρειας Κεντρικής Μακεδονίας. Να αποφεύγουν εργασίες υπαίθρου, ή εργασίες στη θάλασσα κατά τη διάρκεια των έντονων φαινομένων, να αποφεύγουν τη διέλευση με όχημα, ή πεζοί, χειμάρρων, ρεμάτων, να φροντίζουν για τον εφοδιασμό σε καύσιμα και για την λειτουργικότητα των οχημάτων τους, να ασφαλίσουν αντικείμενα που μπορεί να παρασυρθούν από νερό, ή ανέμους, κ.α.</p>
      <p>Πηγή: ΑΠΕ-ΜΠΕ</p>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/kosmos/story/1032055/kairos-prosoxi-ektakti-proeidopoiisi-arnaoytogloy-gia-ta-entona-kairika-fainomena-photos">Καιρός: Προσοχή! Εκτακτη προειδοποίηση Αρναούτογλου για τα έντονα καιρικά φαινόμενα (Photos)</a>
        </b>
      </p>
      <related>
        <a href="https://www.newsbomb.gr/ellada/story/1032106/kefalonia-demena-ta-ploia-logo-ton-thyellodon-anemon"/>
        <a href="https://www.newsbomb.gr/ellada/story/1032103/ektakto-deltio-emy-aytes-oi-perioxes-tha-pnigoyn-tis-epomenes-ores-xartes"/>
        <a href="https://www.newsbomb.gr/ellada/story/1032102/kleista-sxoleia-25-11-dimos-agias-varvaras-stis-10-00-tha-anoixoyn-ta-sxoleia-logo-kakokairias"/>
      </related>
    </article>
  </body>
</html>