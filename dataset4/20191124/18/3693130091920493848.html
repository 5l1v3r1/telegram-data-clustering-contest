<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/aksaray-da-gelen-zarfin-icinde-kimyasal-madde-panigi-1211290.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T18:40:00+00:00"/>
    <meta property="og:title" content="Aksaray'da gelen zarfın içinde kimyasal madde paniği"/>
    <meta property="og:description" content="Aksaray'da iş yerine gelen zarfı akşam eve gelince açan kişi ile ailesi, iddiaya göre zarfın içindeki tozdan kaynaklı rahatsızlandı. Mide bulantısı ve baş dönmesi yaşayan aile bireyleri polis, AFAD ve sağlık ekipleri tarafından binanın önüne kurulan çadırda karantinaya alındı, binadakiler ise tahliye edildi."/>
  </head>
  <body>
    <article>
      <h1>Aksaray'da gelen zarfın içinde kimyasal madde paniği</h1>
      <h2>Aksaray'da iş yerine gelen zarfı akşam eve gelince açan kişi ile ailesi, iddiaya göre zarfın içindeki tozdan kaynaklı rahatsızlandı. Mide bulantısı ve baş dönmesi yaşayan aile bireyleri polis, AFAD ve sağlık ekipleri tarafından binanın önüne kurulan çadırda karantinaya alındı, binadakiler ise tahliye edildi.</h2>
      <address>
        <time datetime="2019-11-24T18:40:00+00:00">24 Nov 2019, 18:40</time>
      </address>
      <figure>
        <a href="http://www.bursadabugun.com/video/aksaray-da-gelen-zarfin-icinde-kimyasal-madde-panigi-114866.html">
          <img src="http://images.bursadabugun.com/video/2019/11/24/114866-5ddac5091b753.jpg"/>
        </a>
        <figcaption>Aksaray'da gelen zarfın içinde kimyasal madde paniği</figcaption>
      </figure>
      <p>Olay, akşam saatlerinde <b>Hamidiye Mahallesi 704 Sokak</b>'taki 5 katlı binanın 1'inci katında meydana geldi.</p>
      <p><b>Kimliği </b>öğrenilemeyen kişi iş yerine gelen zarfı, akşam evine gidince açtı. İddiaya göre, zarfın içindeki kimyasal olduğu düşünülen toz madde nedeniyle, kendisinde ve ailesinde, mide bulantısı ve baş dönmesi başladı. Bunun üzerine aile durumu sağlık ekiplerine bildirdi. Olay yerine çok sayıda, sağlık, <b>polis </b>ve <b>AFAD </b>ekibi sevk edildi.</p>
      <figure>
        <img src="https://images.bursadabugun.com/editor/haber/24112019/aksarayda-gelen-zarfin-icinde-kimyasal-madde-panigi-1-7045-dhaphoto1-5ddac02f44c7c.jpg"/>
      </figure>
      <p>
        <b>ARINMA ÇADIRI KURULDU, BİNADAKİLER TAHLİYE EDİLDİ</b>
      </p>
      <p>Olay yerine gelen <b>AFAD ekipleri</b>, kimyasal madde endişesi nedeniyle binanın önünü arınma çadırı kurdu. <b>Polis </b>ise binada oturanları güvenli bir şekilde tahliye etti. 4 kişi oldukları tahmin edilen aile bireyleri, bu çadırda karantinaya alındı. <b>Uzmanlar </b>tarafından burada yıkanan aile ardından hastaneye kaldırıldı. Olayla ilgili soruşturma sürdürülüyor.</p>
    </article>
  </body>
</html>