<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/maltempo-sindaci-prefettura-attesa-dellondata-piena-del-po/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-24T18:06:40+00:00"/>
    <meta property="og:title" content="Maltempo, sindaci in Prefettura in attesa della piena del Po. VIDEO"/>
    <meta property="og:description" content="REGGIO EMILIA – Il maltempo e le piogge che stanno flagellando in queste ore l’Italia, in Liguria è crollato un viadotto sull’A6 e si temono vittime, stanno innalzando ai livelli di guardia il fiume Po che si è gonfiato di circa un metro nelle ultime 24 ore. Si stima che nell’arco delle prossime 36 ore […]"/>
  </head>
  <body>
    <article>
      <h1>Maltempo, sindaci in Prefettura in attesa della piena del Po. VIDEO</h1>
      <address>
        <time datetime="2019-11-24T18:06:40+00:00">24 Nov 2019, 18:06</time>
      </address>
      <p>
        <b>Transiterà in provincia martedì. Nelle ultime 24 ore il livello dell’acqua è salito di circa un metro. La riunione lunedì mattina alle 9 a Reggio Emilia</b>
      </p>
      <ul>
        <li/>
      </ul>
      <ul>
        <li/>
      </ul>
      <p><b>REGGIO EMILIA</b> – Il <b>maltempo</b> e le <b>piogge</b> che stanno flagellando in queste ore l’Italia, in Liguria è crollato un viadotto sull’A6 e si temono vittime, stanno innalzando ai livelli di guardia il fiume Po che si è gonfiato di circa un metro nelle ultime 24 ore. Si stima che nell’arco delle prossime 36 ore si arrivi al livello di criticità elevata, ossia di colore rosso in alcune sezioni a valle di Torino. È quanto scrive, in una nota, l’Aipo, l’Agenzia Interregionale per il fiume Po.</p>
      <p><b>Nel reggiano il passaggio della piena è previsto per martedì</b>, al momento non ci sono allarmi particolari per la nostra zona anche se l’attenzione è massima. Domattina dalle 9 è stata convocata una riunione in Prefetttura alla quale partecipano i sindaci dei comuni rivieraschi per fare il punto della situazione. Questo per quanto riguarda la bassa, qualche problema nella zona ceramiche: il Comune di Scandiano ha deciso di chiudere la ciclabile all’altezza di via Pedemontana per il rischio idrogeologico dovuto all’innalzamento del torrente Tresinaro.</p>
    </article>
  </body>
</html>