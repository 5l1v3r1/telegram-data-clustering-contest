<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260473/ksekinise-i-kakokairia-giryonis-se-epifylaki-i-attiki-ektaktes-proeidopoiiseis-gia-ta-fainomena"/>
    <meta property="og:site_name" content="LiFO"/>
    <meta property="article:published_time" content="2019-11-24T18:56:00+00:00"/>
    <meta property="og:title" content="Ξεκίνησε η κακοκαιρία Γηρυόνης: Σε επιφυλακή η Αττική - Έκτακτες προειδοποιήσεις για τα φαινόμενα"/>
    <meta property="og:description" content="Σε ετοιμότητα ο κρατικός μηχανισμός για την κακοκαιρία Γηρυόνης"/>
  </head>
  <body>
    <article>
      <h1>Ξεκίνησε η κακοκαιρία Γηρυόνης: Σε επιφυλακή η Αττική - Έκτακτες προειδοποιήσεις για τα φαινόμενα</h1>
      <h2>Σε ετοιμότητα ο κρατικός μηχανισμός για την κακοκαιρία Γηρυόνης</h2>
      <address><time datetime="2019-11-24T18:56:00+00:00">24 Nov 2019, 18:56</time> by <a rel="author">NEWSROOM</a></address>
      <p>
        <b>Σε επιφυλακή έχουν τεθεί οι αρχές καθώς ξεκίνησε η επέλαση της <a href="https://www.lifo.gr/tags/%CE%9A%CE%B1%CE%BA%CE%BF%CE%BA%CE%B1%CE%B9%CF%81%CE%AF%CE%B1+%CE%93%CE%B7%CF%81%CF%85%CF%8C%CE%BD%CE%B7%CF%82">κακοκαιρίας Γηρυόνης </a>που θα ενταθεί τις επόμενες ώρες μέχρι αργά τη νύχτα.</b>
      </p>
      <p>Η έντονη κακοκαιρία στο σύνολο της χώρας, με βροχές και καταιγίδες που κατά τόπους θα είναι ισχυρές έως πολύ ισχυρές και κυρίως στα νότια ενδέχεται να συνοδευτούν από χαλαζοπτώσεις, ξεκινά από το βράδυ της Κυριακής και θα επεκταθεί σε τρεις φάσεις ενώ υπάρχουν προειδοποιήσεις πως είναι<a href="https://www.lifo.gr/now/greece/260444/meteo-dynitika-epikindyni-i-kakokairia-giryonis-poly-isxyra-fainomena-apo-to-vrady-tis-kyriakis"> δεινητικά επικίνδυνη.</a></p>
      <p>Δεμένα στα λιμάνια της Κεφαλονιάς, είναι ήδη τα πλοία που εκτελούν τα δρομολόγια Πόρος - Κυλλήνη και Σάμη - Πάτρα, λόγω των θυελλωδών ανέμων που πνέουν στο Ιόνιο. Νωρίς το απόγευμα, οι ριπές των ανέμων έφθαναν έως και τα 9 μποφόρ, γεγονός που απαγορεύει τον απόπλου των πλοίων. Στη Ζάκυνθο πραγματοποιήθηκε το δρομολόγιο των 17:00 από Κυλλήνη, αλλά στη συνέχεια αναμένεται να κλείσει η γραμμή έως και τις πρωινές ώρες της Δευτέρας.</p>
      <figure>
        <img src="https://www.lifo.gr/uploads/image/1571343/Girionis_Nov_241.jpg"/>
        <figcaption>Στη δορυφορική εικόνα φαίνεται το εκτεταμένο βαρομετρικό χαμηλό που σχετίζεται με την κακοκαιρία τις πρωινές ώρες της Κυριακής 24/11 με κέντρο 998hPa στην Κορσική.</figcaption>
      </figure>
      <figure>
        <img src="https://www.lifo.gr/uploads/image/1571344/Girionis_Nov_24_251.jpg"/>
        <figcaption>Στον προγνωστικό χάρτη παρουσιάζονται οι αθροιστικές ποσότητες υετού (βροχές/καταιγίδες) του "Γηρυόνη", έως τις βραδινές ώρες της Δευτέρας 25/11.</figcaption>
      </figure>
      <p>
        <b>Ανακοίνωση της Περιφέρειας Κεντρικής Μακεδονίας για έκτακτα επικίνδυνα καιρικά φαινόμενα</b>
      </p>
      <p>Για το έκτακτο δελτίο επιδείνωσης του καιρού της ΕΜΥ/ΕΜΚ, που ισχύει από σήμερα Κυριακή, μέχρι και την Τρίτη 26 Νοεμβρίου 2019 ενημερώνει η Περιφέρεια Κεντρικής Μακεδονίας.</p>
      <p>Η ΠΚΜ προειδοποιεί να είναι σε ετοιμότητα - επιφυλακή όλοι οι εμπλεκόμενοι φορείς, ειδικά στις περιοχές όπου εκδηλώθηκαν έντονα καιρικά φαινόμενα το τελευταίο διάστημα (όπως στη Χαλκιδική), αλλά και όπου υπάρχουν ρέματα και χείμαρροι. Επίσης, με εντολή του περιφερειάρχη Απόστολου Τζιτζικώστα, όλος ο μηχανισμός της ΠΜΚ θα είναι σε ετοιμότητα για την αντιμετώπιση των καιρικών φαινομένων, που αναμένονται.</p>
      <p>Παράλληλα, η Αυτοτελής Διεύθυνση Πολιτικής Προστασίας της Περιφέρειας Κεντρικής Μακεδονίας συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους, που προέρχονται από την εκδήλωση των έντονων καιρικών φαινομένων.</p>
      <p>Ειδικότερα, συνιστά στους πολίτες να ακολουθούν πιστά τις οδηγίες των κατά τόπους αρμοδίων φορέων, της τροχαίας, κ.α. και να ενημερώνονται από την ιστοσελίδα της Περιφέρειας Κεντρικής Μακεδονίας. Να αποφεύγουν εργασίες υπαίθρου, ή εργασίες στη θάλασσα κατά τη διάρκεια των έντονων φαινομένων, να αποφεύγουν τη διέλευση με όχημα, ή πεζοί, χειμάρρων, ρεμάτων, να φροντίζουν για τον εφοδιασμό σε καύσιμα και για την λειτουργικότητα των οχημάτων τους, να ασφαλίσουν αντικείμενα που μπορεί να παρασυρθούν από νερό, ή ανέμους.</p>
      <figure>
        <img src="https://www.lifo.gr/uploads/image/1571345/20470849.jpg"/>
      </figure>
      <p>
        <b>Σε επιφυλακή η Αττική</b>
      </p>
      <p>Σε επιφυλακή είναι από το πρωί οι υπηρεσίες της Περιφέρειας Αττικής, με εντολή του περιφερειάρχη Αττικής Γιώργου Πατούλη, λόγω της αναμενόμενης επιδείνωσης των καιρικών φαινομένων που θα πλήξουν την Αττική, από τις βραδινές μέχρι και τις πρωινές ώρες της Δευτέρας.</p>
      <p>Επίσης, ο αντιπεριφερειάρχης Δυτικής Αττικής, Λευτέρης Κοσμόπουλος, συγκάλεσε το πρωί εκτάκτως το Συντονιστικό Όργανο Πολιτικής Προστασίας της Περιφερειακής Ενότητας για τον καλύτερο συντονισμό των απαιτούμενων ενεργειών. Πλέον όλες οι υπηρεσίες είναι σε επιφυλακή έχοντας μεριμνήσει για τους καθαρισμούς των ρεμάτων και σε συνεργασία με τους Δήμους.</p>
      <p>Στο πλαίσιο αυτό ο δήμαρχος Αγ. Βαρβάρας Λάμπρος Μίχος με επείγουσα ανακοίνωση, λόγω της αναμενόμενης ισχυρής καταιγίδας και των θυελλωδών ανέμων, που πιθανότατα πλήξουν και το δήμο ενημερώνει ότι: Τα σχολεία θα ανοίξουν στις 10 η ώρα το πρωί.</p>
      <p>Επίσης καλεί τους δημότες να μην βγάλουν απορρίμματα σήμερα μετά την έκτακτη αποκομιδή τους που πραγματοποίησε λόγω της κατάστασης, την Κυριακή το απόγευμα. Ακόμη καλεί όλους να ελέγξουν τα λούκια και τις υδρορροές, να ασφαλίσουν ή να αποσύρουν αντικείμενα που μπορεί να μετακινηθούν, όπως πινακίδες, γλάστρες, καρότσια, τζάμια τέντες κ.λ.π. και γενικά «όλα τα αντικείμενα που μπορεί να αποκολληθούν από στέγες και μπαλκόνια», όπως να αποφεύγονται και οι άσκοπες μετακινήσεις».</p>
      <p>Τέλος η Περιφέρεια Αττικής συνιστά στους πολίτες να ενημερώνονται για την εξέλιξη των καιρικών φαινομένων και να λαμβάνουν τα αναγκαία μέτρα αυτοπροστασίας. Για το λόγο μπορούν να επισκέπτονται την σχετική ιστοσελίδα της Περιφέρειας στον παρακάτω σύνδεσμο: http://www.patt.gov.gr/site/index.php?option=com_content&amp;view=category&amp;id=337&amp;Itemid=375</p>
      <figure>
        <img src="https://www.lifo.gr/uploads/image/1571346/Gir_Att_Nov25.jpg"/>
        <figcaption>Ισχυρές βροχές και καταιγίδες θα εκδηλωθούν στο νομό Αττικής και στην πόλη της Αθήνας από τις πρώτες πρωινές ώρες έως και το μεσημέρι της Δευτέρας 25/11, όπως φαίνεται και στο χάρτη</figcaption>
      </figure>
      <p>
        <b>Το νεότερο δελτίο της ΕΜΥ για την κακοκαιριά Γηρυόνης</b>
      </p>
      <p>Κακοκαιρία με ισχυρές βροχές και καταιγίδες, που κατά τόπους θα συνοδεύονται από χαλαζοπτώσεις, προβλέπεται από το απόγευμα στα νησιά του Ιονίου, την Ήπειρο, τη δυτική Στερεά, την Πελοπόννησο και από τις βραδινές ώρες στην ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς στη Θεσσαλία με ανατολική επέκταση.</p>
      <p>Οι άνεμοι θα πνέουν νότιοι νοτιοανατολικοί 5 με 7 και στο Ιόνιο τοπικά 8 με 9 μποφόρ.</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Νεφώσεις με τοπικές βροχές, κυρίως στη δυτική και κεντρική Μακεδονία, όπου θα εκδηλωθούν και σποραδικές καταιγίδες, οι οποίες από τη νύχτα θα είναι κατά τόπους ισχυρές.</p>
      <p>Ανεμοι: Από ανατολικές διευθύνσεις 4 με 6 και από τη νύχτα τοπικά 7 μποφόρ.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με τοπικές βροχές και σποραδικές καταιγίδες που θα είναι κατά τόπους ισχυρές, αρχικά στα νησιά του Ιονίου και βαθμιαία στη δυτική Στερεά, τη δυτική Πελοπόννησο και την Ήπειρο.</p>
      <p>Ανεμοι: Νότιοι νοτιοανατολικοί 5 με 7 και στο Ιόνιο τοπικά 8 με 9 μποφόρ. Από τη νύχτα θα εξασθενήσουν και στα νότια θα στραφούν σε δυτικούς νοτιοδυτικούς.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με τοπικές βροχές και βαθμιαία σποραδικές καταιγίδες κατά τόπους ισχυρές στην ανατολική Πελοπόννησο και από τις βραδινές ώρες στην ανατολική Στερεά, την Εύβοια και πιθανώς από τη νύχτα στη Θεσσαλία.</p>
      <p>Ανεμοι: Ανατολικοί νοτιοανατολικοί 4 με 6 και τις βραδινές ώρες στα ανατολικά και νότια τοπικά 7 μποφόρ, με τάση ενίσχυσης τη νύχτα.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Αραιές νεφώσεις που γρήγορα θα πυκνώσουν και θα σημειωθούν τοπικές βροχές και τις βραδινές ώρες σποραδικές καταιγίδες, οι οποίες από τη νύχτα θα είναι κατά τόπους ισχυρές.</p>
      <p>Ανεμοι: Νοτιοανατολικοί 4 με 6 και τις βραδινές ώρες τοπικά 7 μποφόρ, με τάση ενίσχυσης τη νύχτα.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Αραιές νεφώσεις που βαθμιαία θα πυκνώσουν και από αργά το απόγευμα θα σημειωθούν τοπικές βροχές και από τη νύχτα σποραδικές καταιγίδες.</p>
      <p>Ανεμοι: Ανατολικοί νοτιοανατολικοί 4 με 6 και και τις βραδινές ώρες τοπικά 7 μποφόρ, με τάση ενίσχυσης τη νύχτα.</p>
      <p>ΑΤΤΙΚΗ</p>
      <p>Καιρός: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες, οι οποίες από τις βραδινές ώρες θα είναι κατά τόπους ισχυρές.</p>
      <p>Ανεμοι: Ανατολικοί νοτιοανατολικοί 4 με 6 και τη νύχτα τοπικά 7 μποφόρ.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις με τοπικές βροχές και από αργά το απόγευμα σποραδικές καταιγίδες, οι οποίες από τη νύχτα θα είναι κατά τόπους ισχυρές.</p>
      <p>Ανεμοι: Από ανατολικές διευθύνσεις 4 με 6 και τη νύχτα τοπικά 7 μποφόρ.</p>
      <p>
        <b>ΠΡΟΓΝΩΣΗ ΓΙΑ ΔΕΥΤΕΡΑ</b>
      </p>
      <p>Κακοκαιρία με ισχυρές βροχές και καταιγίδες, που κατά τόπους θα συνοδεύονται από χαλαζοπτώσεις. Πιο συγκεκριμένα θα επηρεαστούν τις πρωινές ώρες τα νησιά του Ιονίου, η δυτική Στερεά, η δυτική Πελοπόννησος και πιθανώς η Ήπειρος, μέχρι τις προμεσημβρινές ώρες η ανατολική Στερεά, η ανατολική Πελοπόννησος, η Εύβοια, η Κρήτη, μέχρι το απόγευμα η Θεσσαλία, οι Σποράδες, οι Κυκλάδες, τα νησιά του βορείου και του ανατολικού Αιγαίου και μέχρι τις βραδινές ώρες η δυτική και κεντρική Μακεδονία και τα Δωδεκάνησα.</p>
      <p>Οι άνεμοι θα πνέουν ανατολικοί νοτιοανατολικοί 5 με 7 και στο Αιγαίο τοπικά 8 με 9 μποφόρ. Βαθμιαία από τα δυτικά θα στραφούν σε</p>
      <p>δυτικούς νοτιοδυτικούς και θα εξασθενήσουν. Η θερμοκρασία θα σημειώσει πτώση ως προς τις μέγιστες τιμές κυρίως στα βόρεια.</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Νεφώσεις με βροχές και καταιγίδες, οι οποίες στη δυτική και κεντρική Μακεδονία, θα είναι κατά τόπους ισχυρές μέχρι τις βραδινές ώρες.</p>
      <p>Ανεμοι: Από ανατολικές διευθύνσεις 5 με 7 και τοπικά 8 μποφόρ. Τις βραδινές ώρες θα εξασθενήσουν και θα στραφούν στα δυτικά σε βόρειους βορειοδυτικούς.</p>
      <p>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με βροχές και καταιγίδες, οι οποίες τις πρωινές ώρες θα είναι κατά τόπους ισχυρές στα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>Ανεμοι: Στα βόρεια νότιοι νοτιοανατολικοί 5 με 7 που γρήγορα θα εξασθενήσουν. Στα νότια δυτικοί νοτιοδυτικοί 4 με 6 μποφόρ.</p>
      <p>Θερμοκρασία: Από 10 έως 18 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις προμεσημβρινές ώρες στην ανατολική Πελοπόννησο, την ανατολική Στερεά, την Εύβοια και μέχρι το απόγευμα στη Θεσσαλία και τις Σποράδες. Τα φαινόμενα από αργά το απόγευμα θα σταματήσουν.</p>
      <p>Ανεμοι: Ανατολικοί νοτιοανατολικοί 5 με 7 και στα ανατολικά τοπικά 8 μποφόρ. Βαθμιαία από τα νότια θα στραφούν σε δυτικούς νοτιοδυτικούς 4 με 6 μποφόρ.</p>
      <p>Θερμοκρασία: Από 10 έως 20 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι τις μεσημβρινές ώρες στην Κρήτη και μέχρι το απόγευμα στις Κυκλάδες. Τα φαινόμενα τις βραδινές ώρες θα εξασθενήσουν.</p>
      <p>Ανεμοι: Νότιοι νοτιοανατολικοί 5 με 7 και τοπικά 8 μποφόρ. Βαθμιαία από τα δυτικά θα στραφούν σε δυτικούς νοτιοδυτικούς 4 με 6 μποφόρ.</p>
      <p>Θερμοκρασία: Από 14 έως 22 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές, μέχρι το απόγευμα στα νησιά του ανατολικού Αιγαίου και μέχρι τις βραδινές ώρες στα Δωδεκάνησα.</p>
      <p>Ανεμοι: Ανατολικοί νοτιοανατολικοί 5 με 7 και τοπικά 8 με 9 μποφόρ. Βαθμιαία εξασθένηση από το απόγευμα.</p>
      <p>Θερμοκρασία: Από 14 έως 22 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΑΤΤΙΚΗ</p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές τις πρωινές ώρες και βαθμιαία βελτίωση.</p>
      <p>Ανεμοι: Νότιοι νοτιοανατολικοί 5 με 7 και στα ανατολικά τοπικά 8 μποφόρ. Βαθμιαία θα στραφούν σε δυτικούς νοτιοδυτικούς 4 με 6 μποφόρ.</p>
      <p>Θερμοκρασία: Από 12 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις με βροχές και καταιγίδες, οι οποίες θα είναι κατά τόπους ισχυρές μέχρι τις βραδινές ώρες.</p>
      <p>Ανεμοι: Από ανατολικές διευθύνσεις 5 με 7 μποφόρ. Τις βραδινές ώρες θα εξασθενήσουν και θα στραφούν σε βόρειους βορειοδυτικούς 4 με 6 μποφόρ.</p>
      <p>Θερμοκρασία: Από 12 έως 16 βαθμούς Κελσίου.</p>
    </article>
  </body>
</html>