<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188787/"/>
    <meta property="og:site_name" content="Janam TV"/>
    <meta property="article:published_time" content="2019-11-24T18:14:15+00:00"/>
    <meta property="og:title" content="ചര്‍മ്മ പ്രശ്നങ്ങള്‍ അകറ്റാം; മികച്ച നാല് മാര്‍ഗങ്ങള്‍ ഇതാ"/>
    <meta property="og:description" content="പലരേയും അലട്ടുന്ന പ്രശ്നമാണ് വരണ്ട ചര്‍മ്മം. തണുപ്പ് കാലത്താണ് ഇത് കൂടുതലാകുന്നത്. വരണ്ട ചര്‍മ്മമുള്ളവര്‍ തണുപ്പ് കാലത്ത് മോയ്സ്ചുറൈസര്‍"/>
  </head>
  <body>
    <article>
      <h1>ചര്‍മ്മ പ്രശ്നങ്ങള്‍ അകറ്റാം; മികച്ച നാല് മാര്‍ഗങ്ങള്‍ ഇതാ</h1>
      <address><time datetime="2019-11-24T18:14:15+00:00">24 Nov 2019, 18:14</time> by <a rel="author">Janam TV Web Desk</a></address>
      <p>പലരേയും അലട്ടുന്ന പ്രശ്നമാണ് വരണ്ട ചര്‍മ്മം. തണുപ്പ് കാലത്താണ് ഇത് കൂടുതലാകുന്നത്. വരണ്ട ചര്‍മ്മമുള്ളവര്‍ തണുപ്പ് കാലത്ത് മോയ്സ്ചുറൈസര്‍ ഉപയോഗിക്കാറുണ്ട്.. എന്നാല്‍ അമിതമായി മോയ്സ്ചുറൈസര്‍ ഉപയോഗിക്കുന്നതിലൂടെ ചര്‍മ്മം കൂടുതല്‍ വരണ്ടതാകാനാണ് സാധ്യത. വരണ്ടചര്‍മ്മമുള്ളവര്‍ ശ്രദ്ധിക്കേണ്ട മറ്റൊരു കാര്യമാണ് സോപ്പിന്റെ ഉപയോഗം.<br/>സോപ്പ് ഉപയോഗത്തിന്റെ കാര്യത്തില്‍ യാതൊരു വിധ നിയന്ത്രണവും ഇല്ലെങ്കില്‍ ചര്‍മ്മത്തിന്റെ മൃദുത്വം ഇല്ലാതാവുകയും വരണ്ടതാവുകയും ചെയ്യുന്നു.</p>
      <p>വരണ്ട ചര്‍മ്മം അകറ്റാന്‍ എളുപ്പ വഴികള്‍ എന്തൊക്കെയാണെന്ന് നോക്കാം;</p>
      <p>1. പപ്പായ</p>
      <p>ചര്‍മ്മ സംരക്ഷണത്തിന്‍ ഏറ്റവും മികച്ച ഒന്നാണ് പപ്പായ. പപ്പായയില്‍ അടങ്ങിയിട്ടുള്ള വിറ്റാമിന്‍ എ അധിക വരള്‍ച്ചയെ ഇല്ലാതാക്കി ചര്‍മ്മത്തെ സംരക്ഷിക്കുന്നു.</p>
      <p>2. വെള്ളരിക്ക</p>
      <p>സൗന്ദര്യ സംരക്ഷണത്തില്‍ ഒരിക്കലും ഒഴിവാക്കാനാവാത്ത ഒന്നാണ് വെള്ളരിക്ക. ചര്‍മ്മത്തെ എപ്പോഴും ഹൈഡ്രേറ്റഡ് ആക്കി നില നിര്‍ത്താന്‍ വെള്ളരിക്ക സഹായിക്കും.</p>
      <p>3. കറ്റാര്‍വാഴ</p>
      <p>വരണ്ട ചര്‍മ്മം അകറ്റാന്‍ വളരെ പ്രയോജനപ്രദമാണ് കറ്റാര്‍വാഴ. ദിവസവും കറ്റാര്‍ വാഴ ജെല്‍ മുഖത്തു തേച്ചുപിടിപ്പിക്കുന്നത് ചര്‍മ്മത്തിന് കൂടുതല്‍ തിളക്കമേകാന്‍ സഹായിക്കും.</p>
      <p>4. തൈര്</p>
      <p>വരണ്ട ചര്‍മ്മം അകറ്റാനും ചര്‍മത്തിന്റെ നിറം വര്‍ധിപ്പിക്കാനുമെല്ലാം തൈര് സഹായിക്കും. തൈര് മുഖത്തു പുരട്ടുന്നത് ചര്‍മ്മകാന്തി വര്‍ധിപ്പിക്കും. തൈര് മുഖത്ത് പുരട്ടി 15 മിനിറ്റിനു ശേഷം വേണം കഴുകിക്കളയേണ്ടത്.</p>
    </article>
  </body>
</html>