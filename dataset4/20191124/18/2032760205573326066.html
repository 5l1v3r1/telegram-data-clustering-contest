<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90442"/>
    <meta property="og:site_name" content="Denník politika"/>
    <meta property="article:published_time" content="2019-11-24T18:35:12+00:00"/>
    <meta property="og:title" content="Video: Lietadlo Dornier 228 sa asi minútu po štarte zrútilo, zahynulo aj deväť členov rodiny"/>
    <meta property="og:description" content="24.11.2019 (Webnoviny.sk) – Lietadlo so 17 pasažiermi a dvoma členmi posádky sa v nedeľu ráno zrútilo na domy v meste Goma na východe Konžskej demokratickej republiky. Nešťastie v provincii Severné Kivu si vyžiadalo 27 obetí, z toho deviatich členov jednej rodiny, ktorí boli v jednom z domov. Príčina havárie nie je zatiaľ známa."/>
  </head>
  <body>
    <article>
      <h1>Video: Lietadlo Dornier 228 sa asi minútu po štarte zrútilo, zahynulo aj deväť členov rodiny</h1>
      <address><time datetime="2019-11-24T18:35:12+00:00">24 Nov 2019, 18:35</time> by <a rel="author">Webnoviny</a></address>
      <p>24.11.2019 (Webnoviny.sk) – Lietadlo so 17 pasažiermi a dvoma členmi posádky sa v nedeľu ráno zrútilo na domy v meste Goma na východe Konžskej demokratickej republiky. Nešťastie v provincii Severné Kivu si vyžiadalo 27 obetí, z toho deviatich členov jednej rodiny, ktorí boli v jednom z domov. Príčina havárie nie je zatiaľ známa.</p>
      <p>Lietadlo spadlo na domy v štvrti Mapendo po neúspešnom pokuse o vzlietnutie z miestneho medzinárodného letiska. Stroj Dornier 228 patril súkromnej spoločnosti Busy Bee.</p>
      <p>Namierené mal do mesta Beni, 350 kilometrov severne od Gomy, keď asi minútu po štarte havaroval, uviedol zdroj z letiska v Gome pre spravodajskú stanicu BBC.</p>
      <p>Viac k témam: <a href="https://www.webnoviny.sk/tag/havaria-lietadla/"><u>havária lietadla</u></a><br/>Zdroj: Webnoviny.sk – <a href="https://www.webnoviny.sk/video-lietadlo-dornier-228-sa-asi-minutu-po-starte-zrutilo-zahynulo-aj-devat-clenov-rodiny/"><u>Video: Lietadlo Dornier 228 sa asi minútu po štarte zrútilo, zahynulo aj deväť členov rodiny</u></a> © SITA Všetky práva vyhradené.</p>
    </article>
  </body>
</html>