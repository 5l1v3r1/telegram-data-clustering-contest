<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188792/"/>
    <meta property="og:site_name" content="Janam TV"/>
    <meta property="article:published_time" content="2019-11-24T18:17:28+00:00"/>
    <meta property="og:title" content="50 ലക്ഷം രൂപയുമായി യുവാവ് പിടിയില്‍"/>
    <meta property="og:description" content="ന്യൂഡല്‍ഹി: അനധികൃതമായി 50 ലക്ഷം കയ്യില്‍ വച്ചതിന് 19 കാരനെ ഡല്‍ഹി മെട്രോ സ്റ്റേഷനില്‍ നിന്ന് സി ഐ എസ് എഫ്‌ പിടികൂടി. ഗുജറാത്തിലെ ട്രാന്‍സ്പോര്‍ട്ട്"/>
  </head>
  <body>
    <article>
      <h1>50 ലക്ഷം രൂപയുമായി യുവാവ് പിടിയില്‍</h1>
      <address><time datetime="2019-11-24T18:17:28+00:00">24 Nov 2019, 18:17</time> by <a rel="author">Janam TV Web Desk</a></address>
      <p>ന്യൂഡല്‍ഹി: അനധികൃതമായി 50 ലക്ഷം കയ്യില്‍ വച്ചതിന് 19 കാരനെ ഡല്‍ഹി മെട്രോ സ്റ്റേഷനില്‍ നിന്ന് സി ഐ എസ് എഫ്‌ പിടികൂടി. ഗുജറാത്തിലെ ട്രാന്‍സ്പോര്‍ട്ട് ഓഫീസര്‍ക്കു വേണ്ടിയാണ് ഇയാള്‍ പണവുമായെത്തിയതെന്നാണ് അധികൃതര്‍ നല്‍കുന്ന വിവരം.</p>
      <p>ബാരഖാംബ സ്റ്റേഷനില്‍ വച്ചാണ് താക്കൂര്‍ ദിലീപ് എന്നയാളെ പണവുമായി പിടികൂടിയത്. ചാന്ദ്നി ചൗക്ക് സ്റ്റേഷനിലേക്ക് പോകാന്‍ എത്തിയതായിരുന്നു ഇയാള്‍. 500, 200, 100 രൂപയുടെ നോട്ടുകള്‍ അടങ്ങിയ ബാഗ് ഇയാളുടെ കയ്യില്‍ ഉണ്ടായിരുന്നു.</p>
      <p>ഇയാളുടെ തൊഴിലുടമയയ്ക്ക് വേണ്ടിയാണ് പണവുമായി യാത്ര ചെയ്തത്. തൊഴിലുടമയുടെ<br/>മാനേജര്‍ അധികൃതരെ സമീപിക്കുകയും ഇക്കാര്യം വ്യക്തമാക്കുകയും ചെയ്തു.<br/>അതേസമയം പണം കയ്യില്‍ വച്ചതിന് മതിയായ രേഖകള്‍ ഇവരുടെ പക്കലുണ്ടായിരുന്നില്ല. പണം ആദായനികുതി വകുപ്പിന് കൈമാറിയിരിക്കുകയാണ്. കൂടുതല്‍ അന്വേഷണം ആദായനികുതി വകുപ്പ് നടത്തുമെന്നും അധികൃതര്‍ അറിയിച്ചു.</p>
    </article>
  </body>
</html>