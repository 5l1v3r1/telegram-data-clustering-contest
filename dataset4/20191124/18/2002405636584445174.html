<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291653,eurowizja-junior-2019-polska-wygrala-drugi-raz-rzedu-viki-gabor-triumfuje"/>
    <meta property="og:site_name" content="na:Temat"/>
    <meta property="article:published_time" content="2019-11-24T18:39:31+00:00"/>
    <meta property="og:title" content="Viki Gabor wygrała Eurowizję Junior. To historyczny wyczyn – Polska zwyciężyła drugi raz z rzędu!"/>
    <meta property="og:description" content="To niebywałe! Polska kolejny raz wygrała Eurowizję Junior. W ślady Roksany Węgiel poszła Viki Gabor, która zachwyciła jurorów i widzów w Europie swoją piosenką &quot;Superhero&quot;. To nie jedyny powód do dumy – Polsce udało się też zorganizować w Gliwicach fantastyczne widowisko."/>
  </head>
  <body>
    <article>
      <h1>Viki Gabor wygrała Eurowizję Junior. To historyczny wyczyn – Polska zwyciężyła drugi raz z rzędu!</h1>
      <address><time datetime="2019-11-24T18:39:31+00:00">24 Nov 2019, 18:39</time> by <a rel="author">Aleksandra Gersz</a></address>
      <p>To niebywałe! Polska kolejny raz wygrała Eurowizję Junior. W ślady Roksany Węgiel poszła Viki Gabor, która zachwyciła jurorów i widzów w Europie swoją piosenką "Superhero". To nie jedyny powód do dumy – Polsce udało się też zorganizować w Gliwicach fantastyczne widowisko.</p>
      <figure>
        <img src="https://dmp.adform.net/dmp/profile/?pid=11397&amp;sg=tagi_kulturaipopkultura_telewizja"/>
      </figure>
      <p>Emocje były olbrzymie. Polska do ostatniej chwili walczyła o pierwsze miejsce z Kazachstanem, który reprezentował Yerzhan Maxim. Jednak to <a href="https://natemat.pl/291645,eurowizja-junior-2019-w-gliwicach-viki-gabor-wykona-utwor-superhero">Viki Gabor</a> otrzymała więcej głosów od publiczności, a jej główny konkurent uplasował się tuż za nią. 12-latka, która wykonała utwór "Superhero" o kryzysie klimatycznym, nie kryła radości i łez, a podczas finałowego występu często łamał się jej głos.</p>
      <figure>
        <embed-post data-src="https://www.instagram.com/p/B5QbAEbHUWV" data-service="Instagram"/>
      </figure>
      <p>To niebywały wyczyn. Jeszcze nikt nie wygrał Eurowizji Junior dwa razy z rzędu. Udało się to dopiero Polsce, która w zeszłym roku triumfowała dzięki Roksanie Węgiel. – To historyczny moment! – cieszył się Artuch Orzech, komentator konkursu w TVP. Oznacza to, że w przyszłym roku również możemy spodziewać się konkursu nad Wisłą – który, jak podkreślali wszyscy uczestnicy – świetnie się Polakom w Gliwicach udał.</p>
      <figure>
        <iframe src="https://www.youtube.com/embed/ZlBrIoY9Hvo" width="780" height="439" data-service="Youtube" scrolling="no"/>
      </figure>
      <p>W finale Eurowizji Junior brali udział młodzi wokaliści z 19 krajów. Gospodarzem show była Telewizja Polska, a wydarzenie można było oglądać na żywo w telewizyjnej Jedynce oraz na Polonii, a także w internecie na vod.tvp.pl. To pierwszy raz, kiedy Polska była organizatorem tego konkursu.</p>
      <figure>
        <iframe src="https://www.youtube.com/embed/TvmqnNxnuJM" width="780" height="439" data-service="Youtube" scrolling="no"/>
      </figure>
      <p>Kim jest Wiktoria Gabor, która występuje pod pseudonimem Viki Gabor? Pochodząca z romskiej rodziny 12-latka z Krakowa, podobna jak Węgiel, wzięła udział w programie "The Voice Kids" i doszła do finału. Zwyciężyła również w programie "Szansa na sukces. Eurowizja Junior 2019", dzięki czemu wystąpiła w Gliwicach. Zwycięstwo w Eurowizji Junior może otworzyć jej drzwi do imponującej kariery, tak jak w przypadku Węgiel.</p>
    </article>
  </body>
</html>