<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/na_ssha_ochikuye_politichna_bitva_milyarderiv_blumberg_taki_vistupiv_proti_trampa_n1238751"/>
    <meta property="og:site_name" content="24 Канал"/>
    <meta property="article:published_time" content="2019-11-24T18:47:00+00:00"/>
    <meta property="og:title" content="На США очікує політична битва мільярдерів: Блумберг таки виступив проти Трампа"/>
    <meta property="og:description" content="Мільярдер Майкл Блумберг оголосив, що буде балотуватися на пост президента США, щоб &quot;скинути Трампа та відродити Америку&quot;. Трапилося це у неділю, 24 листопада."/>
  </head>
  <body>
    <article>
      <h1>На США очікує політична битва мільярдерів: Блумберг таки виступив проти Трампа</h1>
      <address><time datetime="2019-11-24T18:47:00+00:00">24 Nov 2019, 18:47</time> by <a rel="author" href="https://24tv.ua/oles_drukach_tag6154/" target="_blank">Олесь Друкач</a></address>
      <p>
        <b>Мільярдер Майкл Блумберг оголосив, що буде балотуватися на пост президента США, щоб "скинути Трампа та відродити Америку". Трапилося це у неділю, 24 листопада.</b>
      </p>
      <p>"Я йду в президенти, щоб перемогти Дональда Трампа і відродити Америку", – саме так написав <a href="https://twitter.com/MikeBloomberg">Блумберг </a>у своєму твіттері.</p>
      <blockquote>Читайте також: <a href="https://24tv.ua/derzhdep_ssha_po_tihomu_rozblokuvav_groshi_dlya_ukrayini__bloomberg_n1231924">Держдеп США "по тихому" розблокував гроші для України, – Bloomberg</a></blockquote>
      <p>Колишній мер Нью-Йорка балотуватиметься на пост президента США від "Демократичної партії", тоді як Трамп, нагадаємо, – республіканець.</p>
      <aside>Вірю, мій унікальний досвід у бізнесі, урядуванні та благочинності дозволить мені перемагати й вести (США до перебудови – 24 канал),<cite>– заявив Блумберг.</cite></aside>
      <p>Натомість Трамп, як<a href="http://www.mikebloomberg.com/news/mike-bloomberg-announces-2020-democratic-presidential-campaign"> каже Блумберг</a>, "уособлює загрозу існуванню країни і її цінностей": "Якщо він проведе ще один термін на посаді, ми можемо ніколи не оговтатися від шкоди".</p>
      <figure>
        <iframe data-src="https://twitter.com/MikeBloomberg/status/1198620233994526722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Примітно, що Блумберг відмовився від пожертвувань на кампанію: каже, що сам все повністю профінансує.</p>
      <blockquote>Читайте також:<a href="https://24tv.ua/maykl_blumberg_biografiya_kandidata_u_prezidenti_ssha_shho_vidomo_pro_blumberga_n1231460"> Майкл Блумберг – біографія, статки, кар'єра</a></blockquote>
      <figure>
        <img src="https://24tv.ua/resources/photos/news/620_DIR/201911/1238751_10228296.jpg?201911184412"/>
        <figcaption>Майкл Блумберг балотуватиметься в президенти, щоб скинути Трампа / Фото AFP</figcaption>
      </figure>
      <blockquote>У <a href="http://edition.cnn.com/2019/11/24/politics/michael-bloomberg-2020-election/index.html">CNN</a> пишуть, що Блумберг зараз впевнений, що ніхто з інших кандидатів від демократів не зможе перемогти Трампа, тому й висунувся сам.  Попри це, за даними останніх опитувань, серед претендентів на висунення від "Демократичної партії" лідирує Джо Байден.<br/><br/>Кого саме висунуть від демократів – остаточно вирішить з'їзд партії 13 липня, але попередні голосування почнуться вже в лютому 2020.</blockquote>
    </article>
  </body>
</html>