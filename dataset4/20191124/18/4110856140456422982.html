<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/korea_nekri_brethike_star_tis_k_pop_sta_28_tis_xronia_ta_teleutaia_binteo_prin_apo_ton_thanato_tis-589309/"/>
    <meta property="og:site_name" content="Real.gr"/>
    <meta property="article:published_time" content="2019-11-24T18:12:00+00:00"/>
    <meta property="og:title" content="Έξαλλος με τον θείο του ο πρίγκιπας Ουίλιαμ - Συμμετείχε στη λήψη απόφασης για την απόλυσή του"/>
    <meta property="og:description" content="Νεκρή βρέθηκε στο σπίτι της η σταρ της K-Pop Γκου Χάρα, σύμφωνα με τα κορεατικά Μέσα. Η αστυνομία ανακοίνωσε ότι η 28χρονη τραγουδίστρια, πρώην μέλος του συγκροτήματος Kara, βρέθηκε νεκρή στο σπίτι της στην Τσεονγκνταμ την Κυριακή το απόγευμα, ενώ η αιτία θανάτου της ερευνάται."/>
  </head>
  <body>
    <article>
      <h1>
        <a href="https://www.real.gr/kosmos/arthro/eksallos_me_ton_theio_tou_o_prigkipas_ouiliam_symmeteixe_sti_lipsi_apofasis_gia_tin_apolysi_tou-589307/">Έξαλλος με τον θείο του ο πρίγκιπας Ουίλιαμ - Συμμετείχε στη λήψη απόφασης για την απόλυσή του</a>
      </h1>
      <address><time datetime="2019-11-24T18:12:00+00:00">24 Nov 2019, 18:12</time> by <a rel="author">Real.gr</a></address>
      <p>
        <b>Νεκρή βρέθηκε στο σπίτι της η σταρ της K-Pop Γκου Χάρα, σύμφωνα με τα κορεατικά Μέσα. Η αστυνομία ανακοίνωσε ότι η 28χρονη τραγουδίστρια, πρώην μέλος του συγκροτήματος Kara, βρέθηκε νεκρή στο σπίτι της στην Τσεονγκνταμ την Κυριακή το απόγευμα, ενώ η αιτία θανάτου της ερευνάται.</b>
      </p>
      <p>Το συγκρότημα Kara αποτελείτο αρχικά από επτά μέλη, αλλά τελικά έμειναν μόνο τέσσερις, οι Χάρα, Γκιούρι, Σεουνγκγεόν και Γιουνγκτζί. Το συγκρότημα ξεκίνησε την καριέρα του το 2007 ενώ διαλύθηκε το 2016.</p>
      <p>Στην αρχή του μήνα η Χάρα είχε υπογράψει με γιαπωνέζικη εταιρεία παραγωγής και μόλις είχε κυκλοφορήσει το σόλο άλμπουμ «Midnight Queen».</p>
      <figure>
        <iframe src="https://www.youtube.com/embed/qCBs5NOyPdI" width="640" height="360" data-service="Youtube" scrolling="no"/>
      </figure>
      <p>Η είδηση του θανάτου της έρχεται ελάχιστους μήνες μετά την απόπειρα αυτοκτονίας που φέρεται να είχε κάνει η 28χρονη αφού είχε αφήσει σχετικά μηνύματα στο Instagram. Η μάνατζερ της Χάρα κάλεσε την Άμεση Βοήθεια και η τραγουδίστρια μεταφέρθηκε στο νοσοκομείο.</p>
      <figure>
        <iframe src="https://www.youtube.com/embed/cIa-JsOAsIs" width="640" height="360" data-service="Youtube" scrolling="no"/>
      </figure>
      <p>Βρισκόταν σε δικαστική διαμάχη με τον πρώην σύντροφό της Τσόι Γιονγκ Μπουμ, ο οποίος φέρεται να την απειλούσε ότι θα δώσει στη δημοσιότητα "ροζ" βίντεο των δυο τους.</p>
      <p>Ο Μπουμ απολογήθηκε σχετικά με το περιστατικό τονίζοντας σε δήλωσή του στο Instagram: "Θέλω ειλικρινά να απολογηθώ που προκάλεσα ανησυχία σε τόσους ανθρώπους. Τόσο καιρό δεν μπορούσα να ανταποκριθώ στις κλήσεις των φίλων, γνωστών και ανθρώπων που με νοιάζονται γιατί ο λογαριασμός μου έκλεισε. Απολογούμαι και πάλι που έκανα τόσους ανθρώπους να ανησυχήσουν τόσο καιρό και επειδή σας απογοήτευσα. Θέλω να ζήσω μέσα στη μετάνοια που προκάλεσα τόσο βαθιά απογοήτευση στους κοντινούς ανθρώπους που με εμπιστεύτηκαν και συνεργάστηκαν μαζί μου, τον κόσμο που με στήριξε και την οικογένειά μου".</p>
      <figure>
        <iframe src="https://www.youtube.com/embed/SN_0ENPXztI" width="640" height="360" data-service="Youtube" scrolling="no"/>
      </figure>
    </article>
  </body>
</html>