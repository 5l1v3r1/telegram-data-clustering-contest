<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targu-jiu/alegator-targu-jiu-amendat-politi-doua-si-a-filmat-buletinul-vot-facut-gesturi-obscene-adresa-unuia-candidati-1_5ddac8225163ec42715f2036/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T18:58:04+00:00"/>
    <meta property="og:title" content="Alegător din Târgu Jiu, amendat de Poliţie de două ori pentru că şi-a filmat buletinul de vot şi a făcut gesturi obscene la adresa unuia dintre candidaţi"/>
    <meta property="og:description" content="Un bărbat în vârstă de 39 de ani, din Târgu Jiu, a fost amendat de două ori de poliţie pentru că şi-a filmat buletinul de vot şi a făcut gesturi obscene la adrese unuia dintre candidaţi."/>
  </head>
  <body>
    <article>
      <h1>Alegător din Târgu Jiu, amendat de Poliţie de două ori pentru că şi-a filmat buletinul de vot şi a făcut gesturi obscene la adresa unuia dintre candidaţi</h1>
      <address><time datetime="2019-11-24T18:58:04+00:00">24 Nov 2019, 18:58</time> by <a rel="author">Alin Ion</a></address>
      <h4>Un bărbat în vârstă de 39 de ani, din Târgu Jiu, a fost amendat de două ori de poliţie pentru că şi-a filmat buletinul de vot şi a făcut gesturi obscene la adrese unuia dintre candidaţi.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/prima-declaratie-iohannis-fost-reales-presedintele-romaniei-e-cea-mai-categorica-victorie-obtinuta-vreodata-psd-1_5ddad7c35163ec42715fa393/index.html"/>
        <a href="https://adevarul.ro/locale/alba-iulia/alegeri-prezidentiale-2019-alba-votat-final-170000-alegatori-1_5ddac32e5163ec42715eee37/index.html"/>
        <a href="https://adevarul.ro/news/politica/ora-2100-Isi-anunta-dancila-demisia-sefia-psdf-1_5ddad2205163ec42715f75ff/index.html"/>
      </related>
      <p>El nu s-a oprit aici şi a continuat să profereze injurii şi pe holul secţiei de votare. Alegătorul a postat imaginile pe un site de socializare. „Poliţiştii din cadrul Poliţiei Municipiului Târgu Jiu s-au sesizat cu privire la faptul că pe un site de socializare, a fost postată o înregistrare video din care reiese că un bărbat care ar fi votat la Secţia de votare nr. 10 din cartierul Drăgoieni al municipiului Târgu Jiu, ar fi realizat o filmare în cabina de vot, împrejurare în care a indicat candidatul cu care a votat şi, totodată, a arătat şi exprimat semne şi expresii obscene la adresa candidatului propus de cealaltă formaţiune politică, iar apoi, la ieşire, pe holul secţiei de votare bărbatul le-a spus altor persoane cu cine a votat şi a adresat cuvinte cu caracter obscen.</p>
      <p>Din verificările efectuate s-a stabilit că incidentul a avut loc în incinta Secţiei de votare nr. 9, din municipiul Târgu Jiu, cartier Drăgoieni, iar cel în cauză este un bărbat, de 39 de, din localitate.</p>
      <p>Poliţiştii l-au sancţionat contravenţional pe bărbat, pentru continuarea propagandei electorale după încheierea acesteia, cu amendă în valoare de 1.500 lei precum şi pentru săvârşirea în public de fapte, acte sau gesturi obscene, proferarea de injurii, expresii jignitoare sau vulgare, cu amendă în valoare de 200 lei“, a spus Miruna Prejbeanu, purtătorul de cuvânt al Poliţiei Gorj.</p>
      <hr/>
    </article>
  </body>
</html>