<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/169989/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-24T18:41:32+00:00"/>
    <meta property="og:title" content="حضور بازیگر فیلم «جیمز باند» در یک کمدی سیاه"/>
    <meta property="og:description" content="نخستین مجموعه تصاویر فیلم سینمایی چاقوکشی به کارگردانی ریان جانسون رونمایی شد، این فیلم اکران بین المللی خود در سینما‌های جهان را از بیست و هفتم ماه نوامبر سال جاری میلادی آغاز خواهد کرد."/>
  </head>
  <body>
    <article>
      <h1>حضور بازیگر فیلم «جیمز باند» در یک کمدی سیاه</h1>
      <h2>نخستین مجموعه تصاویر فیلم سینمایی چاقوکشی به کارگردانی ریان جانسون رونمایی شد، این فیلم اکران بین المللی خود در سینما‌های جهان را از بیست و هفتم ماه نوامبر سال جاری میلادی آغاز خواهد کرد.</h2>
      <address>
        <time datetime="2019-11-24T18:41:32+00:00">24 Nov 2019, 18:41</time>
      </address>
      <p>به گزارش ستاره‌ها و به نقل از میزان، نخستین مجموعه تصاویر فیلم سینمایی چاقوکشی به کارگردانی ریان جانسون رونمایی شد، این فیلم اکران بین المللی خود در سینما‌های جهان را از بیست و هفتم ماه نوامبر سال جاری میلادی آغاز خواهد کرد.   جانسون سابقه کارگردانی چهارده فیلم سینمایی و سریال تلویزیونی را در کارنامه خود ثبت کرده که از جمله مهمترین آن‌ها می‌توان به فیلم سینمایی  جنگ ستارگان-آخرین جدای  اشاره کرد، وی همچنین کارگردانی سریال مطرح برکینگ بد را در سابقه هنری خود می‌بیند. <br/>ریان جانسون  از سال ۲۰۰۵ میلادی تاکنون مشغول فعالیت بوده‌است. وی همچنین برنده جوایزی همچون جایزه انجمن کارگردانان آمریکا شده است، وی هم اکنون پیش تولید نسخه جدید جنگ ستارگان را آغاز کرده است.<br/>فیلمبرداری فیلم سینمایی وقتی چاقو از غلاف خارج می‌شود به تازگی به پایان رسیده است، نگارش فیلمنامه این اثر سینمایی را خود کارگردان بر عهده داشته و به احتمال فراوان پارامونت پیکچرز پخش جهانی آن را انجام خواهد داد.   از جمله نکات جذاب این فیلم سینمایی می‌توان به حضور  کریس ایوانز  بازیگر مطرح سینمای هالیوود اشاره کرد، ایوانز در آثار متفاوتی به ایفای نقش پرداخته، اما به خاطر بازی در مجموعه فیلم‌های کاپیتان آمریکا و همچنین اونجرز به شهرت فراوانی دست پیدا کرده است.  </p>
      <figure>
        <img src="http://www.setarehnews.ir/images/docs/000169/169989/images/2356780_965.jpg"/>
      </figure>
      <p>دانیل کریگ  دیگر بازیگر مطرح فیلم است، وی نیز با وجود فعالیت‌های متفاوت در سینما تنها با نام جیمز باند به خاطر آورده می‌شود، حضور وی در نقش جیمز باند در چند نسخه اخیر این فیلم با استقبال خوبی روبرو شده است.<br/>آنا دی آدامز، مایکل شنون، کاترین لانگفورد، ریکی لیدهام، جیم لی کورتیس، تونی کولت و کریستوفر پلامر دیگر بازیگران معروفی هستند که در این فیلم با کریس ایوانز و دانیل کریگ همبازی شده اند، به تازگی تصاویری از حضور دو بازیگر اصلی این فیلم منتشر شده است. </p>
    </article>
  </body>
</html>