<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511373-video-mihai-sora-legile-romanesti-nu-obliga-votezi-dar-obliga-legea-morala.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T18:56:00+00:00"/>
    <meta property="og:title" content="VIDEO Mihai Șora: Legile românești nu te obligă să votezi, dar te obligă legea morală"/>
    <meta property="og:description" content="Legile românești nu te obligă să votezi, cum se întâmplă, de pildă, în Australia, dar te obligă legea morală – o lege care stă mai presus de toate celelalte, spune"/>
  </head>
  <body>
    <article>
      <h1>VIDEO Mihai Șora: Legile românești nu te obligă să votezi, dar te obligă legea morală</h1>
      <address><time datetime="2019-11-24T18:56:00+00:00">24 Nov 2019, 18:56</time> by <a rel="author">Redactia</a></address>
      <p>
        <b>Legile românești nu te obligă să votezi, cum se întâmplă, de pildă, în Australia, dar te obligă legea morală – o lege care stă mai presus de toate celelalte, spune filosoful Mihai Șora, în vârstă de 103 ani, care îi îndeamnă din nou pe români să meargă la vot.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmihaisora%2Fvideos%2F472667630043266%2F&amp;show_text=0&amp;width=490" width="490" height="274" data-service="Facebook" scrolling="no"/>
      </figure>
      <p>Mesajul postat de Mihai Șora, pe Facebook:</p>
      <ul>
        <li>"Aud tot felul de zumzete care dau de înțeles că „nu e obligatoriu să votezi“. Așa este: legile românești nu te obligă să votezi, cum se întâmplă, de pildă, în Australia.</li>
        <li>Te obligă, însă, dezastrul în care a ajuns România de astăzi, te obligă viitorul copiilor tăi și ai celor din jurul tău, te obligă ideea de cinste și ideea de demnitate.</li>
        <li>Te obligă legea morală – o lege care stă mai presus de toate celelalte".</li>
      </ul>
      <p>El a postat și un mesaj video, în care le transmite românilor că au datoria să meargă la vot pentru viitorul copiilor.<br/><br/>Șora, nelipsit de la protestele antiguvernamentale din Piața Victoriei, i-a îndemnat constant pe români să iasă la vot, un astfel de mesaj fiind postat și joi, când spunea că altfel ”ne vor scoate și din matematică, nu doar din Europa”.</p>
    </article>
  </body>
</html>