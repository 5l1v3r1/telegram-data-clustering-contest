<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ankara-valiliginden-f-16-uyarisi-257766h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T18:28:00+00:00"/>
    <meta property="og:title" content="Ankara Valiliği'nden F-16 uyarısı"/>
    <meta property="og:description" content="Ankara Valiliği'nden yapılan açıklamada, Ankara semalarından F-16 hareketliliği yaşanacağı ve bu esnada alçak irtifa uçuşların gerçekleştirilebileceği konusunda vatandaş uyarıldı."/>
  </head>
  <body>
    <article>
      <h1>Ankara Valiliği'nden F-16 uyarısı</h1>
      <address><time datetime="2019-11-24T18:28:00+00:00">24 Nov 2019, 18:28</time> by <a rel="author">Yeni Çağ Gazetesi</a></address>
      <p>
        <b>Ankara Valiliği'nden yapılan açıklamada, Ankara semalarından F-16 hareketliliği yaşanacağı ve bu esnada alçak irtifa uçuşların gerçekleştirilebileceği konusunda vatandaş uyarıldı.</b>
      </p>
      <p>Ankara Valiliği, Ankara semalarında gerçekleştirilecek F-16 uçuşu sırasında alçak ve yüksek irtifa uçuşu yapılacağını bu nedenle halkın endişeye kapılmaması uyarısında bulundu.</p>
      <p>Valilikten yapılan açıklamada, uçuşların Pazartesi ve Salı günleri yapılacağı belirtilirken şu ifadelere yer verildi:</p>
      <p>“Savunma Sanayi Başkanlığı koordinesinde yürütülen bazı projeler kapsamında 25 Kasım 2019 Pazartesi ve 26 Kasım 2019 Salı günü Ankara semalarında, Valiliğimizin bilgisi dâhilinde Hava Kuvvetlerimize ait F-16 uçakları ve diğer hava araçları tarafından alçak ve yüksek irtifada test uçuşları yapılacaktır. Herhangi bir tedirginliğe yol açmaması bakımından kamuoyunun bilgisine sunulur.”</p>
      <related>
        <a href="https://www.yenicaggazetesi.com.tr/ankaragucu-zaur-sadaeve-8-gundur-ulasamiyoruz-257316h.htm"/>
        <a href="https://www.yenicaggazetesi.com.tr/erdogan-melih-gokceke-sahip-cikti-255861h.htm"/>
        <a href="https://www.yenicaggazetesi.com.tr/sanliurfalilar-baskentte-bulusuyor-254566h.htm"/>
        <a href="https://www.yenicaggazetesi.com.tr/nevsehir-valiliginden-geri-adim-chp-yuruyor-254186h.htm"/>
      </related>
    </article>
  </body>
</html>