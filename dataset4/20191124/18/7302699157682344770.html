<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112788"/>
    <meta property="og:site_name" content="MGR Online"/>
    <meta property="article:published_time" content="2019-11-24T18:57:00+00:00"/>
    <meta property="og:title" content="&quot;เอาก์สบวร์ก&quot; รัวยับ 4-0 ทุบ &quot;แฮร์ธา&quot; ขาดลอย"/>
    <meta property="og:description" content="พลพรรคแข้ง เอาก์สบวร์ก ได้ 3 แต้มล้ำค่าในการดิ้นรนหนีโซนตกชั้น หลังเปิดบ้านยำใหญ่ แฮร์ธา เบอร์ลิน ขาดลอย 4-0 ศึก บุนเดสลีกา เยอรมนี เมื่อคืนวันที่ 24 พฤศจิกายน ที่ผ่านมา"/>
  </head>
  <body>
    <article>
      <h1>"เอาก์สบวร์ก" รัวยับ 4-0 ทุบ "แฮร์ธา" ขาดลอย</h1>
      <address><time datetime="2019-11-24T18:57:00+00:00">24 Nov 2019, 18:57</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011667901.JPEG"/>
      </figure>
      <p>พลพรรคแข้ง เอาก์สบวร์ก ได้ 3 แต้มล้ำค่าในการดิ้นรนหนีโซนตกชั้น หลังเปิดบ้านยำใหญ่ แฮร์ธา เบอร์ลิน ขาดลอย 4-0 ศึก บุนเดสลีกา เยอรมนี เมื่อคืนวันที่ 24 พฤศจิกายน ที่ผ่านมา<br/><br/>เกมคู่น่าสนใจวันอาทิตย์ เอาก์สบวร์ก อันดับ 15 มี 10 แต้ม เปิดบ้านเจอกับ แฮร์ธา เบอร์ลิน อันดับ 14 มี 11 แต้ม ถือเป็นสองทีมที่ต้องการชัยชนะเพื่อดิ้นหนีโซนตกชั้น<br/><br/>ครึ่งแรกมา 9 นาที เอาก์สบวร์ก เกือบนำ ฟิลิปป์ มักซ์ เปิดลูกเตะมุมให้ ฟลอเรียน นีเดอร์เลชเนอร์ โหม่งจ่อๆแต่ออกข้าง แต่แล้ว นาที 17 เอาก์สบวร์ก เอาจนได้ ฟิลิปป์ มักซ์ เปิดฟรีคิกจากริมเส้นฝั่งขวาแล้วย้อยเข้าประตูสวยงาม 1-0<br/><br/>นาที 28 เอาก์สบวร์ก ได้ลูกสอง เซร์คิโอ คอร์โดวา พุ่งมายิงซ้ำเข้า 2-0 แล้ว รูเน ยาสทีน นายประตู แฮร์ธา โดนใบแดงไล่ออกจากการวิ่งไปสกัดคู่แข่งร่วงก่อนหน้านี้ และจบครึ่งแรกที่ผลดังกล่าว<br/><br/>ครึ่งหลัง นาที 52 เอาก์สบวร์ก ได้เม็ดสาม รานี เดคิร่า แปะบอลให้ อังเดร ฮาห์น ยิงเรียดนอกเขตโทษเบียดเสา 3-0 ก่อนที่ นาที 79 เจ้าบ้านตอกฝาโลง ฟิลิปป์ มักซ์ แทงขึ้นหน้าจากฟรีคิกให้ ฟลอเรียน นีเดอร์เลชเนอร์ ยิงเบียดเสาเทพๆ 4-0 <br/><br/>สุดท้ายไม่มีประตูเพิ่มแล้ว จบเกม เอาก์สบวร์ก เก็บเพิ่มเป็น 13 แต้ม พุ่งขึ้นมาอันดับ 12 หนีพ้นโซนตกชั้นขึ้นมาชั่วคราว</p>
    </article>
  </body>
</html>