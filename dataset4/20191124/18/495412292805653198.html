<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/andreea-mihaela-gheorghe-fidanzata-raffaele-sollecito-somiglio-ad-amanda-knox/1952984/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T18:53:06+00:00"/>
    <meta property="og:title" content="Andreea Mihaela Gheorghe, fidanzata Raffaele Sollecito/ “Somiglio ad Amanda Knox”"/>
    <meta property="og:description" content="Andreea Mihaela Gheorghe, chi è la fidanzata di Raffaele Sollecito: “Ci siamo conosciuti per la mia somiglianza con Amanda Knox”."/>
  </head>
  <body>
    <article>
      <h1>Andreea Mihaela Gheorghe, fidanzata Raffaele Sollecito/ “Somiglio ad Amanda Knox”</h1>
      <h2>Andreea Mihaela Gheorghe, chi è la fidanzata di Raffaele Sollecito. I due si raccontato al settimanale Oggi. E lei rivela: “Ci siamo conosciuti per la mia somiglianza con Amanda Knox”</h2>
      <address><time datetime="2019-11-24T18:53:06+00:00">24 Nov 2019, 18:53</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b>Andreea Mihaela Gheorghe</b>, si chiama così la fidanzata di <a href="https://www.ilsussidiario.net/news/raffaele-sollecito-lesperienza-in-carcere-e-su-amanda-knox-caro-prigioniero/1897119/"><b>Raffaele Sollecito</b></a>. È stato proprio lui a rivelare di avere un nuovo amore. Lo ha fatto in un’intervista al settimanale Oggi in cui presenta ufficialmente la sua nuova compagna, che poi ha raccontato i retroscena della loro storia. Ha 22 anni e origini romene. I due si sono conosciuti in università grazie alla somiglianza con <b>Amanda Knox</b>, la ragazza americana con cui è stato accusato (e poi assolto) dell’<b>omicidio di Meredith Kercher</b> nel 2007. «<i>Ero in Spagna per l’Erasmus e un giorno un professore mi disse che avevo uno sguardo da Amanda Knox</i>», ha raccontato lei al settimanale. Non sapendo chi fosse, è andata subito su Internet a fare una ricerca. Li ha scoperto Raffaele Sollecito e tutta la sua storia. «<i>Ho guardato dei video, l’ho ascoltato in alcune interviste e mi è subito piaciuto tantissimo</i>». La giovane ha spiegato di essere stata colpita non solo dall’aspetto fisico: «<i>Era carino, aveva quest’aria pulita da ragazzino e nonostante tutto quello che aveva passato mi colpiva la calma con cui si esprimeva</i>».</p>
      <h4>ANDREEA MIHAELA GHEORGHE, FIDANZATA RAFFAELE SOLLECITO</h4>
      <p><b>Andreea Mihaela Gheorghe</b> ha quindi contattato <a href="https://www.ilsussidiario.net/news/raffaele-sollecito-mai-scuse-a-me-e-amanda-knox-gli-inquirenti-si-vergognino/1896413/"><b>Raffaele Sollecito</b></a>, scusandosi per la sua invadenza. Ma invece lui ha risposto e a forza di scriversi hanno poi deciso di sentirsi anche telefonicamente. «<i>Ci siamo parlati al telefono ed è venuto il desiderio di vederci. Quando Raffaele mi ha invitato a Milano non ho avuto il minimo dubbio</i>». Lei non era mai stata a Milano, non aveva neppure amici e conoscenti lì. «<i>Raffaele era il mio unico riferimento. Lo conoscevo da poco, ma ero sicura che fosse una persona sensibile, incapace di fare del male, incapace addirittura di concepirlo</i>». Avevano deciso di vedersi solo per qualche giorno, invece è rimasta a <b>Milano</b> per un mese: si sono innamorati così. Andreea Mihaela Gheorghe però è dovuta tornare in <b>Romania</b> per completare gli studi, ma non vede l’ora di tornare. Per lei Raffaele Sollecito è «<i>la persona più stabile, gentile, e carina che abbia mai conosciuto in vita mia</i>». Lui dal canto suo si è detto felice di «<i>vivere un amore vero</i>» e di avere qualcuno che lo aiuta a guardare avanti. «<i>A luglio 2020 si laurea, il giorno dopo raccoglie armi e bagagli, viene a Milano e andiamo a vivere insieme</i>».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/hotel-rigopiano-allarme-ignorato-e-depistaggio-le-iene-parlano-i-sopravvissuti/1952759/"/>
        <a href="https://www.ilsussidiario.net/news/giuseppe-gulotta-ergastolano-innocente-video-le-iene-nessun-risarcimento/1952819/"/>
        <a href="https://www.ilsussidiario.net/news/stefano-cucchi-processo-un-giorno-in-pretura-carabinieri-in-aula-i-depistaggi/1952325/"/>
        <a href="https://www.ilsussidiario.net/news/camilla-auciello-uccisa-da-claudio-bertazzoli-a-colpi-di-forbice-amore-criminale/1952418/"/>
        <a href="https://www.ilsussidiario.net/news/ilva-di-taranto-bimbi-e-cancro-video-le-iene-tumori-infantili-in-aumento-del-54/1952977/"/>
        <a href="https://www.ilsussidiario.net/news/tombaroli-e-traffico-di-reperti-archeologici-video-le-iene-sono-banditi-o-eroi/1952975/"/>
      </related>
    </article>
  </body>
</html>