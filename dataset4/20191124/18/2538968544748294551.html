<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367230/%e5%a8%9b%e8%81%9e/22%e6%ad%b2%e4%b8%81%e5%ad%90%e6%9c%97%e6%87%b6%e7%90%86%e5%ae%b6%e4%ba%ba%e9%8a%80%e5%bd%88%e5%bc%95%e8%aa%98-%e9%99%bd%e5%85%89%e7%88%86%e8%82%8c%e7%94%b7-plt/"/>
    <meta property="og:site_name" content="東方新地"/>
    <meta property="article:published_time" content="2019-11-24T18:00:06+00:00"/>
    <meta property="og:title" content="22歲丁子朗懶理家人銀彈引誘 陽光爆肌男終受關注"/>
    <meta property="og:description" content="第一次在劇集擔重戲，可以拍到大製作台慶劇，仲被派演 陽光味重乖乖仔角色， 在《解決師》內演陽光肌男俊俊的22歲丁子朗已經贏在起跑線，乖乖仔形象更幫他成功入屋。"/>
  </head>
  <body>
    <article>
      <h1>22歲丁子朗懶理家人銀彈引誘 陽光爆肌男終受關注</h1>
      <address><time datetime="2019-11-24T18:00:06+00:00">24 Nov 2019, 18:00</time> by <a rel="author">東方新地</a></address>
      <p>第一次在劇集擔重戲，可以拍到大製作台慶劇，仲被派演 陽光味重乖乖仔角色， 在《解決師》內演陽光肌男俊俊的22歲丁子朗已經贏在起跑線，乖乖仔形象更幫他成功入屋。</p>
      <h3>丁子朗加拿大比賽落選無綫高層親邀選港男</h3>
      <p>14歲隨家人移居加拿大多倫多生活的丁子朗，在滑鐵盧大學讀完year 1，趁著假期參加當地《型男家族》比賽，雖然攞唔到獎，卻為他帶來另一個機會，原來當日比賽，無綫高層杜之克、樂易玲及余詠珊秘密在場揀蟀，丁子朗就被揀中返港參選香港先生，更成功跑出成三料港男，除咗獲得亞軍，更是「最上鏡先生」及「最受歡迎香港先生」。</p>
      <figure>
        <img src="https://imgs.orientalsunday.hk/wp-content/uploads/2019/11/new3_14884373185dda4e8485524.jpg"/>
        <figcaption>在加拿大參加《型男家族》比賽後，16年丁子朗來港參選《香港先生》，當年更是首屆港姐及港男同場選出，丁子朗雖然屈居亞軍，不過星途就比同屆冠軍黎振燁及季軍鍾君揚要好，陽光肌男形象令他成功突圍！</figcaption>
      </figure>
      <h3>父母反對入行 丁子朗險與家人反面</h3>
      <p>不過贏得簽約無綫機會同時，他亦要為自己人生作出抉擇。據知情者透露：「呢個入行機會，亦令Karl企喺人生交叉 點，因為當時Karl父母，好反對佢入行做藝人，始終唔想個仔放棄學業，想佢完成大學學位先決定自己嘅路，不過Karl喺多倫多生活，平日冇乜消遣，可以話係睇無綫電視長大，所以佢對於可以入行拍劇，真係好嚮往，唔想放棄呢個咁難得嘅機會，嗰陣同父母撐到好行！」</p>
      <figure>
        <img src="https://imgs.orientalsunday.hk/wp-content/uploads/2019/11/c_1146a_catc_p20_22_14391829105dda4f260017b.jpg"/>
        <figcaption>選完港男決定留港發展，丁子朗差不多一年先有時間和積 蓄，返加一次探望家人，而極少在個人IG晒和家人合照的 他，去年父親節，他便激罕放出家姐畢業時的全家合照！</figcaption>
      </figure>
      <h3>堅持做藝人懶理家人銀彈引誘</h3>
      <p>年紀輕輕已好有計劃，不過，丁子朗身為家中孻仔，父母還是 想兒子可以繼續學業，更試過出動銀彈利誘兒子返加國繼續升學。據知情人士說：「丁爸爸唔想個仔入娛樂圈，都係怕呢行收入唔穩定，驚個仔捱苦，因為擔心Karl一個人喺香港冇人照顧，成日會勸佢返加拿大再讀書，仲畀錢引誘佢，不過，就算屋企人軟硬兼施，Karl都唔肯放棄，不過為咗令父母安心，佢承諾將來有機會一定會完成大學課程！」</p>
      <figure>
        <img src="https://imgs.orientalsunday.hk/wp-content/uploads/2019/11/b_1146a_catc_p20_22_14056713075dda4f41d8bfd.jpg"/>
        <figcaption>辛苦操來六嚿腹肌同人魚線，外表陽光的丁子朗，仲鍾意晒肌！</figcaption>
      </figure>
      <h3>憑陽光肌男上位工作不斷上位有望</h3>
      <p>在無綫三年機會不斷，丁子朗憑陽光肌男形象上位，去年參與拍攝《森美旅行團》第二輯，半裸爆肌演出備受關注，近期在新劇《解決師》，又憑陽光中學生角色殺出，被網民封為新一代小鮮肉男神，工作不斷，丁爸爸可以十萬個放心！</p>
      <figure>
        <img src="https://imgs.orientalsunday.hk/wp-content/uploads/2019/11/new1_8121286755dda4ef8c33b3-e1574588179294.jpg"/>
        <figcaption>在台慶劇《解決師》擔演重角，丁子朗演O Sir王浩信 學生，是欖球隊高手，對於充滿陽光活力的他來 說，駕馭冇難度！</figcaption>
      </figure>
    </article>
  </body>
</html>