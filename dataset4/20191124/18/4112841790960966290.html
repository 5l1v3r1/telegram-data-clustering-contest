<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77665-Sajfove-vlogy-su-viacmenej-take-iste-ludia-to-uz-ale-videli-tvrdi-Duklock-To-najlepsie-z-Refresheru"/>
    <meta property="og:site_name" content="REFRESHER"/>
    <meta property="article:published_time" content="2019-11-24T18:30:00+00:00"/>
    <meta property="og:title" content="Sajfove vlogy sú viac-menej také isté, ľudia to už ale videli, tvrdí Duklock (To najlepšie z Refresheru)"/>
    <meta property="og:description" content="Prečítaj si výber najlepších článkov za uplynulý týždeň."/>
  </head>
  <body>
    <article>
      <h1>Sajfove vlogy sú viac-menej také isté, ľudia to už ale videli, tvrdí Duklock (To najlepšie z Refresheru)</h1>
      <address><time datetime="2019-11-24T18:30:00+00:00">24 Nov 2019, 18:30</time> by <a rel="author">Viktor Kniš</a></address>
      <p>
        <b>Prečítaj si výber najlepších článkov za uplynulý týždeň.</b>
      </p>
      <p><b>Vianočné trhy</b> v hlavnom meste už fungujú v plnom prúde a my sme sa preto osobne vybrali skontrolovať, či atmosféra aj samotné jedlo a pitie ponúkané v stánkoch stoja za vyskúšanie. V reportáži sa dozvieš, koľko jednotlivé jedlá stoja, čo by si mal ochutnať a čo naopak môžeš pokojne vynechať.</p>
      <p>Okrem toho sme hneď pripravili aj niekoľko rozhovorov, napríklad so <b>Slovákom žijúcim v Číne</b> alebo Slovenkou, ktorá po nociach robí záchranárku a cez deň točí videá aj o menštruácii. Pri príležitosti 28. výročia sme sa s vyšetrovateľom a <b>bývalým riaditeľom leopoldovskej väznice</b> porozprávali o hrozivom masakri, keď väzni v snahe utiecť zavraždili päť dozorcov. </p>
      <p>Máme pre teba aj zopár<b> módnych tipov</b> a taktiež ti poradíme, <b>kde sa ubytovať v Bratislave a Košiciach</b>, keď si fanúšikom Airbnb. A aby toho nebolo málo, odhalili sme aj niektoré tajomstvá a postupy ľudových liečiteľov a bylinkárok z východného Slovenska.</p>
      <h3>Rozhovor Karolínou, ktorá po nociach robí záchranárku a cez deň točí videá o menštruácii</h3>
      <p>Karolína má 19 rokov, natáča videá cielené na mladé dievčatá, ktoré trápi prvá menštruácia či návšteva gynekológa. Študuje v Rakúsku, pripravuje sa na prijímačky na medicínu a noci trávi v sanitke, kde asistuje pri pôrodoch alebo oživovaní pacientov.</p>
      <p>Odpovedala nám na otázky, prečo točí videá o prvej menštruácii alebo výbere antikoncepcie, o aké rady ju žiadajú mladé dievčatá, prečo nesleduje slovenských youtuberov a ako sa dostala k tomu, že robí záchranárku. Dozvieš sa, aké problémy rieši v sanitke, čo si myslia rakúski spolužiaci o jej videách a aké zákony platia pre študentov v Rakúsku.</p>
      <related>
        <a href="https://refresher.sk/76793-Karolina-chce-byt-gynekologickou-toci-videa-aj-o-menstruacii-Po-nociach-robi-zachranarku-asistuje-aj-pri-porode-Rozhovor"/>
      </related>
      <h3>Rozhovor s organizátorom Sviečkovej manifestácie</h3>
      <p>Minulý týždeň sme si pripomínali 30 výročie Nežnej revolúcie, ktorá sa začala 17. novembra 1989. Komunistická polícia obkľúčila skupinu asi 10-tisíc demonštrantov žiadajúcich zmenu pomerov vo vtedajšom Česko-Slovensku. Tým sa však nakoniec podarilo nenásilným spôsobom zvrhnúť bývalý režim a zaslúžiť sa o zrod demokracie na našom území. </p>
      <p>V našom článku sa dozvieš, čo bola Sviečková manifestácia 25. marca 1988 v Bratislave, prečo podľa mnohých neviedol k pádu komunizmu až 17. november 1989, ale všetko začalo skôr aj to, prečo ŠTB zakročila proti vlastným občanom a použila vodné delá a obušky. Prezradíme, kto boli kľúčoví organizátori Sviečkovej manifestácie a prečítaš si, čo Refresheru povedal o Sviečkovej manifestácii František Mikloško.</p>
      <related>
        <a href="https://refresher.sk/76489-Organizator-Svieckovej-manifestacie-Ludi-polievali-vodnymi-delami-a-bili-obuskami-no-po-hodine-boli-vitazmi-aj-tak-oni"/>
      </related>
      <h3>Koľko sú ochotní mladí Pražáci zaplatiť za oblečenie?</h3>
      <p>Je tu ďalší mesiac a s ním prichádza aj náš pravidelný seriál Móda z metra. Tentokrát sme však vyrazili na zástavku metra viackrát po sebe, kým sme našli dostatok mladých a štýlových Pražákov. Aj z toho dôvodu sme porušili prvý štvrtok v mesiaci a novembrový diel ti prinášame až teraz.</p>
      <p>Tentokrát sme mapovali a zaznamenávali štýl mladých občanov hlavného mesta Prahy či návštevníkov nádhernej stovežatej na zástavke metra I. P. Pavlova v časti Praha 2. Zisťovali sme, kto ich v móde inšpiruje najviac, koľko sú ochotní zaplatiť za oblečenie či aký je podľa nich najväčší český módny prehrešok.</p>
      <related>
        <a href="https://refresher.sk/76597-Najvacsi-modny-hriech-su-vraj-sandale-s-ponozkami-Kolko-su-ochotni-mladi-Prazaci-zaplatit-za-oblecenie"/>
      </related>
      <h3>Rozhovor s youtuberom Duklockom</h3>
      <p>Málokomu sa u nás momentálne darí na Youtube tak, ako Dušanovi Brachnovi. Na videoplatforme funguje už od roku 2012 a spočiatku streamoval hry. Neskôr začal komentovať dianie na internete a v spoločnosti. Začiatkom roka 2017 podľa jeho slov prišla kríza. Natáčanie ho prestalo baviť, komentovanie iných videí ho deprimovalo.</p>
      <p>Duklock nám v rozsiahlom rozhovore prezradil, prečo začali slovenskí youtuberi otvorene hovoriť o peniazoch, ako vznikol merch ALE ČAU, ako vníma tvorbu švédskeho youtubera PewDiePie a s kým by nikdy nechcel spolupracovať na česko-slovenskej scéne. Dozvieš sa aj zaujímavosti ako napríklad, či plánuje rapový album a ako vyzerá jeho bežný deň.</p>
      <related>
        <a href="https://refresher.sk/76751-Duklock-Chalan-co-mi-ukradol-identitu-si-mozno-ani-neuvedomoval-ze-je-to-take-vazne-Premyslal-som-aj-nad-pravnymi-krokmi"/>
      </related>
      <h3>Odhaľovali sme záhady, tajomstvá a postupy ľudových liečiteľov</h3>
      <p>Ľudoví liečitelia a bylinkári určite nenahradia modernú medicínu a diagnostiku, no ako alternatíva ku klasickej medicíne sa tešia veľkej dôvere aj dnes. Aj keď sa medzi nimi nájdu aj zištní ,,obchodníci", ktorí klamú a tak trochu "hoaxujú",  veľa z nich sa snaží ľuďom poctivo pomáhať.</p>
      <p>Rozhodli sme sa precestovať časť východného Slovenska, aby sme mohli napísať,  kde a prečo sme sa stretli s ľudovými liečiteľmi a bylinkárkami, ako a kedy v sebe objavili liečiteľské schopnosti a ako liečia, či za svoje služby berú peniaze alebo nie, čo si myslia o lekároch a liekoch a kam až siaha história ľudového liečiteľstva a zberu byliniek.</p>
      <related>
        <a href="https://refresher.sk/76082-Odhalovali-sme-zahady-tajomstva-a-postupy-piatich-ludovych-liecitelov-a-bylinkarok-z-vychodneho-Slovenska"/>
      </related>
      <h3>Rozhovor s Karolom, ktorý žije v Číne</h3>
      <p>33-ročný Karol Šebo je rodákom z Modry, ktorý v Číne podniká v oblasti vína. Aktuálne žije v malom meste Zhongjie, v okrese Canghzou. Ide o veľmi špecifickú krajinu, či už vďaka kultúrnym rozdielom, zákazom, zvykom aj mentálnemu nastaveniu, a tak nás zaujímalo, ako Karol túto krajinu vníma. </p>
      <p>V našom rozhovore si prečítaš, či si Karol zvykol na to, že si ho chcú Číňania neustále fotografovať, prečo Číňania nesmú používať Google či Facebook. ako chutí oslie mäso, prasačí mozog či kuracie nôžky s kožou a aké témy sú v Číne tabu a ako prezentujú čínske médiá protesty v Hongkongu.</p>
      <related>
        <a href="https://refresher.sk/76073-Karol-o-zivote-v-Cine-Ludia-tu-nemaju-Facebook-Google-ani-YouTube-konicky-Slovakov-su-uplne-odlisne-Rozhovor"/>
      </related>
      <h3>Ako matka týrala a zavraždila vlastnú dcéru</h3>
      <p>Elisa Izquierdo bolo intelegentné a radostné dievčatko, ktorú jej otec aj jej vyučujúci milovali. Milovala tanec a otec ju nazýval svojou princeznou. Nanešťastie, Elisa nežila v dokonalej rozprávke, ale v krutej realite Brooklynu. Mala len šesť rokov, keď ju našli mŕtvu.</p>
      <p>V byte bola okrem šiestich detí iba jej matka Awilda Lopez, ktorú odsúdili za brutálnu vraždu svojej dcéry. Awilda sa stala najnenávidenejšou ženou v New Yorku, srdcervúci príbeh o týraní a zabití malého dievčatka obletel celý svet. V článku si prečítaš, ako matka dcéru týrala a ako opakovane zlyhávali úrady, ktoré mohli vražde predísť. </p>
      <related>
        <a href="https://refresher.sk/77583-Vlastna-matka-ju-bila-kopala-a-nutila-jest-svoje-vykaly-napokon-ju-zavrazdila-Keby-urady-zasiahli-vcas-Elisa-mohla-zit"/>
      </related>
      <h3>Na útek väzňov spomína bývalý vyšetrovateľ</h3>
      <p>7 väzňov túžiac po slobode zvažovalo, ako si skrátiť svoje tresty. Amnestie vtedajšieho prezidenta Českej a Slovenskej federatívnej republiky (ČSFR) Václava Havla sa na nich nevzťahovali a trestanci nemienili za mrežami stráviť ani o deň dlhšie, než bolo nutné. Cestou na slobodu 23. novembra 1991 zavraždili piatich dozorcov.</p>
      <p>V článku si prečítaš, ako dozorujúca prokurátorka Katarína Javorčíková opísala ohliadku miesta činu a ako si bývalý riaditeľ väznice Oto Lobodáš spomína na doživotne odsúdeného väzňa Polgáriho. Povieme si o tom, ako sa v Leopoldove pred útekom väzňov nedodržiavali pravidlá a väzni sa navzájom navštevovali aj vo večerných hodinách a opíšeme masaker pohľadom vyšetrovateľa vrážd dozorcov Petra Vačoka.</p>
      <related>
        <a href="https://refresher.sk/76495-Leopoldovskeho-dozorcu-pri-uteku-bodli-do-srdca-ten-sa-ale-dalej-branil-spomina-na-utek-vaznov-byvaly-vysetrovatel"/>
      </related>
      <h3>Aké je najlepšie jedlo na Vianočných trhoch v Bratislave?</h3>
      <p>22. novembra v Bratislave otvorili tohtoročné Vianočné trhy. Dlho očakávaná udalosť, ktorá potrvá takmer až do Vianoc, láka na skvelú atmosféru, bohatý kultúrny program, no predovšetkým na nezabudnuteľný gastro zážitok.</p>
      <p>My v redakcii sme sa rozhodli, že širokú ponuku jedál a tradičných nápojov otestujeme a subjektívne zhodnotíme. Prihliadali sme na viacero faktorov ako cena, zákaznícky servis, vizuálna atraktivita vianočných pokrmov, doba čakania, no najmä samotná chuť a celkový dojem.</p>
      <related>
        <a href="https://refresher.sk/77655-Slovenska-pizza-ci-japonske-speciality-Ake-je-najlepsie-jedlo-na-Vianocnych-trhoch-v-Bratislave"/>
      </related>
      <h3>Kde nájdeš lepšie Airbnb ubytovanie do 70 € v Bratislave a Košiciach?</h3>
      <p>Časy, keď ľudia vyhľadávali ubytovanie len v hotelových zariadeniach sú dávno preč a Airbnb hrá na trhu čoraz dôležitejšiu úlohu. Na našom území to síce ešte nie je tak výrazné ako napríklad v Spojených štátoch či západnejších krajinách Európy, ale nárast popularity je značne viditeľný. Dnes sa o tom opätovne presvedčíme. </p>
      <p>Tentokrát sme sa pritom zamerali na naše 2 najväčšie mestá, teda Bratislavu a Košice. V oboch kútoch krajiny si postupne predstavíme 3 nehnuteľnosti stojace za pozornosť, respektíve návštevu v cenovej relácii do 70 €. A povedzme si úprimne, kvalitný hotel do uvedenej sumy nájdeš len veľmi ťažko, ak vôbec.</p>
      <related>
        <a href="https://refresher.sk/76688-Bratislava-alebo-Kosice-Vieme-kde-najdes-lepsie-Airbnb-ubytovanie-do-70"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67289-Najlepsie-z-Refresheru-za-uplynuly-tyzden-Nasledky-brutalnej-bitky-v-Bratislave-lesbicky-par-vychovava-dvojicky"/>
        <a href="https://refresher.sk/64310-Najlepsie-z-Refresheru-za-uplynuly-tyzden-Ktori-raperi-nenadavaju-ako-vyzera-spermobanka-a-co-si-myslia-policajti-o-marihuane"/>
        <a href="https://refresher.sk/66650-Najlepsie-z-Refresheru-za-uplynuly-tyzden-Ako-funguju-swingers-party-ktora-vifonka-je-najlepsia-a-ako-CIA-muci-zadrzanych"/>
        <a href="https://refresher.sk/65106-Najlepsie-z-Refresheru-za-uplynuly-tyzden-Co-dnes-robia-finalisti-prvej-SuperStar-a-ako-dopadol-navrat-UBERu"/>
        <a href="https://refresher.sk/64927-Najlepsie-z-Refresheru-za-uplynuly-tyzden-Co-prezradili-slovensky-upratovac-mtvol-a-zname-bohate-deti-z-Instagramu"/>
        <a href="https://refresher.sk/64516-Najlepsie-z-Refresheru-za-uplynuly-tyzden-Miro-Jaros-lutuje-fejkovy-kokain-na-fotke-na-mesiac-sme-skusili-stat-sa-vegamni"/>
        <a href="https://refresher.sk/63324-Najlepsie-z-Refresheru-Nicki-Minaj-klame-Slovaci-sa-zivia-umyvanim-mtvol-a-predajom-milionovych-realit-v-NYC"/>
        <a href="https://refresher.sk/62907-Najlepsie-z-Refresheru-za-uplynuly-tyzden-Slovensky-policajt-o-korupcii-TOP-10-burgrov-v-Bratislave-zarobky-raperov-na-Spotify"/>
      </related>
    </article>
  </body>
</html>