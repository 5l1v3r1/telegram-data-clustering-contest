<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191124-az-isis-europaba-visszatoloncolt-katonai-kielesitett-kezigranatok.html"/>
    <meta property="og:site_name" content="Origo"/>
    <meta property="article:published_time" content="2019-11-24T18:55:00+00:00"/>
    <meta property="og:title" content="Az ISIS Európába visszatoloncolt katonái kiélesített kézigránátok"/>
    <meta property="og:description" content="A biztonságpolitikai szakértő szerint Svédországban a közép-afrikai és albán bandák háborúkat vívnak."/>
  </head>
  <body>
    <article>
      <h1>Az ISIS Európába visszatoloncolt katonái kiélesített kézigránátok</h1>
      <address><time datetime="2019-11-24T18:55:00+00:00">24 Nov 2019, 18:55</time> by <a rel="author">MTI</a></address>
      <p><b>Az Iszlám Állam (ISIS) európai katonái, akiket visszatoloncolnak szülőhazájukba, rendkívül nagy biztonsági kockázatot jelentenek - mondta Horváth József biztonságpolitikai szakértő az M1 aktuális csatorna Szemtől szembe című műsorában vasárnap.<br/></b>Horváth József úgy fogalmazott, hogy</p>
      <aside>ezek az emberek azok után, amin átmentek, szinte kiélesített kézigránátként viselkednek.</aside>
      <p>A migráció pedig ezenfelül is sok biztonsági problémát vet fel.</p>
      <blockquote>Svédországban például a közép-afrikai és albán bandák háborúkat vívnak a terület felosztásáért</blockquote>
      <p>- jegyezte meg a biztonságpolitikai szakértő, aki hozzátette:</p>
      <aside>A földközi-tengeri útvonal egyre nehezebben járható, ezért egyre többen a Balkán felé indulnak és Magyarország Horvátország déli határainál jelennek meg.</aside>
      <p>Ez versenyfutás az idővel, a migránsok igyekeznek bejutni Európába, mielőtt az ajtók záródnának. </p>
      <figure>
        <img src="https://cdn.nwmgroups.hu/s/img/i/1510/20151021migrans-horvatorszag2.jpg?w=644&amp;h=429"/>
        <figcaption>Horvát rendőrök és migránsok a szerb-horvát határt elválasztó kerítésnél a horvátországi Bapska (Bábafalva) közelében<cite>Forrás: MTI/AP/Darko Vojinovic</cite></figcaption>
      </figure>
      <p>Gyarmati István biztonságpolitikai szakértő szerint célszerű lenne kettéválasztani az emberi jogi aggodalmakat, elveket és a stratégiai érdekeket, például Törökországgal kapcsolatban. A világ legnagyobb demokráciája, az Egyesült Államok is évtizedek óta szövetségese Szaúd-Arábiának - mondta Gyarmati.</p>
      <p>A szakember arra is figyelmeztetett, hogy az etnikai, genetikai alapú megkülönböztetés rasszizmus, az viszont nem, ha civilizációs jellemzők alapján kezelnek embercsoportokat, hiszen vannak, akik más kontinensekről az erőszak kultúráját hozzák magukkal Európába.</p>
    </article>
  </body>
</html>