<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/serbska_zbroya_na_donbasi_u_spravi_splivla_tsikava_detal_n1238736"/>
    <meta property="og:site_name" content="24 Канал"/>
    <meta property="article:published_time" content="2019-11-24T18:23:00+00:00"/>
    <meta property="og:title" content="Сербська зброя на Донбасі: у справі спливла цікава деталь"/>
    <meta property="og:description" content="До постачання сербської зброї на Донбас може бути причетним кіпрська фірма PetraLink Limited. Компанія з такою назвою фігурує у розслідуванні Генпрокуратури щодо корупційних схем у Міноборони."/>
  </head>
  <body>
    <article>
      <h1>Сербська зброя на Донбасі: у справі спливла цікава деталь</h1>
      <address><time datetime="2019-11-24T18:23:00+00:00">24 Nov 2019, 18:23</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>До постачання сербської зброї на Донбас може бути причетним кіпрська фірма PetraLink Limited. Компанія з такою назвою фігурує у розслідуванні Генпрокуратури щодо корупційних схем у Міноборони.</b>
      </p>
      <p>Відповідну інформацію оприлюднила сербська опозиціонерка Марініка Тепіч у своєму твіттері. Як переконує політикиня, <b>завод "Крушік" домовлявся безпосередньо з "іноземним партнером з України". </b>Зауважимо, що зброя, вироблена саме на цьому заводі, могла потрапити на Донбас.</p>
      <blockquote>Детальніше про скандал щодо України у Сербії: <a href="https://24tv.ua/skandal_shhodo_ukrayini_u_serbiyi_yak_serbska_zbroya_mogla_opinitisya_na_donbasi_n1238657">як сербська зброя могла опинитися на Донбасі</a></blockquote>
      <p>За словами Тепіч, вищезазначений "український партнер" насправді є кіпрською фірмою <b>Petralink</b>. Володіє нею син українського генерала <b>Володимира Петенка,</b> якого засудили за торгівлю зброєю.</p>
      <p>Сербська опозиціонерка додає, що на це дали згоду МВС, Безпеково-інформаціне агентство, Міноборони та Міністерство торгівлі Сербії.</p>
      <p>До свого допису Тепіч долучила копії кількох документів. В одному з них разом з польською фірмою Nattan, яка значиться як кінцевий отримувач сербської зброї, фігурує фірма PetraLink Limited.</p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238736_10227647.jpg?201911175203"/>
        </figure>
        <figure>
          <img src="https://24tv.ua/resources/photos/news/620_DIR/201911/1238736_10227648.jpg?201911175203"/>
        </figure>
        <figure>
          <img src="https://24tv.ua/resources/photos/news/620_DIR/201911/1238736_10227649.jpg?201911175203"/>
        </figure>
        <figure>
          <img src="https://24tv.ua/resources/photos/news/620_DIR/201911/1238736_10227650.jpg?201911175203"/>
        </figure>
      </slideshow>
      <p>
        <i>Документи, які оприлюднила Тепіч, щодо сербської зброї на Донбасі </i>
      </p>
      <figure>
        <iframe data-src="https://twitter.com/MarinikaTepic/status/1198326876965609475?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Що відомо про компанію Petralink Limited</h3>
      <p>Як <a href="https://24tv.ua/reytingi_chi_bezpeka_ukrayini_chim_zhertvuye_poroshenko_zaradi_drugogo_terminu_n951941">зазначав</a> у 2018 року тодішній нардеп Серій Лещенко, ця<b> фірма-прокладка працює на закупівлі у Європі вживаних бойових машин піхоти БМП-1.</b> Для потреб української армії тоді мали закупити 30 одиниць техніки на суму 5 мільйонів доларів.</p>
      <aside>Petralink Limited розташовується за адресою Фенеронеміс Авеню будинок 145, офіс 102 в місті Ларнака на Кіпрі. За цією ж адресою та конкретно в цьому офісі зареєстровано компанію SMART Office &amp; Companies, яка спеціалізується на створенні фірм під продаж. Отже зрозуміло, що жодного стосунку до військових замовлень ця фірма не має. Її роль – тільки забрати на своїх рахунках корупційну маржу,<cite>– підкреслював Лещенко.</cite></aside>
      <p>Крім того, слідчі ГПУ зясували, що під час закупівлі бойових машин піхоти БМП-1 у кіпрської фірми PetraLink Limited на підставі контракту від 2017 року <b>українська армія зазнала шкоди на суму в понад 50 мільйонів гривень.</b> Цікаво, що PetraLink Limited була посередником, яка закупила техніку у чеської фірми Real Trade Praha a.s.</p>
      <p>У 2018 році журнал <a href="https://nv.ua/ukr/ukraine/events/miljoni-na-vijni-pid-hrifom-sekretnosti-v-oboronnomu-sektori-ukrajini-khovajutsja-masshtabni-makhinatsiji-2476285.html">"Новое Время"</a> на основі власних джерел так описав схему PetraLink Limited: "<b>Тобто за кожну БМП міністерство переплачує 22,7 тисячі доларів. Причому кіпріоти нічого додаткового з технікою не роблять".</b></p>
      <p>За даними ресурсу <a href="http://nashigroshi.org/2018/04/18/prokladku-cherez-yaku-zakupovuyut-skandalni-bmp-ocholyuje-syn-eks-top-menedzhera-ukroboronservisu/">"Наші гроші"</a>, цю кіпрську фірму очолює<b> Володимир Петенко-молодший </b>– син колишнього працівника Спецтехноекспорту та топ-менеджера Укроборонсервісу зі структури "Укроборонпрому".</p>
      <p>Державне підприємство Спецтехноекспорт є дочірнім для державної компанії Укрспецекспорт, яку протягом 2015 – 18 років очолював Павло Букін. Обидві входять до структури концерну Укроборонпром. В лютому 2018 року <b>Павло Букін </b>став директором всього концерну Укроборонпром.</p>
      <blockquote>Радимо ознайомитися! <a href="https://24tv.ua/neyakisna_kontrabanda_z_rosiyi_zhurnalisti_vikrili_shokuyuchi_koruptsiyni_shemi_v_ukroboronpromi_n1118151">Відмивали шалені суми за "металобрухт" з РФ: шокуючі деталі корупційних схем в "Укроборонпромі"</a></blockquote>
    </article>
  </body>
</html>