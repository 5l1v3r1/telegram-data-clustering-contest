<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177676/"/>
    <meta property="og:site_name" content="Doctors Only"/>
    <meta property="article:published_time" content="2019-11-24T18:11:00+00:00"/>
    <meta property="og:title" content="דיאטה עשירה במאפים ומתוקים בהריון מעלה את הסיכוי לאלרגיה למזון אצל היילוד"/>
    <meta property="og:description" content="מחקר עוקבה רטרוספקטיבי זה בחן את הקשר שבין דיאטות שונות והרגלי תזונה של נשים בהריון, לבין הסיכוי של ילדיהן לפתח אלרגיה למזון, וכן נבחן הקשר בין גנוטיפים שונים לבין סיכוי זה"/>
  </head>
  <body>
    <article>
      <h1>דיאטה עשירה במאפים ומתוקים בהריון מעלה את הסיכוי לאלרגיה למזון אצל היילוד</h1>
      <h2>מחקר עוקבה רטרוספקטיבי זה בחן את הקשר שבין דיאטות שונות והרגלי תזונה של נשים בהריון, לבין הסיכוי של ילדיהן לפתח אלרגיה למזון, וכן נבחן הקשר בין גנוטיפים שונים לבין סיכוי זה</h2>
      <address><time datetime="2019-11-24T18:11:00+00:00">24 Nov 2019, 18:11</time> by <a rel="author">The Journal of Allergy and Clinical Immunology: In Practice</a></address>
      <p>ההיארעות המוגברת של אלרגיה למזון ניתנת לייחוס ליחסי-הגומלין המתקיימים בין גנים לבין הסביבה, אך יחסי-גומלין אלה טרם הובהרו במלואם.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/11/176530/">ה-FDA מזהיר: על נשים הרות ומיניקות להימנע מצריכת כל צורה של קנאביס</a>
        </li>
        <li>
          <a href="https://doctorsonly.co.il/2019/11/176441/">תרופות אנטי ויראליות ישירות כטיפול בהפטיטיס C בזמן הריון והנקה</a>
        </li>
        <li>
          <a href="https://doctorsonly.co.il/2019/08/172363/">מה הקשר בין סטפילוקוק זהוב, אלרגיה למזון וחומרת אקזמה?</a>
        </li>
      </ul>
      <p>מטרתו של מחקר זה הייתה להעריך את יחסי-הגומלין שבין שונויות גנטיות של פעוטות לבין הרגלי תזונה של אימהות, בכדי לזהות גורמי סיכון להתפתחות של אלרגיה למזון.</p>
      <p>המחקר דגם 1,628 פעוטות שנולדו בין 2007-2015, והשתייכו לאוכלוסיית עוקבה של אלרגיות בילדים וחקר המקור לאסטמת ילדות. הצריכה התזונתית האימהית הוערכה בשבוע 26 להריון בעזרת שאלון ייעודי, ובוצעה חלוקה ל-5 קבוצות לפי הרגלי הצריכה השונים. נלקחו דגימות דם מחבל הטבור של היילודים, לצורך ריצוף גנטי של 12 אתרי גנום שונים.</p>
      <p>מתוך 1,628 פעוטות, 147 (9.0%) אובחנו עם אלרגיה למזון בהסתמך על הרקע שלהם. דיאטה אמהית מבוססת-מתוקים, שאופיינה בצריכה גבוהה יותר של מוצרי מאפה ומתיקה במהלך ההריון, הייתה קשורה לתדירות גבוהה יותר של אלרגיה למזון (יחס סיכויים מותאם 1.517, P=0.02). תבנית דיאטה זו נטתה להיות עשירה יותר בשומן טראנס (מקדם המתאם r=0.498, P&lt;0.001). התפתחות של אלרגיה למזון הייתה קשורה לפרקי זמן ממושכים יותר של הנקה (יחס סיכויים מותאם 1.792, P=0.03). תבנית דיאטה זו הייתה יותר קשורה באופן מובהק להתפתחות של אלרגיה למזון בקרב פעוטות שהיו הומוזיגוטים לגנוטיפ TT של הגן <i>CD14</i>, והיה להם יותר מעותק אחד של הגנים <i>GSTM1</i> ו-<i>GSTT1</i>.</p>
      <p>החוקרים הסיקו שדיאטה אמהית המבוססת על מתוקים ומאפים במהלך ההריון, בשילוב עם תקופה ממושכת יותר של הנקה, עשויה להוביל להתפתחות של אלרגיה למזון. ממצאים אלה מרמזים על כך שלשומן טראנס יש השפעה מזיקה על הפעוט. רב-צורתיות של הגנים <i>CD14</i> ו-<i>GST</i> אצל העובר, משפיעה על הנטייה לפתח אלרגיה למזון.</p>
      <p>
        <b>מקור: </b>
      </p>
      <p>
        <a href="https://www.jaci-inpractice.org/article/S2213-2198(19)30307-1/abstract">Kim, YH. <i>et al.</i> (2019). <i>The Journal of Allergy and Clinical Immunology: In Practice.</i> <b>7(7)</b>: 2337-2347</a>
      </p>
    </article>
  </body>
</html>