<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/roma-fonseca-blinda-smalling-sta-bene-qui-penso-voglia-restare-323934"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T18:49:51+00:00"/>
    <meta property="og:title" content="Roma, Fonseca blinda Smalling: &quot;Sta bene qui, penso voglia restare&quot;"/>
    <meta property="og:description" content="(ANSA) - ROMA, 24 NOV - &quot;Cosa ho fatto nell'intervallo? A volte è necessario alzare la voce...&quot;. Paulo Fonseca ammette a fine partita di aver strigliato un po' la squadra tra..."/>
  </head>
  <body>
    <article>
      <h1>Roma, Fonseca blinda Smalling: "Sta bene qui, penso voglia restare"</h1>
      <address><time datetime="2019-11-24T18:49:51+00:00">24 Nov 2019, 18:49</time> by <a rel="author">Andrea Pontone</a></address>
      <p>(ANSA) - ROMA, 24 NOV - "Cosa ho fatto nell'intervallo? A volte è necessario alzare la voce...". <b>Paulo Fonseca</b> ammette a fine partita di aver strigliato un po' la squadra tra primo e secondo tempo della gara poi vinta col Brescia per 3-0 allo stadio Olimpico. "Nel primo tempo non abbiamo giocato con grande intensità ed aggressività, avevamo spazi ma eravamo lenti, poi nella ripresa abbiamo cambiato - le parole del tecnico della Roma -. Con il gol abbiamo trovato equilibrio e fiducia. Abbiamo giocato meglio anche senza fare una grandissima partita". Tanto che i giallorossi sono riusciti a trovare nei secondi 45' minuti i gol necessari per conquistare la vittoria. Decisivo nel bilancio finale l'apporto di <b>Smalling</b>, difensore inglese che la Roma sta cercando di acquistare dal Manchester United dopo averlo prelevato in prestito (e domani gli agenti del giocatore saranno nella Capitale). E Fonseca non sembra avere dubbi sul futuro del centrale: "Sta bene qui, è un gradissimo giocatore e penso voglia restare con noi".</p>
      <p>
        <a href="https://www.videointer.it/watch.php?vid=153d1571a">
          <b>VIDEO - DA LAUTARO A LUKAKU, TRIPLO URLO PER TRAMONTANA</b>
        </a>
      </p>
    </article>
  </body>
</html>