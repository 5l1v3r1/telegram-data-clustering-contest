<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/fabrici-mali-sengen-nije-prepreka-vec-podstrek-clanstvu-u-eu/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T18:38:28+00:00"/>
    <meta property="og:title" content="Fabrici: Mali Šengen nije prepreka, već podstrek članstvu u EU"/>
    <meta property="og:description" content="Šef Delegacije Evropske unije u Srbiji Sem Fabrici izjavio je danas u Novom Sadu da Unija posmatra takozvani &quot;mali Šengen&quot; kao inicijativu koja će olakšati pristupanje zemalja Zapadnog Balkana tom bloku, a ne kao kočnicu ili smetnju u procesu integracija."/>
  </head>
  <body>
    <article>
      <h1>Fabrici: Mali Šengen nije prepreka, već podstrek članstvu u EU</h1>
      <address><time datetime="2019-11-24T18:38:28+00:00">24 Nov 2019, 18:38</time> by <a rel="author">Beta</a></address>
      <p>
        <b>Šef Delegacije Evropske unije u Srbiji Sem Fabrici izjavio je danas u Novom Sadu da Unija posmatra takozvani „mali Šengen“ kao inicijativu koja će olakšati pristupanje zemalja Zapadnog Balkana tom bloku, a ne kao kočnicu ili smetnju u procesu integracija.</b>
      </p>
      <p>„Mislim da je inicijativa usklađena s onim što zemlje već rade u procesu evrointegracija. Jedini novi element je putovanje s ličnom kartom. To je jedina dodatna stavka. Jasno je da je politički okvir tu i sve dok je on u skladu s pravilima proširenja, podržavamo to“, rekao je Fabrici za televiziju N1 na Regionalnom forumu mladih lidera na kojem je danas učestvovao.</p>
      <p>Fabrici je dodao da je za EU važno da ta inicijativa, u kojoj su sada Srbija, Severna Makedonija i Albanija, bude otvorena za kompletnu „balkansku šestorku“, odnosno i za Crnu Goru, Bosnu i Hercegovinu i Kosovo.</p>
      <h3>Povezani tekstovi:</h3>
    </article>
  </body>
</html>