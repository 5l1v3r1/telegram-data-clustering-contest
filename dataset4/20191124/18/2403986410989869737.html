<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/dnipro_na_viyizdi_roztroshhiv_dinamo_biliy_bars_bez_problem_peremig_vovkiv_n1238733"/>
    <meta property="og:site_name" content="24 Канал"/>
    <meta property="article:published_time" content="2019-11-24T18:18:00+00:00"/>
    <meta property="og:title" content="&quot;Дніпро&quot; на виїзді розтрощив &quot;Динамо&quot;, &quot;Білий Барс&quot; без проблем переміг &quot;Вовків&quot;"/>
    <meta property="og:description" content="У неділю, 24 листопада, відбулися заключний поєдинки 18-того туру чемпіонату Української хокейної ліги."/>
  </head>
  <body>
    <article>
      <h1>"Дніпро" на виїзді розтрощив "Динамо", "Білий Барс" без проблем переміг "Вовків"</h1>
      <address><time datetime="2019-11-24T18:18:00+00:00">24 Nov 2019, 18:18</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У неділю, 24 листопада, відбулися заключний поєдинки 18-того туру чемпіонату Української хокейної ліги.</b>
      </p>
      <h3>МХК Динамо – Дніпро 2:9 (0:2, 1:4, 1:3)</h3>
      <p>Різниця між цими команда становила прірву в 33 очка. До того ж, для підопічних Олександра Панченка зустріч з командою з топ-3 в нинішньому сезоні, завжди закінчувалася з розгромною поразкою. У минулому турі – харків'яни поступилися "Донбасу" з рахунком 17:0. У вересневому матчі в Херсоні, вони були биті "щуками" – 16:1.</p>
      <blockquote>Ще один матч туру: <a href="https://24tv.ua/sport/kremenchuk_u_boyovomu_poyedinku_peregrav_donbas_n1238467">"Кременчук" у бойовому поєдинку переграв "Донбас"</a></blockquote>
      <p>На жаль, але і ця зустріч для хокеїстів "Динамо" не сталп винятком. Правда, варто віддати належне харків'янам, вони змогли закинути другій команді чемпіонату більше однієї шайби.</p>
      <p>Для "Дніпра" перший період склався не так вже й легко. Незважаючи на їх повну перевагу на майданчику, господарі мужньо тримали оборону своїх воріт і навіть намагалися гостро грати попереду, ловивши херсонців на контратаках. У підсумку, "Динамо" пропустило лише дві шайби у другій половині періоду. </p>
      <p>Сценарій двох двадцятихвилинок матчу, нічим не відрізнявся від попереднього. "Дніпро" – атакував, контролював і задавав темп грі, а господарі – обороняючись, шукали щастя біля воріт "щук" за допомогою швидких контратак. Як результат, обидві команди змогли закинути на двох ще дев'ять шайб. При тому, що дві з них на рахунку хокеїстів "Динамо".</p>
      <p>Після цієї перемоги "Дніпро" продовжує посідати друге місце. Після 16 ігор, у підопічних Дмитра Підгурського 37 очок. Вони випереджають "Донбас" на 5 балів (при 15 іграх донеччан) і програють кременчужанам 10 очок (при 18 іграх у "містян"). МХК "Динамо" продовжує займати останнє місце маючи в активі лише одне очко.</p>
      <h3>Крижані Вовки – Білий Барс 0:4 (0:1, 0:2, 0:1)</h3>
      <p>Перший період команди провели абсолютно на рівних – жоден з клубів не дозволяв противникам довго володіти перевагою на майданчику, попутно атакуючи і створюючи гострі моменти.</p>
      <blockquote>Дивіться також: <a href="https://24tv.ua/sport/hokeyni_klubi_potrolili_odin_odnogo_v_sotsmerezhi_kadrami_z_radyanskogo_multfilmu_foto_n1237436">Хокейні клуби "потролили" один одного в соцмережі кадрами з радянського мультфільму: фото</a></blockquote>
      <p>Пробити оборону киян "Білий Барс" зміг тільки в другій половині періоду, коли трійка Благой – Ружніков – Бабинець вдало розіграла шайбу і Назар Ружніков відправив шайбу у ворота Максима Дуве.</p>
      <p>У другій двадцятихвилинці "барси" не на жарт активізувалися і працювали тільки на збільшення рахунку. Таким чином до кінця другого періоду білоцерківці ще двічі відзначилися у воротах супротивника (шайби ра рахунку Благого і Зозовського), а на табло горіли невтішні 0:3.</p>
      <p>Заключний відрізок зустрічі команди провели на рівних, проте гольова удача була тільки на стороні "Білого Барса" – ще однією шайбою відзначився Сергій Бабинець, встановивши остаточний рахунок у матчі.</p>
      <p> </p>
    </article>
  </body>
</html>