<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462946/%E0%A6%AA%E0%A7%9F-%E0%A6%A8%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B6%E0%A6%A8-%E0%A6%93-%E0%A6%AC%E0%A6%B0%E0%A7%8D%E0%A6%9C%E0%A7%8D%E0%A6%AF-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%A8%E0%A6%BE-%E0%A6%8F%E0%A6%AC%E0%A6%82-%E0%A6%B8%E0%A7%81%E0%A6%AA%E0%A7%87%E0%A7%9F-%E0%A6%AA%E0%A6%BE%E0%A6%A8%E0%A6%BF"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T18:59:00+00:00"/>
    <meta property="og:title" content="পয়:নিষ্কাশন ও বর্জ্য ব্যবস্থাপনা এবং সুপেয় পানি সরবরাহ খাতে জাপানী সহায়তা বৃদ্ধি করুন : এলজিআরডি মন্ত্রী"/>
    <meta property="og:description" content="স্টাফ রিপোর্টার ॥ পয়:নিষ্কাশন ও বর্জ্য ব্যবস্থাপনা এবং সুপেয় পানি সরবরাহ খাতে জাপানী সহায়তা বৃদ্ধির আহবান জানিয়েছেন স্থানীয় সরকার, পল্লী উন্নয়ন ও সমবায় মন্ত্রী মো: তাজুল ইসলাম। রবিবার সচিবালয়ে মন্ত্রীর অফিস কক্ষে বাংলাদেশে নিযুক্ত জাপানী রাষ্ট্রদূত নাউকি ইতো মন্ত্রীর সাথে সৌজন্য সাক্ষাৎকালে তিনি এ আহ্বান ..."/>
  </head>
  <body>
    <article>
      <h1>পয়:নিষ্কাশন ও বর্জ্য ব্যবস্থাপনা এবং সুপেয় পানি সরবরাহ খাতে জাপানী সহায়তা বৃদ্ধি করুন : এলজিআরডি মন্ত্রী</h1>
      <address>
        <time datetime="2019-11-24T18:59:00+00:00">24 Nov 2019, 18:59</time>
      </address>
      <figure>
        <img src="http://www.dailyjanakantha.com/files/201911/1574625549_62.jpg"/>
      </figure>
      <p>স্টাফ রিপোর্টার ॥ পয়:নিষ্কাশন ও বর্জ্য ব্যবস্থাপনা এবং সুপেয় পানি সরবরাহ খাতে জাপানী সহায়তা বৃদ্ধির আহবান জানিয়েছেন স্থানীয় সরকার, পল্লী উন্নয়ন ও সমবায় মন্ত্রী মো: তাজুল ইসলাম। রবিবার সচিবালয়ে মন্ত্রীর অফিস কক্ষে বাংলাদেশে নিযুক্ত জাপানী রাষ্ট্রদূত নাউকি ইতো মন্ত্রীর সাথে সৌজন্য সাক্ষাৎকালে তিনি এ আহ্বান জানান।</p>
      <p>মন্ত্রী জাপানী রাষ্ট্রদূতকে বলেন, বাংলাদেশে পয়:নিষ্কাশন ও বর্জ্য ব্যবস্থাপনা এবং সুপেয় পানি সরবরাহ এখনও বড় চ্যালেঞ্জ। এ ব্যাপারে বাংলাদেশ সরকার জাপানী প্রযুক্তি ও অভিজ্ঞতা কাজে লাগাতে আগ্রহী। রাষ্ট্রদূত নাউকি ইতো বাংলাদেশের প্রশংসা করে বলেন, অর্থনৈতিক প্রবৃদ্ধি অর্জনে বাংলাদেশ বিশ্বে একটি মডেল। বাংলাদেশের পরিবেশগত উন্নয়নে এবং শিল্পায়নে জাপানের সহযোগিতা অব্যাহত থাকবে। সেই সাথে বর্জ্য ব্যবস্থাপনায় প্রয়োজনীয় সহযোগিতা প্রদান করা হবে। তিনি এ সংক্রান্ত জাপানী প্রযুক্তি ও প্রক্রিয়া দেখার জন্য মন্ত্রীকে জাপান সফরের আমন্ত্রণ জানান।</p>
      <p>রাষ্ট্রদূত ঢাকা ও চট্টগ্রামের বাইরে উন্নয়ন প্রকল্প নেয়ার এবং টাউনশিপ গড়ে তোলার প্রয়োজনীতা তুলে ধরেন। তিনি জানান গাজীপুর, নারায়ণগঞ্জ ও কুমিল্লা সিটি কর্পোরেশন এবং কক্সবাজার পৌরসভা নিয়ে ‘আরবান ডেভলপমেন্ট এন্ড সিটি গবর্নেন্স’ প্রকল্পে জাপান আন্তর্জাতিক সহযোগিতা সংস্থা (জাইকা) অর্থায়ন করবে। তিনি আরো জানান আগামী ডিসেম্বর মাসে জাইকা ঢাকা উত্তর, ঢাকা দক্ষিণ ও চট্টগ্রাম সিটি কর্পোরেশনকে প্রায় ১৫০টি বর্জ্যবাহী যান হস্তান্তর করবে।</p>
      <p>মন্ত্রী জাপান সফরের আমন্ত্রণ গ্রহণ করে বলেন, তিনি ডিসেম্বরের প্রথম সপ্তাহে জাপান সফর করবেন। এসময় স্থানীয় সরকার বিভাগের অতিরিক্ত সচিব রোকসানা কাদের, ড. কাজী আনোয়ারুল হক এবং মাহবুব হোসেন উপস্থিত ছিলেন।</p>
      <p>উল্লেখ্য বাংলাদেশে শহর ও গ্রামীণ উন্নয়নে, সুশাসন প্রতিষ্ঠায় ও দুর্যোগ ব্যবস্থাপনায় জাপান কাজ করছে। বর্তমানে স্থানীয় সরকার, পল্লী উন্নয়ন ও সমবায় মন্ত্রণালয়ের ১৮টি প্রকল্পে জাপানী ঋণ ও সহায়তার পরিমাণ প্রায় ১৩ হাজার ৬১৪ কোটি টাকা। ভাণ্ডার ও ক্রয় কর্মকর্তা আবদুল মালেকের বিরুদ্ধে মামলা করেছে দুর্নীতি দমন কমিশন (দুদক)। রবিবার (২৪ নবেম্বর) দুদকের সমন্বিত জেলা কার্যালয় ঢাকা-১-এ মামলাটি করা হয় বলে জানিয়েছেন সংস্থাটির উপপরিচালক (জনসংযোগ) প্রণব কুমার ভট্টাচার্য্য।</p>
      <p>তিনি জানান, মামলার বাদী দুদকের সহকারী পরিচালক জেসমিন আক্তার। ২০১১ সাল থেকে ২০১৪ সালের মধ্যে টাকা আত্মসাতের এই ঘটনা ঘটে বলে মামলা এজাহারে উল্লেখ করা হয়েছে। এতে বলা হয়েছে, আসামি মালেক সহকারী ভাণ্ডার ও ক্রয় কর্মকর্তা হিসেবে দায়িত্ব পালনের সময় তার ওপর অর্পিত ক্ষমতার অপব্যবহার এবং বিশ্বাস ভঙ্গের মাধ্যমে ৬৫ লাখ ৩৩ হাজার ৩৮ টাকা ৫৯ পয়সার সরকারি মালামাল আত্মসাৎ করেন। এর মধ্য দিয়ে দণ্ডবিধির ৪০৯ এবং ১৯৪৭ সালের দুর্নীতি প্রতিরোধ আইনের ৫(২) ধারায় শাস্তিযোগ্য অপরাধ করেছেন তিনি।</p>
    </article>
  </body>
</html>