<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@apartmenttherapy/%DA%86%DA%AF%D9%88%D9%86%D9%87-%D9%85%D8%A8%D9%84%D9%85%D8%A7%D9%86-%D9%88-%D9%85%DB%8C%D8%B2-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B1%D8%A7-%D8%A8%D8%A7%D9%87%D9%85-%D8%B3%D8%AA-%DA%A9%D9%86%DB%8C%D9%85-janbowviemb0"/>
    <meta property="og:site_name" content="ویرگول"/>
    <meta property="article:published_time" content="2019-11-24T18:56:03+00:00"/>
    <meta property="og:title" content="چگونه مبلمان و میز تلویزیون را باهم ست کنیم؟"/>
    <meta property="og:description" content="انتخاب دکوراسیون زیبا و نحوه چیدمان آن امر بسیار مهمی است، برخی از افراد به علت نداشتن آگاهی لازم دکوراسیون منزل خود را طوری می‌چینند که هی…"/>
  </head>
  <body>
    <article>
      <h1>چگونه مبلمان و میز تلویزیون را باهم ست کنیم؟</h1>
      <address><time datetime="2019-11-24T18:56:03+00:00">24 Nov 2019, 18:56</time> by <a rel="author" href="https://virgool.io/@apartmenttherapy" target="_blank">آپارتمان درمانی</a></address>
      <figure>
        <img src="https://files.virgool.io/upload/users/69868/posts/janbowviemb0/q6ep8rxwbkse.jpeg"/>
      </figure>
      <p>انتخاب دکوراسیون زیبا و نحوه چیدمان آن امر بسیار مهمی است، برخی از افراد به علت نداشتن آگاهی لازم دکوراسیون منزل خود را طوری می‌چینند که هیچ تطابقی میان وسایل احساس نمی‌شود، درنتیجه وسایل منزل ناهماهنگ و زشت به نظر می‌رسند. یکی از مواردی که بر زیبایی دکوراسیون می‌افزاید استفاده از وسایل شبیه به هم و به عبارتی ست کردن است. ست کردن سرویس چوب یکی از راهکارهایی است که زیبایی دکوراسیون شما را دوچندان می‌کند. در این مطلب قصد داریم شما را با انواع مبلمان و میز تلویزیون آشنا نماییم و به شما بیاموزیم که چگونه مبلمان و میز تلویزیون را باهم ست کنید.</p>
      <h3>انواع مبلمان و میز تلویزیون</h3>
      <p>همان‌طور که میدانید مبلمان در ایران به سه دسته کلی مبل استیل یا سلطنتی، کلاسیک و مبل راحتی تقسیم می‌شوند که هرکدام از این‌ها دارای مدل‌های جزئی‌تر هستند، مثلاً مبل‌های مدرن یا L شکل نیز جزئی از مبلمان راحتی محسوب می‌شوند. تفاوت این سه مدل در طرح و جنس آن‌ها است.</p>
      <h4>مبل استیل</h4>
      <p>مبل‌های استیل دارای پایه‌های بلند و تاج بزرگی هستند و در ساخت آن‌ها از چوب طبیعی یعنی چوب درختان استفاده می‌شود به همین دلیل وزن زیادی داشته و از قیمت بالایی برخوردارند.</p>
      <figure>
        <img src="https://files.virgool.io/upload/users/69868/posts/janbowviemb0/kye7hlagd1la.jpeg"/>
      </figure>
      <h4>مبل کلاسیک</h4>
      <p>مبل‌های کلاسیک نیز مانند مبل‌های استیل ساخته می‌شوند و جنس آن‌ها نیز از چوب مرغوب است. تنها تفاوت مبل استیل و کلاسیک در طرح آن‌ها است. معمولاً در مبل‌های استیل منبت‌کاری و تراشکاری بیشتری صورت می‌گیرد و طرح شلوغی دارند اما مبل‌های کلاسیک باوجود منبت‌کاری، کمی ساده‌تر از مبل‌های سلطنتی هستند و طرح آن‌ها خلوت‌تر است.</p>
      <p>📷</p>
      <h4>مبل راحتی</h4>
      <p>نوع سوم مبلمان یعنی مبل‌های راحتی متفاوت از دو نوع قبلی هستند، از وزن سبک‌تری برخوردارند و چوب آن‌ها معمولاً از ام دی اف است. همچنین طرح مبل راحتی ساده بوده و در آن از منبت‌کاری استفاده نمی‌شود. این نوع مبل‌ها دارای دسته‌های پهن و نشیمنگاه بزرگی هستند و ارتفاع پایه‌های آن‌ها نیز کم است.</p>
      <figure>
        <img src="https://files.virgool.io/upload/users/69868/posts/janbowviemb0/kia0wh7y5zen.jpeg"/>
      </figure>
      <p>خوشبختانه ست کردن مبلمان و میز تلویزیون کار راحتی است چراکه میزهای تلویزیون‌ نیز دارای مدل‌های متفاوتی هستند که برخی از آن‌ها عبارت‌اند از:</p>
      <h4>میز تلویزیون کلاسیک</h4>
      <p>جنس این میزها از چوب مرغوب بوده و دارای دو مدل طرح پرکارتر و طرح ساده‌تر هستند و لبه‌ها و پایه‌های میز مانند مبل‌های استیل و کلاسیک تراشکاری شده‌اند. بنابراین می‌توان طرح‌های شلوغ آن را با مبل‌های استیل و طرح‌های ساده‌تر را با مبل‌های کلاسیک ست کرد.</p>
      <figure>
        <img src="https://files.virgool.io/upload/users/69868/posts/janbowviemb0/cnb2njcfmozq.jpeg"/>
      </figure>
      <h4>میز تلویزیون مدرن</h4>
      <p>نمونه دیگر از میزهای تلویزیون مدل مدرن است که معمولاً جنس آن از ام دی اف بوده و دارای طرح‌های ساده و خلاقانه‌ای هستند و از تنوع بالایی برخوردارند که به علت همین تنوع در طرح می‌توان آن را با هر نوع سبک دکوراسیونی ست کرد و مدل‌های میزهای ام دی اف تنها مناسب مبلمان راحتی نیستند بلکه با انواع دیگر مبلمان نیز هماهنگی دارند، یکی از انواع میزهای مدرن میز تلویزیون‌های دیواری است که مناسب فضاهای کوچک است و شما باید میز و تلویزیون را به دیوار وصل کنید.</p>
      <p>بنا بر آنچه گفته شد برای ست کردن مبلمان و تلویزیون باید به جنس، طرح و رنگ آن‌ها توجه داشته باشید و میز را متناسب با دکوراسیون و سبک مبل انتخاب نمایید.</p>
      <h4>ست مبل و میز تلویزیون</h4>
      <p>ست کردن مبلمان و میز تلویزیون کار دشواری نیست. برای این کار تنها کافی است مدل دکوراسیون منزل خود را در نظر بگیرید، اگر از آن دسته افرادی هستید که به طرح‌های شلوغ علاقه‌مندید و از مبلمان سلطنتی و کلاسیک استفاده می‌کنید می‌توانید میز تلویزیون‌های چوبی را که دارای منبت‌کاری هستند و طرح شلوغی دارند استفاده کنید همچنین می‌توانید رنگ مبلمان و میز تلویزیون را همرنگ و یا رنگ‌های مکمل انتخاب نمایید. در مقابل اگر به طرح‌های ساده علاقه‌مندید و سبک وسایل منزل شما مدرن است، از مبل‌های راحتی استفاده کنید و میز تلویزیون‌هایی را انتخاب نمایید که با این نوع مبل‌ها هماهنگی دارد یعنی از میزهای اسپرت، ساده، ام دی اف و بدون طرح استفاده کنید.</p>
      <p>یکی دیگر از مواردی که باید در ست کردن مبلمان و <a href="https://www.20decor.com/%D9%85%DB%8C%D8%B2-%D8%A7%D9%84-%D8%B3%DB%8C-%D8%AF%DB%8C">میز تلویزیون</a> به آن توجه داشت اندازه و ابعاد آن‌هاست. شما باید اندازه هردو را متناسب با ابعاد منزلتان در نظر بگیرید اگر محیط بزرگی دارید بهتر است از مبلمان 9 نفره و سبک‌های استیل و نیمه استیل استفاده کنید و اندازه میز تلویزیون را نیز بزرگ انتخاب نمایید؛ البته در درجه اول ابعاد میز تلویزیون بستگی به‌اندازه ال سی دی شما دارد و نباید کوچک‌تر یا بزرگ‌تر از آن انتخاب شود اما اگر محیط شما کوچک است، از مبل‌های 7 نفره و ساده استفاده کنید و میز تلویزیون را نیز از مدل‌های دیواری، اسپرت، مدرن، ساده و کوچک انتخاب کنید تا باعث شلوغی و به‌هم‌ریختگی نشود.</p>
      <h4>میز تلویزیون برای خانه‌های کوچک</h4>
      <p>برای خانه‌های کوچک می‌توانید از میز تلویزیون‌های آینه‌ای استفاده نمایید چراکه این میزها فضا را بزرگ‌تر و روشن‌تر نشان می‌دهند و نگران ست کردن آن با مبل‌ها نباشید چراکه میزهای جلو مبلی آینه‌ای که کاملاً شبیه میز تلویزیون‌ها بوده در بازار موجود هستند و حتی می‌توان رنگ شیشه‌های آن‌ها را باهم ست کرد.</p>
      <blockquote>مطلب پیشنهادی: <a href="https://www.20decor.com/%D8%B7%D8%B1%D8%A7%D8%AD%DB%8C_%D8%AF%DA%A9%D9%88%D8%B1%D8%A7%D8%B3%DB%8C%D9%88%D9%86_%D8%AF%D8%A7%D8%AE%D9%84%DB%8C_%D9%88_%D8%B1%D8%A7%D9%87%D9%86%D9%85%D8%A7%DB%8C_%D8%AE%D8%B1%DB%8C%D8%AF_%D9%85%D8%A8%D9%84%D9%85%D8%A7%D9%86_%D9%85%D9%86%D8%B2%D9%84/%DA%86%DA%AF%D9%88%D9%86%D9%87-%D9%85%DB%8C%D8%B2-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%85%D9%86%D8%A7%D8%B3%D8%A8-%D8%A7%D9%86%D8%AA%D8%AE%D8%A7%D8%A8-%DA%A9%D9%86%DB%8C%D9%85%D8%9F">چگونه میز تلویزیون مناسب انتخاب کنیم؟&lt;br/&gt;</a></blockquote>
      <p>اگر فاصله بین مبل‌ها و میز شما زیاد است از یک کاناپه هم‌جنس و هم طرح در مقابل تلویزیون استفاده نمایید تا جلوه بیشتری داشته باشد. همچنین اگر مبل‌های شما شامل موارد ذکرشده نیست و جنس آن فلزی است، نگران نباشید چراکه میز تلویزیون‌های فلزی متنوعی در بازار وجود دارند که می‌توان طرح و رنگ آن‌ها را با مبل‌های فلزی ست کرد. برای ایجاد همخوانی بیشتر در محیط بهتر است ارتفاع مبلمان و میز تلویزیون را در یک اندازه انتخاب نمایید تا دکوراسیون شما زیباتر شود.</p>
      <p>اگر به میزهای شیشه‌ای و ساده علاقه‌مندید می‌توانید آن‌ها را با مبل‌های راحتی ست کنید و استفاده از آن‌ها برای سبک‌های لوکس و سلطنتی مناسب نیست.</p>
      <p>این مطلب توسط سایت 20 دکور جهت راهنمایی شما برای ست کردن مبلمان و میز تلویزیون تهیه ‌شده است. 20 دکور در زمینه ارائه انواع مبلمان و میزهای تلویزیون سابقه فعالیت بالایی دارد که دارای مدل‌های بسیار متنوع و جدید بوده و در ساخت آن‌ها از مواد مرغوب و باکیفیت استفاده می‌نماید. برای دیدن مدل‌های متنوع مبلمان و میز تلویزیون به آدرس اینستاگرام و یا سایت 20 دکور مراجعه کرده و در صورت انتخاب مورد دلخواه آن را به‌صورت اینترنتی سفارش دهید و هنگام خرید از تخفیف برخوردار شوید. همچنین اگر هنگام ارسال مبل یا میز شما دچار شکستگی شود 20 دکور به‌راحتی آن را تعویض می‌نماید بنابراین خریدی مطمئن را تجربه خواهید کرد.</p>
    </article>
  </body>
</html>