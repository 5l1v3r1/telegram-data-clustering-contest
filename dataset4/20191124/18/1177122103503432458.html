<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/video----vadim-brinzan-a-vrut-sa-creeze-in-r--moldova-un-tribunal-de-tipul-ceka-urilor-sovietice-148866.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T18:01:00+00:00"/>
    <meta property="og:title" content="VIDEO // Vadim Brînzan a vrut să creeze în R. Moldova un tribunal de tipul CEKA-urilor sovietice"/>
    <meta property="og:description" content="Ex-ministrul economiei, Vadim Brînzan, susține că în timp ce făcea parte din Guvernul Sandu, a venit cu inițiativa de a crea în R. Moldova tribunale de tipul CEKA-urilor sovietice. Declarația a fost făcută în cadrul unei emisiuni de la TV8."/>
  </head>
  <body>
    <article>
      <h1>VIDEO // Vadim Brînzan a vrut să creeze în R. Moldova un tribunal de tipul CEKA-urilor sovietice</h1>
      <address>
        <time datetime="2019-11-24T18:01:00+00:00">24 Nov 2019, 18:01</time>
      </address>
      <p>
        <b>Ex-ministrul economiei, Vadim Brînzan, susține că în timp ce făcea parte din Guvernul Sandu, a venit cu inițiativa de a crea în R. Moldova tribunale de tipul CEKA-urilor sovietice. Declarația a fost făcută în cadrul unei emisiuni de la TV8.</b>
      </p>
      <p>„Trebuia de creat un tribunal, ceva de genul la рев воен совет (n.r. Comisia Extraordinară pentru Combaterea Contrarevoluției şi Sabotajului în Rusia, pe scurt CEKA), un tribunal pe care am fi împuternicit câțiva procurori și judecători, oferindu-le protecție de stat, cu anumite responsabilități și drepturi, pentru a începe să curețe sistemul judiciar”, a declarat Brînzan.</p>
      <p>Declarația lui Brînzan a fost de-a dreptul șocantă pentru fostul judecător al R. Moldova la CEDO, Stanislav Pavlovschi, care a intervenit în timpul emisiunii cu un comentariu.</p>
      <p>„Tribunal de tipul рев воен совет cu împuterniciri speciale pentru judecători și procurori? Sunt șocat” a reacționat Pavlovschi.</p>
      <p>Inițiativa lui Brînzan, inspirată dintr-un regim totalitar, a fost respinsă.</p>
      <p>Este de menționat că, comandamentul rusesc al tuturor rușilor, abreviat ca VChK și cunoscut sub numele de Cheka (CEKA), a fost primul dintr-o succesiune de organizații ale poliției secrete sovietice. Acesta a fost creat la inițiativa lui Vladimir I. Lenin. Fără acest serviciu sângeros, cum îl descriu istoricii, regimul totalitar sovietic nu s-ar fi menținut la putere. Mai târziu CEKA a fost redenumit în NKVD – Comisariatul Poporului pentru Afacerile Interne, iar în 1954 a devenit cunoscutul KGB – Comitetul Securităţii Statului.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPolitica.TV8%2Fvideos%2F502714717003006%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>deschide.md</p>
    </article>
  </body>
</html>