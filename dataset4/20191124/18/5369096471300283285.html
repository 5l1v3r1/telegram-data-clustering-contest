<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778728/grigoriou-mas-afini-pikria-itta-imastan-akindyni-epithetika-sto-deftero/"/>
    <meta property="og:site_name" content="to10.gr"/>
    <meta property="article:published_time" content="2019-11-24T18:39:32+00:00"/>
    <meta property="og:title" content="Γρηγορίου: «Μας αφήνει πικρία η ήττα, ήμασταν ακίνδυνοι επιθετικά στο δεύτερο»"/>
    <meta property="og:description" content="Ο Μιχάλης Γρηγορίου εξέφρασε την πικρία του για την ήττα από τον ΠΑΟΚ στην Τούμπα, τονίζοντας ότι η ψυχολογία τους είχε επηρεαστεί αρνητικά από το ματς με την Λαμία."/>
  </head>
  <body>
    <article>
      <h1>Γρηγορίου: «Μας αφήνει πικρία η ήττα, ήμασταν ακίνδυνοι επιθετικά στο δεύτερο»</h1>
      <h2>Ο Μιχάλης Γρηγορίου εξέφρασε την πικρία του για την ήττα από τον ΠΑΟΚ στην Τούμπα, τονίζοντας ότι η ψυχολογία τους είχε επηρεαστεί αρνητικά από το ματς με την Λαμία.</h2>
      <address><time datetime="2019-11-24T18:39:32+00:00">24 Nov 2019, 18:39</time> by <a rel="author">to10.gr</a></address>
      <p>Η ΑΕΛ ηττήθηκε για δεύτερη συνεχόμενη αγωνιστική, με τον ΠΑΟΚ να νικάει 1-0 και να αφήνει την ομάδα του κάμπου εκτός εξάδας.</p>
      <p>Ο τεχνικός των «βυσσινί» Μιχάλης Γρηγορίου , μετά το τέλος του αγώνα, στάθηκε στις στιγμές που είχε η ομάδα του στο πρώτο ημίχρονο, τονίζοντας ότι δεν ήταν τόσο επιθετικοί όσο έπρεπε στο δεύτερο μέρος.</p>
      <p>
        <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">
          <i>Το πέναλτι που ζητάει η ΑΕΛ στο χέρι του Ινγκασον (vid)</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p>«Ήρθαμε να αντιμετωπίσουμε τον ΠΑΟΚ γνωρίζοντας τις δυσκολίες του παιχνιδιού, είχαμε ευκαιρίες στο πρώτο ημίχρονο με το σουτ του Σετσέροβιτς, αλλά και με τον Ασούμπρε.</p>
      <p>Ο ΠΑΟΚ με την ποιότητα του ευτύχησε να προηγηθεί και ο στόχος που είχαμε εμείς ήταν να μείνουμε μέχρι το τέλος στο παιχνίδι.</p>
      <p>Δεν δημιουργήσαμε κάτι σοβαρό επιθετικά στο δεύτερο ημίχρονο και ήρθε η ήττα που μας αφήνει μια πικρία. Ο στόχος μας πλέον επικεντρώνεται στο επόμενο παιχνίδι που έχουμε με τον Βόλο.</p>
      <p>Θα μπούμε μέχρι τα Χριστούγεννα στην διαδικασία να μείνουμε στην πρώτη εξάδα. Συγχαρητήρια στον ΠΑΟΚ για τη νίκη, κοιτάμε το επόμενο παιχνίδι.</p>
      <p>Δεν μπορέσαμε στο ουσιαστικό κομμάτι που είναι η τρίτη ζώνη, να δημιουργήσουμε επικίνδυνες καταστάσεις. Το αποτέλεσμα που είχαμε απέναντι στην Λαμία δεν το περιμέναμε και μας πήγε πολύ πίσω και κυρίως στην ψυχολογία μας. Είμαστε μια ομάδα που θέλει να τρέξει, θέλει να βρει ανοιχτούς διαδρόμους».</p>
      <p>
        <b>
          <a href="https://www.to10.gr/podosfero/superleague/778728/grigoriou-mas-afini-pikria-itta-imastan-akindyni-epithetika-sto-deftero/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>