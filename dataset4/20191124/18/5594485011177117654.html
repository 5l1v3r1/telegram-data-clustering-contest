<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/vizita-na-prints-charlz-i-kamila-nanese-strashen-udar-na-monarkhiyata-iskat-da-ya-otmenyat_news711142.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T18:06:00+00:00"/>
    <meta property="og:title" content="Визита на принц Чарлз и Камила нанесе страшен удар на монархията, искат да я отменят"/>
    <meta property="og:description" content="Всичко това се случва на фона на педофилския скандал около принц Андрю"/>
  </head>
  <body>
    <article>
      <h1>Визита на принц Чарлз и Камила нанесе страшен удар на монархията, искат да я отменят</h1>
      <h2>Всичко това се случва на фона на педофилския скандал около принц Андрю</h2>
      <address>
        <time datetime="2019-11-24T18:06:00+00:00">24 Nov 2019, 18:06</time>
      </address>
      <p>https://blitz.bg/svyat/vizita-na-prints-charlz-i-kamila-nanese-strashen-udar-na-monarkhiyata-iskat-da-ya-otmenyat_news711142.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574592870-zhzhf.jpg"/>
      </figure>
      <p><b>Кралската визита в Нова Зеландия на принц Чарлз и Камила Боулс тази седмица стана повод за нови призиви за отмяна на монархията във Великобритания, разкрива в. "Дейли Стар". </b><br/><br/>Шестдневната визита на херцога и херцогинята на Корнуол в страната от Общността на нациите приключи тези почивни дни, докато британското кралско семейство продължаваше да потъва в криза. <br/><br/>Принц Андрю се отказа от кралските си задължения в сряда след катастрофалното му интервю пред Би Би Си относно приятелството му с педофила Джефри Ъпстейн. <br/><br/>След това стана ясно, че Чарлз се е намесил и е посъветвал Кралицата "ефективно да уволни" Андрю, който отрича, че е правил секс със "секс робинята" на Ъпстейн Вирджиния Робъртс, когато тя е била само на 17 години. <br/><br/>Сега "Дейли Стар" разкрива, че визитата на Чарлз и Камила в "Долната Земя" по време на драмата в кралския дворец е довела до нов удар по монархията - на 11 000 мили от Лондон. <br/><br/>Бъдещите крал и кралица на Великобритания са привлекли вниманието на огромни тълпи хора по време на визитата си в Нова Зеландия, където те се срещнали с кивита и са се фокусирали върху възможностите за развитие на младите, екологичните проблеми, местното насилие и неграмотността.  <br/><br/>В Нова Зеландия двамата също са посетили Крайстчърч, където са почели паметта на загиналите при страшното земетресение от 2011 година и терористичната атака, станала по-рано през годината по време на традиционен танц. <br/><br/>Кореспондентът на Австралийската прес асоциация Тони Джоунс заяви, че визитата на двойката е била в рамките на усилията на Великобритания да засили връзките между страните в рамките на Общността на нациите. </p>
      <p>Според други, това е била възможност за Чарлз да заздрави връзките с Нова Зеландия в светлината на перспективата, че някой ден той ще седне на трона като крал.  <br/><br/>Въпреки всичко това, стана ясно, че Чарлз и Камила в момента се връщат в Лондон насред нови призиви сред новозеландците за отмяна на монархията, пише Daily Star Online. <br/><br/>Организацията Република Нова Зеландия, която иска да замени монархията с избиран от народа президент, заяви, че визитата на двойката е "придала стимул на подкрепата за република". <br/><br/>Шефът на кампаниите на организацията Люис Холдън заяви пред изданието: "Целта на визитата бе да се укрепи позицията на принц Чарлз, но ние знаем от опит, както и от наши допитвания, че популярността на Чарлз и монархията спадат, като цяло.<br/><br/>Тази тенденция се запазва през последните години и много маори и млади новозеландци искат новозеландец за президент.<br/><br/>Обикновено ставаме свидетели на нов импулс на подкрепа за републиката по време на кралските визити.<br/><br/>Когато преди кралските визити питаме как се чувстват новозеландците, те казват, че като цяло изпитват апатия към монархията.<br/><br/>Тази институция е оцеляла до сега предимно заради факта, че е станала безсмислена". </p>
      <p>Проучване, в което са участвали 15 000 новозеландци, проведено от 8 до 214 април тази година, разкри, че 55% от местните жители искат да видят новозеландец като следващия президент на страната. <br/><br/><b>Превод и редакция: БЛИЦ</b></p>
    </article>
  </body>
</html>