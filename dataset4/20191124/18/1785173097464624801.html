<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/boris-johnson-isi-dezvaluie-programul-electoral-in-care-brexitul-este-prioritar-1922402024002019111819179313"/>
    <meta property="og:site_name" content="News.ro"/>
    <meta property="article:published_time" content="2019-11-24T18:20:00+00:00"/>
    <meta property="og:title" content="Boris Johnson îşi dezvăluie programul electoral în care Brexitul este prioritar"/>
    <meta property="og:description" content="Premierul conservator Boris Johnson şi-a dezvăluit duminică planurile în cazul unei victorii în alegerile legislative anticipate de la 12 decembrie - să realizeze mai întâi Brexitul, iar apoi să dea pagina austerităţii, relatează AFP."/>
  </head>
  <body>
    <article>
      <h1>Boris Johnson îşi dezvăluie programul electoral în care Brexitul este prioritar</h1>
      <address><time datetime="2019-11-24T18:20:00+00:00">24 Nov 2019, 18:20</time> by <a rel="author">Valentin Vidu</a></address>
      <p>
        <b>Premierul conservator Boris Johnson şi-a dezvăluit duminică planurile în cazul unei victorii în alegerile legislative anticipate de la 12 decembrie - să realizeze mai întâi Brexitul, iar apoi să dea pagina austerităţii, relatează AFP.</b>
      </p>
      <p>Pentru Boris Johnson, acest alegeri - al treilea scrutin în patru ani - sunt singurul mijloc de a scoate Regatul Unit din impasul Brexitului, care împarte ţara de când aproape 52% dintre britanicii care s-au prezentat la urne s-au pronunţat în favoarea acestuia în referendumul de la 23 iunie 2016.</p>
      <p>”Să realizăm Brexitul şi apoi putem să ne concentrăm asupra priorităţilor britanicilor”, a subliniat Boris Johnson, aclamat de către susţinătorii săi, care au scandat "Boris! Boris!" la asosirea sa într-o sală de conferinţe la Telford, în West Midlands, în centrul Angliei.</p>
      <figure>
        <img src="https://i0.1616.ro/media/2/2701/33639/19179313/2/johnson-telford-tw.png?width=540"/>
      </figure>
      <p>Liderul conservator le promite alegătorilor să facă din Regatul Unit ”cel mai bun loc pe pământ”, cu ”străzile cele mai sigure” şi un ”aer mai sigur”, facă îi dau o majoritate şi îl îndepărtează pe rivalul său Jeremy Corbyn, liderul Partidului Laburist, principalul partid din opoziţie.</p>
      <p>”Să atingem neutralitarea carbonului până în 2050 şi neutralitatea Corbyn până a Crăciun”, a declarat ironic liderul conservator, declanşând imediat un val de aplauze în public, în care se aflau principalii săi miniştri, în primul rând.</p>
      <p>Lui Boris Johnson îi place să-l atace pe Jeremy Corbyn, care intenţionează să negocieze un nou acord al Brexitului cu Bruxellesul şi să-l supună votului britanicilor, dar care vrea să rămână ”neutru” în acest eventual referendum care să propună totodată o anulare a Brexitului.</p>
      <p>”Nici măcar el nu crede în noul său acord!”, l-a ironizat Johnson.</p>
      <p>Boris Johnson scoate în faţă principalul său atu - acordul Brexitului pe care l-a încheiat cu Bruxellesul şi care este ”gata”.</p>
      <figure>
        <iframe data-src="https://twitter.com/Channel4News/status/1198628843797569537?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Înainte de acest discurs, el a promis un ”cadou de Crăciun anticipat” alegătorilor, în cazul în care este reales - întoarcerea în Parlament încă de luna viitoare a proiectului de lege cu privire la retragerea din Uniunea Europeană (UE).</p>
      <p>”Noi putem după aceea să rezolvăm toate astea în câteva zile sau câteva săptămâni şi vom fi în afara (UE) până la 31 ianuarie”, a apreciat el.</p>
      <p>Deputaţii britanici urmează să se reunească din nou marţi, 17 decembrie, în cadrul unei noi sesiuni parlamentare, ceea ce lasă puţin timp examinării textului, care nu va putea fi ratificat înainte de Crăciun.</p>
      <p>Însă, prin acest anunţ, Boris Johnson îşi subliniază hotărârea de a părăsi UE cât mai rapid.</p>
      <p>El le promite totodată britanicilor 20.000 de poliţişti suplimentari în stradă, 6.000 de medici şi 50.000 de infirmiere suplimentare, dar şi miliarde de lire sterline injectate în serviciile publice, totul fără o creştere a impozitelor şi nici a TVA.</p>
      <p>
        <b>ÎN FRUNTEA SONDAJELOR</b>
      </p>
      <p>Partidul Conservator, care a înregistrat o creştere în popularitate de când a venit Johnson la putere, domină detaşat în sondaje cu aproximativ 40% din intenţiile de vot, cu peste zece puncte procentuale mai mult decât Partidul Laburist.</p>
      <p>Partidul ar urma să profite de asemenea de renunţarea eurofobului Nigel Farage de a prezenta candidaţi ai Partidului său al Brexitului în peste 300 de circumscripţii. Farage era acuzat de faptul că risca să împartă vocile în favoarea Brexitului.</p>
      <p>Cu toate acestea, rezultatul alegerilor rămâne incert, iar comentatorii politici îndeamnă la prudenţă.</p>
      <p>Boris Johnson are totodată puncte slabe - mai ales anii de austeritate înduraţi de britanici în diverse guverne conservatoare. El promite să pună capăt austerităţii.</p>
      <p>Premierul se angajează mai ales să crească cu 33,9 miliarde de lire sterline (39,5 miliarde de euro) bugetul serviciului public al sănătăţii NHS, drag britanicilor, dar afectat în prezent din cauza problemelor de recrutare de personal şi vechimii clădirilor.</p>
      <p>În ceea ce priveşte imigraţia, el s-a angajat să pună capăt liberei circulaţii a persoanelor şi să controleze imigraţia printr-un sistem pe bază de puncte, după modelul australian.</p>
      <p>Imigraţia a fost un subiect-cheie al referendumului din iunie 2016, iar de frica venirii în masă a imigranţilor din restuI UE a profitat tabăra "Leave"..</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/conservatorii-britanici-isi-consolideaza-pozitia-de-favoriti-in-vederea-alegerilor-legislative-releva-doua-sondaje-1922405924002019111319179142"/>
      </related>
    </article>
  </body>
</html>