<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/fradi/nb-i-majdnem-bealudta-a-fradi-a-zte-elleni-gyozelmet-a-tabella-elen-a-cimvedo"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T18:54:51+00:00"/>
    <meta property="og:title" content="NB I: Majdnem bealudta a Fradi a ZTE elleni győzelmet – már a tabella élén a címvédő"/>
    <meta property="og:description" content="Az FTC 3-1-re vezetett a félidőben, két kapufát is szerzett, mégis izgalmassá tette a ZTE a második játékrészt, végül csak egy góllal győzött a tabella élére ugró, és otthon 43 meccs óta veretlen Fradi."/>
  </head>
  <body>
    <article>
      <h1>NB I: Majdnem bealudta a Fradi a ZTE elleni győzelmet – már a tabella élén a címvédő</h1>
      <address><time datetime="2019-11-24T18:54:51+00:00">24 Nov 2019, 18:54</time> by <a rel="author">csakfoci.hu</a></address>
      <p>
        <b>
          <b>Az FTC 3-1-re vezetett a félidőben, két kapufát is szerzett, mégis izgalmassá tette a ZTE a második játékrészt, végül csak egy góllal győzött a tabella élére ugró, és otthon 43 meccs óta veretlen Fradi.</b>
        </b>
      </p>
      <h3>I. félidő:</h3>
      <p>Aktívan kezdett a címvédő Ferencváros az újonc Zalaegerszeg ellen a forduló vasárnapi zárómérkőzésén. Ennek eredményeként a 6. percben máris megszerezték a vezetést a hazaiak: Isaeltől kapott labdát <b>Boli</b>, aki elvitte azt két védő mellett is, majd ziccerben kilőtte a jobb alsót (1-0).</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F630223717757852%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>A gyors vezető gól után is támadásban maradtak a zöld-fehérek, és a 11. percben tovább növelhették volna előnyüket: Bolit buktatta Devecseri a tizenhatoson belül, büntető és sárga lap következett, de Isael a bal oldali kapufát találta el.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F2485832815037126%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Ami késett, nem múlott: a 15. minutumban Ihnatenko passza után Boli elengedte a labdát, amivel ziccerbe hozta <b>Tokmacot</b>, aki elvitte a labdát Demjén mellett és a hálóba lőtt (2-0).</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F426765094881488%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>A meccs képét nézve meglepetésre szépített a ZTE: <b>Radó</b> kapott jó indítást a jobb szélen, egy csellel ziccerbe hozta magát, majd Dibusz mellett a kapuba lőtt (2-1). A 24. percben aztán egy jobb oldali ferencvárosi szöglet után Boli fejelt a jobb oldali kapufára, a kipattanónál pedig fölé bólintotta a labdát.</p>
      <p>Egy-egy távoli lövés jelentett veszélyt, Bobál Gergely és Isael sem sokkal tévesztett célt 25 méterről. Majd a félidő lefújása előtt Lovrencsics passza után <b>Isael</b> cselezte ki Kocsist, és lőtt a bal alsóba (3-1).</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F1252740541576681%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <h3>II. félidő:</h3>
      <p>A szünetben nem, utána négy és fél perccel azonban cserélt a ZTE, de a második játékrész első 15 percében nem mutatkozott jelentős változás a játék képében. A 60. percben aztán Stieber lőtt balról, Dibusz ugyan védett, de pont <b>Bobál Gergely</b> elé ütötte a labdát, aki pár lépésről a kapuba passzolt (3-2).</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F392016870930528%2Fvideos%2F789448258186382%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Egy Fradi-kontra végén a hazaiak szerezhettek volna újabb gólt, ha pontos az utolsó passz, a ZTE egyik szögleténél pedig Stieber lőtt kapásból Dibusz kezébe egy lepattanó labdát. A 75. percben Stieber bal oldali beadása után a csereként beállt Babati fejelt a felső lécre. Sőr, pár perccel később a szélső kecsegtető helyzetből durrantott a léc fölé. Válaszként a csereként beállt Skvarka verte bele a labdát ziccerben Demjénbe.</p>
      <p>Az utolsó nagyjából 15 percben a zalaiak megpróbálták az egyenlítő gólt is kicsikarni, az FTC pedig egyre inkább visszaállt kontrákra, ám újabb találatt már nem született. A Ferencváros 3-2-s, a második félidő alapján azért nem éppen sima győzelmével megelőzte a Mezőkövesdet és a Fehérvárt is a tabellán, egy meccsel kevesebbet játszva is a Rebrov-csapat az NB I éllovasa.</p>
      <p>Az FTC immáron 43 mérkőzésen veretlen zsinórban a Groupama Arénában.</p>
      <hr/>
      <h3>OTP Bank Liga, 13. forduló:</h3>
      <h4>Ferencváros – ZTE 3-2 (Boli 6., Tokmac 15., Isael 45. ill. Radó 18., Bobál G. 60.)</h4>
      <p>
        <a href="http://www.csakfoci.hu/magyar-foci/nb-i/fradi/nb-i-elo-ferencvaros-zte">A meccs minden fontos mozzanata percről percre itt! </a>
      </p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/nb-i/fradi/fradi-zte-rebrov-a-valogatott-szunetet-a-zalai-edzo-a-vedekezesuket-is-hibaztatta-ertekelesek"><pic src="http://www.csakfoci.hu/wp-content/uploads/2019/11/rebrov_fradi16-1127x640.jpg"/><br/></a><b><a href="http://www.csakfoci.hu/magyar-foci/nb-i/fradi/fradi-zte-rebrov-a-valogatott-szunetet-a-zalai-edzo-a-vedekezesuket-is-hibaztatta-ertekelesek">Fradi-ZTE: Rebrov a válogatott szünetet, a zalai edző a védekezésüket is hibáztatta – értékelések<br/></a></b>Egyik edző sem volt maradéktalanul elégedett csapata teljesítményével a Ferencváros-ZTE bajnokit (3-2) követően.</td>
        </tr>
      </table>
      <p>
        <b>Az NB I állása:</b>
      </p>
      <figure>
        <img src="http://www.csakfoci.hu/wp-content/uploads/2019/11/nb1tab1124.jpg"/>
      </figure>
      <hr/>
    </article>
  </body>
</html>