<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/zene/holtan-talaltak-otthonaban-a-28-eves-k-pop-sztart-goo-hara-koohara/43lrz7w"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T18:32:44+00:00"/>
    <meta property="og:title" content="Tragikusan fiatalon meghalt a világhírű popsztár – Milliók rajongtak a szép, fiatal énekesnőért"/>
    <meta property="og:description" content="Szöul - Tragikusan fiatalon, mindössze 28 éves korában hunyt el Goo Hara dél-koreai énekes-színésznő, aki egyébként nem az első K-pop-sztár, aki mostanság vesztette életét."/>
  </head>
  <body>
    <article>
      <h1>Tragikusan fiatalon meghalt a világhírű popsztár – Milliók rajongtak a szép, fiatal énekesnőért</h1>
      <address><time datetime="2019-11-24T18:32:44+00:00">24 Nov 2019, 18:32</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Szöul - Tragikusan fiatalon, mindössze 28 éves korában hunyt el Goo Hara dél-koreai énekes-színésznő, aki egyébként nem az első K-pop-sztár, aki mostanság vesztette életét.</b>
        </i>
      </p>
      <p>A rendőrség közlése szerint a 28 éves dél-koreai énekes-színésznőt vasárnap este találtak holtan szöuli otthonában. Goo Hara leginkább arról volt ismert, hogy 2008-tól kezdve a Kara nevű K-pop együttes tagja volt, de sokat szerepelt a tévében is és saját zenéket is kiadott. <b>Halálának pontos oka egyelőre nem ismert, a rendőrség tovább nyomoz az ügyben</b> - írja a <a href="https://www.bbc.com/news/world-asia-50535937">BBC</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Goo Hara múlthéten számos alkalommal fellépett - ez volt az ő nagy visszatérésre, miután májusban kórházba került állítólagos öngyilkossági kísérlete miatt. A K-pop-sztárra akkor a menedzsere talált rá, eszméletlen állapotban volt. <b>Utolsó Instagram-posztját szombaton tette ki, az ágyból kívánt jó éjszakát rajongóinak, akiktől bocsánatot is kért korábban a májusi incidens miatt.</b></p>
      <p>Goo Hara egyébként nem az első K-pop-sztár, aki mostanság hunyt el. <a href="https://www.blikk.hu/aktualis/kulfold/elege-lett-a-tamadasokbol-halalba-kergettek-a-rajongok-a-fiatal-popsztart/77t7tyh">Múlthónapban egy Sulli nevű 25 éves énekesnő vetett véget életének</a>, aki korábban szintén egy koreai lánybandában tűnt fel. Úgy tudni, Sulli azért lett öngyilkos, mert nem bírta tovább elviselni az őt érő támadásokat. <b>Két éve egy másik K-pop-sztár, Jonghyun lett hasonló okok miatt öngyilkos 27 éves korában.</b></p>
    </article>
  </body>
</html>