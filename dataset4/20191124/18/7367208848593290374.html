<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/24/leggi-notizia/argomenti/cronaca-1/articolo/maltempo-traffico-ferroviario-sospeso-fra-limone-e-ventimiglia.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-24T18:27:52+00:00"/>
    <meta property="og:title" content="Maltempo: traffico ferroviario sospeso fra Limone e Ventimiglia"/>
    <meta property="og:description" content="Tutti i treni Torino–Savona e Fossano–Savona sono deviati via Altare con allungamenti dei tempi di viaggio"/>
  </head>
  <body>
    <article>
      <h1>Maltempo: traffico ferroviario sospeso fra Limone e Ventimiglia</h1>
      <h2>Tutti i treni Torino–Savona e Fossano–Savona sono deviati via Altare con allungamenti dei tempi di viaggio</h2>
      <address><time datetime="2019-11-24T18:27:52+00:00">24 Nov 2019, 18:27</time> by <a rel="author">comunicato stampa</a></address>
      <p>Il maltempo che sta interessando il Nord Ovest in queste ore ha causato ancora rallentamenti e sospensione della circolazione su alcune linee ferroviarie.  </p>
      <p>Il traffico sulla linea Savona – San Giuseppe via Altare è stata riattivata alle ore 16.40, con riduzione di velocità a 50 km/h mentre l’itinerario via Ferrania è interrotto per un movimento franoso, con previsioni di ripristino di una settimana circa. I treni Alessandria – Savona sono cancellati anche per l’interruzione della linea S. Giuseppe – Alessandria,<b> tutti i treni Torino – Savona e Fossano – Savona sono invece deviati via Altare con allungamenti dei tempi di viaggio</b>.  </p>
      <p>Si registrano ancora rallentamenti sulla linea Genova – Ventimiglia dove, a causa delle forti mareggiate in corso che trasportano detriti sulla sede ferroviaria, è inibito l’utilizzo del binario tra Loano e Albenga in direzione Ventimiglia. I treni viaggiano quindi sull’unico binario disponibile con circolazione alternata, con ritardi.   Circolazione rallentata anche sulla linea Genova - Ovada – Acqui Terme, con velocità ridotta a 10 km/h tra Ovada e Prasco. In base all’evoluzione della situazione meteorologica, l’offerta dei treni di domani potrebbe subire riduzioni.</p>
      <p>Traffico ancora sospeso, infine, nella tratta francese della  linea Cuneo – Ventimiglia, tra Limone e Ventimiglia.</p>
      <p>  Continua l’attività dei tecnici di RFI per riparare i danni causati dal maltempo e ripristinare la piena funzionalità della circolazione ferroviaria.  </p>
    </article>
  </body>
</html>