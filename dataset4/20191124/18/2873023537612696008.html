<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/athlitismos/podosfairo/220290_stin-koryfi-o-paok-prin-ntermpi-me-olympiako"/>
    <meta property="og:site_name" content="Efsyn.gr"/>
    <meta property="article:published_time" content="2019-11-24T18:15:09+00:00"/>
    <meta property="og:title" content="Στην κορυφή ο ΠΑΟΚ πριν το ντέρμπι με Ολυμπιακό"/>
    <meta property="og:description" content="Έστω και με το φτωχό 1-0, ο ΠΑΟΚ επικράτησε της ΑΕΛ στην Τούμπα και έπιασε τον Ολυμπιακό στην πρώτη θέση της βαθμολογίας, μια εβδομάδα πριν από το μεταξύ τους ντέρμπι."/>
  </head>
  <body>
    <article>
      <h1>Στην κορυφή ο ΠΑΟΚ πριν το ντέρμπι με Ολυμπιακό</h1>
      <address><time datetime="2019-11-24T18:15:09+00:00">24 Nov 2019, 18:15</time> by <a rel="author">efsyn.gr</a></address>
      <p>Έστω και με το φτωχό <b>1-0</b>, ο <b>ΠΑΟΚ</b> επικράτησε της <b>ΑΕΛ</b> στην Τούμπα και έπιασε τον <b>Ολυμπιακό </b>στην πρώτη θέση της βαθμολογίας, μια εβδομάδα πριν από το μεταξύ τους ντέρμπι στο γήπεδο «Γ. Καραϊσκάκης».</p>
      <p>ΠΑΟΚ και Ολυμπιακός, λοιπόν, έχουν από 27 βαθμούς σε 11 ματς κι έτσι το ντέρμπι της επόμενης αγωνιστικής αποκτά ιδιαίτερο ενδιαφέρον. Από την πλευρά της, η ΑΕΛ -που <b>διαμαρτύρεται έντονα για τη διαιτησία</b> στο σημερινό παιχνίδι- παρέμεινε στην 6η θέση και τους 15 βαθμούς.</p>
      <figure>
        <iframe data-src="https://twitter.com/Super_League_GR/status/1198661605329973248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι γηπεδούχοι προηγήθηκαν με τον <b>Σφιντέρσκι </b>στο 16ο λεπτό, όμως η ΑΕΛ δεν πτοήθηκε και βγήκε στην επίθεση για να ισοφαρίσει, χωρίς ωστόσο να είναι αποτελεσματική. Έτσι, έπειτα από ένα καλό άλλα άκαρπο για αυτήν πρώτο ημίχρονο, η ομάδα της Λάρισας είχε ένα μέτριο δεύτερο που δεν της έδωσε τη δυνατότητα να διεκδικήσει ένα θετικό αποτέλεσμα.</p>
      <p>Από την πλευρά του ο ΠΑΟΚ κινήθηκε γενικά σε μέτρια -για τις δυνατότητές του- επίπεδα κι έτσι από το ματς κρατάει μόνο τους τρεις βαθμούς που τον έφεραν στην κορυφή.</p>
      <p>Σημειώνεται ότι πριν το γκολ, στο 13', έγινε μια φάση που ξεσήκωσε τον πάγκο των φιλοξενουμένων, καθώς ζήτησαν πέναλτι για χέρι του Ίνγκασον  - ωστόσο, ούτε ο <b>διαιτητής</b> ούτε το <b>VAR </b>είχαν την ίδια γνώμη.</p>
      <p>Οι συνθέσεις των ομάδων:</p>
      <p><b>ΠΑΟΚ</b>: Ζίβκοβιτς, Μάτος, Ίνγκασον, Κρέσπο, Γιαννούλης, Ντόουγκλας, Μίσιτς, Βιεϊρίνια (72’ Λημνιός), Καντουρί (84’ Μαουρίσιο), Μπίσεσβαρ, Σφιντέρσκι (70’ Ακπομ)</p>
      <p><b>ΑΕΛ</b>: Κρίστινσον, Μιχαήλ, Μπράλιτς, Μόρας, Στάνκοβιτς, Σεσέροβιτς (92’ Μπάλλας), Μιλοσάβλιεβιτς (69’ Μπούστος), Φατιόν, Καρανίκας, Νούνιτς, Ασούμπρε (83’ Ντάουντα).</p>
      <related>
        <h4>Σχετικά Άρθρα</h4>
        <a href="https://www.efsyn.gr/node/218551"/>
        <a href="https://www.efsyn.gr/node/218331"/>
        <a href="https://www.efsyn.gr/athlitismos/podosfairo/216516_ehase-apo-tin-ael-apodokimastike-apo-toys-opadoys-toy"/>
        <a href="https://www.efsyn.gr/athlitismos/podosfairo/216462_perase-apo-ton-bolo-kai-perimenei-eyharista-nea-apo-ntermpi"/>
        <a href="https://www.efsyn.gr/node/215579"/>
        <a href="https://www.efsyn.gr/node/213602"/>
      </related>
    </article>
  </body>
</html>