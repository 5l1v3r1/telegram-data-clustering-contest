<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/cadou-sotie-obuz-dulap-327353.html"/>
    <meta property="og:site_name" content="Observator"/>
    <meta property="article:published_time" content="2019-11-24T18:48:00+00:00"/>
    <meta property="og:title" content="Bătrâna care ţinea un obuz activ în dulap îl primise cadou de la soţul ei, care i-l adusese de pe front"/>
    <meta property="og:description" content="Bătrâna din Bucureşti, din cauza căreia a fost evacuat un bloc întreg pentru că avea un obuz activ în dulap a spus că habar nu avea ce era. Obuzul i-ar fi fost făcut cadou de soţul ei, care fusese pe front."/>
  </head>
  <body>
    <article>
      <h1>Bătrâna care ţinea un obuz activ în dulap îl primise cadou de la soţul ei, care i-l adusese de pe front</h1>
      <address><time datetime="2019-11-24T18:48:00+00:00">24 Nov 2019, 18:48</time> by <a rel="author">Cristian Ionescu</a></address>
      <p>
        <b>
          <b>Bătrâna din Bucureşti, din cauza căreia a fost evacuat un bloc întreg pentru că avea un obuz activ în dulap a spus că habar nu avea ce era. Obuzul i-ar fi fost făcut cadou de soţul ei, care fusese pe front.</b>
        </b>
      </p>
      <p>Nu se ştie motivul pentru care bărbatul i-a făcut un asemenea cadou femeii, pentru că ar fi trebuit să ştie că prezintă un pericol uriaş atât pentru femeie, cât şi pentru toţi ceilalţi locatari, explozia generată de bomba respectivă având efecte devastatoare pe o arie foarte mare.</p>
      <h3>Cadou surpriză, un obuz activ care putea exploda oricând</h3>
      <p>O femeie din Bucureşti a trăit ani de zile cu un obuz neexplodat în dulap, cadou de la soţul ei care luptase pe front. Femeia habar nu avea ce este obiectul, ştiind doar că este un cadou de la soţul ei şi îl ţinea ca amintire, într-un dulap.</p>
      <p>Soţul femeii a murit în urmă cu câţiva ani, iar cadoul său exploziv a rămas în dulap de atunci, la loc de cinste.</p>
      <h3>Nepotul femeii a făcut descoperirea, căutând ceva prin dulap</h3>
      <p>Nepotul unei bătrâne din Bucureşti a sunat la 112 şi a anunţat că a găsit în dulapul femeii o bombă.</p>
      <p>Specialiştii au constatat că este vorba despre un obuz funcţional, cu focos activ, dispunându-se evacuarea totală a blocului în care locuieşte femeia. La fața locului s-au deplasat polițiști din cadrul Secției 23 Poliție, fiind informat și  ISUBIF.</p>
      <p>S-a dispus evacuarea locatarilor din imobil pentru a permite acțiunea de extragere a elementului de muniție.</p>
    </article>
  </body>
</html>