<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ldquo-sieg-heil-rdquo-ndash-marco-van-basten-rsquo-ha-combinata-219930.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T18:24:00+00:00"/>
    <meta property="og:title" content="'sieg heil', marco van basten fa il saluto nazista in diretta: 'era uno scherzo', ma ora..."/>
    <meta property="og:description" content="“SIEG HEIL” – MARCO VAN BASTEN L’HA COMBINATA GROSSA: NEL GIORNO IN CUI IL CAMPIONATO OLANDESE SI MOBILITA CONTRO IL RAZZISMO L’EX CALCIATORE DEL MILAN HA PRONUNCIATO IL SALUTO NAZISTA – “VOLEVO SOLO SCHERZARE SUL TEDESCO DI HANS (IL CONDUTTORE DI FOX SPORTS OLANDA)” – MA IN STUDIO È CALATO IL GELO E ORA... – VIDEO"/>
  </head>
  <body>
    <article>
      <h1>'sieg heil', marco van basten fa il saluto nazista in diretta: 'era uno scherzo', ma ora...</h1>
      <address>
        <time datetime="2019-11-24T18:24:00+00:00">24 Nov 2019, 18:24</time>
      </address>
      <p>
        <b>“SIEG HEIL” – MARCO VAN BASTEN L’HA COMBINATA GROSSA: NEL GIORNO IN CUI IL CAMPIONATO OLANDESE SI MOBILITA CONTRO IL RAZZISMO L’EX CALCIATORE DEL MILAN HA PRONUNCIATO IL SALUTO NAZISTA – “VOLEVO SOLO SCHERZARE SUL TEDESCO DI HANS (IL CONDUTTORE DI FOX SPORTS OLANDA)” – MA IN STUDIO È CALATO IL GELO E ORA... – VIDEO</b>
      </p>
      <hr/>
      <figure>
        <iframe data-src="https://twitter.com/Jantjeboskamp/status/1198307809705766913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Da <a href="http://www.adnkronos.com/">www.adnkronos.com</a></b>
      </p>
      <p>Marco van Basten nella bufera. L'ex calciatore del Milan sfodera un 'sieg heil' in diretta tv proprio nella giornata che la Eredivisie, il massimo campionato olandese, ha scelto per mobilitarsi contro il razzismo e le discriminazioni di ogni tipo.</p>
      <figure>
        <a href="https://www.dagospia.com/mediagallery/Dago_fotogallery-256355/1242837.htm">
          <img src="https://cdn-static.dagospia.com/img/foto/11-2019/van-basten-e-il-sieg-heil-fuori-onda-1242837.jpg"/>
        </a>
        <figcaption>van basten e il sieg heil fuori onda</figcaption>
      </figure>
      <p>Van Basten, ospite nello studio di Fox Sports Olanda per commentare la partita fra Ajax e Heracles Almelo vinta per 4-1 dai padroni di casa, l'ha combinata grossa. Il giornalista di Fox Sports ha intervistato l'allenatore dell'Heracles Almelo Frank Wormuth, parlando in tedesco, nella lingua madre del tecnico sconfitto. Al termine della chiacchierata, van Basten ha salutato Wormuth pronunciando (in diretta Tv con microfono aperto ma probabilmente pensando di averlo spento) il saluto nazista: 'Sieg Heil'.</p>
      <figure>
        <a href="https://www.dagospia.com/mediagallery/Dago_fotogallery-256355/1242835.htm">
          <img src="https://cdn-static.dagospia.com/img/foto/11-2019/marco-van-basten-1-1242835.jpg"/>
        </a>
        <figcaption>marco van basten 1</figcaption>
      </figure>
      <p>Nello studio è calato il gelo. Sui social, nel giro di pochi istanti, in molti a hanno iniziato a protestare e a chiedere spiegazioni a van Basten che ha chiesto scusa per quanto avvenuto: "Non volevo scioccare nessuno, ci mancherebbe. Il mio intento era solo quello di scherzare sul tedesco di Hans. La mia è stata solo una battuta infelice e me ne scuso".</p>
      <figure>
        <a href="https://www.dagospia.com/mediagallery/Dago_fotogallery-256355/1242836.htm">
          <img src="https://cdn-static.dagospia.com/img/foto/11-2019/marco-van-basten-1242836.jpg"/>
        </a>
        <figcaption>marco van basten</figcaption>
      </figure>
      <p>C'è stata però l'immediata presa di posizione di uno dei responsabili della versione olandese del canale Fox Sports, che ha ovviamente preso le distanze dalla frase pronunciata da Van Basten in diretta televisiva: "Quella di Marco è stata un'osservazione inappropriata. Non solo oggi che volevamo mandare un segnale contro il razzismo e le discriminazioni, lo sarebbe stata sempre". Non è ancora chiaro se per Van Basten ci saranno conseguenze di qualche tipo.</p>
      <figure>
        <a href="https://www.dagospia.com/mediagallery/Dago_fotogallery-256355/1214696.htm">
          <img src="https://cdn-static.dagospia.com/img/foto/09-2019/van-basten-1214696.png"/>
        </a>
        <figcaption>van basten</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256355/951406.htm">
          <img src="https://cdn-static.dagospia.com/img/foto/10-2017/van-basten-951406.jpg"/>
        </a>
        <figcaption>VAN BASTEN</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256355/1086503.htm">
          <img src="https://cdn-static.dagospia.com/img/foto/11-2018/van-basten-bruno-1086503.png"/>
        </a>
        <figcaption>van basten bruno</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256355/1242834.htm">
          <img src="https://cdn-static.dagospia.com/img/foto/11-2019/marco-van-basten-3-1242834.jpg"/>
        </a>
        <figcaption>marco van basten 3</figcaption>
      </figure>
    </article>
  </body>
</html>