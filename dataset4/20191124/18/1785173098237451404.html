<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-victor-ponta-eu-cred-ca-e-bine-sa-participam-chiar-daca-nu-suntem-multumiti-de-niciunul-dintre-candidati-data-viitoare-in-2024-sa-avem-oferta-mai-buna-1922401524032019111819179330"/>
    <meta property="og:site_name" content="News.ro"/>
    <meta property="article:published_time" content="2019-11-24T18:15:03+00:00"/>
    <meta property="og:title" content="Alegeri prezidenţiale 2019 - Victor Ponta: Eu cred că e bine să participăm, chiar dacă nu suntem mulţumiţi de niciunul dintre candidaţi. Data viitoare, în 2024 să avem oferta mai bună"/>
    <meta property="og:description" content="Preşedintele Pro România, Victor Ponta, a declarat duminică după amiază, după ce a votat, că s-a gândit „până în ultima secundă” dacă să îşi exercite sau nu acest drept, el spunând că nu este „mulţumit” de niciunul dintre candidaţi. Ponta şi-a exprimat speranţa că peste cinci ani românii vor avea „ofertă mai bună” din care să aleagă."/>
  </head>
  <body>
    <article>
      <h1>Alegeri prezidenţiale 2019 - Victor Ponta: Eu cred că e bine să participăm, chiar dacă nu suntem mulţumiţi de niciunul dintre candidaţi. Data viitoare, în 2024 să avem oferta mai bună</h1>
      <address><time datetime="2019-11-24T18:15:03+00:00">24 Nov 2019, 18:15</time> by <a rel="author">News.ro</a></address>
      <p>
        <b>Preşedintele Pro România, Victor Ponta, a declarat duminică după amiază, după ce a votat, că s-a gândit „până în ultima secundă” dacă să îşi exercite sau nu acest drept, el spunând că nu este „mulţumit” de niciunul dintre candidaţi. Ponta şi-a exprimat speranţa că peste cinci ani românii vor avea „ofertă mai bună” din care să aleagă.</b>
      </p>
      <p>„Cu siguranţă sunt mai puţini oameni prezenţi decât în 2014. Probabil, ca şi mine, mulţi s-au întrebat până în ultima secundă dacă să vină sau nu. Eu cred că e bine să participăm, chiar dacă nu suntem mulţumiţi de niciunul dintre candidaţi. Data viitoare, în 2024 să avem oferta mai bună din care să alegem”.</p>
      <p>În ceea ce priveşte prezenţa ridicată la vor a românilor din afara graniţelor, fostul candidat in 2014 a afirmat că este „un lucru excelent”, remarcând însă că pe parcursul mandatelor prezidenţiale şefii de stat îţi pierd interesul faţă de diaspora,</p>
      <p>„E foarte bine că oamenilor, chiar dacă plecaţi din ţară, le pasă de cine va fi preşedinte. Important e că, de obicei, cine se alege cinci ani nu mai e interesat de diaspora, deodată din cinci în cinci ani se apucă toată lumea să iubească diaspora. Poate de data asta se întâmplă” a mai afirmat preşedintele Pro România.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>