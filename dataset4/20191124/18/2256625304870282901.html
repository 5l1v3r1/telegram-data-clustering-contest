<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159346_1041.html"/>
    <meta property="og:site_name" content="Novsport"/>
    <meta property="article:published_time" content="2019-11-24T18:18:00+00:00"/>
    <meta property="og:title" content="Станислав Иванов: Срещу такива отбори вкараш ли първото положение и мачът свършва"/>
    <meta property="og:description" content="&quot;Аз и Найджъл сме млади, има още какво да покажем&quot;"/>
  </head>
  <body>
    <article>
      <h1>Станислав Иванов: Срещу такива отбори вкараш ли първото положение и мачът свършва</h1>
      <address>
        <time datetime="2019-11-24T18:18:00+00:00">24 Nov 2019, 18:18</time>
      </address>
      <p>Героят за Левски срещу Царско село (2:0) Станислав Иванов обяви, че той и другият голмайстор в днешния мач - Найджъл Робърта, са млади футболисти и има още какво да покажат с екипа на сините.<br/><br/>“Изиграхме добър мач, спазихме тактическата дисциплина и заслужено спечелихме мача. Те играха на контраатака и ние спазихме указанията на треньора. Много е важно срещу такива отбори да си вкараш първото положение и мачът свършва. След това можехме да вкараме още голове."<br/><br/>"Сработваме се все по-добре. Аз и Найджъл сме млади, има още какво да покажем. Алар и Паулиньо са много добри футболисти."<br/><br/>"От утре ще мислим за Стара Загора. Треньорът ще каже какво трябва да направим, за да спечелим мача”, каза Иванов по повод предстоящото гостуване на Берое в следващия кръг."<br/><br/>“Гледам да не обръщам много внимание. Аз съм футболист на Левски и играя за Левски. Това е. Не искам да си поставям цели. Играя мач за мач”, отговори юношата на Левски на въпрос дали му влияят информациите за негов трансфер в чужбина.</p>
    </article>
  </body>
</html>