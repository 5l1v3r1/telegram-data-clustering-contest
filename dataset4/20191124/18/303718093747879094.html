<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/grc-wint-stadspark-speelt-gelijk-duur-puntverlies-helpman/"/>
    <meta property="og:site_name" content="OOG"/>
    <meta property="article:published_time" content="2019-11-24T18:06:00+00:00"/>
    <meta property="og:title" content="GRC wint, Stadspark speelt gelijk, duur puntverlies Helpman"/>
    <meta property="og:description" content="In de Eerste klasse F van het zondagvoetbal won GRC thuis met 3-0 van GAVC, Stadspark bleef in eigen huis op 0-0 steken tegen GOMOS. In 2L liet koploper Helpman dure punten liggen tegen Veendam 1894."/>
  </head>
  <body>
    <article>
      <h1>GRC wint, Stadspark speelt gelijk, duur puntverlies Helpman</h1>
      <address><time datetime="2019-11-24T18:06:00+00:00">24 Nov 2019, 18:06</time> by <a rel="author">Andor Heij</a></address>
      <p>
        <b>In de Eerste klasse F van het zondagvoetbal won GRC thuis met 3-0 van GAVC, Stadspark bleef in eigen huis op 0-0 steken tegen GOMOS. In 2L liet koploper Helpman dure punten liggen tegen Veendam 1894.</b>
      </p>
      <p>
        <i>Door Martijn Minnema</i>
      </p>
      <p>GRC kreeg vanmiddag hekkensluiter GAVC op bezoek en boekte een makkelijke 3-0 zege. De gasten lieten zien waarom ze laatste staan, het duurde echter vrij lang voor het veel betere GRC dat in doelpunten om wist te zetten. Pas in de 43′ minuut opende Jasper Kingma de score voor GRC. Net voor het uur was het in een tijdsbestek van twee minuten tweemaal raak voor GRC, Gerwin Meijerink kopte uit een vrije trap de 2-0 binnen en even later kopte Robin van Linschoten uit een hoekschop de 3-0 binnen. Daarmee was de wedstrijd beslist en de koek qua doelpunten op. GRC staat achtste met 7 punten voorsprong op de eerste nacompetitieplek.</p>
      <p>Stadspark en GOMOS wisten weinig kansen te creeëren en bleven daardoor op 0-0 steken. Stadspark staat één plaats en één punt boven de rode streep op plek 11.</p>
      <p>In 2K leed koploper Helpman thuis puntverlies tegen Veendam 1894, de Veendammers staan voorlaatst. Danny Dijkstra zette Helpman op 1-0 maar Marnix Kolder zorgde nog voor rust voor de 1-1. Daar bleef het bij. Helpman zag het wel winnende Germanicus naderen tot 1 punt.</p>
      <p>Subtopper GVAV Rapiditas won thuis met 3-2 van Stadskanaal en staat nu vier punten achter koploper Helpman.<br/>FC Lewenborg (3-7 tegen Rolder Boys) en Gruno (11-3 bij Germanicus) gingen hard onderuit. Lewenborg staat negende, Gruno laatste en is nog steeds puntloos.</p>
      <p>In 3B verslikten medekoploper Forward en nummer 3 Groninger Boys zich in laagvliegers. Groninger Boys verloor thuis met 2-3 van het tot vanmiddag nog puntloze ZNC, Forward ging met 3-1 onderuit bij het voorlaatst staande FVV, die verloren vorige week nog met 12-0. Koploper Peize won wel en slaat zo dus een gaatje met de Groninger stadsclubs.</p>
    </article>
  </body>
</html>