<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903148.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T18:11:00+00:00"/>
    <meta property="og:title" content="تیم ژاپن از حضور در جام جهانی کشتی انصراف داد"/>
    <meta property="og:description" content="به گزارش مهر، در حالیکه تیم کشتی فرنگی ژاپن چندی پیش از حضوردر رقابتهای جام جهانی ۲۰۱۹ تهران خبر داده و حتی ترکیب تیم اعزامی خود را نیز معرفی کرده بود، از حضور در این رقابتها انصراف داد. تیم ژاپن قرار بود طبق برنامه امشب وارد تهران شود."/>
  </head>
  <body>
    <article>
      <h1>تیم ژاپن از حضور در جام جهانی کشتی انصراف داد</h1>
      <address>
        <time datetime="2019-11-24T18:11:00+00:00">24 Nov 2019, 18:11</time>
      </address>
      <p>تیم کشتی فرنگی ژاپن از حضور در رقابتهای جام جهانی ۲۰۱۹ تهران انصراف داد.</p>
      <p>به گزارش مهر، در حالیکه تیم کشتی فرنگی ژاپن چندی پیش از حضوردر رقابتهای جام جهانی ۲۰۱۹ تهران خبر داده و حتی ترکیب تیم اعزامی خود را نیز معرفی کرده بود، از حضور در این رقابتها انصراف داد. تیم ژاپن قرار بود طبق برنامه امشب وارد تهران شود.</p>
      <p>طبق اعلام اتحادیه جهانی کشتی ۸ تیم برتر رقابت های جهانی ۲۰۱۹ نورسلطان قزاقستان مجوز حضور در این مسابقات را خواهند داشت و بر اساس تصمیم هیأت اجرایی اتحادیه جهانی کشتی گروه بندی مسابقات جام جهانی با سیستمی جدید انجام می شود به نحوی که تیم اول رقابت های جهانی با تیم های چهارم، پنجم و هشتم و تیم دوم نیز با تیم های سوم، ششم و هفتم همگروه خواهند شد.</p>
      <p>پیش از این با توجه به اینکه مجارستان تیم هفتم رقابتهای جهانی از حضور در این مسابقات انصراف داد، تیم چین جایگزین این تیم در رقابت های جام جهانی شد و گروه بندی این مسابقات طبق قانون اتحادیه جهانی به شرح زیر است:</p>
      <p>گروه یک: روسیه – ایران – قزاقستان- کوبا<br/>گروه دو: ازبکستان- گرجستان – ژاپن – چین</p>
      <p>حال با توجه به انصراف تیم ژاپن گروه بندی جام جهانی در گروه دو نیز تغیر خواهد کرد که اتحادیه جهانی کشتی می بایست در این خصوص تصمیم گیری کند.</p>
      <p>به گزارش خبرنگار مهر رقابت‌های جام جهانی کشتی فرنگی ۲۰۱۹ روزهای ۷ و ۸ آذرماه در سالن ۱۲ هزار نفری مجموعه ورزشی آزادی تهران برگزار می شود.</p>
    </article>
  </body>
</html>