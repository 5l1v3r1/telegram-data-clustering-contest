<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-sampdoria-udinese-streaming-video-tv-blucerchiati-in-ripresa-serie-a/1951265/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T18:20:15+00:00"/>
    <meta property="og:title" content="Diretta/ Sampdoria Udinese (risultato 1-1) video streaming tv: espulso Jajalo!"/>
    <meta property="og:description" content="Diretta Sampdoria Udinese streaming video e tv: orario, quote e risultato live del match di Marassi per la tredicesima giornata del campionato di Serie A."/>
  </head>
  <body>
    <article>
      <h1>Diretta/ Sampdoria Udinese (risultato 1-1) video streaming tv: espulso Jajalo!</h1>
      <h2>Diretta Sampdoria Udinese streaming video e tv: probabili formazioni, orario, quote e risultato live del match di Marassi, valido per la tredicesima giornata del campionato di Serie A.</h2>
      <address><time datetime="2019-11-24T18:20:15+00:00">24 Nov 2019, 18:20</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA SAMPDORIA UDINESE (1-1):ESPULSO JAJALO!</h4>
      <p>Inizia la ripresa tra Sampdoria e Udinese, decidono al momento Nestorovski e Gabbiadini. Jajalo commette un fallo ingenuo su Ramirez e si becca il secondo giallo, l’Udinese resta in dieci. Gotti inserisce Ter Avest per Nestorovski. Ci prova Gabbiadini da fuori area, il suo tiro è debole e termina tra le braccia di Musso. De Paul prova a dare respiro alla sua compagine con un tiro da fuori area che non inquadra lo specchio. Siamo giunti intanto all’ora di gioco, la Sampdoria potrebbe sfruttare la superiorità numerica causata dall’espulsione di Jajalo. Murru la mette in mezzo, Musso blocca la sfera. (agg. Umberto Tessier)</p>
      <h4>LA RIPRENDE GABBIADINI</h4>
      <p>La Sampdoria perde Depaoli e Bertolacci per infortunio, piove sul bagnato per la compagine di casa. Gabbiadini ci prova dalla lunga distanza, bravo Musso a deviare in angolo. Punizione da posizione favorevole per la Sampdoria. Grandissimo sinistro di Gabbiadini che non lascia scampo a Musso! La Sampdoria la riprende in pieno recupero! La prima frazione termina in parità grazie alle reti siglate da Nestorovski e Gabbiadini. Stiamo assistendo ad una gara molto interessante, vediamo cosa accadrà nella seconda frazione. (agg. Umberto Tessier)</p>
      <h4>LA SBLOCCA NESTOROVSKI!</h4>
      <p>Inizia la gara tra Sampdoria e Udinese. La compagine friulana batte il calcio d’inizio. Nestorovski aveva siglato dopo appena due minuti di gioco, la rete viene annullata dal Var per fuorigioco. Ci prova Ramirez con un colpo di testa ma la sfera sbatte contro il palo! Il cross è stato di Murru che ha pescato bene il trequartista. Siamo intanto giunti al quarto d’ora di gioco in una gara iniziata subito a ritmi alti. Quagliarella ci prova da lontanissimo ma non inquadra lo specchio. Larsen serve De Paul che scarica da fuori area, sfera che termina oltre il montante. Ferrari fa da sponda per Gabbiadini che non inquadra la porta. Gara vivace con le due compagini che non riescono ancora a trovare il colpo per passare avanti. Nestorovski! Passa in vantaggio l’Udinese! Bertolacci perde una palla sanguinosa, la palla arriva al macedone che da fuori area non lascia scampo ad Audero. (agg. Umberto Tessier)</p>
      <h4>FORMAZIONI UFFICIALI, VIA</h4>
      <p>Si accende la <b>diretta tra Sampdoria e Udinese</b> e prima che le formazioni ufficiali del match della Serie A entrino in campo, è certo bene anche prendere in considerazione anche alcuni dati segnati dai due club prima della 13^ giornata. Classifica alla mano infatti segnaliamo per i liguri solo la 18^ posizione, questa conservata con 9 punti, ottenuti solo di recente con 2 successi e tre pari. La compagine blucerchiata inoltre ha finora segnato 7 gol ma ne ha subiti ben 19. Appena più in alto troviamo invece l’Udinese, che fino ad oggi ha messo da parte 14 punti con 4 vittorie e 2 pareggi e registra dunque la 12^ posizione. I friulani inoltre hanno segnato 8 gol ma ne hanno subiti 18, fin troppi. Diamo allora la parola al campo! <b>SAMPDORIA</b> (4-4-2): Audero; Depaoli, Ferrari, Colley, Murru; Ramirez, Bertolacci, Ekdal, Jankto; Quagliarella, Gabbiadini. All. Ranieri <b>UDINESE</b> (3-5-2): Musso; De Maio, Ekong, Nuytinck; Opoku, Mandragora, Jajalo, De Paul, Larsen; Lasagna, Nestorovski. All. Gotti (agg Michela Colombo)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Sampdoria Udinese</b>, domenica 24 novembre 2019, ci si potrà collegare in esclusiva sul canale numero 202 del satellite di Sky, ovvero Sky Sport Serie A. Il match sarà disponibile in esclusiva anche in <b>diretta streaming video</b> via internet per tutti gli abbonati Sky, che potranno collegarsi tramite pc sul sito skygo.sky.it, oppure con dispositivi mobili come tablet o smartphone o tramite smart tv all’app ufficiale SkyGo.</p>
      <h4>I PRECEDENTI</h4>
      <p>La diretta di <b>Sampdoria Udinese</b> ci parla di ben 38 precedenti con il bilancio che è di 21 successi per i blucerchiati, 12 pari e 5 successi dei friulani. L’ultimo precedente risale alla scorsa stagione quando la Samp si impose col risultato di 4-0. Fu una vittoria rotonda arrivata grazie a due gol di Fabio Quagliarella su calcio di rigore e alle reti di Linetty e Gabbiadini. L’ultima vittoria dei friulani risale invece al dicembre del 2012 quando la squadra bianconera vinse 0-2. Le reti decisive furono siglate da Danilo e Antonio Di Natale. Nella ripresa Nicola Pozzi aveva fallito dal dischetto la possibilità di mettere a segno la rete in grado di riaprire la contesa. Per il pari invece dobbiamo tornare alla 18esima giornata della Serie A 2016/17, una gara terminata col risultato finale di 0-0. (agg. di Matteo Fantozzi)</p>
      <h4>ARBITRA LUCA PAIRETTO</h4>
      <p>La sfida <b>Sampdoria Udinese</b> sarà oggi diretta dal signor Luca Pairetto di Nichelino, nella 13^ giornata del Campionato di Serie A. Volendo ora conoscere meglio il primo direttore di gara, ecco che scopriamo che il fischietto è a quota 57 presenze in Serie A, con 270 gialli, 19 rossi e 23 calci di rigore. Va aggiunto che con Pairetto i blucerchiati contano 4 vittorie e 4 sconfitte in 8 incroci, mentre i bianconeri sono a 3 gare vinte, 1 pareggiata e 4 perse su 8 confronti. Dobbiamo poi segnalare che oggi in campo oltre al primo direttore di gara non mancheranno Stefano Alassio di Imperia e Filippo Valeriani di Ravenna come guardalinee, mentre Livio Marinelli di Tivoli sarà il quarto uomo: Marco Guida di Torre Annunziata il VAR e Rodolfo Di Vuolo di Castellammare di Stabia l’AVAR. (ag Michela Colombo)</p>
      <h4>ORARIO E PRESENTAZIONE</h4>
      <p><b>Sampdoria Udinese</b> sarà <b>diretta</b> dal signor Luca Pairetto, si gioca domenica 24 novembre 2019 alle ore 18.00 presso lo stadio Luigi Ferraris di Genova e sarà un match valevole per la tredicesima giornata del campionato di <b>Serie A 2019-2020</b>. La cura Ranieri sta iniziando a fare effetto per i blucerchiari, che prima della sosta hanno ottenuto tre risultati utili consecutivi <a href="https://www.ilsussidiario.net/news/video-sampdoria-atalanta-0-0-highlights-un-punto-a-testa-a-marassi-serie-a/1947680/"><b>pareggiando in casa contro Lecce e Atalanta</b></a> e vincendo sul campo della Spal. Risultati che hanno permesso alla Samp di risollevarsi dall’ultimo posto e agganciare i cugini del Genoa in quartultima posizione. Avanti 5 punti rispetto alla Sampdoria un’Udinese che ha evitato la sconfitta contro la Spal prima della sosta, <a href="https://www.ilsussidiario.net/news/video-udinese-spal-0-0-highlights-musso-salva-in-extremis-i-bianconeri-serie-a/1947684/"><b>grazie a un rigore parato dal portiere Musso</b></a> all’ultimo secondo. Il tecnico Luca Gotti, che doveva essere un traghettatore dopo l’esonero di Tudor, resta al suo posto almeno per ora, dopo il buon impatto avuto alla guida della squadra friulana.</p>
      <h4>PROBABILI FORMAZIONI SAMPDORIA UDINESE</h4>
      <p>Le probabili formazioni che dovrebbero scendere in campo in Sampdoria Udinese, domenica 24 novembre 2019 alle ore 18.00 presso lo stadio Luigi Ferraris di Genova, match valevole per la tredicesima giornata del campionato di Serie A. La Sampdoria allenata da Claudio Ranieri sarà schierata con un 4-4-2: Audero; Bereszynski, Colley, Ferrari, Murru; Depaoli, Ekdal, Vieira, Jankto; Caprari, Quagliarella. Risponderà l’Udinese guidata in panchina da Gotti con un 3-5-2: Musso; Nuytinck, Troost-Ekong, Samir; Stryger Larsen, Mandragora, Jajalo, De Paul, Sema; Lasagna, Nestorovski.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 2.20, l’eventuale pareggio a una quota di 3.50 e la vittoria in trasferta viene invece offerta ad una quota di 3.10. Passando invece al numero di gol complessivi realizzato nel corso della partita, over 2.5 quotato 2.30 mentre l’under 2.5 viene proposto a una quota di 1.60.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-cesena-modena-streaming-video-tv-interessante-derby-al-manuzzi-serie-c/1951270/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-dei-match-13-giornata/1951130/"/>
        <a href="https://www.ilsussidiario.net/news/diretta-avellino-rieti-streaming-video-e-tv-partita-delicata-per-entrambe-serie-c/1951282/"/>
        <a href="https://www.ilsussidiario.net/news/diretta-fermana-reggio-audace-streaming-video-tv-colpo-granata-serie-c/1951271/"/>
        <a href="https://www.ilsussidiario.net/news/diretta-bari-teramo-streaming-video-tv-galletti-per-spiccare-il-volo-serie-c/1951284/"/>
        <a href="https://www.ilsussidiario.net/news/diretta-modena-trento-streaming-video-rai-big-match-al-pala-panini-volley/1951758/"/>
      </related>
    </article>
  </body>
</html>