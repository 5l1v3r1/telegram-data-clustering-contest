<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780006/%D8%A8%D8%A7%D8%B2%DA%AF%D8%B4%D8%AA-%D8%B4%D9%87%D8%B1%D8%A7%D9%85-%D9%87%D8%B1%D9%88%DB%8C-%D8%A8%D9%87-%D8%A7%D8%B1%D8%AF%D9%88%DB%8C-%D8%AA%DB%8C%D9%85-%D9%85%D9%84%DB%8C-%DA%A9%D8%A7%D8%B1%D8%A7%D8%AA%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T18:21:47+00:00"/>
    <meta property="og:title" content="بازگشت شهرام هروی به اردوی تیم ملی کاراته"/>
    <meta property="og:description" content="جلسه سرمربی تیم ملی کاراته با رئیس فدراسیون در محل آکادمی ملی المپیک با بازگشت هروی به اردوی تیم ملی ختم شد."/>
  </head>
  <body>
    <article>
      <h1>بازگشت شهرام هروی به اردوی تیم ملی کاراته</h1>
      <address>
        <time datetime="2019-11-24T18:21:47+00:00">24 Nov 2019, 18:21</time>
      </address>
      <p>به گزارش <a href="https://www.mehrnews.com/">خبرنگار مهر</a>، صبح امروز خبر بازگشت دبیر سابق به فدراسیون کاراته منتشر شد و در پی آن سرمربی تیم ملی به اردو آماده سازی قبل از اعزام به رقابتهای کاراته وان اسپانیا نرفت تا شایعه استعفای سید شهرام هروی مهمترین خبری باشد که در رسانه ها منتشر شود.</p>
      <p>سید حسن طباطبایی رئیس فدراسیون کاراته در واکنش به اتفاقات امروز این رشته عنوان داشت که تا بدین لحظه هیج فردی به مجموعه کاراته اضافه نشده و برای فدراسیون کاراته اصل اول و آخر آرامش تیم ملی است که مهمترین  عامل کسب نتایج درخشان اخیر بوده و تاکید کرد که هروی تا پایان المپیک ۲۰۲۰ توکیو سرمربی تیم ملی کاراته است و در تمرینات تیم ملی نیز شرکت می کند.</p>
      <p>در نهایت عصر امروز رئیس فدراسیون کاراته به همراه وحید مومنی سرپرست دبیری، سید شهرام هروی سرمربی تیم ملی، اشرف امینی مدیرتیم های ملی و سمانه خوش قدم مربی تیم ملی بانوان با حضور در آکادمی ملی المپیک ضمن دیدار و گفتگو با اعضای کادر فنی بر شائبه های ایجاد شده خاتمه دادند.</p>
      <p>تمرینات تیم ملی کاراته فردا دوشنبه در محل آکادمی ملی المپیک پیگیر خواهد شد و ملی پوشان عصر سه شنبه برای حضور در آخرین مرحله از لیگ جهانی در سال ۲۰۱۹ عازم مادرید خواهند شد. </p>
    </article>
  </body>
</html>