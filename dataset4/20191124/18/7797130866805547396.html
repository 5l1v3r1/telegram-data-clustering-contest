<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546612/Vozac-autobusa-u-Pozarevcu-nakon-incidenta-s-putnicima-doziveo-infarkt.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T18:11:00+00:00"/>
    <meta property="og:title" content="Vozač autobusa u Požarevcu, nakon incidenta s putnicima, doživeo infarkt"/>
    <meta property="og:description" content="Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji..."/>
  </head>
  <body>
    <article>
      <h1>Vozač autobusa u Požarevcu, nakon incidenta s putnicima, doživeo infarkt</h1>
      <address>
        <time datetime="2019-11-24T18:11:00+00:00">24 Nov 2019, 18:11</time>
      </address>
      <p>Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji Beograd-Požarevac-Petrovac na Mlavi, doživeo infarkt, prenosi RTS.</p>
      <p>Vozač (55) je reanimiran i trenutno se nalazi na Koronarnom odeljenju požarevačke Opšte bolnice. Njegovo stanje je stabilno, potvrdio je za RTS direktor Bolnice Danko Nikolić.</p>
      <p>Kako se nezvanično saznaje, u incidentu su učestvovala dva muškarca, otac i sin, od kojih je ovaj drugi bio putnik u autobusu. Oni su optužili vozača da im je nestao kofer, koji je pronađen u autobusu.</p>
      <p>U Policijskoj upravi u Požarevcu potvrđeno da se za počiniocem incidenta, ocem putnika, sa područja Velikog Gradišta, koji je najverovatnije šutnuo vozača, još uvek traga, jer je napustio lice mesta.</p>
      <p>Protiv njega će biti podneta prijava za nasilničko ponašanje.</p>
    </article>
  </body>
</html>