<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220981/slovan-aj-majster-z-banskej-bystrice-zavahali-kosice-sa-dotiahli-na-lidra"/>
    <meta property="og:site_name" content="Športky.sk"/>
    <meta property="article:published_time" content="2019-11-24T18:50:00+00:00"/>
    <meta property="og:title" content="Slovan aj majster z Banskej Bystrice zaváhali, Košice sa dotiahli na lídra"/>
    <meta property="og:description" content="BRATISLAVA - Hokejisti Slovana Bratislava prehrali druhýkrát v rade v slovenskej najvyššej súťaži Tipsport lige. V nedeľňajšom zápase 24. kola podľahli Popradčanom na ich ľade 1:2."/>
  </head>
  <body>
    <article>
      <h1>Slovan aj majster z Banskej Bystrice zaváhali, Košice sa dotiahli na lídra</h1>
      <address>
        <time datetime="2019-11-24T18:50:00+00:00">24 Nov 2019, 18:50</time>
      </address>
      <p>BRATISLAVA - Hokejisti Slovana Bratislava prehrali druhýkrát v rade v slovenskej najvyššej súťaži Tipsport lige. V nedeľňajšom zápase 24. kola podľahli Popradčanom na ich ľade 1:2. "Kamzíci" si v úvodných dvoch tretinách vypracovali dvojgólový náskok, keď sa presadili bývalý hráč Slovana Michael Vandas a popradský odchovanec Peter Bjalončík. Hostia kontrovali šiestym tohtosezónnym gólom Martina Štajnocha v 43. min počas presilovky, ale ich záverečná snaha o vyrovnanie nebola úspešná a 4038 divákov na tribúnach sa radovalo z víťazstva východniarov. Slovan napriek prehre neprišiel o líderské postavenie v tabuľke.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/hk-poprad-milan-kytnar-531193.jpg"/>
            <figcaption>Lukáš Paukovček a Milan Kytnár<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hk-poprad-fanusikovia-divaci-531209.jpg"/>
            <figcaption>Fanúšikovia Popradu<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hk-poprad-patrik-svitana-531207.jpg"/>
            <figcaption>Patrik Svitana a Radovan Puliš<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hk-poprad-hc-slovan-531205.jpg"/>
            <figcaption>Jörgen Karterud a Eduard Šedivý<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/andrej-meszaros-hk-poprad-531203.jpg"/>
            <figcaption>Marek Zagrapan a Andrej Meszároš<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hc-slovan-bratislava-tipsport-531201.jpg"/>
            <figcaption>Roman Stantien a asistent Rudolf Jendek<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hk-poprad-hc-slovan-531199.jpg"/>
            <figcaption>Peter Bjalončík a Šimon Petráš<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/andrej-meszaros-hk-poprad-531197.jpg"/>
            <figcaption>Patrik Svitana a Andrej Meszároš<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/hk-poprad-michael-vandas-531195.jpg"/>
            <figcaption>Michael Vandas, Martin Štajnoch a a brankár Barry Burst<cite><b>Zdroj:</b> TASR - Oliver Ondráš</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/andrej-meszaros-hk-poprad-531191.jpg"/>
            <figcaption>Patrik Svitana a Andrej Meszároš<cite><b>Zdroj:</b> TASR - Oliver Ondráš</cite></figcaption>
          </figure>
        </slideshow>
        <p>V súboji dvoch tímov s odlišnou formou dosiahli hráči Dukly Trenčín piate víťazstvo za sebou, keď triumfovali nad Nitrou 3:2 po predĺžení. "Vojaci" pod Zoborom dvakrát viedli, ale domáci v oboch prípadoch dokázali vyrovnať a tesne pred treťou sirénou poslal duel do predĺženia Judd Blackwater. Nitre však stačil jeho zásah iba na bod a nezabránil štvrtej ligovej prehre "corgoňov" v sérii. V 63. min o tom rozhodol dvojgólový kanadský legionár Brandon Alderson.</p>
        <p>Zaváhanie vedúceho tímu tabuľky využili hokejisti Košíc. V Detve mali počas celého stretnutia jasnú streleckú prevahu, ale dlho prehrávali, keď na gól Michala Chovana odpovedali Ján Sýkora s Petrom Valentom. "Oceliari" napokon lepšie zvládli poslednú tretiu tretinu, v ktorej strelil dva góly Branislav Rapáč, a ich strata na prvý Slovan je štvorbodová. Naopak, tretia Banská Bystrica nevyužila šancu na zníženie manka. V konfrontácii nováčika s majstrom prehrala v Michalovciach 1:3. Všetky góly padli v tretej tretine, keď za domácich presne namierili Mike Dalhuisen, Lukáš Toma a Lukáš Hvila. V drese "baranov" sa presadil iba Michal Kabáč.</p>
        <p>V nedeľu sa predstavili pred vlastnými fanúšikmi obaja maďarskí účastníci Tipsport ligy. Na domácej pôde sa im darilo rozdielne. Zatiaľ čo Miškovec zdolal Nové Zámky 4:1, hráči MAC Budapešť prehrali so Zvolenčanmi tesne 3:4.</p>
        <p><b>HK Nitra - HK Dukla Trenčín 2:3 po predĺžení (1:1, 0:0, 1:1 - 0:1)</b><br/>Góly: 20. Fominych (Hrušík, J. Minárik), 60. Blackwater (Schiedl) - 9. Bezúch (Mikyska), 47. Alderson (Bezúch), 63. Alderson (McCormack, Mikyska)</p>
        <p><b>HK Poprad - HC Slovan Bratislava 2:1 (1:0, 1:0, 0:1)</b><br/>Góly: 6. Vandas (Handlovský, Preisinger), 40. Bjalončík (Leclerc, Karterud) - 43. Štajnoch (Kytnár, Abdul)</p>
        <p><b>HC 07 WPC Koliba Detva - HC Košice 2:3 (1:1, 1:0, 0:2)</b><br/>Góly: 15. J. Sýkora (V. Čacho ml, P. Zuzin), 28. Valent (Ľupták) - 6. Michal Chovan (D. Růžička), 48. B. Rapáč (Michal Chovan), 57. B. Rapáč (Skokan, Repe)</p>
        <p><b>DVTK Jegesmedvék Miškovec - HC Mikron Nové Zámky 4:1 (1:0, 2:1, 1:0)</b><br/>Góly: 3. St. Pierre (Ross, Beach), 22. Galanisz (Miskolczi), 31. Rodman (Ross), 41. Galanisz (Ross, St. Pierre) - 37. Stupka (T. Pospíšil, Hatala)</p>
        <p><b>MAC Budapešť - HKM Zvolen 3:4 (2:3, 0:1, 1:0)</b><br/>Góly: 14. Langkow (Bodó), 17. Orban (Langkow, Bodó), 58. Langkow (McNally) - 1. Bonis (McPherson), 6. Bonis (Drgoň, Trotter), 12. Špirko (Thompson), 39. Trotter</p>
        <p><b>HK Dukla Ingema Michalovce - HC '05 iClinic Banská Bystrica 3:1 (0:0, 0:0, 3:1)</b><br/>Góly: 41. Dalhuisen (Korhonen), 46. Toma (Mesikämmen, Hvila), 54. Hvila - 43. Kabáč (Gabor, Nemčík)</p>
        <footer><b>Zdroj:</b> SITA<br/><b>Foto:</b> TASR - Oliver Ondráš</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220949/hk-poprad-hc-slovan-bratislava"/>
          <a href="https://sportky.zoznam.sk/c/220801/dvtk-miskovec-hc-slovan-bratislava"/>
          <a href="https://sportky.zoznam.sk/c/220413/nervozne-derby-pod-urpinom-prinieslo-155-trestnych-minut-slovan-navysil-naskok-na-cele"/>
          <a href="https://sportky.zoznam.sk/c/220365/hc-slovan-bratislava-hk-nitra"/>
        </related>
      </anchor>
    </article>
  </body>
</html>