<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/protesti-u-iraku-najgori-dan-sukoba-13-mrtvih/"/>
    <meta property="og:site_name" content="Krstarica"/>
    <meta property="article:published_time" content="2019-11-24T18:55:00+00:00"/>
    <meta property="og:title" content="Protesti u Iraku: Najgori dan sukoba, 13 mrtvih"/>
    <meta property="og:description" content="BAGDAD - Najmanje 13 demonstranata poginulo je danas u jednom od najgorih dana sukoba tokom protesta na jugu Iraka. Pozivajući se na neimenovane"/>
  </head>
  <body>
    <article>
      <h1>Protesti u Iraku: Najgori dan sukoba, 13 mrtvih</h1>
      <address><time datetime="2019-11-24T18:55:00+00:00">24 Nov 2019, 18:55</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521273-750x430.jpg"/>
        <figcaption>Foto: Tanjug</figcaption>
      </figure>
      <p>BAGDAD – Najmanje 13 demonstranata poginulo je danas u jednom od najgorih dana sukoba tokom protesta na jugu Iraka.</p>
      <p>Pozivajući se na neimenovane bezbednosne i bolničke zvaničnike, AP prenosi da je sedam demonstranata poginulo u južnoj provinciji Basra, u blizini luke Um Kasr.</p>
      <p>Na jugu zemlje, demonstranti su palili gume i blokirali glavne puteve.</p>
      <p>Prethodno je agencija prenela da je 13 demonstranata ranjeno u sukobima s pripadnicima bezbednosnih snaga u centralnom Bagdadu.</p>
      <p>Sukobi u istorijskoj Ulici Rašid u Bagdadu nastavili su se i danas, četvrtog dana zaredom.</p>
      <p>Bezbednosne snage su protiv demonstranata koristili suzavac, gumene metke, pa čak i bojevu municiju da bi ih rasterali.</p>
      <p>Od 1. oktobra, kada su počele demonstracije, poginule su najmanje 342 osobe.</p>
      <p>Američki potpredsednik Majk Pens je u subotu, tokom nenajavljene posete Iraku, pozvao je iračku vladu da pokaže uzdržanost prema demonstrantima.</p>
      <p>(Tanjug)</p>
    </article>
  </body>
</html>