<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/siatkowka/plusliga/cuprum-lubin/plusliga-20192020-cuprum-lubin-trefl-gdansk-wynik-i-relacja/8s992yb"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-24T18:40:24+00:00"/>
    <meta property="og:title" content="Festiwal pojedynczych bloków dał triumf Treflowi nad Cuprum"/>
    <meta property="og:description" content="Trefl Gdańsk wygrał za trzy punkty w Lubinie, a kluczem do zwycięstwa okazała się bardzo duża liczba pojedynczych bloków oraz znakomita dyspozycja Bartosza Filipiaka i zastępującego Pawła Halabę Szymona Jakubiszaka."/>
  </head>
  <body>
    <article>
      <h1>Festiwal pojedynczych bloków dał triumf Treflowi nad Cuprum</h1>
      <address><time datetime="2019-11-24T18:40:24+00:00">24 Nov 2019, 18:40</time> by <a rel="author" href="https://www.przegladsportowy.pl/autorzy/katarzyna-paw" target="_blank">Katarzyna Paw</a></address>
      <p>
        <b>
          <b>Trefl Gdańsk wygrał za trzy punkty w Lubinie, a kluczem do zwycięstwa okazała się bardzo duża liczba pojedynczych bloków oraz znakomita dyspozycja Bartosza Filipiaka i zastępującego Pawła Halabę Szymona Jakubiszaka.</b>
        </b>
      </p>
      <p>Paradoksalnie będzie to jeden z naszych najtrudniejszych meczów, bo Cuprum będzie na pewno mocno zdeterminowany, żeby wygrać – mówił trener Trefla Gdańsk Michał Winiarski. Jego zespół natrafił jednak na opór ze strony lubinian tylko w pierwszym secie, w którym żadna ze stron nie mogła utrzymać przewagi. O triumfie gdańszczan zadecydował błąd Cuprum oraz pojedynczy blok Trefla, których w całym meczu miał co niemiara (12:4), a brylował w nich uznany za MVP Bartosz Filipiak (5 oczek). Przegrana zacięta końcówka podłamała lubinian, którzy podnieśli się jeszcze w trzecim secie, ale powstrzymały ich udane serwisy Wojciecha Grzyba. Na wyróżnienie zasłużył też atakujący z 74-procentową skutecznością Szymon Jakubiszak, który w szóstce zastąpił nie w pełni dysponowanego Pawła Halabę.</p>
      <related>
        <a href="http://onet.tv/s/przegladsportowy/dawid-kubacki-zamarlem-gdy-zobaczylem-upadek-piotrka/62rzwh"/>
      </related>
      <p>
        <b>CUPRUM LUBIN – TREFL GDAŃSK 0:3 (27:29, 19:25, 19:25)</b>
      </p>
      <p><b>CUPRUM:</b> Tavares, Lipiński 3, Smoliński 7, Ziobrowski 13, Dvoranen 7, Morozau 10 oraz Gruszczyński (l), Maruszczyk 6, Gorzkiewicz, Biegun 1. <b>Trener</b>: Fronckowiak.</p>
      <p><b>TREFL:</b> Janusz 2, Schott 6, Crer 5, Filipiak 18, Jakubiszak 17, Mordyl 3 oraz Majcherski (l), Weber (l), Janikowski, Kozub, Sasak 1, Grzyb 4. <b>Trener: </b>Winiarski.</p>
      <p><b>MVP:</b> Filipiak. <b>Sędziowali: </b>Budzik i Lagierski. <b>Widzów:</b> 1352.</p>
    </article>
  </body>
</html>