<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/o-rafa-isos-teleiosei-os-o-koryfaios-olon-ton-epochon/"/>
    <meta property="og:site_name" content="Tennis24"/>
    <meta property="article:published_time" content="2019-11-24T18:20:54+00:00"/>
    <meta property="og:title" content="“Ο Ράφα ίσως τελειώσει ως ο κορυφαίος όλων των εποχών”"/>
    <meta property="og:description" content="Μεγάλα λόγια από τον μεγαλύτερο, όλων, Ρότζερ Φέντερερ που χαρακτήρισε “Θεό του” τον Ράφαελ Ναδάλ   Η σχέση τους έχει οδηγηθεί σε άλλο επίπεδο τα τελευταία χρόνια. Παρά τις συγκλονιστικές τους αναμετρήσεις στο tour και το γεγονός ότι διεκδικούν τα μεγαλύτερα τρόπαια στο τένις, Ρότζερ Φέντερερ και Ράφαελ Ναδάλ έχουν καταφέρει να δημιουργήσουν μια άψογη […]"/>
  </head>
  <body>
    <article>
      <h1>“Ο Ράφα ίσως τελειώσει ως ο κορυφαίος όλων των εποχών”</h1>
      <address>
        <time datetime="2019-11-24T18:20:54+00:00">24 Nov 2019, 18:20</time>
      </address>
      <h3>Μεγάλα λόγια από τον μεγαλύτερο, όλων, Ρότζερ Φέντερερ που χαρακτήρισε “Θεό του” τον Ράφαελ Ναδάλ</h3>
      <p>Η σχέση τους έχει οδηγηθεί σε άλλο επίπεδο τα τελευταία χρόνια. Παρά τις συγκλονιστικές τους αναμετρήσεις στο tour και το γεγονός ότι διεκδικούν τα μεγαλύτερα τρόπαια στο τένις, Ρότζερ Φέντερερ και Ράφαελ Ναδάλ έχουν καταφέρει να δημιουργήσουν μια άψογη προσωπική σχέση αλληλοσεβασμού, αλληλοκατανόησης, αμοιβαίας εκτίμησης και σχεδόν στενής φιλίας.</p>
      <p>Από τη Λατινική Αμερική όπου βρίσκεται για μια σειρά φιλικών με τον Αλεξάντερ Ζβέρεφ, ο Ρότζερ Φέντερερ μίλησε με τα καλύτερα λόγια για τον Ράφαελ Ναδάλ και δεν δίστασε να εκφράσει την άποψή του ότι πιθανότατα, ο Ισπανός θα ολοκληρώσει την καριέρα του ως ο G.O.A.T (Greatest Οf All Time)</p>
      <p>“Είναι σπουδαίος άνθρωπος, σπουδαίος παίκτης, ο Θεός μου. Ποιος θα περίμενε να είναι ξανά Νο1 του κόσμου φέτος, όταν βρέθηκε για πρώτη φορά στο Νο1 πριν 11 χρόνια. Όλοι λέγαμε ότι θα είναι τραυματίας, ότι δεν θα τα καταφέρει, ότι όταν μεγαλώσει δεν θα μπορεί να παίξει, το παιχνίδι του είναι πολύ επίπονο για το σώμα του, όμως βρήκε έναν τρόπο και πραγματοποίησε μια εξαιρετική χρονιά με δύο Grand Slam. Τώρα έχει 19 Grand slam. Διασκέδασα πολύ μαζί του στο Laver Cup φέτος στη Γενεύη.</p>
      <p>“Έχω μάθει πολλά απ’αυτόν, είναι μεγάλος πρωταθλητής και είναι σπουδαίος για το άθλημα. Είμαι πολύ χαρούμενος που είχαμε αυτές τις μάχες στο tour και ειδικά στο Wimbledon, στο French Open και στην Αυστραλία. Είχαμε ορισμένα τεράστια παιχνίδια που μερικά θα μείνουν στην ιστορία, ως τα κορυφαία όλων των εποχών” είπε χαρακτηριστικά ο Φέντερερ ο οποίος υπολείπεται στο head to head με 24-16.</p>
    </article>
  </body>
</html>