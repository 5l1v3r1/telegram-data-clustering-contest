<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/amnesty-international-facebook-e-google-violano-i-diritti-umani-629161"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T18:15:44+00:00"/>
    <meta property="og:title" content="Amnesty International afferma che Facebook e Google violano i diritti umani"/>
    <meta property="og:description" content="Sotto accusa ci sono i modelli di business di Facebook e Google, e l'associazione ha invitato i governi a delimitare la raccolta dei dati personali da parte delle due aziende."/>
  </head>
  <body>
    <article>
      <h1>Amnesty International afferma che Facebook e Google violano i diritti umani</h1>
      <h2>Sotto accusa ci sono i modelli di business di Facebook e Google, e l'associazione ha invitato i governi a delimitare la raccolta dei dati personali da parte delle due aziende.</h2>
      <address><time datetime="2019-11-24T18:15:44+00:00">24 Nov 2019, 18:15</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/amnesty-international-google-facebook.png"/>
      </figure>
      <p>Amnesty International va giù duro su <b>Facebook e Google, sostenendo che le due piattaforme sono una minaccia per i diritti umani</b> e per la difesa della privacy. Sotto accusa ci sono i due modelli di business, e l’associazione ha deciso di mettere sotto osservazione i due giganti <b>invitando i governi a delimitare la raccolta dei dati personali</b> da parte delle due aziende.</p>
      <p>Le affermazioni di Amnesty International sono raccolte in un <a href="https://www.amnestyusa.org/wp-content/uploads/2019/11/Surveillance-Giants-Embargo-21-Nov-0001-GMT-FINAL-report.pdf"><b>dossier di 60 pagine intitolato “Surveillance Giants”</b></a>, in cui l’associazione propone di affrontare il problema attraverso leggi che evitino il tracciamento da parte di inserzionisti e terze parti sugli utenti. <b>La profilazione è considerata come un danno per la privacy</b> e Amnesty vorrebbe che Facebook e Google correggano le eventuali violazioni dei diritti umani.</p>
      <h3>Amnesty International accusa Facebook e Google di violare i diritti umani</h3>
      <p><b><a href="https://www.tecnoandroid.it/2019/11/20/facebook-vuole-assomigliare-sempre-di-piu-ad-instagram-626756">La risposta di Facebook</a> e Google non è tardata ad arrivare</b> e, come prevedibile, contesta le modalità con cui è stato costruito questo dossier, rifiutando i risultati emersi e la stessa descrizione del modello di business distorto.</p>
      <p>Ma politici e attivisti del mondo occidentale chiedono invece lo scioglimento delle grandi holding nel mercato delle telecomunicazioni e della tecnologia perché considerate troppo potenti ingerenti nella vita delle persone. A livello istituzionale, <b>la senatrice democratica</b> candidata alla presidenza degli Stati Uniti <b>Elizabeth Warren ha invitato proprio i governi a sciogliere Amazon, Google e Facebook.</b></p>
      <p><b>L’attacco di Amnesty International colpisce Facebook più di Google</b> proprio per il recente scandalo che ha coinvolto la piattaforma social sul tema privacy di Cambridge Analytica. Mentre Google ignora più o meno queste calunnie, <b>un’azienda come Apple</b>, presa di mira sempre da Amnesty International, <b>ha preso a cuore il rispetto della privacy</b> dei suoi utenti in maniera decisa e risoluta.</p>
    </article>
  </body>
</html>