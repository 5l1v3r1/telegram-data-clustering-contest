<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418231/vernmploym-den-xero-pote-tha-epistrepso-alla-den-anteho-allo-stin-kerkida"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T18:42:18+00:00"/>
    <meta property="og:title" content="Βέρνμπλουμ: «Δεν ξέρω πότε θα επιστρέψω, αλλά δεν αντέχω άλλο στην κερκίδα»"/>
    <meta property="og:description" content="Ο Πόντους Βέρνμπλουμ σε είκοσι μέρες θα κλείσει ένα χρόνο από τον σοβαρό τραυματισμό του στον αχίλλειο τένοντα, με τον ίδιο να νιώθει σαν λιοντάρι στο κλουβί."/>
  </head>
  <body>
    <article>
      <h1>Βέρνμπλουμ: «Δεν ξέρω πότε θα επιστρέψω, αλλά δεν αντέχω άλλο στην κερκίδα»</h1>
      <h2>Ο Πόντους Βέρνμπλουμ σε είκοσι μέρες θα κλείσει ένα χρόνο από τον σοβαρό τραυματισμό του στον αχίλλειο τένοντα, με τον ίδιο να νιώθει σαν λιοντάρι στο κλουβί.</h2>
      <address><time datetime="2019-11-24T18:42:18+00:00">24 Nov 2019, 18:42</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Σουηδός μέσος μιλώντας στο PAOK TV στο ημίχρονο της αναμέτρησης με την ΑΕΛ, αναφέρθηκε στο θέμα του τραυματισμού και το πως αισθάνεται ένα χρόνο, σχεδόν, μακριά από τα γήπεδα.</p>
      <p><b>Αναλυτικά όσα είπε ο Βέρνμπλουμ στην κάμερα του </b><b>PAOK</b> <b>TV</b>:</p>
      <p><b>Για την εικόνα της ομάδας στο παιχνίδι με την ΑΕΛ:</b><br/>«Πιστεύω ότι παίζουμε καλά. Σίγουρα θα έπρεπε να σκοράρουμε ένα γκολ ακόμα γιατί έχουμε δημιουργήσει ευκαιρίες. Αν είχαμε σκοράρει και δεύτερο γκολ θα ήταν πιο εύκολο για εμάς. Πρέπει να πετύχουμε κι άλλο τέρμα στη συνέχεια».</p>
      <p><b>Για το ντέρμπι που ακολουθεί με τον Ολυμπιακό και αν είναι στο μυαλό των παικτών:</b><br/>«Δε νομίζω ότι σκεφτόμαστε κάτι άλλο πέρα από τη νίκη σήμερα. Υπάρχει ένα μεγάλο παιχνίι την άλλη Κυριακή, αλλά η ομάδα σκέφτεται το παιχνίδι σήμερα».</p>
      <p><b>Για το κέντρο του ΠΑΟΚ με Αουγκούστο και Μίσιτς:</b><br/>«Το παιχνίδι είναι στον έλεγχο μας χάρη στα παιδιά. Πρέπει να έχουμε στο μυαλό τους τις κόντρα επιθέσεις. Όλοι είναι επιθετικογενείς παίκτες, αλλά πρέπει να έχουν όλοι στο μυαλό τους την κόντρα της ΑΕΛ».</p>
      <p><b>Για την επιστροφή του στην ενεργό δράση:</b><br/>«Δεν ξέρω... Ελπίζω να είναι σύντομα. Μετά τον τραυματισμό στον αχίλλειο πίεσα πολύ τον εαυτό μου, για να προλάβω τα πρώτα παιχνίδια του Τσαμπιονς Λιγκ κι έπειτα του Γιουρόπα Λιγκ. Με πήγε ένα τραυματισμός κι άλλο πίσω. Είναι πολύ ενοχλητικό. Δεν αντέχω να βλέπω άλλο τα παιχνίδια από την κερκίδα. Θέλω να μπω και να παίξω μπροστά σε αυτόν εδώ τον κόσμο».</p>
      <p><b>Για το κίνητρο του να επιστρέψει μετά από τόσο μεγάλο χρονικό διάστημα:</b><br/>«Το ποδόσφαιρο πέρα από τη δουλειά, είναι ένα παιχνίδι που μου έχε λείψει πολύ. Θέλω να προπονηθώ, να πάρω μυρωδιά από τα αποδυτήρια. Είχα επιστρέψει για περίπου ένα μήνα, αλλά ήρθε ξανά ο τραυματισμός. Μου έχει λείψει να μπορώ να παίξω με την ομάδα, αλλά και το να παίζω ποδόσφαιρο με το γιο μου».</p>
    </article>
  </body>
</html>