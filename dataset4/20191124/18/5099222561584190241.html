<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511375-video-pod-autostrazii-din-nord-vestul-italiei-prabusit-din-cauza-alunecarilor-teren.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T18:58:00+00:00"/>
    <meta property="og:title" content="VIDEO Un pod al autostrăzii din nord-vestul Italiei s-a prăbușit din cauza alunecărilor de teren"/>
    <meta property="og:description" content="Un pod al autostrăzii din regiunea de nord-vest a Italiei, Liguria, lângă coasta orașului Savona, s-a prăbușit duminică din cauza alunecărilor de teren, a declarat un purtător de cuvânt"/>
  </head>
  <body>
    <article>
      <h1>VIDEO Un pod al autostrăzii din nord-vestul Italiei s-a prăbușit din cauza alunecărilor de teren</h1>
      <address><time datetime="2019-11-24T18:58:00+00:00">24 Nov 2019, 18:58</time> by <a rel="author">DG</a></address>
      <p><b>Un pod al autostrăzii din regiunea de nord-vest a Italiei, Liguria, lângă coasta orașului Savona, s-a prăbușit duminică din cauza alunecărilor de teren, a declarat un purtător de cuvânt al companiei care administrează autostrada, citat de Reuters. </b><br/><br/>Autoritățile spun că vremea rea a declanșat alunecări masive de teren, având în vedere că nordul Italiei a fost lovit în această lună de inundații puternice. Doar o mașină ar fi fost implicată în accident, însă informația nu a fost confirmată, potrivit agenției de presă italiene ANSA.<br/><br/>Tot în regiunea Liguria a avut loc și accidentul din august 2018, <a href="https://www.hotnews.ro/stiri-international-22650990-italia-por-iune-unui-pod-autostr-zii-a10.htm?nomobile=">când un pod suspendat s-a prăbușit lângă Genova, nu mai puțin de 43 de oameni pierzându-și viața atunci.<br/></a><br/>Cunoscut sub denumirea de Podul Morandi, autostrada suspendată era administrată de compania Autostrade per l'Italia, o unitate a grupului Atlantia.<br/><br/>Potrivit reprezentanților administratorului, viaductul lung de 50 de metri făcea legătura cu Torino și afla chiar în afara orașului Savona. Traficul de pe autostradă a fost oprit pe ambele sensuri de mers, deși doar una dintre pasarele s-a prăbușit.</p>
      <figure>
        <iframe src="https://www.youtube.com/embed/OtqtJ_Maopw" width="490" height="315" data-service="Youtube" scrolling="no"/>
      </figure>
    </article>
  </body>
</html>