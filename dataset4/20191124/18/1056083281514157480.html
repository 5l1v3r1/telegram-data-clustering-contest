<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301883/%D8%AA%DB%8C%D9%85-%D9%87%D9%86%D8%AF%D8%A8%D8%A7%D9%84-%D8%B3%D8%B1%D8%A8%D8%AF%D8%A7%D8%B1%D8%A7%D9%86-%D8%B3%D8%AA%D8%A7%D8%B1%DA%AF%D8%A7%D9%86-%D8%AF%D8%B4%D8%AA%D8%B3%D8%AA%D8%A7%D9%86-%D8%B1%D8%A7-%D8%A8%D8%A7-%D8%B4%DA%A9%D8%B3%D8%AA-%D8%A8%D8%AF%D8%B1%D9%82%D9%87-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T18:01:05+00:00"/>
    <meta property="og:title" content="تیم هندبال سربداران ستارگان دشتستان را با شکست بدرقه کرد"/>
    <meta property="og:description" content="ایسنا/خراسان رضوی تیم هندبال سربداران سبزوار عصر یکشنبه در چارچوب هفته هفتم لیگ برتر هندبال باشگاه‌های کشور میهمان خود تیم ستارگان دشتستان را با نتیجه ۳۳ بر ۲۶ شکست داد."/>
  </head>
  <body>
    <article>
      <h1>تیم هندبال سربداران ستارگان دشتستان را با شکست بدرقه کرد</h1>
      <address><time datetime="2019-11-24T18:01:05+00:00">24 Nov 2019, 18:01</time> by <a rel="author">حمید دلاوری هروی</a></address>
      <p>ایسنا/خراسان رضوی تیم هندبال سربداران سبزوار عصر یکشنبه در چارچوب هفته هفتم لیگ برتر هندبال باشگاه‌های کشور میهمان خود تیم ستارگان دشتستان را با نتیجه ۳۳ بر ۲۶ شکست داد.</p>
      <p>این دیدار در سالن ورزشی سربداران و با حضور سه هزار تماشاگر برگزار شد که نیمه نخست را نیز تیم هندبال سربداران با نتیجه ۱۵ بر ۱۰ به نفع خود به پایان رساند.</p>
      <p>قضاوت این دیدار را  احمد و امیر قیصریان بر عهده داشتند و حسین رونق و بهنام جمشیدی ناظران فدراسیون هندبال در این مسابقه بودند.</p>
      <p>سی و دومین دوره لیگ برتر هندبال باشگاه‌های کشور با حضور ۱۱ تیم در دو گروه پنج و شش تیمی به صورت دوره‌ای برگزار می‌شود. </p>
      <p>تیم هندبال سربداران سبزوار در گروه نخست این مسابقات با تیم‌های نیروی زمینی شهید شاملی کازرون، زغال سنگ طبس، زاگرس اسلام آباد، ذوب آهن اصفهان و ستارگان دشتستان رقابت می‌کند و تیم‌های فولاد مبارکه سپاهان، فراز بام خائیز دهدشت، مس کرمان، نفت و گاز گچساران و خیبر اراک در گروهی دیگر به مصاف هم می‌روند.</p>
      <p>انتهای پیام</p>
    </article>
  </body>
</html>