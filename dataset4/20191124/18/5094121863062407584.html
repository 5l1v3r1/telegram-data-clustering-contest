<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/vanocni-strom-rozzaril-liberecke-namesti-nechybel-ani-olaf-20191124.html"/>
    <meta property="og:site_name" content="Deník.cz"/>
    <meta property="article:published_time" content="2019-11-24T18:39:00+00:00"/>
    <meta property="og:title" content="Vánoční strom rozzářil liberecké náměstí. Nechyběl ani Olaf"/>
    <meta property="og:description" content="/VIDEO/ Slavnostní rozsvícení vánočního stromu si v neděli v podvečer nenechaly ujít stovky lidí. Doprovodný program začal ve čtvrt na pět a postaral se o něj pěvecký sbor Ještěd. Nechyběla ani možnost občerstvit se a chlad pomohly zahnat svařáček či horká čokoláda. "/>
  </head>
  <body>
    <article>
      <h1>Vánoční strom rozzářil liberecké náměstí. Nechyběl ani Olaf</h1>
      <address><time datetime="2019-11-24T18:39:00+00:00">24 Nov 2019, 18:39</time> by <a rel="author">Jiří Louda</a></address>
      <p>Po rozsvícení si návštěvníci mohli užít tradiční „Vorloj“. Letošní vánoční strom vyrostl v Šimáčkově ulici, jedná se o jedli bělokorou a náměstí bude zdobit až do 7. ledna příštího roku. Originální ozdoby vyrobily děti z libereckých základních a mateřských škol. Jedna z nich nápadně připomíná sněhuláka Olafa z filmu Ledového království, jehož druhý díl si ve čtvrtek odbyl v kinech premiéru.</p>
      <figure>
        <img src="https://g.denik.cz/10/9d/semily-vanocni-strom-kaceni-04_denik-150-3x2.jpg"/>
      </figure>
      <aside>
        <a href="https://liberecky.denik.cz/zpravy_region/foto-vanocni-strom-pro-prahu-vyjel-ze-semil-2019112.html">FOTO: Vánoční strom pro Prahu vyjel ze Semil Přečíst článek ›</a>
      </aside>
      <p>V sobotu 30. listopadu vypuknou vánoční trhy na náměstí Dr. E. Beneše před radnicí a v ulici 5. května. Potrvají do 23. prosince, otevřeno bude od 10.00 do 19.00 každý den, poslední den jen do 15:00 hodin. Lidé budou moci nasát vánoční atmosféru, načerpat inspiraci na dárky, občerstvit se a užít si bohatý doprovodný program. Lákadlo představuje 25 metrů vysoké ruské kolo.</p>
      <p><b>VÝBĚR Z PROGRAMU:</b><br/><b>30.11. od 16:00 hod.</b><br/>Slavnostní otevření libereckého adventního trhu<br/><b>1.12. od 13:30 hod.</b><br/>Matylda a Tylda<br/>Adventní koncert KS Kontakt v obřadní síni radnice<br/><b>1.12. od 15:00 hod.</b><br/>Mikulášský běh Libercem<br/>Recesistický nesoutěžní běh, start před radnicí<br/><b>1.12. od 17:30 hod.<br/></b>Genny Ciatti<br/>Italský večer s fenomenální česko-italskou zpěvačkou<br/><b>5.12. od 16:00 hod.<br/></b>Rej čertů a andělů před radnicí<br/>Přijďte v maskách, nejlepší budou oceněny, zazpívá vám Jana Kociánová a postraší vás praví KRAMPUSÁCI<br/><b>6.12. od 11:30 hod.</b><br/>Adventní dýňová polévka<br/>Tradiční podávání polévky primátorem města a KS Kontakt<br/><b>6.12. od 18:00 hod.</b><br/>Grizllies<br/>Rocková pohoda z Liberce<br/><b>7.12. od 18:00 hod.</b><br/>Vánoční vzpomínka na Karla<br/>Písně Karla Gotta v podání Karel Gott Cover<br/><b>8.12. od 13:30 hod.</b><br/>Adventní koncert KS Kontakt v obřadní síni radnice, vystoupí umělci Divadla F.X. Šaldy<br/><b>8.12. od 17:30 hod.</b><br/>Akcent<br/>Liberecká vokální paráda<br/><b>10.12. od 20:00 hod.</b><br/>Marián Vojtko<br/>Adventní koncert v kostele sv. Antonína Velikého<br/><b>14.12. od 17:00 hod.</b><br/>Queen will rock you - hity skupiny Queen v muzikálové podobě<br/><b>18.12. od 18:00 hod.</b><br/>Sebastian<br/>Adventní podvečer s RCL<br/><b>21.12. od 18:00 hod.</b><br/>Večer Libereckého adventu s kapelou O´Band<br/><b>22.12. od 10:00 hod.</b><br/>Oživlý betlém v podání sdružení V.O.R.E.L.<br/><b>22.12. od 16:00 hod.</b><br/>Jakub Jan Ryba - Česká mše vánoční<br/>Adventní koncert v kostele sv. Antonína Velikého</p>
      <figure>
        <video src="https://v.denik.cz/2019/11/24/025/vid-20191124-170743.mp4"/>
      </figure>
    </article>
  </body>
</html>