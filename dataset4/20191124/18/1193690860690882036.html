<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/ekonomika/sanktsii-proty-pivnichnoho-potoku-2-vkliuchyly-do-proiektu-oboronnoho-biudzhetu-ssha-203391.html"/>
    <meta property="og:site_name" content="5 канал"/>
    <meta property="article:published_time" content="2019-11-24T18:31:00+00:00"/>
    <meta property="og:title" content="Санкції проти &quot;Північного потоку-2&quot; включили до проєкту оборонного бюджету США"/>
    <meta property="og:description" content="Обмеження стосуватимуться компаній, які беруть участь у будівництві газогону"/>
  </head>
  <body>
    <article>
      <h1>Санкції проти "Північного потоку-2" включили до проєкту оборонного бюджету США</h1>
      <address>
        <time datetime="2019-11-24T18:31:00+00:00">24 Nov 2019, 18:31</time>
      </address>
      <p>Санкції проти "Північного потоку-2" включили до проєкту оборонного бюджету США на 2020-ий рік. Про це у коментарі виданню Defence News повідомив голова комітету Сенату США з міжнародних відносин Джим Ріш.</p>
      <p>Обмеження стосуватимуться компаній, які беруть участь у будівництві газогону.</p>
      <p>"Це буде їм дорого коштувати", - наголосив Ріш. Він переконаний: якщо обмеження ухвалять, то підприємства закриються і росіянам доведеться шукати інший спосіб завершення будівельних робіт.</p>
      <p>Проєкт оборонного бюджету повинні ще затвердити у Палаті представників та Сенаті США.</p>
      <p>Довідково: Трубопровід "Північний потік-2" постачатиме блакитне паливо до Європи в обхід України дном Балтійського моря. Усі країни, у територіальних водах яких пролягатиме газогін, вже дали дозвіл на його будівництво. Останньою це зробила Данія - цього жовтня. Україна, США, країни Балтії та Польща виступають проти цього проєкту, оскільки вважають, що він посилить залежність Європи від Росії.</p>
    </article>
  </body>
</html>