<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/avem-ultimele-rezultate-romania-si-a-ales-presedintele-20098435"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T18:51:38+00:00"/>
    <meta property="og:title" content="Avem ultimele rezultate… România și-a ales Președintele!"/>
    <meta property="og:description" content="ZIUA DECISIVĂ s-a încheiat, iar românii au ales Președintele care va conduce țara în următorii cinci ani, din fotoliul de la Cotroceni."/>
  </head>
  <body>
    <article>
      <h1>Avem ultimele rezultate… România și-a ales Președintele!</h1>
      <address><time datetime="2019-11-24T18:51:38+00:00">24 Nov 2019, 18:51</time> by <a rel="author">Cristian Lisandru</a></address>
      <p><b>ZIUA DECISIVĂ s-a încheiat, iar românii au ales Președintele care va conduce țara în următorii cinci ani, din fotoliul de la Cotroceni. A fost o ”luptă” dusă nu numai în fața urnelor, ci și în afara secțiilor de votare, de-a lungul întregii campanii electorale. Klaus Iohannis și Viorica Dăncilă au rămas în competiție, după primul tur al alegerilor prezidențiale 2019, iar astăzi, după o ”cursă” în care suspansul a atins cote maxime, România și-a votat Președintele. <a href="https://www.cancan.ro/">CANCAN.RO, site-ul nr. 1 din România</a>, vă prezintă rezultatele finale ale alegerilor prezidențiale</b>. <b>(CITEȘTE ȘI: <a href="https://www.cancan.ro/ziua-decisiva-romanii-isi-voteaza-presedintele-20097867">ZIUA DECISIVĂ. ROMÂNII ÎȘI VOTEAZĂ PREȘEDINTELE!</a>)</b></p>
      <p>Românii au decis. ZIUA DECISIVĂ s-a desfășurat conform unui scenariu din care nu au lipsit emoțiile, speranțele, planurile de viitor ale alegătorilor și promisiunile făcute de candidați. Fiecare a considerat că este cea mai bună soluție pentru o Românie modernă. Klaus Iohannis a recunoscut că așteaptă rezultatul alegerilor cu ”emoție”, Viorica Dăncilă a transmis că nu ia în calcul un eventual eșec. Cei doi candidați au ales varianta ”soft”. Nu s-au atacat în ziua alegerilor decisive și au preferat să se înconjoare de oamenii alături de care au dus campania electorală.</p>
      <p><b><a href="http://cancan.ro/">CANCAN.RO, site-ul nr. 1 din România</a>,</b> vă prezintă ultimele rezultate înregistrate în această zi în care românii au ales Președintele care se va afla la ”cârmă” în următorii cinci ani.  <b>(VEZI ȘI: <a href="https://www.cancan.ro/cum-a-inceput-casnicia-de-36-de-ani-a-sotilor-dancila-va-prezint-viitoarea-mea-sotie-20097338">CUM A ÎNCEPUT CĂSNICIA DE 36 DE ANI A SOȚILOR DĂNCILĂ: ”VĂ PREZINT VIITOAREA MEA SOȚIE!”</a>)</b></p>
      <p>Klaus Iohannis a reușit să obțină un nou mandat la Cotroceni, câștigând detașat alegerile prezidențiale, în dauna Vioricăi Dăncilă.</p>
      <h3>Exit Poll 21:00 Curs-Avangarde și IRES</h3>
      <p>Primul sondaj realizat de Curs Avangarde arată că <b>64,8%</b> dintre români l-au votat pe Klaus Iohannis la Alegerile Prezidențiale 2019, în timp ce <b>35,2%</b> și-au exprimat votul în favoarea candidatului Viorica Dăncilă.</p>
      <p>Un alt Exit Poll, realizat de IRES, îl plasează pe Klaus Iohannis în frunte, cu un rezultat de <b>66,5%</b>, iar pe Viorica Dăncilă cu <b>33,5%</b>.</p>
      <h3>Klaus Iohannis: ”Cu ceva emoție, așteptăm rezultatul”</h3>
      <p>Candidatul PNL la alegerile prezidențiale, Klaus Iohannis, a declarat, duminică, că a votat pentru o Românie modernă, pentru o Românie europeană, pentru o Românie normală. ”Azi e ziua campionilor cu ștampila «votat» în mână”, a mai spus el. <b>(CITEȘTE ȘI: <a href="https://www.cancan.ro/cum-a-aparut-imbracata-viorica-dancila-la-vot-azi-dimineata-la-ora-804-20090889">CUM A APĂRUT ÎMBRĂCATĂ VIORICA DĂNCILĂ LA VOT, AZI-DIMINEAȚĂ LA ORA 8:04</a>)</b></p>
      <p><b><i>”O zi foarte, foarte importantă. Eu am votat pentru o Românie modernă, pentru o Românie europeană, pentru o Românie normală. Vă invit pe toți, dragi români, să veniți la vot. Azi e o zi foarte importantă – votăm pentru viitorul României, pentru direcția în care va merge România mai departe. Azi e ziua campionilor cu ștampila «votat» în mână. Dragi români, fiți toți campioni azi”, </i></b>a declarat Klaus Iohannis după ce a votat.</p>
      <p>Klaus Iohannis a mai spus că are emoții, dar și așteptări. <b><i>”Sigur că am emoții și am așteptări. Am așteptarea să vină foarte mulți români la vot și evident, cu ceva emoție, așteptăm rezultatul”</i></b>, a mai spus Iohannis. <b>(VEZI ȘI: <a href="https://www.cancan.ro/cum-a-cunoscut-o-klaus-iohannis-pe-carmen-si-la-ce-varsta-s-au-casatorit-20096296">CUM A CUNOSCUT-O KLAUS IOHANNIS PE CARMEN ȘI LA CE VÂRSTĂ S-AU CĂSĂTORIT</a>)</b></p>
      <p>Premierul Ludovic Orban, șeful de campanie al PNL la aceste alegeri, Dan Motreanu, și mai mulți lideri liberali l-au așteptat pe Klaus Iohannis în secția de votare.</p>
      <figure>
        <img src="https://www.cancan.ro/wp-content/uploads/2019/11/klaus_iohannis_poza_buna_pentru_klaus_19283600-1280x720-1024x576.jpg"/>
        <figcaption>Klaus Iohannis: ”O zi foarte, foarte importantă”</figcaption>
      </figure>
      <h3>Viorica Dăncilă: ”Nu iau în calcul un eventual eșec”</h3>
      <p>Candidatul PSD la alegerile prezidențiale, Viorica Dăncilă, a votat, duminică dimineață, în Capitală. <b><i>”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăți, pentru că toată puterea era în mâinile unui singur om”</i></b>, a spus ea. <b>(NU RATA: <a href="https://www.cancan.ro/viorica-dancila-atac-fara-precedent-la-klaus-iohannis-e-un-scandalagiu-nu-ar-fi-bun-nici-macar-de-20097323">VIORICA DĂNCILĂ, ATAC FĂRĂ PRECEDENT LA KLAUS IOHANNIS: „E UN SCANDALAGIU! NU AR FI BUN NICI MĂCAR DE…”</a>)</b></p>
      <p><b><i>”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăți, pentru că toată puterea era în mâinile unui singur om. Am votat pentru un mandat la Cotroceni în care să vedem mai multă implicare, mai multă muncă, mai mult respect și devotament pentru poporul român și pentru interesele noastre naționale. Am votat cu inima și din inimă pentru România și pentru români”, </i></b>a declarat Viorica Dăncilă după ce a votat. <b>(CITEȘTE ȘI: <a href="https://www.cancan.ro/anuntul-facut-de-klaus-iohannis-despre-viorica-dancila-nu-va-fi-primita-20095435">ANUNȚUL FĂCUT DE KLAUS IOHANNIS DESPRE VIORICA DĂNCILĂ: ”NU VA FI PRIMITĂ!”</a>)</b></p>
      <p>Ea a mai spus că va aștepta primele rezultate la sediul PSD. <b><i>”Votul de astăzi poate creiona un alt viitor pentru România”</i></b>, a declarat Dăncilă. Liderul PSD a ținut să precizeze că nu ia în calcul un eventual eșec. <b><i>”Nu luăm în calcul eșecul. Noi mergem spre câștig. Dacă câștig trebuie să-mi dau demisia</i></b> (n. red. – din funcția de președinte al PSD)<b><i>”</i></b>, a mai punctat Viorica Dăncilă. <b>(VEZI ȘI: <a href="https://www.cancan.ro/s-a-aflat-adevarul-despre-casca-purtata-de-klaus-iohannis-ieri-in-timpul-conferintei-de-presa-despre-viorica-dancila-20093665">S-A AFLAT ADEVĂRUL DESPRE „CASCA” PURTATĂ DE KLAUS IOHANNIS IERI, ÎN TIMPUL CONFERINȚEI DE PRESĂ DESPRE VIORICA DĂNCILĂ</a>)</b></p>
      <p>Viorica Dăncilă a venit la secția de votare alături de soțul ei, Cristinel, și de șefa campaniei PSD la aceste alegeri, Lia Olguța Vasilescu.</p>
      <figure>
        <img src="https://www.cancan.ro/wp-content/uploads/2019/11/image-2018-10-10-22750991-70-viorica-dancila-1280x720-2-1024x576.jpg"/>
        <figcaption>Viorica Dăncilă: ”Am votat pentru un mandat la Cotroceni în care să vedem mai multă implicare”</figcaption>
      </figure>
      <h3>Mihai Fifor: ”Este un moment de prag pentru români”</h3>
      <p>Mihai Fifor, fost vicepremeier în Guvernul Dăncilă, a declarat că a votat cu inima, în timp ce Petre Daea, fostul ministru al Agriculturii, a afirmat că a votat pentru binele fiecăruia. Ambii au îndemnat românii să meargă la vot.</p>
      <p><i><b>„Am votat cu toată inima, am votat cu dorința de a merge mai departe cu un președinte care să poată să îi unească pe români, să readucă România într-o zonă de liniște, siguranță, confort, care să facă o țară cu adevărat europeană și respectabilă în afara granițelor. Am votat din toată inima. Este un moment de prag pentru români și sper ca cetățenii să meargă în număr cât mai mare la vot. Nu am niciun dubiu că în seara aceasta vom putea rescrie istoria acestei țări”</b></i>, a declarat Mihai Fifor. <b>(NU RATA: <a href="https://www.cancan.ro/ce-studii-are-viorica-dancila-o-simpla-profesoara-din-videle-s-a-spus-insa-adevarul-este-cu-totul-altul-20096230">CE STUDII ARE VIORICA DĂNCILĂ. ”O SIMPLĂ PROFESOARĂ DIN VIDELE”, S-A SPUS, ÎNSĂ ADEVĂRUL ESTE CU TOTUL ALTUL</a>)</b></p>
      <p><i><b>„În primul rând, am pus ștampila. Am pus-o unde trebuie și pentru cine trebuie. Am votat-o pentru țara mea, pentru binele acestei țări și în folosul fiecăruia. Îi îndemn pe toți să vină la vot”</b></i>, a afirmat și Petre Daea, fost ministru al Agriculturii.</p>
      <h3>Ludovic Orban: ”Nu a existat niciun fel de problemă legat de exercitarea dreptului de vot”</h3>
      <p>Premierul Ludovic Orban s-a declarat convins, duminică, după o vizită la MAE, că românii din țară vor urma exemplul celor din Diaspora și vor vota în număr cât mai mare la alegerile prezidențiale. El a mai spus, în privința votului din străinătate, că ”lucrurile merg cât se poate de bine”. <b>(CITEȘTE ȘI: <a href="https://www.cancan.ro/proces-electoral-intrerupt-temporal-la-o-sectie-de-votare-din-dolj-un-barbat-a-decedat-20098404">PROCES ELECTORAL ÎNTRERUPT TEMPORAR LA O SECȚIE DE VOTARE DIN DOLJ. UN BĂRBAT A DECEDAT</a>)</b></p>
      <p><i><b>”Lucrurile merg cât se poate de bine. Toate birourile electorale ale secțiilor din străinătate sunt funcționale. Fluidizarea votului este evidentă pentru oricine – în primele două zile, deși prezența la vot a fost mai mare cu aproximativ 20%, nu a existat niciun fel de problemă legat de exercitarea dreptului de vot. Salut încă o dată prezența foarte mare la vot a românilor din străinătate și sunt convins că, așa cum a crescut prezența la vot în străinătate, același lucru se va întâmpla și în România”</b></i>, a declarat Ludovic Orban. El a mai spus că, în străinătate, singura problemă a fost cu schimbarea unui local al secției de votare. <i><b>”Chiar procesul decurge într-o normalitate foarte clară”</b></i>, a conchis premierul. <b>(VEZI ȘI: <a href="https://www.cancan.ro/prezenta-000-care-e-sectia-unde-niciun-om-nu-a-mers-la-vot-pana-acum-20098398">PREZENȚĂ 0,00%! CARE E SECȚIA UNDE NICIUN OM NU A MERS LA VOT PÂNĂ ACUM</a>)</b></p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>