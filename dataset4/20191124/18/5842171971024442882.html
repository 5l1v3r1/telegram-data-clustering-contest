<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359836-kongo-demokratiskaja-republika-nogazas-lidmasina-vismaz-25-mirusie"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T18:32:00+00:00"/>
    <meta property="og:title" content="Kongo Demokrātiskajā Republikā nogāžas lidmašīna, vismaz 25 mirušie"/>
    <meta property="og:description" content="Neliela pasažieru lidmašīna ar vismaz 17 cilvēkiem svētdien avarējusi neilgi pēc pacelšanās Gomā, Kongo Demokrātiskās Republikas"/>
  </head>
  <body>
    <article>
      <h1>Kongo Demokrātiskajā Republikā nogāžas lidmašīna, vismaz 25 mirušie</h1>
      <address><time datetime="2019-11-24T18:32:00+00:00">24 Nov 2019, 18:32</time> by <a rel="author">Jauns.lv / LETA</a></address>
      <p>
        <b>Neliela pasažieru lidmašīna ar vismaz 17 cilvēkiem svētdien avarējusi neilgi pēc pacelšanās Gomā, Kongo Demokrātiskās Republikas</b>
      </p>
      <p>(KDR) austrumos, bet gājuši bojā ir vismaz 25 cilvēki, jo upuru vidū ir arī cilvēki, kas atradās uz zemes. </p>
      <p>KDR Nacionālās Robežveselības programmas sniegtā informācija liecina, ka izdzīvojuši divi cilvēki, kas atradās lidmašīnā, tostarp viens apkalpes loceklis, bet kopumā gājuši bojā 25 cilvēki. </p>
      <p>Lidmašīna, kurā bija 19 pasažieru vietas, ietriecās dzīvojamo māju rajonā netālu no Gomas lidostas neilgi pēc tam, kad "nokavēja pacelšanos", paziņoja Ziemeļkivu provinces gubernators Nzanzu Kasivita. Negadījuma vietā pār sabrukušajām mājām pacēlās melnu dūmu mākonis. </p>
      <p>Pēc avarēšanas lidmašīna aizdegusies. </p>
      <p>"Dornier 228-200" piederēja privātai aviokompānijai "Busy Bee". Tā bija ceļā uz Beni apmēram 350 kilometrus uz ziemeļiem no Gomas. </p>
      <p>Kongo valdība apstiprināja, ka lidojuma dokumenti liecina, ka lidmašīnā bija 17 pasažieri. </p>
      <p>KDR lidmašīnu avārijas notiek bieži, jo lidmašīnas ir slikti uzturētas un gaisa satiksmes drošības prasības nav stingras. Drošības apsvērumu dēļ nevienai no Kongo komerciālajām lidsabiedrībām, tostarp "Busy Bee", nav atļaujas ielidot Eiropas Savienības gaisa telpā. </p>
    </article>
  </body>
</html>