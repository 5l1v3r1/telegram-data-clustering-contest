<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/michael-bloomberg-isi-anunta-in-mod-oficial-candidatura-la-casa-alba-1922404424002019111819179340"/>
    <meta property="og:site_name" content="News.ro"/>
    <meta property="article:published_time" content="2019-11-24T18:44:00+00:00"/>
    <meta property="og:title" content="Michael Bloomberg îşi anunţă în mod oficial candidatura la Casa Albă"/>
    <meta property="og:description" content="Fostul primar al New Yorkului Michael Bloomberg şi-a anunţat duminică în mod oficial candidatura la învestitura democrată, anunţând că vrea să-l ”bată pe Donald Trump şi să reconstruiască America”, în toiul cursei învederea alegerilor prezidenţiale din 2020, un scenariu de care se temeau numeroşi candidaţi democraţi, relatează Huffington Post."/>
  </head>
  <body>
    <article>
      <h1>Michael Bloomberg îşi anunţă în mod oficial candidatura la Casa Albă</h1>
      <address><time datetime="2019-11-24T18:44:00+00:00">24 Nov 2019, 18:44</time> by <a rel="author">Valentin Vidu</a></address>
      <p>
        <b>Fostul primar al New Yorkului Michael Bloomberg şi-a anunţat duminică în mod oficial candidatura la învestitura democrată, anunţând că vrea să-l ”bată pe Donald Trump şi să reconstruiască America”, în toiul cursei învederea alegerilor prezidenţiale din 2020, un scenariu de care se temeau numeroşi candidaţi democraţi, relatează Huffington Post.</b>
      </p>
      <p>”Candidez la preşedinţie pentru a-l bate pe Donald Trump şi a reconstrui America”, a scris miliardarul într-un mesaj postat pe Twitter, în care a postat de asemenea un videoclip de prezentare.</p>
      <figure>
        <iframe data-src="https://twitter.com/MikeBloomberg/status/1198620233994526722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>”Noi nu ne mai putem permite timp de patru ani politica nechibzuită şi neetică a preşedintelui Trump”, a subliniat el.</p>
      <figure>
        <iframe data-src="https://twitter.com/MikeBloomberg/status/1198635443132289025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pentru a-l înfrunta pe Trump, este necesar să obţină învestirea Partidului Democrat în cadrul unei Convenţii, prevăzute în perioada 13-16 iulie.</p>
      <p>În vederea campaniei, Bloomberg a prevăzut un adevărat tur de forţă.</p>
      <p>De luni, miliardarul în vârstă de 77 de ani, difuzează spoturi publicitare televizate în valoare de peste 30 de milioane de dolari, cea mai importantă sumă cheltuită dintr-”lovitură” de către un candidat la preşedinţie.</p>
      <p>Potrivit societăţii Advertising Analytics, miliardarul a achiziţionat inserturi publicitate în aproximativ 20 de state americane, în valoare de 31 de milioane de dolari - cea mai mare sumă cheltuită vreodată de un candidat în alegerile prezidenţiale americane.</p>
      <p>Precedentul record este deţinut de către Barack Obama, care a cheltuit aproape 25 de milioane de dolari în ultima săptămână a campaniei sale din 2012.</p>
      <p>Această decizie a provocat deja reacţii dure în rândul candidaţilor democraţi.</p>
      <p>Bernie Sanders şi Elisabeth Warren - favoriţi alături de Joe Biden şi Pete Buttigieg - şi-au exprimat consternarea faţă de această sumă pe care unul dintre cei mai bogaţi oameni din lume este pe cale săo cheltuiască.</p>
      <p>Ales primar al New Yorkului sub culorile republicane, el a trecut treptat la democraţi şi a îndemnat la vot pentru Barack Obama în 2012.</p>
      <p>Opt ani mai târziu, el vrea să obţină învestirea Partidului Democrat pentru a-l înfrunta pe Donald Trump în noiembrie 2020.</p>
      <p>În urmă cu câteva zile, apropiaţi ai miliardarului sugerau că el urmează să ignore primele scrutine, prevăzute în februarie, pentru a se concentra asupra faimosului Super Tuesday din martie, în care se votează în cele mai mari state şi care oferă un indiciu cu privire la noul favorit la învestitură.</p>
      <p>Miliardarul, care a condus New Yorkul din 2002 în 2013, şi-a multiplicat pregătirile în vederea unei candidaturi.</p>
      <p>El s-a înregistrat joi la Comisia Electorală federală.</p>
      <p>Bloomberg dădea asigurări în urmă cu zece zile că este ”aproape” de luarea unei decizii definitive, însă nu a prezentat vreo dată în acest sens.</p>
      <p>Potrivit The New York Times (NYT), campania publicităţii televizate a lui Michael Bloomberg ar urma să se desfăşoare timp de o săptămână.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/michael-bloomberg-cumpara-publicitate-televizata-de-31-de-milioane-de-dolari-cea-mai-mare-suma-cheltuita-vreodata-in-alegerile-prezidentiale-americane-1922400723002019111719178474"/>
      </related>
    </article>
  </body>
</html>