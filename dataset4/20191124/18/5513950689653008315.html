<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936566-anders-ofvergard-om-knarket-blir-provocerad"/>
    <meta property="og:site_name" content="Nyheter24"/>
    <meta property="article:published_time" content="2019-11-24T18:40:50+00:00"/>
    <meta property="og:title" content="Anders Öfvergård om knarket: &quot;Blir provocerad&quot;"/>
    <meta property="og:description" content="Under måndagen är det premiär för nya tv-programmet &quot;Anders och knarket&quot;, där programledaren Anders Öfvergård reser runt i landet för att finna orsaken till varför den ökade drogkonsumtionen blivit så pass normaliserad."/>
  </head>
  <body>
    <article>
      <h1>Anders Öfvergård om knarket: "Blir provocerad"</h1>
      <address><time datetime="2019-11-24T18:40:50+00:00">24 Nov 2019, 18:40</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Under måndagen är det premiär för nya tv-programmet "Anders och knarket", där programledaren Anders Öfvergård reser runt i landet för att finna orsaken till varför den ökade drogkonsumtionen blivit så pass normaliserad.</b>
      </p>
      <p>Vi känner igen honom som "<a href="https://nyheter24.se/arga-snickaren/">Arga snickaren"</a>.</p>
      <p>Nu tar <a href="https://nyheter24.se/programledare/">programledaren </a><b>Anders Öfvergård</b>, 51, sig an Sveriges drogkonsumtion.</p>
      <h3>Ser ett samband</h3>
      <p>Han ska i den nya tv-serien "Anders och knarket" resa landet runt för att komma till botten med varför användningen av <a href="https://nyheter24.se/droger/">droger</a> har ökat så pass drastiskt.</p>
      <p>– Jag ser sambandet mellan drogerna, dödsskjutningarna och sprängningarna. Kriminell har blivit ett yrke. De kriminella lever på droger, det är så de får in sina pengar. Om vi inte gör något åt det här kommer det bli en epidemi, berättar programledaren.</p>
      <h3>Hittade droger på samtliga uteställen</h3>
      <p>I avsnitt ett får vi följa med Anders ut i Stockholms nattliv. Han har med sig så kallade kokainservetter, som han drar med på toaletterna och handfaten. Är det spår av droger så färgas de blå.</p>
      <p>– Det var kokain på samtliga toaletter på kvarterskrogar och nattklubbar jag besökte. Det är otroligt anmärkningsvärt, säger han enligt Aftonbladet.</p>
      <h3>En ökad normalisering</h3>
      <p>Att det var så pass vanligt chockerar Anders. Han förklarar att han visste om att det finns mycket droger, men inte att det var så pass vanligt.</p>
      <p>Han menar att normaliseringen ökat användningen radikalt:</p>
      <p>– Vi måste förstå att det här är ett lagspel som vi inte kan lösa själva. Det är ett utbrett samhällsproblem som alla har bidragit till under en lång tid. Vi kan inte stoppa huvudet i sanden längre.</p>
      <h3>"Jag blir provocerad"</h3>
      <p>Under programmets gång träffar Anders läkare och poliser som ger sin syn på saken. Han passar även på att rikta en känga mot Sveriges politiker.</p>
      <p>– Politikerna säger att de ska ge pengar till polisen och att de ska utrota de kriminella nätverken på sex månader. Jag blir provocerad av det politikerna säger. Det går inte att göra det. Hur ska de kunna göra det när de knappt har folk till? menar han.</p>
      <h3>Skrämselpropaganda fungerar inte</h3>
      <p>Något som programledaren menar också bidrar till normaliseringen och problematiken är skillnaden på synen av droger mellan unga och äldre. </p>
      <p>Han menar att okunskapen står i vägen för samtal med unga, och att de inte går att bemöta det med skrämselpropaganda.</p>
      <p>– De lyssnar inte på oss. Vi behöver ha en attitydförändring till droger, säger Anders enligt <a href="http://aftonbladet.se/nojesbladet/a/1n07zM/anders-ofvergard-hittade-kokain-pa-alla-toaletter-han-besokte">Aftonbladet</a>.</p>
      <p><a href="https://nyheter24.se/arga-snickaren">Arga Snickaren<br/></a>/<br/><a href="https://nyheter24.se/droger">Droger<br/></a>/<br/><a href="https://nyheter24.se/kokain">Kokain<br/></a>/<br/><a href="https://nyheter24.se/programledare">programledare</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>