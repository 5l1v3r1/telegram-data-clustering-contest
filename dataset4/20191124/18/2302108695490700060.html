<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dacian-ciolos-este-o-urgenta-modificarea-legii-astfel-incat-romanii-din-diaspora-sa-aiba-10-dintre-parlamentari.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T18:12:49+00:00"/>
    <meta property="og:title" content="Dacian Cioloș: Este o urgență modificarea legii, astfel încât românii din diaspora să aibă 10% dintre parlamentari"/>
    <meta property="og:description" content="Președintele PLUS, Dacian Cioloș, a atras atenția duminică seară că legea electorală trebuie modificată de urgență, astfel încât români idin diaspora să"/>
  </head>
  <body>
    <article>
      <h1> Dacian Cioloș: Este o urgență modificarea legii, astfel încât românii din diaspora să aibă 10% dintre parlamentari </h1>
      <address><time datetime="2019-11-24T18:12:49+00:00">24 Nov 2019, 18:12</time> by <a rel="author">Redacția</a></address>
      <p>Președintele PLUS, Dacian Cioloș, a atras atenția duminică seară că legea electorală trebuie modificată de urgență, astfel încât români idin diaspora să fie reprezentați în Parlamentul de la București de un număr de senatori și deputați proporțional cu prezența lor la vot.</p>
      <p>”Salut participarea-record la vot a românilor din Diaspora. Consider că este o urgență amendarea legii electorale, astfel încât aceștia să fie reprezentați de un număr de parlamentari proporțional cel puțin cu participarea lor la vot. Astăzi, voturile din Diaspora înseamnă aproximativ 10% din totalul voturilor, dar Diaspora are doar 1,5% din locurile din parlament. Este o încălcare flagrantă a principiului egalității cetățenilor și, implicit, cu cel al egalității între voturile acestora. Or, ce fel de vot egal este acesta? Românii, oriunde s-ar afla, trebuie încurajați să voteze, pentru că astfel ei păstrează legătura cu țara, iar țara păstrează speranța că într-o zi se vor întoarce”, a precizat Cioloș.</p>
      <p>
        <b>La ora 20.00, prezența la urne în diaspora a bătut toate recordurile de prezență. 900.314 de români din străinătate au votat, cu 125.000 mai mult decât prezența totală din turul întâi al alegerilor prezidențiale. Ritmul de o mie de voturi pe minut s-a menținut și în ultima oră.</b>
      </p>
      <p>
        <b>Citește și: <a href="https://www.g4media.ro/daniel-funeriu-votul-masiv-al-romanilor-de-pretutindeni-obliga-partidele-la-mult-mai-mult-decat-vreo-40-de-locuri-in-parlament-pentru-diaspora.html">Daniel Funeriu: Votul masiv al românilor de pretutindeni obligă partidele la mult mai mult decât vreo 40 de locuri în Parlament pentru diaspora</a></b>
      </p>
      <p>
        <i>Sursa Foto: Parlamentul European/ Credit: Pietro Naj-Oleari</i>
      </p>
    </article>
  </body>
</html>