<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Rumburk-Soud-poslal-Luzickou-nemocnici-do-konkurzu-604535"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T18:29:00+00:00"/>
    <meta property="og:title" content="Rumburk: Soud poslal Lužickou nemocnici do konkurzu"/>
    <meta property="og:description" content="Dne 20. listopadu 2019 se u Krajského soudu v Ústí nad Labem konala schůze věřitelů v insolvenční věci dlužníka Lužické nemocnice a polikliniky, a.s. V první části se přezkoumávaly jednotlivé přihlášené pohledávky. Pohledávka Města Rumburk ve výši 17 milionů korun byla uznána v plné výši."/>
  </head>
  <body>
    <article>
      <h1>Rumburk: Soud poslal Lužickou nemocnici do konkurzu</h1>
      <address>
        <time datetime="2019-11-24T18:29:00+00:00">24 Nov 2019, 18:29</time>
      </address>
      <p>
        <b>Dne 20. listopadu 2019 se u Krajského soudu v Ústí nad Labem konala schůze věřitelů v insolvenční věci dlužníka Lužické nemocnice a polikliniky, a.s. V první části se přezkoumávaly jednotlivé přihlášené pohledávky. Pohledávka Města Rumburk ve výši 17 milionů korun byla uznána v plné výši.</b>
      </p>
      <p>V druhé části bylo rozhodováno o hlasovacích právech věřitelů, kde s ohledem na §53 Insolvenčního zákona nesmí Město Rumburk jako věřitel hlasovat. Na schůzi bylo přítomno pouze 5 věřitelů z celkového počtu 87, a to MSM spol. s r.o s částkou 64 tisíc korun, Krajská zdravotní, a.s. s částkou 466 tisíc korun, VZP ČR s částkou 40 milionů korun, Avenier, a.s. s částkou 62 tisíc korun a Město Rumburk s částkou 17 milionů korun.</p>
      <p>Byl zvolen tříčlenný věřitelský výbor ve složení VZP, Česká průmyslová zdravotní pojišťovna a Siemens Healthcare. Pro Město Rumburk nikdo nehlasoval.</p>
      <p>Dále se jednalo o odvolání insolvenčního správce z funkce. Vzhledem k tomu, že na jednání nebylo potřebné množství věřitelů ani nebyl doručen žádný návrh na odvolání, byl insolvenční správce ve své funkci potvrzen.</p>
      <p>Dalším bodem bylo rozhodnutí o způsobu řešení úpadku konkurzem. Nebylo odsouhlaseno zpeněžení majetkové podstaty jedinou smlouvou. To znamená, že je možno rozprodat zbytný majetek po částech a případnému zájemci prodat funkční celek odděleně bez zátěže nepotřebného majetku.</p>
      <p>Po tomto jednání ztrácí představenstvo a dozorčí rada svou výkonnou pravomoc, která přechází na insolvenčního správce.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/rozhovory/Nepokoje-zaloby-Pokud-bude-zavrena-nemocnice-v-Rumburku-hrozi-ve-sluknovskem-vybezku-protesty-jake-tu-jeste-nebyly-603828"/>
        <a href="https://www.parlamentnilisty.cz/zpravy/kauzy/Pro-silne-povahy-Zavreli-porodnici-dite-zemrelo-Uz-pred-porodem-Drsny-sever-zaskocil-Snemovnu-596520"/>
        <a href="https://www.parlamentnilisty.cz/arena/nazory-a-petice/Platforma-zdravotnich-pojistencu-Audit-po-Rumburku-zkrachuji-dalsi-nemocnice-596492"/>
        <a href="https://www.parlamentnilisty.cz/politika/politici-volicum/Ministr-Vojtech-VZP-nemocnici-podpori-specialnim-uhradovym-mechanismem-595074"/>
      </related>
    </article>
  </body>
</html>