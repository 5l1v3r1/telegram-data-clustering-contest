<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/akusticni-niz-v-piranskem-medadiaomu-uspel-tudi-v"/>
    <meta property="og:site_name" content="Primorske novice"/>
    <meta property="article:published_time" content="2019-11-24T18:19:16+00:00"/>
    <meta property="og:title" content="Akustični niz v piranskem Medadiaomu uspel tudi v tretje, a podaljšek še sledi"/>
    <meta property="og:description" content="Minuli teden se je v Piran vrnil tridnevni festival, posvečen akustični različici znanih domačih glasbenih sestavov, poimenovan Unplugged at Mediadom, ki ga prirejata gostitelj, Mediadom Pyrhani, in Zveza Kulturnih Društev Piran."/>
  </head>
  <body>
    <article>
      <h1>Akustični niz v piranskem Medadiaomu uspel tudi v tretje, a podaljšek še sledi</h1>
      <address><time datetime="2019-11-24T18:19:16+00:00">24 Nov 2019, 18:19</time> by <a rel="author">Uredništvo Pn</a></address>
      <p>
        <b>Minuli teden se je v Piran vrnil tridnevni festival, posvečen akustični različici znanih domačih glasbenih sestavov, poimenovan Unplugged at Mediadom, ki ga prirejata gostitelj, Mediadom Pyrhani, in Zveza Kulturnih Društev Piran.</b>
      </p>
      <figure>
        <img src="https://static.primorske.si/foto/highres/gnweb/721002_nas-18-11-2019-foto-j-rusjan.jpg"/>
        <figcaption>Nas3 </figcaption>
      </figure>
      <p><b>PIRAN</b> &gt; Tokrat so koncertni niz izpeljali v tretje in kot ugotavlja <b>Matjaž Derin</b>, vodja Mediadoma in koncertnega projekta, je zanimanje za tovrstne koncerte veliko. Izpeljali so sicer le dva od treh koncertov, saj so torkov nastop raperjev <b>Drilla</b> in <b>Masayah</b> bili primorani odpovedati zaradi “izjemnih dogodkov” in bodo nadomestni termin javili v kratkem. Tako ponedeljkov nastop <b>Nas3</b>, v katerem ustvarjajo domačini (kitarist<b> Teo Collori</b>, tolkalec <b>David Morgan</b> ter klaviaturist ter vse bolj domačin <b>Denis Horvat</b>, kakor sredin koncert skupine <b>Grafenberg und the Alktoesters</b>, ki je pravkar izdala novo ploščo, sta ponudila premierno akustično izvedbo avtorskih skladb. In obe zasedbi se lahko pohvalita tudi s polnim prizoriščem.</p>
      <p>Derin se ob tem nadeja, da bo festival postal tradicionalen, saj so edini, ki na tak način z izštekanimi - unplugged koncerti redno izzivajo domače ustvarjalce, sodeč po odzivu pa to ceni in zanima tudi navdušeno občinstvo.</p>
      <figure>
        <img src="https://static.primorske.si/foto/highres/gnweb/721002_grafenberg-foto-a-bancic.jpg"/>
        <figcaption>Grafenberg und the Alktoesters Foto: A.Bančič</figcaption>
      </figure>
    </article>
  </body>
</html>