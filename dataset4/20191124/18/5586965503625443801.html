<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/firea-n-as-vrea-sa-vorbim-despre-un-esec-n-am-venit-aici-sa-cantam-prohodul-18612020"/>
    <meta property="og:site_name" content="Gândul"/>
    <meta property="article:published_time" content="2019-11-24T18:16:50+00:00"/>
    <meta property="og:title" content="Firea: N-aş vrea să vorbim despre un eşec. N-am venit aici să cântăm prohodul"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Firea: N-aş vrea să vorbim despre un eşec. N-am venit aici să cântăm prohodul</h1>
      <h2>Gabriela Firea a declarat, duminică la sediul PSD, că nu vrea să vorbească despre un eşec al partidului la alegeri. Primarul general al Capitalei a adăugat că social-democraţii nu au venit „să cânte prohodul” în această seară.</h2>
      <address><time datetime="2019-11-24T18:16:50+00:00">24 Nov 2019, 18:16</time> by <a rel="author" href="https://www.gandul.info/autor/teodor-bobei" target="_blank">Teodor Bobei</a></address>
      <p>„Insist că nu va fi un eşec. Îmi pare rău să vă dezamăgesc.</p>
      <p>Nu am venit aici nici să cântăm prohodul şi nici să facem calcule ce se întâmplă de mâine. Ar fi corect să avem declaraţii de presă la finalul numărării tuturor voturilor.</p>
      <p>N-aş vrea să vorbim despre un eşec.</p>
      <p>Cu siguranţă că am speranţe foarte mari că vom câştiga sau, Doamne fereşte, dacă vom pierde, scorul va fi foarte bun pentru PSD şi candidatul nostru”, a declarat Gabriela Firea, duminică seara, la sediul PSD din Kiseleff.</p>
      <p>Întreabtă ce procent trebuie să obţină Viorica Dăncilă la alegeri ca să nu fie un eşec pentru PSD, primarul general al Capitalei a răspuns:</p>
      <p>„Cred că va obţine un scor bun. Mai mare decât a fost la europarlamentare şi în turul întâi. Eu vă înţeleg dorinţa de a afla mai multe informaţii, dar eu vă spun sincer că este normal să aşteptăm rezultatul oficial de la BEC.</p>
      <p>Chestionată dacă trei milioane de voturi sunt un câştig pentru PSD, Gabriela Firea a spus că: „Orice vot este important şi mulţumim tuturor care au fost astăzi la vot şi tuturor celor care au votat şi nu îi vom dezamăgi”.</p>
    </article>
  </body>
</html>