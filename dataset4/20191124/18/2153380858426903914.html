<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/kai-pali-stin-koryfi-o-paok-meta-1-0-epi-tis-larisas"/>
    <meta property="og:site_name" content="The Pressroom"/>
    <meta property="article:published_time" content="2019-11-24T18:47:42+00:00"/>
    <meta property="og:title" content="Και πάλι στην κορυφή ο ΠΑΟΚ μετά το 1-0 επί της Λάρισας"/>
    <meta property="og:description" content="Νίκη που τον ξαναφέρνει στην κορυφή της βαθμολογίας πέτυχε ο ΠΑΟΚ, επί της Λάρισας με 1-0 στο γήπεδο Τούμπας και με «χρυσό» σκόρερ τον Σφιντέρσκι στο 16'.  Χωρίς να είναι εντυπωσιακός ο ΠΑΟΚ, προτίμησε την ουσία και το θετικό αποτέλεσμα που το διεκδίκησε ως το τέλος.  Η Θεσσαλική ομάδα με δυνατά μαρκαρίσματα και παιχνίδι αντεπιθέσεων επιχείρησε να αιφνιδιάσει τους γηπεδούχους ξεκινώντας πολύ καλά και απόλυτα επιθετικά..."/>
  </head>
  <body>
    <article>
      <h1>Και πάλι στην κορυφή ο ΠΑΟΚ μετά το 1-0 επί της Λάρισας</h1>
      <address>
        <time datetime="2019-11-24T18:47:42+00:00">24 Nov 2019, 18:47</time>
      </address>
      <p>
        <b>Νίκη που τον ξαναφέρνει στην κορυφή της βαθμολογίας πέτυχε ο <a href="https://www.thepressroom.gr/tags/paok">ΠΑΟΚ</a>, επί της <a href="https://www.thepressroom.gr/tags/larisa">Λάρισας </a>με 1-0 στο γήπεδο Τούμπας και με «χρυσό» σκόρερ τον Σφιντέρσκι στο 16'. </b>
      </p>
      <p>Χωρίς να είναι εντυπωσιακός ο ΠΑΟΚ, προτίμησε την ουσία και το θετικό αποτέλεσμα που το διεκδίκησε ως το τέλος.  Η Θεσσαλική ομάδα με δυνατά μαρκαρίσματα και παιχνίδι αντεπιθέσεων επιχείρησε να αιφνιδιάσει τους γηπεδούχους ξεκινώντας πολύ καλά και απόλυτα επιθετικά...</p>
      <p>Έτσι, ο Δικέφαλος του Βορρά έπιασε τον Ολυμπιακό στην κορυφή της βαθμολογίας με 27 βαθμούς και το ντέρμπι της επόμενης Κυριακής στο "Καραϊσκάκη" θα διεξαχθεί με τους δύο "μονομάχους" του τίτλου ισόβαθμους.</p>
      <p>Το μοναδικό γκολ της αναμέτρησης που καθόρισε το τελικό αποτέλεσμα, το πέτυχε ο Σφιντέρσκι στο 16ο λεπτό με ωραία προβολή έπειτα από σέντρα του Βιεϊρίνια.</p>
      <p>Η ΑΕΛ διαμαρτυρήθηκε για πέναλτι στο 5ο λεπτό του ματς, ενώ στο 29΄ ακυρώθηκε γκολ του ΠΑΟΚ.</p>
      <p>Στη συνολική εικόνα του αγώνα, ο ΠΑΟΚ είχε την υπεροχή και τον έλεγχο του ρυθμού, δίχως όμως να πιάσει καλή απόδοση καθώς δεν μπορούσε να δημιουργήσει αρκετές αξιόλογες φάσεις. Οι Θεσσαλοί προσπάθησαν να απειλήσουν αλλά δεν είχαν επίσης μεγάλες ευκαιρίες για γκολ.</p>
      <p>Συνθέσεις:</p>
      <p>ΠΑΟΚ (Αμπέλ Φερέιρα): Ζίβκοβιτς, Μάτος, Ίνγκασον, Κρέσπο, Γιαννούλης, Ντόουγκλας, Μίσιτς, Βιεϊρίνια (72’ Λημνιός), Καντουρί (84’ Μαουρίσιο), Μπίσεσβαρ, Σφιντέρσκι (70’ Ακπομ)</p>
      <p>ΑΕΛ (Μιχάλης Γρηγορίου): Κρίστινσον, Μιχαήλ, Μπράλιτς, Μόρας, Στάνκοβιτς, Σεσέροβιτς (92’ Μπάλλας), Μιλοσάβλιεβιτς (69’ Μπούστος), Φατιόν, Καρανίκας, Νούνιτς, Ασούμπρε (83’ Ντάουντα).</p>
    </article>
  </body>
</html>