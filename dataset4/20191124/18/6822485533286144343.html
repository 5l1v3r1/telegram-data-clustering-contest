<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903153.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T18:57:00+00:00"/>
    <meta property="og:title" content="اتفاقی که بعد از ۱۰۳ بازی برای استقلال می‌افتد"/>
    <meta property="og:description" content="به گزارش مهر، شکست پرسپولیس مقابل نفت مسجد سلیمان در هفته یازدهم لیگ برتر این امکان را به تیم استقلال داد تا در صورت کسب حتی یک امتیاز از نساجی، برای اولین بار در این فصل و بعد از ۱۰۳ بازی در لیگ برتر، بالاتر از پرسپولیس قرار گیرد. "/>
  </head>
  <body>
    <article>
      <h1>اتفاقی که بعد از ۱۰۳ بازی برای استقلال می‌افتد</h1>
      <address>
        <time datetime="2019-11-24T18:57:00+00:00">24 Nov 2019, 18:57</time>
      </address>
      <p>تیم فوتبال استقلال در صورت کسب حداقل امتیاز از دیدار مقابل نساجی، می‌تواند بعد از ۱۰۳ هفته (فوتبالی) برای اولین بار در جدول بالاتر از پرسپولیس قرار بگیرد.</p>
      <p>به گزارش مهر، شکست پرسپولیس مقابل نفت مسجد سلیمان در هفته یازدهم لیگ برتر این امکان را به تیم استقلال داد تا در صورت کسب حتی یک امتیاز از نساجی، برای اولین بار در این فصل و بعد از ۱۰۳ بازی در لیگ برتر، بالاتر از پرسپولیس قرار گیرد. </p>
      <p>آخرین باری که آبی پوشان در جدول رده بندی بالاتر از پرسپولیس قرار داشتند به هفته بیست و هشتم لیگ پانزدهم باز می‌گردد. آبی پوشان در هفته بیست و هشتم آن دوره از مسابقات بالاتر از استقلال خوزستان و پرسپولیس، در صدر جدول قرار داشتند که این آخرین صدرنشینی آنها در لیگ هم بود. </p>
      <p>این آمار نشان می‌دهد آخرین صدرنشینی آبی پوشان در لیگ و آخرین حضور آنها بالاتر از پرسپولیس با پرویز مظلومی بوده و بعد از وی هیچ یک از مربیان استقلال این تجربه را نداشتند.</p>
      <p>حالا این شرایط برای استراماچونی فراهم شده تا حتی در صورت کسب یک امتیاز مقابل نساجی ۱۹ امتیازی شده و با امتیازی برابر با سرخ پوشان و به لطف تفاضل گل بهتر یک پله بالاتر از این تیم قرار بگیرد که در این صورت این اتفاق بعد از ۱۰۳ هفته فوتبالی و ۱۰۳ بازی رخ خواهد داد. پیروزی در این بازی هم باعث می‌شود آبی پوشان ۲۰ امتیازی شده و با ۲ امتیاز بالاتر از سرخ پوشان در رده سوم جدول قرار گیرد.</p>
      <p>دیدار تیم‌های استقلال و نساجی از هفته یازدهم لیگ برتر از ساعت ۱۴:۳۰ روز دوشنبه چهارم آذر در ورزشگاه شهید وطنی قائمشهر انجام می‌شود.</p>
    </article>
  </body>
</html>