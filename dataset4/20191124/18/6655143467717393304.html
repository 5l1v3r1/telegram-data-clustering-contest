<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/nicoletta-romanoff-matrimonio-1.4904020"/>
    <meta property="og:site_name" content="La Nazione"/>
    <meta property="article:published_time" content="2019-11-24T18:03:00+00:00"/>
    <meta property="og:title" content="Nicoletta Romanoff, matrimonio in Toscana per l'attrice: ha sposato il suo Federico"/>
    <meta property="og:description" content="Bolgheri ha fatto da scenario al sì"/>
  </head>
  <body>
    <article>
      <h1>Nicoletta Romanoff, matrimonio in Toscana per l'attrice: ha sposato il suo Federico</h1>
      <h2>Bolgheri ha fatto da scenario al sì</h2>
      <address>
        <time datetime="2019-11-24T18:03:00+00:00">24 Nov 2019, 18:03</time>
      </address>
      <p>Castagneto Carducci (Livorno), 24 novembre 2019 - Matrimonio in Toscana per Nicoletta Romanoff. L'attrice ha sposato sabato 23 novembre in seconde nozze <b>Federico Alverà</b>, allenatore di rugby. La cerimonia si è svolta nella chiesa di <b>Bolgheri</b>, chiesa intitolata ai santi Iacopo e Cristoforo. Diversi gli invitati vip per questi fiori d'arancio. Tra gli altri anche la presentatrice <b>Camila Raznovic</b>.</p>
      <p>L'attrice romana, 40 anni, volto di diversi film italiani tra cui "Ricordati di me" di Gabriele Muccino, era in un romantico abito bianco con velo tradizionale. Completo blu invece per lo sposo con cravatta sui toni del rosso. Nicoletta Romanoff è madre di due bambini, avuti dall'ex marito Federico Scardamaglia. Dalla relazione con Federico Alverà è nata una bambina, che oggi ha un anno e mezzo.</p>
      <p>Dopo la cerimonia, il banchetto nuziale si è svolto in un locale della zona. La coppia è arrivata su uno scenografico calesse. </p>
      <figure>
        <embed-post data-src="https://www.instagram.com/p/B5NewRxImZF" data-service="Instagram"/>
      </figure>
      <figure>
        <embed-post data-src="https://www.instagram.com/p/B5OCaTeofx1" data-service="Instagram"/>
      </figure>
      <p>© Riproduzione riservata</p>
    </article>
  </body>
</html>