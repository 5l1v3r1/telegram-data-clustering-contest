<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/au-sosit-vestile-din-diaspora-victorie-categorica-pentru-unul-dintre-candidati-90-dintre-romanii-plecati-in-strainatate-au-decis-18612039.html"/>
    <meta property="og:site_name" content="Gândul"/>
    <meta property="article:published_time" content="2019-11-24T18:30:21+00:00"/>
    <meta property="og:title" content="Au sosit veştile din Diaspora. Victorie categorică pentru unul dintre candidaţi. 90% dintre românii plecaţi în străinătate au decis"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Au sosit veştile din Diaspora. Victorie categorică pentru unul dintre candidaţi. 90% dintre românii plecaţi în străinătate au decis</h1>
      <h2>Victorie categorică a lui Klaus iohannis în Diaspora. Potrivit unei numărători paralele realizată de USR, Klaus Iohannis a câştigat 90% din voturile românilor plecaţi în străinătate.</h2>
      <address><time datetime="2019-11-24T18:30:21+00:00">24 Nov 2019, 18:30</time> by <a rel="author" href="https://www.gandul.info/autor/laura-cojocaru" target="_blank">Laura Cojocaru</a></address>
      <p>Deputatul USR Cătălin Drulă a posat pe Facebook câteva dintre datele obţinute în urma numărătorii parlaele în Diaspora:</p>
      <p>Primele rezultate numărătoare paralelă USR PLUS</p>
      <p>Auckland, Noua Zeelandă: Iohannis 185 voturi, Dăncilă 20 voturi</p>
      <p>Sidney, Australia: Iohannis 335 voturi, Dăncilă 25 voturi</p>
      <p>(Pentru că am primit întrebări şi data trecută: procesul-verbal de consemnare a rezultatelor votului are caracter de document public. Nu se supune vreunui fel de normă legală de confidenţialitate sau secret. Informaţiile de mai sus sunt publice.)</p>
      <p>Un număr de 900.300 de români au votat în străinătate până duminică la ora 20.00, în cel de-al doilea tur al alegerilor prezidenţiale, potrivit datelor Biroului Electoral Central (BEC). Comparativ, în primul tur, până la aceeaşi oră, votaseră în Diaspora 641.542 alegători.</p>
      <p>În total, până duminică, la ora 20.00, au fost 900.300 de votanţi în Diaspora, dintre care 882.797 sunt votanţi pe liste suplimentare, iar 17.503 au votat prin corespondenţă.</p>
      <p>La aceeaşi oră, în primul tur de scrutin, erau în total 641.542 de votanţi, dintre care 25.189 votaseră prin corespondenţă.</p>
      <p>Cei mai mulţi votanţi, până în prezent, sunt la o secţie din Londra, şi anume 7.773 de votanţi. Multe persoane au votat şi la Bruxelles - 5.963 şi respectiv în Chişinău - 4.512.</p>
      <p>La polul opus se află Phenian (Republica Populară Democrată Coreeană) şi Harare (Zimbabwe), unde s-au prezentat şapte oameni, iar în Luanda (Angola) au venit la urne opt persoane.</p>
      <p>Până la ora 20.00, cei mai mulţi românii au votat în Italia - 185.171, Marea Britanie – 156.066, în Germania – 150.161 şi în Spania – 124.402, potrivit datelor furnizate de BEC. De asemenea, în Republica Moldova au votat 51.484 de persoane, în Franţa – 43.832, iar în Austria – 27.908.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile, duminică fiind ultima zi de vot.</p>
    </article>
  </body>
</html>