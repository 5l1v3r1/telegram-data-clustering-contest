<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348130.html"/>
    <meta property="og:site_name" content="אלישע לוי: הרצוג צריך לאמן גם בפלייאוף"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="אלישע לוי: הרצוג צריך לאמן גם בפלייאוף"/>
    <meta property="og:description" content="בתוכנית הספורט של ישראל בשיתוף ONE שוחחנו עם מאמן הנבחרת לשעבר לקראת פלייאוף העלייה ליורו, בהמשך: דייויד בלאט. התוכנית משודרת גם ב-101.5FM"/>
  </head>
  <body>
    <article>
      <h1>אלישע לוי: הרצוג צריך לאמן גם בפלייאוף</h1>
      <h2>בתוכנית הספורט של ישראל בשיתוף ONE שוחחנו עם מאמן הנבחרת לשעבר לקראת פלייאוף העלייה ליורו, בהמשך: דייויד בלאט. התוכנית משודרת גם ב-101.5FM </h2>
      <address><time datetime="2019-11-24T18:00:00+00:00">24 Nov 2019, 18:00</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1008920.jpg"/>
        <figcaption>אופירה אסייג ואייל ברקוביץ' (מערכת ONE)</figcaption>
      </figure>
      <p>תוכנית הספורט של ישראל בשיתוף ONE משודרת בכל ערב מ-18:00 עד 20:00. את תוכנית הספורט ניתן לשמוע ברדיו תל אביב (102FM), רדיו חיפה (99.5FM ו-107.5FM), רדיו ירושלים (101FM), רדיו דרום (97FM ו-95.8FM), וגם באשקלון ובאשדוד ב-101.5FM. בנוסף לכל שלל התחנות המכובדות, התוכנית משודרת גם כאן באתר.</p>
      <p>והערב בתוכנית נדבר על נבחרת ישראל וההגרלה הלא פשוטה שלה בפלייאוף העלייה ליורו, סקוטלנד. בנוסף, נשוחח עם יוסי עובד, אבא של ראובן עובד, על מצב בנו, נדון בנושא קבוצת הכדורסל של מכבי תל אביב ביחדיו עם דייויד בלאט ונדבר גם על גמר גביע הליברטדורס הדרמטי אתמול, בו פלמנגו ביצעה מהפך מאוחר מול ריבר פלייט בתוספת הזמן ולקחה את התואר בדרמטיות.</p>
      <h3>אלישע לוי: “הרצוג צריך לאמן גם בפלייאוף העלייה ליורו”</h3>
      <p>שוחחנו עם מאמן נבחרת ישראל לשעבר על ההגרלה בפלייאוף העלייה ליורו ועל תיפקודם של אנדי הרצוג ו-וילי רוטנשטיינר.</p>
      <p><b>ערב טוב אלישע לוי, אנדי הרצוג מתאים לנבחרת?</b><br/>”היה קמפיין מוקדמות רע מאוד, ליגת האומות מנגד זה מתאים לנבחרות שלנו. ניצחנו את סקוטלנד ואלבניה והפסדנו להם בחוץ, מה שהביא אותנו לפלייאוף. מיקום רע והרבה ספיגות, לכן אין ספק שהיה רע, אך הרצוג ו-וילי רוטנשטיינר ראויים להמשיך בפלייאוף”.</p>
      <p><b>מה דעתך על ההגרלה בפלייאוף?</b><br/>”נבחרת סקוטלנד זה כבר לא מה שהיה פעם, אבל יש להם ביתיות משמעותית. העובדה שאנחנו חלשים בחוץ תקשה עלינו מאוד. נצטרך להיות פיזיים וטקטיים יותר במטרה לעלות שלב בפלייאוף”.</p>
      <figure>
        <img src="https://images.one.co.il/images/one/450_250/gg1443062.jpg"/>
        <figcaption>אנדי הרצוג (רדאד ג'בארה)</figcaption>
      </figure>
      <p><b>האם נעבור לדעתך?</b><br/>“קודם כול – אי אפשר לנצח בחוץ בלי הגנה חזקה ושחקנים שיכולים להטריד את היריבה. סקוטלנד ברמתנו, אך סרביה או נורבגיה יותר טובות מאיתנו. בשורה התחתונה – משימה קשה, אך אפשרית”.</p>
      <p><b>אז מה צריכים לעשות?</b><br/>“אם רוצים להחליף במשהו מיידי אז צריך מאמן ישראלי, שכבר מכיר את השחקנים והמערכת. אם רוצים משהו לעתיד, אז צריך לתת להרצוג להשלים את הפלייאוף ואחר כך לבדוק. זה לא רציני להחליף פתאום מאמן לשני משחקים, אני לדוגמה לא הייתי בא לאמן בשני משחקים בפלייאוף”.</p>
    </article>
  </body>
</html>