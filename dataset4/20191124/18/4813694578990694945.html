<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348136.html"/>
    <meta property="og:site_name" content="שיעורי בית: כל הסטטיסטיקה מליגת העל עד כה"/>
    <meta property="article:published_time" content="2019-11-24T18:44:00+00:00"/>
    <meta property="og:title" content="שיעורי בית: כל הסטטיסטיקה מליגת העל עד כה"/>
    <meta property="og:description" content="ליגת הבורסה לניירות ערך תחזור ביום שבת אחרי פגרה ארוכה ורגע לפני, זה הזמן לבדוק מי הם הכוכבים של הליגה בכל הנתונים. וגם: איפה כל קבוצה בולטת"/>
  </head>
  <body>
    <article>
      <h1>שיעורי בית: כל הסטטיסטיקה מליגת העל עד כה</h1>
      <h2>ליגת הבורסה לניירות ערך תחזור ביום שבת אחרי פגרה ארוכה ורגע לפני, זה הזמן לבדוק מי הם הכוכבים של הליגה בכל הנתונים. וגם: איפה כל קבוצה בולטת </h2>
      <address><time datetime="2019-11-24T18:44:00+00:00">24 Nov 2019, 18:44</time> by <a rel="author">מאת שניר פסטמן</a></address>
      <figure>
        <img src="https://images.one.co.il/images/d/dmain/ms/gg1443558.jpg"/>
        <figcaption>גרסיה, גלזר, שרי וביטון (מערכת ONE)</figcaption>
      </figure>
      <p>בשבת הקרובה ליגת הבורסה לניירות ערך תחזור סוף סוף, אחרי פגרה בת שלושה שבועות בעקבות משחקי נבחרת ישראל במוקדמות היורו 2020 והשיזרוע במגרשים. רגע לפני שהחגיגה חוזרת, זה הזמן להסתכל על הסטטיסטיקה האישית והקבוצתית אחרי עשרה מחזורים.</p>
      <h3>מלכות השערים: מאבק צמוד</h3>
      <p>ראש חץ משולש יש לנו עד כה בטבלת מלכות השערים בין ניקיטה רוקאביצה ממכבי חיפה ושני נציגים של הפועל באר שבע, נייג’ל האסלביינק ובן שהר. במקום הרביעי עומד קפטן מ.ס אשדוד, שלומי אזולאי, עם 5 שערים. דולב חזיזה, צ’יקו אופואדו, גדי קינדה, לוסיו, וצ’ירון שרי עם 4 שערים כ”א.</p>
      <figure>
        <img src="https://images.one.co.il/images/one/450_250/gg1436246.jpg"/>
        <figcaption>נייג'ל האסלביינק חוגג עם בן ביטון ובן שהר (חגי מיכאלי)</figcaption>
      </figure>
      <h3>בישולים + איומים לשער: שליטה חיפאית</h3>
      <p>בשתי הקטגוריות, הכוכב של מכבי חיפה שרי מוביל. בבישולים יש לו 4, כשאור דסה, גבי קניקובסקי, עלי מוחמד, אורן ביטון, אופואדו ואיסמעיל ריאן עם 3 כ”א. באיומים לשער, שרי מוביל עם 31, כשליוואי גרסיה, עומר פדידיה ובן שהר מאחוריו עם 27 כ”א. שגיב יחזקאל (24), יונתן כהן וגדי קינדה (23) מאחור.</p>
      <h3>מסירות מפתח, איומים למסגרת, איומים מתוך ומחוץ לרחבה</h3>
      <p>בניסיונות למסירות המפתח, דולב חזיזה מוביל את הרשימה עם 18 ניסיונות, כשאורן ביטון (17), שלומי אזולאי (16), גדי קינדה (16) והאסלביינק (15) מאחור. אולם, כשמסתכלים על מסירות מפתח מדוייקות, אורן ביטון מוביל בגאון עם 12 כאלו, כשאזולאי מאשדוד שני עם 9. מוחמד שכר מעירוני קריית שמונה, יונתן כהן הצהוב-כחול והאסלביינק מאחור עם 8.</p>
      <figure>
        <img src="https://images.one.co.il/images/one/450_250/gg1441089.jpg"/>
        <figcaption>דולב חזיזה (עמרי שטיין)</figcaption>
      </figure>
      <p>גדי קינדה איים הכי הרבה למסגרת עד כה (16), כששרי ורוקאביצה (13 כ”א) דולקים אחריו. מתוך הרחבה, בן שהר הוא המאיים הגדול ביותר (23), בעוד רוקאביצה שני עם 20. האסלביינק וקיליאן שרידן (19 כ”א) מאחור. באיומים מחוץ לרחבה, עוד פעם שרי לקח את ההובלה עם 12 כאלו, כשמתחתיו עומדים גרסיה הבית”רי (11), רועי גורדה מאשדוד (10) ויונתן כהן ואיסמעיל ריאן (9 כ”א).</p>
      <h3>מסירות, מסירות מדויקות וכדורי רוחב:</h3>
      <p>בכל אשר מדובר במסירות, אפשר להבין למה מכבי תל אביב לא ספגה אפילו שער אחד פעם אחת, כשכל שחקני ההגנה של ולדימיר איביץ’ פשוט מחליפים מסירות בצורה כמעט מושלמת. המוסר הגדול של הליגה הוא איתן טיבי עם 738, ז’איר אמאדור (725), דן גלזר (668), (אנדרה ז’ראלדש 627) ממשיכים את הרשימה. דן מורי מבני יהודה חמישי עם 619.</p>
      <p>מבחינת מסירות מדויקות, אמאדור מוביל את הליגה עם 675, בעוד טיבי מעט מאחוריו עם 672. דן גלזר שלישי עם 606, כשעופרי ארד רביעי עם 546 (יש לקחת בחשבון שארד שיחק פחות מכל השאר). אם מסתכלים על כדורי הרוחב, הטוענת לכתר מהכרמל שלחה נציג לטופ, כשחזיזה מוביל עם 46 כדורי רוחב. מתן בלטקסה מבני יהודה שני עם 39, כשארנסט מבוקה הירוק עם 37. אלי בלילתי מהפועל חיפה אחריו עם 32 ועידן כהן מהפועל תל אביב סוגר את הרשימה עם 31.</p>
      <figure>
        <img src="https://images.one.co.il/images/one/450_250/gg1425664.jpg"/>
        <figcaption>ז'איר אמאדור (רדאד ג'בארה)</figcaption>
      </figure>
      <h3>מאבקי אוויר מוצלחים, מאבקי קרקע מוצלחים, דריבלים ודריבלים מוצלחים</h3>
      <p>אולי זה יפתיע אתכם, אבל מי שמוליך את הליגה מבחינת מאבקי אוויר מוצלחים הוא חלוץ ק”ש שרידן, עם 61 כאלו. בנג’מין קוקו מהפועל כפר סבא שני (48), עידן נחמיאס מק”ש שלישי (42), מרקוס דיניז (40) גם כן מק”ש אחריו ועידו לוי מהפועל רעננה סוגר את החמישייה (37).</p>
      <p>במאבקי קרקע מוצלחים, ליוואי גרסיה מבית”ר ירושלים מוביל בגדול עם 100 מאבקים מוצלחים. בובקר טראורה מכפר סבא אחריו עם 89, נטע לביא שלישי עם 87, רועי גורדה רביעי עם 81 ודן גלזר חמישי עם 75. מבחינת דריבלים, גם כן גרסיה של רוני לוי מוליך (103). חזיזה וגורדנה שניים (65), עמית זנטי אחריהם (63) וטראורה חמישי (62).</p>
      <figure>
        <img src="https://images.one.co.il/images/one/450_250/gg1439225.jpg"/>
        <figcaption>ליוואי גרסיה (אורן בן חקון)</figcaption>
      </figure>
      <p>אולם, אם מסתכלים על דריבלים מוצלחים, חזיזה יוצא מהמשוואה. גרסיה ממשיך להיות ראשון (56), גורדנה שני (44), זנטי וטראורה שלישיים (40) ועלי מוחמד נכנס לחמישייה עם 31.</p>
      <h3>תיקולים מוצלחים, חילוצי כדור בחצי היריבה וחילוצי כדור בחצי ההגנתי</h3>
      <p>דן גלזר הוא המתקל הטוב בליגה עד כה, עם 43 תיקולים מוצלחים. בן והבה מהפועל חיפה שני עם 41, כשקפטן מכבי חיפה נטע לביא שלישי עם 36. לירדן סרדל מהפועל חיפה רביעי עם 34, כשבן ביטון חמישי עם 31. </p>
      <p>מבחינת חילוצי כדור בחצי היריבה, נטע לביא מוליך את הליגה בפער די גדול עם 30 כאלו. גלזר שני לו, עם 18, כשלאונרד אווסו, אורן ביטון ופרנסיסקו סנטוס ג’וניור (15 כ”א) אחריהם. עם חילוצי כדור בחצי ההגנתי, סודיק אטנדה מהפועל כפר סבא ראשון (96), כשדן מורי מהזהובים של יוסי אבוקסיס שני (82). ג’ונתן סיסה, טימותי אוואני ומרקוס דיניז אחריהם עם 77 כ”א.</p>
      <figure>
        <img src="https://images.one.co.il/images/one/450_250/gg1419857.jpg"/>
        <figcaption>נטע לביא (עמרי שטיין)</figcaption>
      </figure>
      <h3>סטטיסטיקה קבוצתית – מכבי חיפה מכבת בנתונים הקבוצתיים</h3>
      <p>מכבי חיפה מובילה בהחזקת כדור, עם 59.84%, מכבי תל אביב (56.54%), הפועל באר שבע (54.10), בית”ר ירושלים (52.45) והפועל תל אביב (52.34) סוגרות את הרשימה. גם באיומים לשער ואיומים למסגרת, הירוקים מובילים.</p>
      <p>באיומים לשער, החבורה של מרקו בלבול ראשונה עם 163, ב”ש וברק בכר שניים עם 144. מכבי ת”א (140), בית”ר ירושלים (139) ומכבי נתניה (126) אחריהם. מבחינת איומים לשער, הירוקים עם 72, בית”ר שנייה עם 57, הפועל ב”ש שלישית עם 54, מ.ס אשדוד רביעית עם 43 ומכבי תל אביב רק חמישית עם 51.</p>
      <figure>
        <img src="https://images.one.co.il/images/one/450_250/gg1441126.jpg"/>
        <figcaption>מרקו בלבול (רדאד ג'בארה)</figcaption>
      </figure>
      <p>גם אם מסתכלים על קרנות, מכבי חיפה זוכה במקום הראשון. הירוקים עם 66 קרנות עד כה, כשמאחוריהם בית”ר (62), מכבי ת”א (60), הפועל חיפה (54) ומכבי נתניה (51). בכדורי רוחב, ניחשתם נכון – מכבי חיפה מובילה. לחיפאים 193 כדורי רוחב, כשהפועל ת”א שנייה עם 143. ב”ש ונתניה (137) אחריה, כשק”ש סוגרת את החמישייה (135).</p>
      <p>מבחינת מסירות מפתח מדוייקות, הפועל באר שבע היא הראשונה בליגה עם 43. מכבי חיפה שנייה (39), מכבי ת”א שלישית (31), אשדוד רביעית (27) וכפר סבא חמישית (26). במסירות מדוייקות, מכבי ת”א ראשונה בליגה עם 4,880 כאלו. מכבי חיפה שנייה (4,497), ב”ש שלישית (3,992), אשדוד רביעית (3,884) ובני יהודה חמישית (3,749).</p>
      <figure>
        <img src="https://images.one.co.il/images/one/450_250/gg1440489.jpg"/>
        <figcaption>ברק בכר (שחר גרוס)</figcaption>
      </figure>
      <p>מכבי חיפה שוב חוזרת להוביל, כשאנחנו מסתכלים על מסירות מקדמות (3,767 לירוקים). הצהובים של איביץ’ שניים (3,627), בית”ר אחריה (3,394), ב”ש רביעית (3,280) ואשדוד המפתיעה חמישית (3,085). במאבקי האוויר המוצלחים ק”ש ראשונה (253), נתניה שנייה (203), כפ”ס (186) שלישית, הפועל ת”א (181) רביעית ומכבי חיפה סוגרת את החמישייה עם 174.</p>
      <p>במאבקי הקרקע המוצלחים, האמצע החזק של הפועל ב”ש הוכיח את עצמו עם 630 כאלו. הפועל חדרה של אורי גוטמן שנייה עם 600, בית”ר שלישית עם 598, אשדוד רביעית עם 574 ונתניה עם 572. מבחינת דריבלים מוצלחים, הקבוצה של ג’קי בן זקן מעיר הנמל מובילה עם 184 כאלו, מכבי חיפה שנייה (175), בית”ר שלישית (168), חדרה רביעית (159) וב”ש חמישית (153).</p>
      <figure>
        <img src="https://images.one.co.il/images/one/450_250/gg1437608.jpg"/>
        <figcaption>שלומי אזולאי (שחר גרוס)</figcaption>
      </figure>
      <p>אחרי שהיא סוף סוף קטעה את רצף ההפסדים, נתניה לפחות הוכיחה עד כה מלחמה על כר הדשא. החבורה של סלובודאן דראפיץ’ ושי ברדה ראשונה במדד התיקולים המוצלחים עם 221 כאלו, כשהפועל חיפה של חיים סילבס שנייה (217). ב”ש שלישית (208), חדרה רביעית (202) וק”ש (199) חמישית.</p>
      <p>הנתון שיסגור את הנתונים הקבוצתיים הוא חילוצי הכדור. גם בנתון הזה, מכבי חיפה בטופ עם 546 כאלו. הפועל כפר סבא שנייה עם 436, ק”ש שלישית (535), בני יהודה רביעית (519) וחדרה חמישית (518). כל הנתונים בחסות מנהלת הליגות לכדורגל.</p>
      <figure>
        <img src="https://images.one.co.il/images/one/450_250/gg1441168.jpg"/>
        <figcaption>יובל אשכנזי. אמצע חזק למכבי חיפה (עמרי שטיין)</figcaption>
      </figure>
    </article>
  </body>
</html>