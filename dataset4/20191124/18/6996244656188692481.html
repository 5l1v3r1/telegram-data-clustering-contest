<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709875"/>
    <meta property="og:site_name" content="ישראל היום"/>
    <meta property="article:published_time" content="2019-11-24T18:36:33+00:00"/>
    <meta property="og:title" content="תיעוד: סייעת בגן ילדים הורידה את תמונתו של נתניהו מהקיר"/>
    <meta property="og:description" content="בסרטון שהופץ ברשת נראית הסייעת מורידה את תמונת רה&quot;מ מהקיר בגן שבו היא מועסקת • &quot;לא יכול לשמש דוגמה לילדים&quot;חינוך"/>
  </head>
  <body>
    <article>
      <h1>תיעוד: סייעת בגן ילדים הורידה את תמונתו של נתניהו מהקיר</h1>
      <h2>בסרטון שהופץ ברשת נראית הסייעת מורידה את תמונת רה"מ מהקיר בגן שבו היא מועסקת • "אדם המואשם בשוחד לא יכול לשמש דוגמה לילדים"</h2>
      <address><time datetime="2019-11-24T18:36:33+00:00">24 Nov 2019, 18:36</time> by <a rel="author">נועם (דבול) דביר, ירון דורון</a></address>
      <p>בסרטון שהופץ ברשתות החברתיות היום (ראשון) מתועדת סייעת אשר מורידה את תמונתו של ראש הממשלה בנימין נתניהו מהקיר בגן בו מועסקת.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FTheShadow69%2Fvideos%2F464423494186654%2F&amp;show_text=0&amp;width=266" width="266" height="475" data-service="Facebook" scrolling="no"/>
      </figure>
      <p>
        <b>הסרטון שהופץ ברשתות החברתיות // מתוך: פייסבוק</b>
      </p>
      <p>"בתור אשת חינוך, אדם שמואשם בשוחד מרמה והפרת אמונים לא יכול לשמש דוגמה טובה לילדים. אצלי בגן, התמונה שלך לא יכולה להיות על הקיר. לך לבית משפט, תנקה את עצמך. אם אתה זכאי- ברוך שובך. עד אז- התמונה הזאת יורדת מהקיר שלנו", אמרה האישה.</p>
      <p>לאחר מספר שעות התברר כי מדובר בסייעת אשר מועסקת בגן על ידי המועצה המקומית של פרדס חנה-כרכור. ממשרד החינוך נמסר כי "מדובר בהתנהלות בלתי ראויה, שכן עובד במוסד חינוכי אינו יכול לנצל את המקום כדי לעסוק בנושאים פוליטיים. לנוכח זאת, הנושא יטופל על ידי הרשות".</p>
      <p>בתוך כך, הגיב שר החינוך הרב רפי פרץ וכתב בחשבון הטוויטר שלו: "רואה בחומרה רבה את מעשיה של הגננת בסרטון שפורסם בכלי התקשורת. משרד החינוך פועל על מנת לאתרה בהקדם ולזמנה לבירור".</p>
      <figure>
        <iframe data-src="https://twitter.com/realrafiperets/status/1198623768752599040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>הציוץ של שר החינוך, רפי פרץ // מתוך: טוויטר</b>
      </p>
      <p>על פי משרד החינוך, אין שום חיוב לשים תמונה של ראש ממשלה או נשיא מדינה בגן ילדים. אלא שהסרטון הפך ויראלי מאוד ברשת, הוא זכה לתגובות וגם לא מעט נאצות. "נדאג שיתלשו אותך ממערכת החינוך" כתב אחד הגולשים בעמוד הפייסבוק של הסייעת. אחרת הגיבה: "מעניין איזו שטיפת מוח הילדים עוברים בגן הזה".</p>
      <p>ממועצת פרדס חנה כרכור נמסר בתגובה: "העובדת פעלה על דעת עצמה וביוזמתה האישית תוך שימוש לא ראוי החורג מהנהלים במתקני הגן בו היא מועסקת וניצולו להפצת עמדתה הפוליטית האישית, בניגוד להוראות החלות עליה ולחוזר מנכ"ל משרד החינוך. אנו רואים זאת בחומרה ויישקלו  צעדים משמעתיים בהתאם".</p>
    </article>
  </body>
</html>