<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/takmer-desat-tisic-za-saty-ktore-neexistuju-onedlho-to-bude-moda-tvrdi-majitel.html"/>
    <meta property="og:site_name" content="TREND.sk"/>
    <meta property="article:published_time" content="2019-11-24T18:19:00+00:00"/>
    <meta property="og:title" content="Takmer 10-tisíc za šaty, ktoré neexistujú. Onedlho to bude móda, tvrdí majiteľ"/>
    <meta property="og:description" content="Jeho žena zdieľala obrázok na svojej osobnej stránke na Facebooku a prostredníctvom WeChat"/>
  </head>
  <body>
    <article>
      <h1>Takmer 10-tisíc za šaty, ktoré neexistujú. Onedlho to bude móda, tvrdí majiteľ</h1>
      <address><time datetime="2019-11-24T18:19:00+00:00">24 Nov 2019, 18:19</time> by <a rel="author">ČTK</a></address>
      <p>
        <b>Riaditeľ americkej technologickej firmy Quantstamp Richard Ma tento rok minul na šaty pre manželku 9 500 amerických dolárov. To je veľa peňazí za šaty, zvlášť keď neexistujú, teda aspoň fyzicky. Sú totiž digitálne, navrhnuté módnym domom The Fabricant a vykreslené na obrázku jeho manželky Mary Renova, ktorá ich takto môže ukazovať na sociálnych sieťach.</b>
      </p>
      <p>„Je to veľmi drahé, ale je to aj ako investícia,“ povedal R. Ma serveru BBC. Dodáva, že on a jeho manželka zvyčajne nekupujú drahé šaty, tento kúsok ale chcel, pretože si myslí, že má dlhodobú hodnotu.</p>
      <p>„Do desiatich rokov budú všetci 'nosiť' digitálnej módu. Je to jedinečná spomienka. Je to znamenie doby,“ domnieva sa.</p>
      <related>
        <a href="https://www.etrend.sk/ekonomika/fast-fashion-moda-retazce-odevny-priemysel.html"/>
        <a href="https://www.etrend.sk/ekonomika/perieme-az-prilis-casto-vznika-moda-ktora-vydrzi-mesiace-bez-pracky.html"/>
      </related>
      <p>Jeho žena zdieľala obrázok na svojej osobnej stránke na Facebooku a prostredníctvom WeChat. Rozhodla sa však nezverejňovať ho viac na verejnej platforme.</p>
      <p>Ďalším módnym domom, ktorý navrhuje v digitálnom priestore, je Carlings. Škandinávska firma zverejnila svoju kolekciu pouličnej módy vlani v októbri. Cena oblečenia sa začína zhruba na 11 dolároch. Do mesiaca bola vypredaná.</p>
      <h3>Digitálna móda</h3>
      <p>„Znie to trochu hlúpo, keď hovoríme, že máme ‚vypredané‘, čo je teoreticky nemožné, keď pracujete s digitálnou kolekciou, pretože môžete vytvoriť toľko kusov, koľko chcete,“ vysvetľuje riaditeľ značky Carlings Ronny Mikalsen. „Stanovili sme ale limit na množstvo kusov, ktoré sme chceli vyrobiť, aby to bolo o niečo zvláštnejšie.“</p>
      <p>Iba digitálna móda umožňuje návrhárom tvoriť položky, ktoré môžu posúvať hranice extravagancie alebo možností.</p>
      <p>„Nekúpili by ste si digitálne biele tričko, že? Pretože to nemá zmysel ho predvádzať. Takže to musí byť niečo, čo naozaj chcete ukázať, alebo položka, ktorú by ste sa neodvážili kúpiť fyzicky, alebo si ju nemôžete dovoliť fyzicky kúpiť.“</p>
      <p>Digitálne kolekcie značky Carlings vyrobili ako súčasť marketingovej kampane pre ich skutočné produkty. Firma si však myslí, že tento koncept má potenciál. Druhý rad digitálneho oblečenia je naplánovaný na koniec tohto roka.</p>
      <p>The Fabricant ponúka na svojich internetových stránkach každý mesiac nové digitálne oblečenie zadarmo. Spotrebitelia však potrebujú skúsenosť a softvér, aby mohli oblečenie dostať do svojej predstavy.</p>
      <p>To ale tiež znamená, že firma musí nájsť iný spôsob, ako zarobiť peniaze, než sa digitálna móda stane populárnejšia. Zatiaľ tak zarába na poskytovaní marketingových služieb pre módne značky a obchodníkov, ktorým predáva nástroje a vytvára obsah, uvádza zakladateľ spoločnosti Kerry Murphy.</p>
      <h3>Kto to kupuje?</h3>
      <p>Zatiaľ však nie je úplne jasné, kto kupuje digitálne oblečenie od Carlings, alebo si sťahuje oblečenie od The Fabricant. R. Mikalsen hovorí, že Carlings predal 200 až 250 kusov digitálneho oblečenia, pri hľadaní na Instagrame však výsledky ukážu len štyroch ľudí, ktorí si nezávisle kúpili oblečenie a nie sú napojení na firmu. Niektoré odevy však môžu byť zdieľané iba súkromne.</p>
      <p>Spoluzakladateľka a návrhárka The Fabricant Amber Jae Slootenová pripúšťa, že sú to hlavne profesionáli z odboru, kto vyžíva 3D softvér CLO, ktorým možno stiahnuť ich oblečenie. Ľudia sú ale tiež zvedaví, ako to vyzerá, a chcú tú vec jednoducho vlastniť, dodáva.</p>
      <p>Analytik maloobchodného trhu z výskumnej spoločnosti NPD Group Marshal Cohen nazýva vznik digitálnej módy „úžasným javom“, o jej dlhodobom vplyve ale zatiaľ nie je presvedčený. „Verím, že to bude niečo obrovské. Ale zostane to navždy? Nie,“ hovorí.</p>
      <p>Táto technológia podľa neho funguje pre ľudí, ktorí chcú dokonalý obraz. Ľudia si tak budú môcť premeniť šatník a digitálne vylepšiť fotografie, aby to vyzeralo, že majú na sebe to najnovšie a najskvelejšie.</p>
      <p>Firmu The Fabricant pre prácu v digitálnom priestore čiastočne inšpirovalo, že hráči počítačových hier sú už dlho ochotní utrácať za oblečenie pre svoje herné postavy. Návrhári pracujúci na oblečení, alebo tazvanom skine pre postavy z hier však čelia ďalším úlohám. Musia sa totiž uistiť, že sa to bude hodiť k príbehu a postave. Postavy v hre sa totiž, na rozdiel od digitálnej módy, v novom oblečení pohybujú.</p>
      <p>Vplyv hier a posun vkusu zákazníkov dodáva niektorým zástupcom v módnom odvetví vieru, že digitálne odevy, v určitej kapacite, budú mať dlhodobý vplyv.</p>
      <p>„Digitálna móda sa stane dôležitou súčasťou budúceho podnikateľského modelu každého podnikania v módnom priemysle,“ hovorí šéf Agentúry pre módne inovácie z London College of Fashion Matthew Drinkwater. „Nenahradí to všetko, ale bude to dôležitá súčasť.“</p>
    </article>
  </body>
</html>