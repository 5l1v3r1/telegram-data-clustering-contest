<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387310/5-turk-filmleri-haftasi-yarin-bakude-basliyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T18:28:00+00:00"/>
    <meta property="og:title" content="'5. Türk Filmleri Haftası' yarın Bakü'de başlıyor"/>
    <meta property="og:description" content="Azerbaycan'ın başkenti Bakü'de Yerli Düşünce Derneği tarafından, Kültür ve Turizm Bakanlığı ve Bakü Büyükelçiliği'nin destekleriyle gerçekleştirilecek  &quot;5. Türk Filmleri Haftası&quot;nın açılış galası, Nizami Kino Merkezi'nde yönetmen Şükrü Alaçam'ın &quot;Locman&quot; filminin gösterimiyle yapılacak."/>
  </head>
  <body>
    <article>
      <h1>'5. Türk Filmleri Haftası' yarın Bakü'de başlıyor</h1>
      <h2>Azerbaycan'ın başkenti Bakü'de düzenlenen "5. Türk Filmleri Haftası", 25-29 Kasım tarihleri arasında sinemaseverlerle buluşacak.</h2>
      <address>
        <time datetime="2019-11-24T18:28:00+00:00">24 Nov 2019, 18:28</time>
      </address>
      <p>Azerbaycan'ın başkenti Bakü'de Yerli Düşünce Derneği tarafından, Kültür ve Turizm Bakanlığı ve Bakü Büyükelçiliği'nin destekleriyle gerçekleştirilecek  "5. Türk Filmleri Haftası"nın açılış galası, Nizami Kino Merkezi'nde yönetmen Şükrü Alaçam'ın "Locman" filminin gösterimiyle yapılacak.</p>
      <p>Etkinliğe Türkiye'den aralarında Seyid Çolak, Güven Adıgüzel, Murat Şeker, Mustafa Kotanın bulunduğu birçok oyuncu, yönetmen ve yapımcı konuk olacak. Aynı zamanda konuklar öğrencilerle birlikte Azerbaycan sinema dünyasının sanatçıları ile bir araya gelecek.</p>
      <h3>USTA YÖNETMENLERİN ÖDÜLLÜ ESERLERİ İZLEYİCİNİN BEĞENİSİNE SUNULACAK</h3>
      <p>Azerbaycan ile Türkiye arasında sinemanın gücüne dayanarak bir köprü daha eklemeyi hedefleyen "Türk Filmleri Haftası" kapsamında usta yönetmenlerin ödüllü eserlerinin yanı sıra, sinemaseverlerin yoğun ilgisi ile karşılaşmış popüler sinema filmleri de geniş bir çerçevede Azerbaycanlıların beğenisine sunulacak.</p>
      <p>"Çakallarla Dans 5", "Kapan", "Annem" ve "Rafadan Tayfa" filmlerinin ücretsiz olarak izlenebileceği etkinlikte ayrıca Azerbaycan Devlet Medeniyet ve İnce Sanat Üniversitesi ile Azerbaycan Devlet Pedagoji Üniversitesinde, Türk sineması söyleşileri düzenlenecek.</p>
    </article>
  </body>
</html>