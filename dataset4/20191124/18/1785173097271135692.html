<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/alegeri-prezidentiale-2019-dosar-penal-in-cazul-unui-barbat-din-mehedinti-care-a-votat-de-doua-ori-la-sectii-diferite-1922403224532019111819179344"/>
    <meta property="og:site_name" content="News.ro"/>
    <meta property="article:published_time" content="2019-11-24T18:32:53+00:00"/>
    <meta property="og:title" content="Alegeri prezidenţiale 2019 - Dosar penal în cazul unui bărbat din Mehedinţi care a votat de două ori la secţii diferite"/>
    <meta property="og:description" content="Un bărbat în vârstă de 50 de ani din Mehedinţi a votat de două ori, la secţii diferite, la alegerile prezidenţiale, pe numele lui fiind întocmit dosar penal."/>
  </head>
  <body>
    <article>
      <h1>Alegeri prezidenţiale 2019 - Dosar penal în cazul unui bărbat din Mehedinţi care a votat de două ori la secţii diferite</h1>
      <address><time datetime="2019-11-24T18:32:53+00:00">24 Nov 2019, 18:32</time> by <a rel="author">Liliana Iedu</a></address>
      <p>
        <b>Un bărbat în vârstă de 50 de ani din Mehedinţi a votat de două ori, la secţii diferite, la alegerile prezidenţiale, pe numele lui fiind întocmit dosar penal.</b>
      </p>
      <p>Potrivit reprezentanţilor Inspectoratului de Poliţie al judeţului Mehedinţi, un bărbat din localitatea Brezniţa Ocol s-a prezentat, duminică, pentru a vota, atât în Drobeta Turnu Severin, cât şi în Brezniţa Ocol.</p>
      <p>”Un bărbat din Brezniţa Ocol şi-a exprimat dreptul la vot în două secţii de vot de pe raza judeţului Mehedinţi. Bărbatul de 50 de ani iniţial şi-a manifestat dreptul la vot la o Secţie din Drobeta Turnu Severin şi după aproximativ două ore a votat şi la Brezniţa Ocol”, a transmis IPJ Mehedinţi.</p>
      <p>Sursa citată a precizat că s-a întocmit dosar penal pentru săvârşirea infracţiunii de fraudă la vot.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>