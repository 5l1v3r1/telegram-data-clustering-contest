<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/maltempo-escursionisti-bloccati-neve-3121056/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T18:35:09+00:00"/>
    <meta property="og:title" content="Maltempo, due escursionisti bloccati dalla neve a oltre 2mila metri in Valle Argentera"/>
    <meta property="og:description" content="TORINO – Due escursionisti sono bloccati dalla neve a 2.200 metri, sul bivacco Rattazzo, in Valle Argentera, nel territorio di Sauze di Cesana (Torino). L’elevato rischio di valanghe, 4 su una scala di 5, ha impedito al Soccorso Alpino, contattato dagli stessi escursionisti, di intervenire e le ridotte condizioni di visibilità non consentono all’elicottero di alzarsi in volo. Per questo motivo si è deciso di aspettare il probabile miglioramento delle condizioni meteo, atteso per la giornata di domani, lunedì 25 novembre. I due escursionisti sono bloccati da questa mattina. Intorno a mezzogiorno il Soccorso Alpino e Speleologico Piemontese è stato coinvolto nell’operazione di soccorso partita dopo la chiamata dei due escursionisti che non riuscivano a tornare a valle a causa della troppa neve caduta nelle ultime 48 ore, presumibilmente dopo aver pernottato nella struttura non gestita. Purtroppo per tutta la giornata le condizioni meteorologiche hanno reso impossibile l’intervento soprattutto a causa dell’elevato…"/>
  </head>
  <body>
    <article>
      <h1>Maltempo, due escursionisti bloccati dalla neve a oltre 2mila metri in Valle Argentera</h1>
      <address><time datetime="2019-11-24T18:35:09+00:00">24 Nov 2019, 18:35</time> by <a rel="author">Redazione blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/soccorso-alpino-ansa-1.jpg"/>
        <figcaption>Il soccorso alpino (foto ANSA)</figcaption>
      </figure>
      <p>TORINO – Due escursionisti sono bloccati dalla neve a 2.200 metri, sul bivacco Rattazzo, in <b>Valle Argentera</b>, nel territorio di Sauze di Cesana (Torino). L’elevato rischio di valanghe, 4 su una scala di 5, ha impedito al Soccorso Alpino, contattato dagli stessi escursionisti, di intervenire e le ridotte condizioni di visibilità non consentono all’elicottero di alzarsi in volo. Per questo motivo si è deciso di aspettare il probabile miglioramento delle condizioni meteo, atteso per la giornata di domani, lunedì 25 novembre.</p>
      <p>I due escursionisti sono bloccati da questa mattina. Intorno a mezzogiorno il Soccorso Alpino e Speleologico Piemontese è stato coinvolto nell’operazione di soccorso partita dopo la chiamata dei due escursionisti che non riuscivano a tornare a valle a causa della troppa neve caduta nelle ultime 48 ore, presumibilmente dopo aver pernottato nella struttura non gestita. Purtroppo per tutta la giornata le condizioni meteorologiche hanno reso impossibile l’intervento soprattutto a causa dell’elevato grado di pericolo valanghe (4 su una scala di 5) che renderebbe troppo rischioso raggiungere i due malcapitati via terra. Al contempo le ridotte condizioni di visibilità non consentono di avvicinarsi via aria con l’elicottero.</p>
      <figure>
        <a href="https://www.blitzquotidiano.it/cronaca-italia/maturita-2020-invalsi-obbligatorio-ammissione-esame-3121397/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maturita-2020-invalsi-obbligatorio-ammissione-esame-3121397/">
          <img src="https://static.blitzquotidiano.it/wp/wp-content/uploads/2019/11/maturita-buste-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maturita-2020-invalsi-obbligatorio-ammissione-esame-3121397/">Maturità 2020, prove Invalsi obbligatorie per essere ammessi all’esame</a>
      </h3>
      <figure>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">
          <img src="https://static.blitzquotidiano.it/wp/wp-content/uploads/2019/11/viadotto-a6-frana-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">Viadotto A6 crollato per impatto frana-piloni? Almeno 3 mesi per un nuovo ponte</a>
      </h3>
      <p>Tra gli enti coinvolti (Soccorso Alpino civile, Soccorso Alpino della Guardia di Finanza e Vigili del Fuoco) si è deciso di aspettare il probabile miglioramento delle <a href="https://www.blitzquotidiano.it/cronaca-italia/maltempo-lunedi-25-novembre-allerta-rossa-3121031/">condizioni meteo</a> atteso per la giornata di domani. Nel pomeriggio i due escursionisti si sono spostati dal bivacco per raggiungere un punto con rete telefonica e hanno effettuato una seconda chiamata in cui è stato spiegato loro di aspettare nel bivacco fino a domani. </p>
      <p>Fonte: ANSA.</p>
    </article>
  </body>
</html>