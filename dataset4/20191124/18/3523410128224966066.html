<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641846/%D8%A7%D8%B3%D9%85%D8%A7%D8%B1%D8%AA-%D8%A8%D8%A7%D8%AA%D8%B1%DB%8C-%DA%A9%DB%8C%D8%B3-%D8%A2%DB%8C%D9%81%D9%88%D9%86-11-%D8%A8%D8%A7-%D9%82%DB%8C%D9%85%D8%AA-129-%D8%AF%D9%84%D8%A7%D8%B1-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T18:43:00+00:00"/>
    <meta property="og:title" content="اسمارت باتری کیس آیفون 11 با قیمت 129 دلار معرفی شد"/>
    <meta property="og:description" content="اپل لوازم جانبی جدیدی برای آیفون 11 معرفی کرده است. این شرکت اخیرا اسمارت باتری کیس (Smart Battery Case) را برای گوشی‌های سری آیفون 11 ارائه کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641846/%D8%A7%D8%B3%D9%85%D8%A7%D8%B1%D8%AA-%D8%A8%D8%A7%D8%AA%D8%B1%DB%8C-%DA%A9%DB%8C%D8%B3-%D8%A2%DB%8C%D9%81%D9%88%D9%86-11-%D8%A8%D8%A7-%D9%82%DB%8C%D9%85%D8%AA-129-%D8%AF%D9%84%D8%A7%D8%B1-%D9%85%D8%B9%D8%B1%D9%81%DB%8C-%D8%B4%D8%AF">اسمارت باتری کیس آیفون 11 با قیمت 129 دلار معرفی شد</a>
      </h1>
      <h2>اپل لوازم جانبی جدیدی برای آیفون 11 معرفی کرده است. این شرکت اخیرا اسمارت باتری کیس (Smart Battery Case) را برای گوشی‌های سری آیفون 11 ارائه کرد.</h2>
      <address><time datetime="2019-11-24T18:43:00+00:00">24 Nov 2019, 18:43</time> by <a rel="author">بولتن نیوز | bultannews.com</a></address>
      <p><b>گروه IT: اپل</b> به تازگی<b> اسمارت باتری کیس</b> مخصوص گوشی‌های سری<b> آیفون 11</b> را معرفی کرده است. این قاب هوشمند برای گوشی‌های<b> آیفون 11، آیفون 11 پرو و آیفون 11 پرو مکس</b> عرضه شده است.   <br/>به گزارش بولتن نیوز به نقل از گجت نیوز، اسمارت باتری کیس همانطور که از نام این<b> قاب هوشمند</b> پیداست، اسمارت باتری کیس با یک باتری یکپارچه شده و گوشی را تا زمانی که این باتری تخلیه شود، شارژ می‌کند. وقتی که باتری داخل کیس تمام شود، تلفن از باتری داخل خود دستگاه استفاده می‌کند. به ادعای اپل، این گجت می‌تواند <b>50 درصد</b> عمر باتری بیشتری را در اختیار کاربران قرار دهد. میزان شارژ باتری این کیس بر روی ویجت باتری<b> iOS</b> قابل مشاهده خواهد بود.  </p>
      <figure>
        <img src="https://www.bultannews.com/files/fa/news/1398/9/3/1201749_334.jpg"/>
      </figure>
      <p>نمونه‌ی فعلی اسمارت باتری کیس، سومین نسل از این محصول اپل به حساب می‌آید. مدل‌های اولیه برای<b> آیفون‌های 6 اس</b> و <b>آیفون 7</b> عرضه شد. سپس در سال گذشته، اپل نسل دوم آن را برای سری<b> آیفون‌های ایکس اس</b> عرضه کرد. اکنون نیز نسل سوم این کیس‌ها معرفی شده است.<br/><br/>این قاب در مقایسه با مدل‌های سال گذشته تغییراتی را تجربه کرده است. با وجود ظاهر مشابه نسبت به مدل‌های پیشین، این قاب به<b> دکمه اختصاصی دوربین</b> مجهز شده است. با فشار دادن این دکمه که در لبه‌ی سمت راست قرار گرفته، برنامه‌ی دوربین به صورت خودکار باز خواهد شد، حتی اگر گوشی در حالت لاک باشد. در صورت نگه داشتن این دکمه نیز حالت فیلمبرداری در اختیار شما قرار می‌گیرد. وجود چنین دکمه‌ای باعث افزایش کارایی این قاب شده و می‌تواند افزایش فروش آن را به دنبال داشته باشد.  </p>
      <figure>
        <img src="https://www.bultannews.com/files/fa/news/1398/9/3/1201751_321.jpg"/>
      </figure>
      <p>اسمارت باتری کیس مانند مدل‌های سال گذشته، اسمارت کیس جدید نیز دارای گواهی<b> Qi</b> است و بنابراین می‌توانید با استفاده از یک <b>شارژر بی‌سیم</b>، کیس و گوشی را شارژ کنید. همچنین این کیس از شارژرهای سریع <b>USB-PD</b> با استفاده از کانکتور<b> Lightning</b> پشتیبانی می‌کند.<br/><br/>اسمارت کیس باتری آیفون در رنگ‌های<b> سفید، سیاه</b> و<b> صورتی</b> برای<b> آیفون 11 پرو</b> و <b>آیفون 11 پرو مکس</b> ارائه می‌شود. گزینه‌‌های رنگی این کیس برای <b>آیفون 11</b> تنها <b>سیاه</b> و<b> سفید</b> است. کلیه نسخه‌های آن<b> 129 دلار</b> قیمت دارند.</p>
    </article>
  </body>
</html>