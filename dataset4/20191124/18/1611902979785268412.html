<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/dobromir-sosnierz-z-konfederacji-wspiera-protestujacych-hongkongu-mieszkancy-wolnego-miasta-glosuja-dzis-w-referendum-foto-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T18:45:33+00:00"/>
    <meta property="og:title" content="Dobromir Sośnierz z Konfederacji wspiera protestujących Hongkongu. Mieszkańcy Wolnego Miasta głosują dziś w referendum [FOTO/VIDEO]"/>
    <meta property="og:description" content="Hongkońscy bojownicy domagają się demokratycznych wyborów szefa administracji Wolnego Miasta oraz wszystkich posłów parlamentu autonomii. Żądają również niezależnego śledztwa w sprawie działań policji, której zarzucają używanie wobec demonstrantów nadmiernej siły. Poseł Konfederacji, Dobromir Sośnierz, poparł protestujących na Twitterze."/>
  </head>
  <body>
    <article>
      <h1>Dobromir Sośnierz z Konfederacji wspiera protestujących Hongkongu. Mieszkańcy Wolnego Miasta głosują dziś w referendum [FOTO/VIDEO]</h1>
      <address><time datetime="2019-11-24T18:45:33+00:00">24 Nov 2019, 18:45</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Hongkońscy bojownicy domagają się demokratycznych wyborów szefa administracji Wolnego Miasta oraz wszystkich posłów parlamentu autonomii. Żądają również niezależnego śledztwa w sprawie działań policji, której zarzucają używanie wobec demonstrantów nadmiernej siły. Poseł Konfederacji, Dobromir Sośnierz, poparł protestujących na Twitterze.</b>
      </p>
      <p>W Wolnym Mieście Hongkongu od kilkudziesięciu tygodni trwają antyrządowe protesty, największe od czasu powrotu w 1997 r. tego terytorium pod zwierzchnictwo Chin. Pierwotną przyczyną napięć w autonomii był projekt nowelizacji prawa o ekstradycji, który dopuszczałby przekazywanie podejrzanych do Chin kontynentalnych.</p>
      <p>W kolejnych tygodniach pojawiły się podejrzenia o rosnący poziom ingerencji komunistycznych Chin w politykę i prawodawstwo w Hongkongu. Na dodatek administracja miasta zaczęła ograniczać prawa protestujących.</p>
      <p>Niezależność miasta wynika z umowy pomiędzy Wielką Brytanią, a Chinami, która została podpisana w 1997 roku. Na mocy tych przepisów Hongkong ustanowiono „Wolnym Miastem”, które zachowało osobny system prawny, ekonomiczny oraz wysoki poziom swobód obywatelskich. Treść tej małej hongkońskiej konstytucji oddaje jej tytuł: „Jedno państwo, dwa systemy”.</p>
      <p>Z powodu nagminnego łamania umowy dziesiątki tysięcy Hongkończyków wyszło na ulice – przeważnie są to ludzie młodzi. Często nie mają oni możliwości zakończenia protestu, bo powrót do pracy mógłby się dla nich skończyć karą wieloletniego więzienia.</p>
      <p>Protestujący studenci broniąc się przed policją sięgnęli po broń sportową dostępną na uczelniach m.in. łuki.</p>
      <figure>
        <iframe data-src="https://twitter.com/ShenWiesler/status/1198600786382479366?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Swoje poparcie dla tych bojowników o wolność postanowił wyrazić poseł Konfederacji – Dobromir Sośnierz. Polityk wstawił na swojego Twittera zdjęcie z koszulką, na której znajduje się parafraza wolnościowego hasła „Don’t tread on me”. Na koszulce posła widniał napis „Don’t tread on Hongkong”.</p>
      <figure>
        <iframe data-src="https://twitter.com/SosnierzTv/status/1198424429673484291?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Od rana w mieście trwa głosowanie, uznawane za referendum poparcia dla trwających w regionie od czerwca prodemokratycznych protestów. Dotychczas przebiega ono bez istotnych zakłóceń. Władze miasta mają nadzieję, że wybory pomogą zażegnać spór pomiędzy rządem, a mieszkańcami.</p>
      <p>PAP/nczas</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/krytycy-juz-widzieli-wiedzmina-od-netflixa-co-sadza-o-produkcji-gra-o-tron-jest-przy-tym-jak-video/"/>
        <a href="https://nczas.com/2019/11/24/black-friday-narkotyki-skradzione-karty-kredytowe-i-hakerskie-oprogramowania-za-pol-ceny-dark-web-tez-szykuje-sie-na-swieto-konsumpcjonizmu/"/>
        <a href="https://nczas.com/2019/11/24/profesor-z-harvardu-obala-mit-superfoods-olej-kokosowy-to-czysta-trucizna/"/>
        <a href="https://nczas.com/2019/11/24/giganci-odchodza-z-amazona-nike-i-ikea-to-dopiero-poczatek/"/>
        <a href="https://nczas.com/2019/11/24/iracki-minister-obrony-ubogaca-szwecje-w-bagdadzie-rzadzi-armia-a-w-sztokholmie-bierze-socjal/"/>
        <a href="https://nczas.com/2019/11/24/kandydat-centroprawicy-faworytem-wyborow-prezydenckich-w-urugwaju-po-15-latach-rzadow-lewica-moze-stracic-wladze/"/>
        <a href="https://nczas.com/2019/11/24/samolot-pasazerski-runal-na-miasto-dziesiatki-ofiar-smiertelnych-video/"/>
        <a href="https://nczas.com/2019/11/24/indeks-atrakcyjnosci-paszportow-francuskie-obywatelstwo-na-prowadzeniu/"/>
        <a href="https://nczas.com/2019/11/24/polska-wersja-vatican-news-przeklamuje-slowa-papieza-wycieto-fragment-chwalacy-modernistow/"/>
      </related>
    </article>
  </body>
</html>