<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cine-este-cel-mai-bun-fotbalist-moldovean-al-anului-2019_3059954.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T18:13:47+00:00"/>
    <meta property="og:title" content="Cine este cel mai bun fotbalist moldovean al anului 2019"/>
    <meta property="og:description" content="Artur Ioniță a fost ales pentru a doua oară cel mai bun fotbalist moldovean. Mijlocașul echipei naționale a Republicii Moldova și al clubului Cagliari Calcio a mai primit această distincție în 2014. Federația Moldovească de Fotbal a decernat numeroase pre"/>
  </head>
  <body>
    <article>
      <h1>Cine este cel mai bun fotbalist moldovean al anului 2019</h1>
      <address><time datetime="2019-11-24T18:13:47+00:00">24 Nov 2019, 18:13</time> by <a rel="author">PUBLIKA.MD</a></address>
      <p><b>Artur Ioniță a fost ales pentru a doua oară cel mai bun fotbalist moldovean.</b> Mijlocașul echipei naționale a Republicii Moldova și al clubului Cagliari Calcio a mai primit această distincție în 2014. <br/><br/><b>Federația Moldovească de Fotbal a decernat numeroase premii la Gala Laureaților organizată într-un nou format într-un local din Capitală. </b><br/><br/>Astfel, cel mai bun portar al anului 2019 a fost ales Nicolae Cebotari, care joacă la Sfântul Gheorghe Suruceni, cel mai bun fundaș - Veaceslav Posmac de la Sheriff Tiraspol, cel mai bun mijlocaș - Alexandru Suvorov de la Sfântul Gheorghe Suruceni, iar titlul de cel mai bun atacant i-a revenit fotbalistului grupării Petrocub Hâncești, Vladimir Ambros. <br/><br/>Antrenorului anului a fost desemnat Serghei Cebotari, care pregătește formația Sfântul Gheorghe Suruceni, iar cel mai bun arbitru - Veaceslav Banari. <br/><br/>Fotbalista anului a fost desemnată portarul Natalia Munteanu, care joacă la Universitatea Galați.</p>
    </article>
  </body>
</html>