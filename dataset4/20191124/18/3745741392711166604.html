<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/ford-mustang-mach-e-polis-araci-h80446.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T18:27:07+00:00"/>
    <meta property="og:title" content="Ford Mustang Mach-E Polis Arabası Tasarımı"/>
    <meta property="og:description" content="Ford'un elektrikli SUV aracı Mustang Mach-E'nin bir polis aracı olsaydı ne kadar korkutucu görüneceğini gösteren tasarımlar yayınlandı."/>
  </head>
  <body>
    <article>
      <h1>Ford Mustang Mach-E Polis Arabası Tasarımı</h1>
      <h2>Ford Mustang Mach-E, elektrikli SUV sınıfının en üst düzey araçlarından biri olması için tasarlandı. Aracın görüntülerinin internette yer alması üzerine birileri de bu aracın polis otomobili olsaydı nasıl görüleceğine dair çalışmalar paylaştı.</h2>
      <address><time datetime="2019-11-24T18:27:07+00:00">24 Nov 2019, 18:27</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>İsminin yarattığı bütün tartışmaları bir kenara bırakıp açıklanan rakamlara baktığımızda <b>Ford Mustang Mach-E</b>, kendi segmentindeki hemen her aracı geride bırakabilen elektrikli bir <b>SUV </b>olarak göze çarpıyor. </p>
      <p>Öte yandan ABD’de sıklıkla polis otomobillerinin <b>Ford </b>marka olduğunu görebiliyoruz. Haliyle yeni Mach-E de bir gün polis aracı olarak karşımıza çıkabilir. Bu durumu göz önüne alan Behance kullanıcısı <b>Aksyonov Nikita</b>, aracın polis otosu olarak nasıl görünebileceğine dair bir çalışma yaptı.</p>
      <h3>Batmobil gibi polis arabası:</h3>
      <figure>
        <img src="https://www.webtekno.com/images/editor/default/0002/31/99677b55425d9b7978eaca07893fbc62050aa95c.jpeg"/>
      </figure>
      <p>Güçlü hatlara sahip olan araç, siyah hâliyle daha da korkutucu duruyor. Aracın en korkutucu yanı ise görüntüsü değil. <b>Mustang Mach-E</b> elektrikli bir araç ve oldukça sessiz. Hiç ses çıkarmadan peşinize takılan bu araç bir anda ışıklarını açıp yanınızda belirebilir. Bu durum, <b>Batman’in </b>bir aracı ile karşı karşıya kalmaya benziyor. </p>
      <h3>Ford Mustang Mach-E’nin özellikleri:</h3>
      <figure>
        <img src="https://www.webtekno.com/images/editor/default/0002/31/f4dcab26b33ed0ad8865c16694b673fa2646e52a.jpeg"/>
      </figure>
      <p>Ford’un elektrikli SUV’sinin en üst modeli <b>Mach-E GT Performance</b> olacak. Bu aracın 459 beygir güç üreten motoru, 830 Nm torka sahip. Araç tek şarjla <b>400 kilometre </b>gidebiliyor ve bu da olası bir kovalamacada aracın bataryasının bitmesinin pek olası olmadığına işaret ediyor. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/ford-mustang-mach-e-kapi-kollari-garipligi-h80039.html">Ford Mustang Mach-E'nin Kapı Kolları Neden Bu Kadar Garip?</a>
      </p>
      <p>Ayrıca bu araçla birlikte Ford, <b>elektrikli </b>Mustang’lerden oluşan yepyeni bir ürün gamına kavuşabilir. Firma ilk olarak SUV pazarına giriyor olsa da muhtemel modellerin bir sınırı yok. Hatta bir Ford yöneticisi, elektrikli bir <b>Mustang Shellby</b> yapmayı planladıklarını da açıkladı. Bakalım Ford bize ne gibi araçlar sunacak.  </p>
      <p><b>Kaynak : </b>https://www.motor1.com/news/384116/mustang-mach-e-police-interceptor-rendering/</p>
    </article>
  </body>
</html>