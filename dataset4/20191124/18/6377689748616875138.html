<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574619855-serhii-kravchenko-pislia-peremohy-nad-vorskloiu-vzhe-ne-bude-takoho-psykholohichnoho-tysku-na-komandu.html"/>
    <meta property="og:site_name" content="Footboom.com"/>
    <meta property="article:published_time" content="2019-11-24T18:24:00+00:00"/>
    <meta property="og:title" content="Сергій Кравченко: &quot;Після перемоги над &quot;Ворсклою&quot; вже не буде такого психологічного тиску на команду&quot;"/>
    <meta property="og:description" content="Капітан спортклубівців Сергій Кравченко відповів на запитання клубної пресслужби після переможної гри проти полтавської &quot;Ворскли&quot; (1:0):"/>
  </head>
  <body>
    <article>
      <h1>Сергій Кравченко: "Після перемоги над "Ворсклою" вже не буде такого психологічного тиску на команду"</h1>
      <address>
        <time datetime="2019-11-24T18:24:00+00:00">24 Nov 2019, 18:24</time>
      </address>
      <p>Капітан спортклубівців <b>Сергій Кравченко</b> відповів на запитання клубної пресслужби після переможної гри проти полтавської "Ворскли" (1:0):</p>
      <p>
        <b>— Сергій, з перемогою. І по-перше, як себе почуваєш після травми?</b>
      </p>
      <p>— Слава Богу, відіграв весь матч. Не хочу зараз нічого з цього приводу казати. Надіюся, що все буде гаразд. Тренувався останні чотири дні, матч відіграв, зуміли перемогти, так що все добре. Зараз такий вік, що вже розумієш, що грати залишилося небагато. Тому для мене навіть товариська гра – свято. Так завжди і було, а зараз тим більш, адже то травма, то що ще, тому зараз хочеться більше грати і отримувати від цього насолоду. А коли ще і є позитивний результат, то щасливіше людину ви зараз і не знайдете.</p>
      <p>
        <b>— Наскільки на команду тисла вся ця ситуація з неприємною серією?</b>
      </p>
      <p>— Дуже серйозно тисла, навіть не уявляєте як. І я радий, що вся команда це переживала, і не тільки футболісти, а і тренери та персонал – це добре, адже значить усі у нас переживають за результат. Так що важлива дуже для нас сьогодні була перемога. Тепер вже не такий психологічний тиск буде на команду, і вона стане почуватися більш розкуто і впевненіше грати. Але все одно, нам треба набирати очки, тому будемо все одно тренуватися, віддаватися і, дай Бог, ці очки до нас прийдуть.</p>
      <p>
        <b>— Ти десять років вже не граєш за "Ворсклу", але, мабуть, частинка твого серця залишилася у Полтаві?</b>
      </p>
      <p>— Звичайно, для мене це рідна команда. Хоча я там і не так багато сезонів провів, але з тієї пори ще залишилися і футболісти, і працівники у команді. Тому із "Ворсклою" мені завжди приємно грати, тим більш на хорошому полі і стадіоні. Так що і зараз відчуваю позитивні емоції, тим більш, що, як я казав, будь-яка гра для мене – це свято, а ще і вдалося перемогти, так це подвійне свято.</p>
      <p>
        <b>— Який зараз настрій у роздягальні?</b>
      </p>
      <p>— У футболі головне – це результат. Ми його досягли. Багато для цього працювали, переживали, хвилювалися, тому це для нас довгоочікувана перемога. Але заспокоюватися зарано, адже попереду ще багато ігор, проте нам тепер буде і легше готуватися до наступних матчів, адже усі ми бачили турнірну таблицю перед грою і розуміли, що у разі негативного результату все буде дуже погано. Проте ти і чудові ось ці матчі, що т и до тих тиждень готуєшся, відчуваєш хвилювання, мандраж, адреналін, а після гри вже відчуваєш полегшення і маєш чудовий настрій.</p>
      <related>
        <h4>Читайте также:</h4>
        <a href="https://www.footboom.com/video/overview/1574535789-favbet-liga-dnepr-1-vorskla-1-0-byl-li-penalti-video.html"/>
      </related>
    </article>
  </body>
</html>