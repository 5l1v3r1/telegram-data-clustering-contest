<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/curs-avangarde-sondaj-care-include-diaspora-klaus-iohannis-67-viorica-dancila-33.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T18:59:58+00:00"/>
    <meta property="og:title" content="CURS Avangarde, sondaj care include diaspora: Klaus Iohannis – 67% / Viorica Dăncilă – 33%"/>
    <meta property="og:description" content="Klaus Iohannis a câștigat al doilea mandat de președinte cu 67% din voturi, în timp ce candidata PSD Viorica Dăncilă a obținut doar 33% din voturi,"/>
  </head>
  <body>
    <article>
      <h1> CURS Avangarde, sondaj care include diaspora: Klaus Iohannis – 67% / Viorica Dăncilă – 33% </h1>
      <address><time datetime="2019-11-24T18:59:58+00:00">24 Nov 2019, 18:59</time> by <a rel="author">Redacția</a></address>
      <p>Klaus Iohannis a câștigat al doilea mandat de președinte cu 67% din voturi, în timp ce candidata PSD Viorica Dăncilă a obținut doar 33% din voturi, potrivit datelor exit-poll-ului CURS Avangarde. Aceste procente sunt simulate și cu votul din diaspora.</p>
      <p>Pentru votul din țară, procentele sunt: Iohannis – 64,8%, Dăncilă – 35,2%.</p>
      <p>Datele sunt valabile pentru ora 19.30.</p>
      <p>Eșantionul pentru exit-poll este format din 400 de sectii de votare. Acesta este stratificat, pe mediile urban si rural si pe regiuni istorice. Numărul de persoane intervievate este de peste 23.000. Ponderea refuzurilor de a răspunde la chestionar este de circa 18%.</p>
      <p>Având în vedere ponderea refuzurilor și alte dificultăți întâmpinate în secțiile de votare, independente de institutele de sondare, marja de eroare asumată prevăzută pentru ancheta realizată în eșantionul de secții de votare din România este de +/-2,5% (această marjă include pe lângă abaterea standard maximă calculată și erorile determinate de ponderea mare a refuzurilor de circa 18% și de alte dificultăți întâmpinate pe teren), la un nivel de încredere de 95%.</p>
      <p>Eșantionul construit pentru exit-poll nu a inclus secții de votare din străinătate.</p>
      <p>
        <i>Sursa foto: Inquam Photos / Octav Ganea</i>
      </p>
    </article>
  </body>
</html>