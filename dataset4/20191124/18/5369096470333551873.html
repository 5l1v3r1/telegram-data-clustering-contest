<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/778742/bochoridis-dixame-sto-parke-poso-poly-thelame-ti-niki/"/>
    <meta property="og:site_name" content="to10.gr"/>
    <meta property="article:published_time" content="2019-11-24T18:58:40+00:00"/>
    <meta property="og:title" content="Μποχωρίδης: «Δείξαμε στο παρκέ πόσο πολύ θέλαμε τη νίκη»"/>
    <meta property="og:description" content="Ο γκαρντ του Αρη μίλησε για τη νίκη επί του Περιστερίου και στάθηκε στο πάθος και στη θέληση που έβγαλαν ο ίδιος και οι συμπαίκτες του στο παρκέ του Nick Galis Hall."/>
  </head>
  <body>
    <article>
      <h1>Μποχωρίδης: «Δείξαμε στο παρκέ πόσο πολύ θέλαμε τη νίκη»</h1>
      <h2>Ο γκαρντ του Αρη μίλησε για τη νίκη επί του Περιστερίου και στάθηκε στο πάθος και στη θέληση που έβγαλαν ο ίδιος και οι συμπαίκτες του στο παρκέ του Nick Galis Hall.</h2>
      <address><time datetime="2019-11-24T18:58:40+00:00">24 Nov 2019, 18:58</time> by <a rel="author">to10.gr</a></address>
      <p>Με νίκη συνδύασε την επιστροφή του στη δράση ο Λευτέρης Μποχωρίδης.</p>
      <p>Ο 25χρονος γκαρντ του Αρη έπαιξε μετά από 53 ημέρες και βοήθησε την ομάδα του να νικήσει το Περιστέρι με 72-59, για την 8η αγωνιστική της Basket League. Αυτή ήταν η δεύτερη νίκη για την ομάδα της Θεσσαλονίκης στο φετινό πρωτάθλημα, με τον Μποχωρίδη να στέκεται στη θέληση που έδειξε ο ίδιος και οι παίκτες του στο παρκέ του Nick Galis Hall.</p>
      <p>
        <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">
          <i>Το πέναλτι που ζητάει η ΑΕΛ στο χέρι του Ινγκασον (vid)</i>
        </a>
      </p>
      <p>«Θέλαμε πολύ τη νίκη. Προερχόμασταν από έξι ήττες, ήταν για μας κάτι το οποίο από την πρώτη στιγμή του αγώνα θέλαμε να κάνουμε, να δείξουμε πόσο πολύ θέλαμε το παιχνίδι. Θέλω να ευχαριστήσω τον κόσμο ο οποίος ήρθε και μας στήριξε. Είμαι χαρούμενος που παίξαμε καλό μπάσκετ και κερδίσαμε σχετικά άνετα».</p>
      <p><b>Για το αν ο Άρης έχει ανάγκη τον Μποχωρίδη, απάντησε:</b> «Ο Μποχωρίδης σίγουρα θέλει τον Άρη. Ένιωθα καλά μπαίνοντας στο γήπεδο, σαν να μην έλειψα ούτε μια μέρα».</p>
      <p><b>Για την ανακοίνωση που εξέδωσε η ΚΑΕ μετά τον αγώνα με τον Ήφαιστο, στην οποία ουσιαστικά κατηγόρησε τους παίκτες:</b> «Αυτό που νιώθω είναι ότι μπορώ να δώσω τόσο στην άμυνα όσο και στην επίθεση. Είχαμε έναν ενθουσιασμό από την αρχή και δείξαμε πόσο θέλαμε το παιχνίδι στα μικρά πράγματα. Σε μια άμυνα, ένα ριμπάουντ. Στην ομάδα υπάρχει πίεση, έξι συνεχόμενες ήττες και μετά το τελευταίο ματς, η διοίκηση ουσιαστικά δίνει τους παίκτες με βάση την ανακοίνωση που έβγαλε. Νιώθεις ότι δεν έχεις δίπλα σου κάποιον, να σε στηρίξει. Δεν ξέρω αν είναι ενοχλητική, αλλά νιώθεις ότι δεν είσαι οικογένεια. Αυτά τα προβλήματα λύνονται με τη διοίκηση να έρχεται εδώ και να μιλήσει μαζί μας».</p>
      <p><b>Για την επίσκεψη των οργανωμένων οπαδών στην προπόνηση:</b> «Αφιερώνουμε στον κόσμο την προσπάθεια και μετά τη νίκη. Είναι για μένα μια ακόμη χρονιά που γίνεται με τους οργανωμένους, είχε συμβεί και στην πρώτη μου χρονιά,. Και τότε η διοίκηση δεν είχε να πληρώσει και τότε κουπόνια από τον SUPER 3. Και μόνο η κίνηση είναι αξιέπαινη. Τους ευχαριστούμε για τις ενέργειες αλλά και για την παρουσία τους στην τελευταία προπόνηση. Εκεί νομίζω ότι όλοι κατάλαβαν το μέγεθος και τη δυναμική του κόσμου της ομάδας. Μας βοήθησε αυτό, νιώσαμε ότι είναι δίπλα μας».</p>
      <p>
        <b>
          <a href="https://www.to10.gr/basket/basket-league/778742/bochoridis-dixame-sto-parke-poso-poly-thelame-ti-niki/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>