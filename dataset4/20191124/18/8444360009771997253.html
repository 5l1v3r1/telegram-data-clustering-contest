<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/maxi-gia-ti-zoi-tis-dinei-i-lexona-apo-tin-katerini-paramenei-stin-entatiki/2922388/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T18:03:27+00:00"/>
    <meta property="og:title" content="Μάχη για τη ζωή της δίνει η λεχώνα από την Κατερίνη – Παραμένει στην εντατική"/>
    <meta property="og:description" content="Στην εντατική του Ιπποκρατείου στη Θεσσαλονίκη εξακολουθεί να νοσηλεύεται η 29χρονη από την Κατερίνη που υπέστη ανακοπή όταν μετά από καισαρική της χορηγήθηκε αντιβίωση στην οποία είχε αλλεργία."/>
  </head>
  <body>
    <article>
      <h1>Μάχη για τη ζωή της δίνει η λεχώνα από την Κατερίνη – Παραμένει στην εντατική</h1>
      <h2>Στην εντατική του Ιπποκρατείου στη Θεσσαλονίκη εξακολουθεί να νοσηλεύεται η 29χρονη από την Κατερίνη που υπέστη ανακοπή όταν μετά από καισαρική της χορηγήθηκε αντιβίωση στην οποία είχε αλλεργία.</h2>
      <address><time datetime="2019-11-24T18:03:27+00:00">24 Nov 2019, 18:03</time> by <a rel="author">Newsit Newsroom</a></address>
      <p>Η νεαρή γυναίκα δίνει μάχη για να κρατηθεί στη ζωή. Σύμφωνα με τον διοικητή του Νοσοκομείου Κατερίνης που μίλησε στο OPEN, το αντιβιοτικό που της χορηγήθηκε της <a href="https://www.newsit.gr/topikes-eidhseis/xaropaleyei-lexona-meta-apo-kaisariki-tis-edosan-antiviosi-stin-opoia-eixe-allergia/2921693/">έφερε οξεία αλλεργική αντίδραση</a>. Μέσα σε δέκα λεπτά η γυναίκα έπαθε ανακοπή.</p>
      <p>Οι γιατροί κατάφεραν να την επαναφέρουν ωστόσο ερωτήματα προκαλεί πώς ενώ η γυναίκα <b>είχε ενημερώσει για την αλλεργία της</b> σε συγκεκριμένο αντιβιοτικό και αυτή είχε καταγραφεί στον φάκελό της, τής χορηγήθηκε άλλο φάρμακο αλλά της ίδιας «οικογένειας».</p>
      <p>Οι γιατροί στο Ιπποκράτειο αναμένεται να την υποβάλλουν σε μαγνητική τη Δευτέρα προκειμένου να εκτιμήσουν την κατάστασή της και το μέγεθος της βλάβης που έχει προκληθεί ενώ στο νοσοκομείο Κατερίνης ήδη οι υπεύθυνοι προχωρούν στην αυστηροποιήση των σχετικών πρωτοκόλλων.</p>
      <p>Την ίδια ώρα το μωρό της 29χρονης γυναίκας που είναι υγιέστατο βρίσκεται στο σπίτι του ζευγαριού και όλοι εύχονται σύντομα η μητέρα του να το κρατήσει στην αγκαλιά της.</p>
    </article>
  </body>
</html>