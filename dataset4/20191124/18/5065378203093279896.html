<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032130/agonia-gia-tin-29xroni-lexona-dinei-maxi-gia-ti-zoi-tis-paramenei-stin-entatiki"/>
    <meta property="og:site_name" content="Newsbomb"/>
    <meta property="article:published_time" content="2019-11-24T18:14:22+00:00"/>
    <meta property="og:title" content="Αγωνία για την 29χρονη λεχώνα: Δίνει μάχη για τη ζωή της – Παραμένει στην εντατική"/>
    <meta property="og:description" content="Σε κρίσιμη κατάσταση εξακολουθεί να βρίσκεται η 29χρονη λεχώνα η οποία υπέστη ανακοπή καρδιάς ύστερα από χορήγηση αντιβίωσης στην οποία ήταν αλλεργική. Η άτυχη γυναίκα νοσηλεύεται στην Μονάδα Εντατικής Θεραπείας (ΜΕΘ) του Ιπποκρατείου Νοσοκομείου Θεσσαλονίκης"/>
  </head>
  <body>
    <article>
      <h1>Αγωνία για την 29χρονη λεχώνα: Δίνει μάχη για τη ζωή της – Παραμένει στην εντατική</h1>
      <h2>Σε κρίσιμη κατάσταση εξακολουθεί να βρίσκεται η 29χρονη λεχώνα η οποία υπέστη ανακοπή καρδιάς ύστερα από χορήγηση αντιβίωσης στην οποία ήταν αλλεργική. Η άτυχη γυναίκα νοσηλεύεται στην Μονάδα Εντατικής Θεραπείας (ΜΕΘ) του Ιπποκρατείου Νοσοκομείου Θεσσαλονίκης</h2>
      <address><time datetime="2019-11-24T18:14:22+00:00">24 Nov 2019, 18:14</time> by <a rel="author">Newsroom</a></address>
      <p>Η νεαρή γυναίκα δίνει μάχη για να κρατηθεί στη ζωή. Σύμφωνα με τον διοικητή του Νοσοκομείου Κατερίνης που μίλησε στο OPEN, <b>το αντιβιοτικό που της χορηγήθηκε της έφερε οξεία αλλεργική αντίδραση</b>. Μέσα σε δέκα λεπτά η γυναίκα έπαθε ανακοπή.</p>
      <p>Οι γιατροί<b> κατάφεραν να την επαναφέρουν</b> ωστόσο ερωτήματα προκαλεί πώς ενώ η γυναίκα είχε ενημερώσει για την αλλεργία της σε συγκεκριμένο αντιβιοτικό και αυτή είχε καταγραφεί στον φάκελό της, τής χορηγήθηκε άλλο φάρμακο αλλά της ίδιας «οικογένειας».</p>
      <h3>Το χρονικό</h3>
      <p>Η γυναίκα, σύμφωνα με το GRTimes.gr, γέννησε στο νοσοκομείο Κατερίνης και, λόγω της καισαρικής τομής στην οποία υποβλήθηκε, της χορηγήθηκε <a href="https://www.newsbomb.gr/tags/tag/102285/antiviotika">αντιβιοτικό</a> φάρμακο στο οποίο ήταν αλλεργική.</p>
      <p>Μέσα σε λίγη ώρα, ο οργανισμός της άρχισε να αντιδρά αρνητικά, <b>με αποτέλεσμα να υποστεί ανακοπή</b> και να οδηγηθεί στην <a href="https://www.newsbomb.gr/tags/tag/47172/monada-entatikhs-therapeias">Μονάδα Εντατικής Θεραπείας</a>.</p>
      <p>Η 29χρονη <b>διακομίστηκε εσπευσμένα από την Κατερίνη στη Θεσσαλονίκη </b>όπου υποβλήθηκε σε μαγνητική τομογραφία και διαπιστώθηκε ότι υπέστη εγκεφαλικό οίδημα λόγω της αντίδρασης του οργανισμού της στο φάρμακο που της χορηγήθηκε.</p>
      <p>Όπως δήλωσε στο <a href="https://www.grtimes.gr/ellada/lechona-apo-tin-katerini-charopaleyei-sto-ippokrateio?_route_=ellada/lechona-apo-tin-katerini-charopaleyei-sto-ippokrateio&amp;_route_=ellada/lechona-apo-tin-katerini-charopaleyei-sto-ippokrateio">GRTimes.gr</a> η <b>διοικήτρια του Ιπποκράτειου Νοσοκομείου</b> Βασιλική Παπαχριστοδούλου<b><i> «η κοπέλα αντιμετωπίζει μία πολύ δύσκολη κατάσταση»</i></b> ενώ το πρωί της Δευτέρας (25/11) θα περάσει και πάλι από μαγνητικό τομογράφο για να διαπιστωθεί αν έχει υποχωρήσει το οίδημα.</p>
      <p>Την ίδια ώρα<b> το μωρό της 29χρονης γυναίκας που είναι υγιέστατο βρίσκεται στο σπίτι του ζευγαριού</b> και όλοι εύχονται σύντομα η μητέρα του να το κρατήσει στην αγκαλιά της.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1032121/giryonis-deite-edo-lepto-pros-lepto-tin-poreia-tis-kakokairias-poy-vrisketai-tora-xartes">«Γηρυόνης»: Δείτε ΕΔΩ λεπτό προς λεπτό την πορεία της κακοκαιρίας - Πού βρίσκεται τώρα (ΧΑΡΤΕΣ)</a>
      </p>
      <related>
        <a href="https://www.newsbomb.gr/ellada/story/1032121/giryonis-deite-edo-lepto-pros-lepto-tin-poreia-tis-kakokairias-poy-vrisketai-tora-xartes"/>
        <a href="https://www.newsbomb.gr/ellada/story/1032106/kefalonia-demena-ta-ploia-logo-ton-thyellodon-anemon"/>
        <a href="https://www.newsbomb.gr/ellada/story/1032103/ektakto-deltio-emy-aytes-oi-perioxes-tha-pnigoyn-tis-epomenes-ores-xartes"/>
      </related>
    </article>
  </body>
</html>