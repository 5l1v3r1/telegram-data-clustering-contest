<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/perierga/article/1418227/diasimes-pornostar-kataggelloyn-oti-instagram-diagrafei-anaitia-toys-logariasmoys-toys-pics"/>
    <meta property="og:site_name" content="+PLUS.gr"/>
    <meta property="article:published_time" content="2019-11-24T18:40:00+00:00"/>
    <meta property="og:title" content="Διάσημες πορνοστάρ καταγγέλλουν ότι το Instagram διαγράφει αναίτια τους λογαριασμούς τους (pics)"/>
    <meta property="og:description" content="«Πόλεμος» στο Instagram, με πρωταγωνίστριες ταινιών για ενήλικες να κατηγορούν το δημοφιλές κοινωνικό μέσο δικτύωσης για διακρίσεις!"/>
  </head>
  <body>
    <article>
      <h1>Διάσημες πορνοστάρ καταγγέλλουν ότι το Instagram διαγράφει αναίτια τους λογαριασμούς τους (pics)</h1>
      <h2>«Πόλεμος» στο Instagram, με πρωταγωνίστριες ταινιών για ενήλικες να κατηγορούν το δημοφιλές κοινωνικό μέσο δικτύωσης για διακρίσεις!</h2>
      <address><time datetime="2019-11-24T18:40:00+00:00">24 Nov 2019, 18:40</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μόνο μέσα στο 2019, φαίνεται πως το Instagram «έριξε» εκατοντάδες λογαριασμούς πορνοστάρ, αλλά και απλών εργαζομένων στη ροζ βιομηχανία.</p>
      <p>Αρκετές, λοιπόν, πρωταγωνίστριες ταινιών για ενήλικες έρχονται τώρα να καταγγείλουν ότι αντιμετωπίζονται διαφορετικά από τους υπόλοιπους celebrities και influencers.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Η Αλάνα Έβανς, πρόεδρος του Adult Performers Actors Guild, λέει χαρακτηριστικά: «Θα έπρεπε να μπορώ να χρησιμοποιώ τον λογαριασμό μου στο Instagram όπως η Σάρον Στόουν ή οποιοδήποτε άλλο επίσημο προφίλ. Η πραγματικότητα, όμως, είναι πως, αν το έκανα αυτό, θα διαγραφόμουν».</p>
      <p>Μάλιστα, η Έβανς, που πρωτοστατεί στη «μάχη» των πορνοστάρ για ίσα δικαιώματα στο Instagram, έχει δημιουργήσει μια οργάνωση, η οποία, με τη σειρά της, συνέταξε, σύμφωνα με το BBC, μια λίστα με πάνω από 1.300 performers, που υποστηρίζουν ότι οι λογαριασμοί τους διεγράφησαν από το Instagram για παραβιάσεις κανόνων, παρότι δεν έδειχναν ούτε γυμνό ούτε σεξ.</p>
      <p>«Κάνουν διακρίσεις σε βάρος μας, επειδή δεν τους αρέσει η δουλειά που κάνουμε», συμπλήρωσε η Έβανς.</p>
      <p>Μόλις τον περασμένο Ιούνιο, άλλωστε, υπήρξε συνάντηση με στελέχη του Instagram και στη συνέχεια έγιναν δεκάδες εφέσεις, για να «ανέβουν» ξανά οι διαγραμμένοι λογαριασμοί. Οι συζητήσεις, ωστόσο, σταμάτησαν και οι πορνοστάρ συνέχισαν να βλέπουν τους λογαριασμούς τους να διαγράφονται...</p>
      <p>Το Instagram «κατέβασε» ακόμη και τον λογαριασμό της πορνοστάρ Τζέσικα Τζέιμς μετά τον θάνατό της τον Σεπτέμβριο, γεγονός που έκανε έξαλλη την Έβανς -αν και ο λογαριασμός των 800.000 followers «ανέβηκε» ξανά.</p>
      <p>«Όταν είδα πως είχε διαγραφεί ο λογαριασμός της Τζέσικα, η καρδιά μου βούλιαξε. Ήταν η τελευταία σταγόνα», τόνισε. </p>
      <figure>
        <iframe data-src="https://twitter.com/gingerbanks1/status/1198423133646012416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Όπως υποστηρίζουν οι πορνοστάρ, από το 2018 έχει ξεκινήσει μια συντονισμένη επιχείρηση σε βάρος τους. Κάποιος ή κάποιοι κάνουν μαζικές αναφορές, οι οποίες, μάλιστα, συνοδεύονται συχνά από απειλητικά μηνύματα. Κάποιος «Omid», για παράδειγμα, αισθανόταν υπερήφανος, καθώς ευθυνόταν για εκατοντάδες διαγραφές προφίλ...</p>
      <p>Μία από τις πρώτες που βρέθηκαν στο «στόχαστρο» ήταν η Τζίντζερ Μπακς, που λέει: «Όταν βάζεις χρόνο και προσπάθεια στη δημιουργία ενός λογαριασμού με πάνω από 300.000 followers και διαγράφεται, νιώθεις ηττημένη. Ακόμα και αν τηρείς τους κανόνες, ο λογαριασμός διαγράφεται. Και αυτό είναι εξοργιστικό. Είναι ακόμη ένας τρόπος για να μας βάλουν στο περιθώριο».</p>
      <figure>
        <iframe data-src="https://twitter.com/Busty_Von_Tease/status/1198455431737331712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Και συνέχισε: «Ποτέ δεν ανέβασα ακατάλληλες φωτογραφίες στο Instagram. Αλλά ακόμα και μια φωτογραφία μου με ζαρτιέρες θα μπορούσε να είναι πολύ προκλητική για κάποιον και να αξίζει για αυτόν να με αναφέρει».</p>
      <p>Εκπρόσωπος του Facebook, στο οποίο ανήκει το Instagram, δήλωσε στο BBC: «Με μια τόσο ποικιλόμορφη κοινότητα πρέπει να θέσουμε κανόνες για το γυμνό και το σεξ, για να διασφαλιστεί πως το περιεχόμενο είναι κατάλληλο για όλους, ειδικά για τα άτομα νεαρής ηλικίας».</p>
      <p>Σύμφωνα με το ίδιο δημοσίευμα, δεν επηρεάζονται από όλο αυτό μόνο πορνοστάρ και εργαζόμενες/οι στη βιομηχανία του σεξ, αλλά και καλλιτέχνες, χορεύτριες pole dancing κ.α., που καταγγέλλουν «υπερβολική λογοκρισία».</p>
    </article>
  </body>
</html>