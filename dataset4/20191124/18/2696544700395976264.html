<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/businessmagazin/20191124_13_inspiralo_gondolat_Barack_Obamatol"/>
    <meta property="og:site_name" content="HVG.hu"/>
    <meta property="article:published_time" content="2019-11-24T18:15:00+00:00"/>
    <meta property="og:title" content="13 inspiráló gondolat Barack Obamától"/>
    <meta property="og:description" content="Barack Obama a 21. század ikonikus alakja. Cikkünkben 13 olyan idézetet mutatunk be tőle, ami a mindennapokban bárki számára inspirációt jelenthet."/>
  </head>
  <body>
    <article>
      <h1>13 inspiráló gondolat Barack Obamától</h1>
      <address><time datetime="2019-11-24T18:15:00+00:00">24 Nov 2019, 18:15</time> by <a rel="author">HVG Extra Business</a></address>
      <p>
        <b>Barack Obama a 21. század ikonikus alakja. Cikkünkben 13 olyan idézetet mutatunk be tőle, ami a mindennapokban bárki számára inspirációt jelenthet.</b>
      </p>
      <p>Obama Hawaiin született kenyai apa és angol származású anya gyermekeként. Karrierje egyetemi tanárként és közösségszervezőként indult, majd keresett jogász vált belőle.</p>
      <p>Egy különösen válságos időszakban választották az Egyesült Államok első afro-amerikai elnökévé, elnöksége nyolc évét számos fontos ügyben kiemelkedő intézkedések fémjelezték.</p>
      <p>A <i><a href="https://hvgkonyvek.hu/konyv/barack-obama-inspiralo-gondolatai">Barack Obama inspiráló gondolatai</a></i> című kiadvány szerkesztői az egykori elnök 172 motiváló, bölcs és megható gondolatát gyűjtötték össze - ebből mutatunk itt be 13 olyan idézetet, ami a mindennapokban is inspirációt jelenthet.</p>
      <p>
        <b>1. Az elnökjelölti megméretés után elhangzott beszéd, 2008. február 5.</b>
      </p>
      <blockquote>"A változás nem jön el, ha másokra  vagy egy alkalmasabb időpontra várunk. Mi magunk vagyunk azok, akikre eddig vártunk. Mi magunk vagyunk a változás, amelyet keresünk."</blockquote>
      <p>
        <b>2. Fiatal Délkelet-ázsiai Vezetők Kezdeményezés, 2014. április</b>
      </p>
      <blockquote>"Nem kárhoztathatjuk arra az eljövendő nemzedékeket, hogy egy menthetetlen bolygón éljenek."</blockquote>
      <p>
        <b>3. Dreams from My Father, Barack Obama önéletrajza, 1995</b>
      </p>
      <blockquote>"A legkönnyebben úgy kerekedhetünk felül a reménytelenségen, hogy felállunk, és teszünk valamit. Ne csak várjuk, hogy jó dolgok történjenek velünk!"</blockquote>
      <p>
        <b>4. Az amerikai veteránokat segítő, az öngyilkosságmegelőzési törvény aláírásakor mondott beszéd, 2015. február</b>
      </p>
      <blockquote>"Üzenem azoknak, akik szenvednek: segítséget kérni nem a gyengeség jele, hanem az erőé."</blockquote>
      <p>
        <b>5. Az Egyesült Államok hadseregének jongszani támaszpontja, 2014. április</b>
      </p>
      <blockquote>"A szabadság nem véletlen. A haladás nem véletlen. A demokrácia nem véletlen. Ezek mind olyasmik, amikért küzdeni kell."</blockquote>
      <p>
        <b>6. Heti beszéd apák napja alkalmából, 2011. június</b>
      </p>
      <blockquote>"A gyerekeknek a feltétel nélküli szeretetünkre van szükségük – akár ügyesek, akár hibáznak; akkor is, amikor könnyű az élet, és akkor is, amikor rögös."</blockquote>
      <p>
        <b>7. Beszéd a fenntartható fejlődési célokról, Egyesült Nemzetek Szervezete, 2015. szeptember</b>
      </p>
      <blockquote>"A legjobban az jelzi előre egy ország sikerességét vagy sikertelenségét, ahogyan a nőkkel bánik. Ha a nők tanulhatnak, ha a nők álláshoz juthatnak – a gyerekeik nagyobb eséllyel lesznek iskolázottak, a családtagjaik pedig egészségesebbek és jobb módúak, a közösségeik és az országaik sikeresebbek."</blockquote>
      <p>
        <b>8. Civil Társadalmi Fórum, 2015. április</b>
      </p>
      <blockquote>"A civil társadalom az országaink lelkiismerete. A változás katalizátora. Az erős nemzetek ezért nem félnek az aktív polgároktól."</blockquote>
      <p>
        <b>9. Tanévnyitó beszéd, Wakefield Középiskola, 2009. szeptember</b>
      </p>
      <blockquote>"Nem hagyhatjuk, hogy a kudarcaink határozzanak meg minket – tanulnunk kell belőlük. Lássuk meg azt, hogy legközelebb mit kell másképp tennünk!"</blockquote>
      <p>
        <b>10. Fiatal Délkelet-ázsiai Vezetők Kezdeményezés, 2015. november</b>
      </p>
      <blockquote>"A jövőkép is fontos, de a fejlődéshez meg kell lennie bennünk a kitartásnak is, hogy dolgozzunk érte. Mindig azt mondom a fiataloknak, hogy legyenek nagy álmaik, de legyenek hajlandók dolgozni is azokért az álmokért."</blockquote>
      <p>
        <b>11. Évenkénti Nelson Mandela-megemlékezés, 2018. július</b>
      </p>
      <blockquote>"Hinnünk kell a tényekben. Tények nélkül az együttműködésnek nincs alapja."</blockquote>
      <p>
        <b>12. Az Egyesült Nemzetek Szervezete közgyűlésének 71. ülése, 2016. szeptember</b>
      </p>
      <blockquote>"Egy falakkal körülvett nemzet csak önmagát börtönzi be."</blockquote>
      <p>
        <b>13. A Glamour <i>Ilyen egy feminista</i> rovata, 2016. augusztus</b>
      </p>
      <blockquote>"Abszolút a férfiak felelőssége, hogy  a szexizmussal is felvegyék a küzdelmet. Házastársként, partnerként és udvarlóként keményen kell dolgoznunk, és tudatosan oda kell figyelnünk, hogy igazán egyenlő kapcsolatokat teremtsünk."</blockquote>
      <p>
        <b>A <i>Barack Obama inspiráló gondolatai</i> című könyvet <a href="https://hvgkonyvek.hu/konyv/barack-obama-inspiralo-gondolatai">itt rendelheti meg kedvezménnyel.</a></b>
      </p>
      <related>
        <a href="https://hvg.hu/businessmagazin/20190127_Fel_hogy_nem_eleg_jo_Michelle_Obama_tanacsai_jol_fognak_jonni"/>
      </related>
    </article>
  </body>
</html>