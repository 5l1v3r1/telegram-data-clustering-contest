<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/vynaset-informace-se-nevyplaci-apple-vyvojari-zablokoval-ucet/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-24T18:00:39+00:00"/>
    <meta property="og:title" content="Vynášet informace se nevyplácí. Apple vývojáři zablokoval účet"/>
    <meta property="og:description" content="Úniky informací o chytaných produktech patří mezi nejžádanější informace nejen v technologickém odvětví. Pokud se tyto informace týkají produktů značky"/>
  </head>
  <body>
    <article>
      <h1>Vynášet informace se nevyplácí. Apple vývojáři zablokoval účet</h1>
      <address><time datetime="2019-11-24T18:00:39+00:00">24 Nov 2019, 18:00</time> by <a rel="author" href="https://smartmania.cz/author/michael-chrobok/" target="_blank">Michael Chrobok</a></address>
      <p>Úniky informací o chytaných produktech patří mezi nejžádanější informace nejen v technologickém odvětví. Pokud se tyto informace týkají produktů značky Apple, je jejich hodnota o poznání vyšší. Nutno nicméně dodat, že tyto informace jsou cenné také proto, že postih za jejich předání dál není zanedbatelný. O tom se přesvědčil vývojář Guilherme Rambo.</p>
      <figure>
        <img src="https://smartmania.cz/wp-content/uploads/2019/11/apple-app-store.jpg"/>
      </figure>
      <p>Co na tom, že má Rambo na kontě ChibiStudio, nebo AirBuddy. Od srpna se do svého vývojářského účtu nemůže přihlásit, přičemž technická podpora mu není příliš nápomocná. Několik pokusů o vyřešení problémů ze strany Ramba a ani zapojení jeho kontaktů uvnitř Applu prozatím na jeho situaci nic nezměnilo. Kvůli zablokovanému účtu nemůže například aktualizovat své tituly, přičemž ChibiStudio má přes 100 000 aktivních uživatelů.</p>
      <h3>Softwarová chyba, nebo pomsta?</h3>
      <p>Ironií je, že Apple jeho aplikaci ChibiStudio zařadil mezi doporučené aplikace. I když je nejpravděpodobnější vysvětlení jen pouhý bug, který brání v přihlášení, je s podivem, že se jej Applu nepodařilo již několik měsíců vyřešit. Obzvláště když se gigant z Cupertina svou vývojářskou základnou neustále chlubí. Ačkoli se jedná o pouhou spekulaci, je možné, že se Apple pouze nepřímo mstí za uniklé detaily o chystaných produktech Applu, které měl Guilherme Rambo na svědomí.</p>
    </article>
  </body>
</html>