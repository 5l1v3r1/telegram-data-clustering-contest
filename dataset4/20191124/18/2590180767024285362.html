<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185208/%E0%A6%86.-%E0%A6%B2%E0%A7%80%E0%A6%97-%E0%A6%95%E0%A7%8D%E0%A6%B2%E0%A6%BF%E0%A6%A8-%E0%A6%87%E0%A6%AE%E0%A7%87%E0%A6%9C%E0%A7%87%E0%A6%B0-%E0%A6%A8%E0%A7%87%E0%A6%A4%E0%A7%83%E0%A6%A4%E0%A7%8D%E0%A6%AC-%E0%A6%89%E0%A6%AA%E0%A6%B9%E0%A6%BE%E0%A6%B0-%E0%A6%A6%E0%A6%BF%E0%A6%9A%E0%A7%8D%E0%A6%9B%E0%A7%87-%E0%A6%95%E0%A6%BE%E0%A6%A6%E0%A7%87%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T18:45:00+00:00"/>
    <meta property="og:title" content="আ. লীগ ক্লিন ইমেজের নেতৃত্ব উপহার দিচ্ছে: কাদের"/>
    <meta property="og:description" content="সম্মেলনের মাধ্যমে আওয়ামী লীগ ক্লিন ইমেজের নেতৃত্ব উপহার দিচ্ছে বলে মন্তব্"/>
  </head>
  <body>
    <article>
      <h1>আ. লীগ ক্লিন ইমেজের নেতৃত্ব উপহার দিচ্ছে: কাদের</h1>
      <address><time datetime="2019-11-24T18:45:00+00:00">24 Nov 2019, 18:45</time> by <a rel="author">সময় সংবাদ</a></address>
      <p><b>সম্মেলনের মাধ্যমে আওয়ামী লীগ ক্লিন ইমেজের নেতৃত্ব উপহার দিচ্ছে বলে মন্তব্য করেছেন দলটির সাধারণ সম্পাদক ওবায়দুল কাদের।</b><br/><br/>রোববার (২৪ নভেম্বর) দুপুরে মতিঝিলে বিভিন্ন শিক্ষা প্রতিষ্ঠানে বাস হস্তান্তর অনুষ্ঠানে যোগ দিয়ে একথা বলেন তিনি। নতুন নেতৃত্ব যুবলীগের প্রত্যাশা পূরণে ইতিবাচক ভূমিকা রাখবে বলেও আশা প্রকাশ করেন ওবায়দুল কাদের।<br/><br/>এ সময় কাদের বলেন বিএনপি একটি নালিশ পার্টিতে পরিণত হয়েছে। নেতৃত্ব নিয়ে তাদের নিজেদের ঘরে অনেক প্রশ্ন উঠছে। তাদের কেন্দ্রীয় নেতারাও বলেছেন খালেদার মুক্তি আন্দোলনে একটি কর্মসূচিও তারা দিতে পারেননি।<br/><br/>এখন তারা নেতাকর্মীদের চাঙ্গা করার জন্য সরকারবিরোধী লাগামহীন বক্তব্য দিয়ে যাচ্ছেন। বিএনপি নেতাদের মুখের ওপর সরকারের নিয়ন্ত্রণ নেই জানিয়ে ওবায়দুল কাদের বলেন, 'আমাদের সবখানে নিয়ন্ত্রণ রয়েছে, শুধু বিএনপির অপপ্রচারের নিয়ন্ত্রণ নেই।'<br/><br/>বিএনপিকে নয়াপল্টনে দলটির কেন্দ্রীয় কার্যালয়ের সামনে সমাবেশ করার অনুমতি দেয়া হয়েছে জানিয়ে আওয়ামী লীগ সাধারণ সম্পাদক বলেন, 'আমি সকালে স্বরাষ্ট্রমন্ত্রীর সঙ্গে কথা বলেছি। তিনি আমাকে জানিয়েছেন, নয়াপল্টনে দলের কেন্দ্রীয় কার্যালয়ের সামনে সমাবেশ করার জন্য বিএনপিকে অনুমতি দেয়া হয়েছে। তারা সেখানে সমাবেশ করবেন।'</p>
    </article>
  </body>
</html>