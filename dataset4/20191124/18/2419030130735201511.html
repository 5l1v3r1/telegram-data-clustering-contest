<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191124/spaanse-tennissers-op-voorsprong-in-daviscup/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-24T18:06:48+00:00"/>
    <meta property="og:title" content="Spaanse tennissers op voorsprong in Daviscup"/>
    <meta property="og:description" content="MADRID (ANP) - Roberto Bautista Agut heeft de Spaanse tennissers aan de leiding gebracht in de eindstrijd van de Daviscup. De nummer 9 van de wereld versloeg in Madrid de Canadees Felix Auger Aliassime met 7-6 (3) 6-3."/>
  </head>
  <body>
    <article>
      <h1>Spaanse tennissers op voorsprong in Daviscup</h1>
      <address><time datetime="2019-11-24T18:06:48+00:00">24 Nov 2019, 18:06</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Roberto Bautista Agut heeft de Spaanse tennissers aan de leiding gebracht in de eindstrijd van de Daviscup. De nummer 9 van de wereld versloeg in Madrid de Canadees Felix Auger Aliassime met 7-6 (3) 6-3.</b>
      </p>
      <p>Bautista Agut verliet een paar dagen geleden de Spaanse ploeg, omdat zijn vader te overlijden kwam. Daardoor miste hij de duels met Argentinië en Groot-Brittannië. Na een bezoek aan zijn familie keerde hij dit weekend terug in Madrid. Bondscoach Sergi Bruguera besloot een beroep op hem te doen.</p>
      <p>Door de zege van Bautista Agut kan Rafael Nadal Spanje de Daviscup bezorgen. De kopman en mondiale nummer 1 stuit in de tweede partij op Denis Shapovalov. Mocht Canada winnen, dan volgt er een beslissend dubbelspel.</p>
      <p>In 2011 won Spanje het landentoernooi voor het laatst. Destijds werd op een gravelbaan in Sevilla Argentinië verslagen.</p>
    </article>
  </body>
</html>