<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806937/%D8%B1%D9%88%D8%B3%D8%A7%DB%8C-%DB%B8-%D8%AF%D8%A7%D9%86%D8%B4%DA%AF%D8%A7%D9%87-%DA%A9%D8%B4%D9%88%D8%B1-%D8%A7%D9%86%D8%AA%D8%AE%D8%A7%D8%A8-%D8%B4%D8%AF%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:17:00+00:00"/>
    <meta property="og:title" content="عاملی خبر داد روسای ۸ دانشگاه کشور انتخاب شدند"/>
    <meta property="og:description" content="دبیر شورای عالی انقلاب فرهنگی از انتخاب ۸ نفر از رؤسای دانشگاه‌های کشور در جلسه کمیته تعیین روسای دانشگاه‌ها خبر داد."/>
  </head>
  <body>
    <article>
      <h1>عاملی خبر داد روسای ۸ دانشگاه کشور انتخاب شدند</h1>
      <h2>دبیر شورای عالی انقلاب فرهنگی از انتخاب ۸ نفر از رؤسای دانشگاه‌های کشور در جلسه کمیته تعیین روسای دانشگاه‌ها خبر داد.</h2>
      <address>
        <time datetime="2019-11-24T06:17:00+00:00">24 Nov 2019, 06:17</time>
      </address>
      <p>به گزارش گروه دانشگاه خبرگزاری دانشجو، به نقل از شورای عالی انقلاب فرهنگی، سعید رضا عاملی با اشاره به انتخاب ۸ نفر از روسای دانشگاه‌های کشور اظهار داشت: در جلسه ۳۴ کمیته تعیین رؤسای دانشگاه‌ها که در محل دبیرخانه شورای عالی انقلاب فرهنگی برگزار شد؛ با موافقت اعضاء این کمیته، رؤسای ۸ دانشگاه کشور انتخاب شدند.<br/><br/>وی ادامه داد: بر اساس رأی اعضای کمیته کامبیز مینایی به عنوان رئیس دانشگاه جهرم، حسن ختن لو به عنوان رئیس دانشگاه صنعتی همدان، فرهاد یکه یزدان به عنوان رئیس دانشگاه صنعتی خواجه نصیرالدین طوسی، رضا نصراصفهانی به عنوان رئیس دانشگاه هنر اصفهان و قاسم برید لقمانی به عنوان رئیس دانشگاه یزد انتخاب شدند.<br/><br/>عاملی اضافه کرد: همچنین مجید شیرانی به عنوان رئیس دانشگاه علوم پزشکی شهر کرد، علیرضا زالی به عنوان رئیس دانشگاه علوم پزشکی شهید بهشتی و  محمد رضا قدیر به عنوان رئیس دانشگاه علوم پزشکی قم انتخاب شدند.<br/><br/>در جلسه کمیته تعیین رؤسای دانشگاه‌ها به ریاست سعید رضا عاملی دبیر شورای عالی انقلاب فرهنگی، حجت‌الاسلام والمسلمین مصطفی رستمی رئیس نهاد نمایندگی مقام معظم رهبری «مدظله العالی» در دانشگاه‌ها، منصور غلامی وزیر علوم، تحقیقات و فناوری و نمکی وزیر بهداشت، درمان و آموزش پزشکی حضور داشتند.</p>
    </article>
  </body>
</html>