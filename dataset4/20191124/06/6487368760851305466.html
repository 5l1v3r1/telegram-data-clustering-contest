<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/nyari-karoly-fia-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-24T06:46:03+00:00"/>
    <meta property="og:title" content="Nyári Károly ritkán látott fiával pózolt - Fotókon a 20 éves Karcsi"/>
    <meta property="og:description" content="Nyári Károly fia édesapja tehetségét örökölte."/>
  </head>
  <body>
    <article>
      <h1>Nyári Károly ritkán látott fiával pózolt - Fotókon a 20 éves Karcsi</h1>
      <h2>Nyári Károly fia édesapja tehetségét örökölte.</h2>
      <address><time datetime="2019-11-24T06:46:03+00:00">24 Nov 2019, 06:46</time> by <a rel="author">Laci Patricia</a></address>
      <p><b>Nyári Károly</b> szép családot tudhat magáénak, két gyönyörű énekesnő lánya, Nyári Edit és Aliz mellett egy fia is van, <b>Karcsi</b>, aki márciusban ünnepelte huszadik születésnapját. Míg a zongoraművész lányait gyakran láthatjuk a médiában szerepelni, addig fiát csak nagyon ritkán. Utoljára 2016-ban, a TV2 egyik vetélkedőjében, a Bumm! című műsorban szerepelt együtt az egész család.</p>
      <p>Testvéreihez hasonlóan Karcsi is rajong a zenéért, ráadásul édesapja által már kiskorában megismerhette közelebbről a hangszereket. Nyári Károlyhoz hasonlóan ő is zongorázni kezdett, csupán hétéves volt, amikor elkezdte tanulni az alapokat. A Weiner Leó Zeneiskola és Zeneművészeti Szakközépiskola tanulója volt, ahonnan 2018 májusában ballagott el. Ugyanebben az évben nagy megtiszteltetés érte, ugyanis a Magyar Állami Operaház színpadán bizonyíthatott a nagyérdeműnek.</p>
      <p>Az 57 éves sztár csak ritkán posztol a fiáról, ám rajongói mindig örülnek a közös képeiknek, többen meg is dicsérték, hogy mennyire helyes férfi lett belőle: "kedves, szép fiú", "de szép fiatalember" - írták neki a kommentelők a Facebookon, illetve Instagramon. Képes összeállításunkban megnézheted, hogyan fest Nyári Károly fia, Karcsi.</p>
      <figure>
        <img src="https://kep.index.hu/1/0/2866/28663/286633/28663309_a511085fa730fda58f78a60c3eb7f617_wm.jpg"/>
        <figcaption>Nyári Károly csak ritkán posztol szeretett fiáról, Karcsiról. Több rajongója írta neki, hogy mennyire helyes fiatalember lett belőle.<cite>Facebook/Nyári Károly</cite></figcaption>
      </figure>
      <figure>
        <img src="https://kep.index.hu/1/0/2866/28663/286633/28663321_44a93502ba11e2d98ce1273273ac6b0d_wm.jpg"/>
        <figcaption>Karcsi édesapja tehetségét örökölte, ő is zongorázik, nagyon ügyesen.<cite>YouTube/Nyári Károly</cite></figcaption>
      </figure>
      <figure>
        <img src="https://kep.index.hu/1/0/2866/28663/286634/28663461_88c4509c34591b40e18865278f2eb2af_wm.jpg"/>
        <figcaption>A népszerű zenész le sem tagadhatná, mennyire büszke egy szem fiára.<cite>YouTube/Nyári Károly</cite></figcaption>
      </figure>
      <figure>
        <img src="https://kep.index.hu/1/0/2866/28663/286634/28663467_ff8ec026e87347635d33e2dbb5e1e0c3_wm.jpg"/>
        <figcaption>Ezt a közös apa-fia fotójukat a névnapjuk alkalmából posztolta még tavaly ősszel.<cite>Facebook/Nyári Károly</cite></figcaption>
      </figure>
      <figure>
        <img src="https://kep.index.hu/1/0/2866/28663/286634/28663473_6ca90707411007a108d569f4baf4aace_wm.jpg"/>
        <figcaption>Karcsira nemcsak édesapja, hanem nővérei, Edit és Aliz is nagyon büszkék.<cite>Facebook/Nyári Edit és Nyári Aliz Hivatalos Oldala</cite></figcaption>
      </figure>
    </article>
  </body>
</html>