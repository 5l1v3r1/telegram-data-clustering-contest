<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/emin-colasandan-rahmi-turana-her-gazetecinin-basina-gelebilir/927555"/>
    <meta property="og:site_name" content="medya faresi"/>
    <meta property="article:published_time" content="2019-11-24T06:44:00+00:00"/>
    <meta property="og:title" content="Emin Çölaşan'dan Rahmi Turan'a: Her gazetecinin başına gelebilir"/>
    <meta property="og:description" content="Sözcü gazetesi yazarı Emin Çölaşan, köşe komşusu Rahmi Turan’ın elinde belgeler olmadan ‘Saray’a giden CHP’li yazısını yazmasını eleştirdi."/>
  </head>
  <body>
    <article>
      <h1>Emin Çölaşan'dan Rahmi Turan'a: Her gazetecinin başına gelebilir</h1>
      <h2>Sözcü gazetesi yazarı Emin Çölaşan, köşe komşusu Rahmi Turan’ın elinde belgeler olmadan ‘Saray’a giden CHP’li yazısını yazmasını eleştirdi.</h2>
      <address>
        <time datetime="2019-11-24T06:44:00+00:00">24 Nov 2019, 06:44</time>
      </address>
      <p>Kendisine de ihbarlar geldiğini ama belge olmadan yazmadığını belirten Çölaşan, <i>“Sevgili okurlarım, bu yazdıklarımı yine tamamen tarafsız bir biçimde, sadece gazetecilik deneyimlerim ve sezgilerime dayanarak noktalamak istiyorum. İşin içinde Muharrem İnce ve CHP'yi hedef alan bir tezgâh, bir kumpas olup olmadığını bilemem. Olay şudur: Güvendiği bir gazeteci dostu, kendisine gelen bazı duyumlardan yola çıkarak Rahmi abiye yanlış bilgi aktardı. O da biraz erken davrandı, araştırmaya gerek duymadan, kendisine anlatılanları yazıya döktü”</i> dedi.</p>
      <p>Çölaşan yazısında, “Böyle bir olay, birilerinin dolduruşuna gelme olayı her gazetecinin başına gelebilir. Ancak meslek büyüğümüz Rahmi abi bunu yazıya dökerken olayın bu kadar büyüyeceğini ve böylesine baskı altına alınacağını herhalde düşünmemişti” ifadesini kullandı.</p>
      <p>Çölaşan şunları söyledi:</p>
      <p>
        <i>“Sanırım bunalmıştı… O kadar ki, bizim meslekte çok ender görülen bir biçimde, gizli tutulması gereken haber kaynağını bile açıklamak durumunda kaldı.</i>
      </p>
      <p>
        <i>Şu yaşananlar, her boyutu ile gazetecilik okullarında ders olarak okutulacak niteliktedir.</i>
      </p>
      <p>
        <i>Üstelik bundan sonra hepimize ders olması gerekir”     </i>
      </p>
      <p> Yazının devamı için<i><b><a href="https://www.sozcu.com.tr/2019/yazarlar/emin-colasan/gazeteci-doldurusa-gelince-5469134/">tıklayın</a></b></i></p>
    </article>
  </body>
</html>