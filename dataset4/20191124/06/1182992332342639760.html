<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b3%d0%b5%d1%80%d0%bc%d0%b0%d0%bd%d0%b5%d1%86-%d0%bf%d0%be%d1%87%d0%b8%d0%bd%d0%b0-%d1%81%d0%bb%d0%b5%d0%b4-%d1%86%d0%b5%d0%bb%d1%83%d0%b2%d0%ba%d0%b0-%d1%81-%d0%ba%d1%83%d1%87%d0%b5%d1%82%d0%be/"/>
    <meta property="og:site_name" content="Труд"/>
    <meta property="article:published_time" content="2019-11-24T06:33:10+00:00"/>
    <meta property="og:title" content="Германец почина след целувка с кучето си"/>
    <meta property="og:description" content="В германския град Бремен 63-годишен мъж почина от патогенни бактерии, съдържащи се в слюнката на домашното му куче, което го облизало, съобщи БГНЕС. Пациентът е бил приет в болницата с грипоподобни симптоми. Скоро към сепсиса се добавили треска и задух...."/>
  </head>
  <body>
    <article>
      <h1>Германец почина след целувка с кучето си</h1>
      <address><time datetime="2019-11-24T06:33:10+00:00">24 Nov 2019, 06:33</time> by <a rel="author">Труд онлайн</a></address>
      <p>В германския град Бремен 63-годишен мъж почина от патогенни бактерии, съдържащи се в слюнката на домашното му куче, което го облизало, съобщи БГНЕС.</p>
      <p>Пациентът е бил приет в болницата с грипоподобни симптоми. Скоро към сепсиса се добавили треска и задух. Симптоми като синини и невротична болк се появили по-късно.</p>
      <p>След известно време бъбреците и черният му дроб блокирали. 16 дни след постъпването в болницата, човекът развил пневмония и имал течност в мозъка. Семейството решило да изключи животоподдържащите устройства.</p>
      <p>След аутопсията се установило, че причината е откритата в организма на починалия бактерия Capnocytophaga Canimorsus, която се намира в слюнката на кучета и могат да навлязат в човешкото тяло след ухапване или в случай на близък контакт със заразено животно. Според експерти домашният любимец на човека го е заразил, след като е облизал лицето на собственика си.</p>
    </article>
  </body>
</html>