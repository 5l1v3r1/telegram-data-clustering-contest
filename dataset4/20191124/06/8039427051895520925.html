<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963273"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T06:39:40+00:00"/>
    <meta property="og:title" content="27 నుంచి కనకమహాలక్ష్మి మార్గశిర మాసోత్సవాలు"/>
    <meta property="og:description" content="ADVT"/>
  </head>
  <body>
    <article>
      <h1>27 నుంచి కనకమహాలక్ష్మి మార్గశిర మాసోత్సవాలు</h1>
      <address>
        <time datetime="2019-11-24T06:39:40+00:00">24 Nov 2019, 06:39</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విశాఖపట్నం, వన్‌టౌన్‌:</b> కనకమహాలక్ష్మీ అమ్మవారి దేవస్థానంలో ఈ నెల 27 నుంచి డిసెంబరు 26 వరకు మార్గశిర మాసోత్సవాలను ఘనంగా నిర్వహించనున్నట్టు ఈవో ఎన్‌వీఎ్‌సఎన్‌ మూర్తి తెలిపారు. దేవస్థానం ప్రాంగణంలో శనివారం ఏర్పాటు చేసిన విలేకరుల సమావేశంలో ఆయన మాట్లాడుతూ ఏటా మాదిరిగానే ఈసారి కూడా మార్గశిర మాసోత్సవాలను వైభవంగా నిర్వహించడానికి తగిన ఏర్పాట్లు చేస్తున్నామన్నారు. విశాఖ నుంచే కాకుండా ఉత్తరాంధ్ర జిల్లాల నుంచి భక్తులు అమ్మవారి దర్శనార్థం భారీగా రానున్న నేపథ్యంలో ఏర్పాట్లు చేస్తున్నామన్నారు. క్యూ లైన్లు, పెండాల్స్‌, తాగునీరు, చిన్నారులకు పాలు, బిస్కెట్లు పంపిణీతో పాటు ప్రయాణికుల కోసం ఉచిత బస్సులు నడుపుతామని చెప్పారు. తాత్కలిక మరుగుదొడ్లు, ఉచిత వైద్య శిబిరాలను కూడా ఏర్పాటు చేస్తామన్నారు. ఈ నెల రోజులూ సాయంత్రం పూట దేవస్థానంలో సాంస్కృతిక కార్యక్రమాలు ఉంటాయన్నారు.</p>
      <p>కాగా మార్గశిర మాసం తొలి గురువారం పూజలు బుధవారం అర్ధరాత్రి 12.05 గంటలకు ప్రారంభమవుతాని మూర్తి తెలిపారు. అమ్మవారికి పంచామృతాభిషేక సేవ నిర్వహించి, స్వర్ణా భరణాలతో అలంకరించడం జరుగుతుందన్నారు. అనంతరం భక్తులను దర్శనాలకు అనుమతించడం జరుగుతుందన్నారు. ఈ నెల రోజులూ భక్తులకు నిత్య అన్నదానం కార్యక్రమాన్ని నిర్వహిస్తామని, వచ్చేనెల 15న వేదసభ, 21న అమ్మవారి రథోత్సవం జరుగుతాయని పేర్కొన్నారు. ఈ సందర్భంగా ఉత్సవాల ఆహ్వాన పత్రికలను ఆవిష్కరించారు. ఈ సమావేశంలో డీఈఈ చలమలశెట్టి వెంకటరమణ, ఏఈవో రాంబాబు, ఏఈ సూరిబాబు తదితరులు పాల్గొన్నారు.</p>
    </article>
  </body>
</html>