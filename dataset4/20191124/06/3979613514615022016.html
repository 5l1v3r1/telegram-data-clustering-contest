<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/esoteriki-asfaleia/824135_paradohi-gg-metanasteytikis-politikis-den-ehoyn-meiothei-oi"/>
    <meta property="og:site_name" content="PRONEWS"/>
    <meta property="article:published_time" content="2019-11-24T06:36:38+00:00"/>
    <meta property="og:title" content="Παραδοχή ΓΓ Μεταναστευτικής Πολιτικής: «Δεν έχουν μειωθεί οι ροές αλλοδαπών»"/>
    <meta property="og:description" content="Παρ' όλες τις εξαγγελίες της κυβέρνησης οι ροές παράνομων μεταναστών συνεχίζουν να είναι αμείωτες.  «Αμείωτες και απρόβλεπτες» είναι οι μεταναστευτικές ροές σύμφωνα τον Γενικό Γραμματέα Μεταναστευτικής Πολιτικής, Υποδοχής και Ασύλου Πάτροκλο Γεωργιάδη αναγάγοντας το..."/>
  </head>
  <body>
    <article>
      <h1>Παραδοχή ΓΓ Μεταναστευτικής Πολιτικής: «Δεν έχουν μειωθεί οι ροές αλλοδαπών»</h1>
      <address>
        <time datetime="2019-11-24T06:36:38+00:00">24 Nov 2019, 06:36</time>
      </address>
      <p>
        <b>Παρ' όλες τις εξαγγελίες της κυβέρνησης οι ροές παράνομων μεταναστών συνεχίζουν να είναι αμείωτες.</b>
      </p>
      <p><i>«Αμείωτες και απρόβλεπτες»</i> είναι οι μεταναστευτικές ροές σύμφωνα τον Γενικό Γραμματέα Μεταναστευτικής Πολιτικής, Υποδοχής και Ασύλου Πάτροκλο Γεωργιάδη αναγάγοντας το <i>«μεταναστευτικό-προσφυγικό σε μείζον εθνικό θέμα».</i></p>
      <p>Η σοβαρή αυτή διαπίστωση από τον καθ'ύλην αρμόδιο κυβερνητικό παράγοντα, που περιλαμβάνεται σε υπηρεσιακό έγγραφο, αποτυπώνει τις διαστάσεις του προβλήματος σε μία περίοδο, που βρίσκεται σε επικίνδυνη έξαρση.</p>
      <figure>
        <img src="https://www.pronews.gr/sites/default/files/styles/default-inner/public/article/2019/11/24/genikos_grammateas.png?itok=vptFNOVS"/>
      </figure>
      <p>
        <i>«46. Την άμεση και επιτακτική ανάγκη της διασφάλισης της δημόσιας τάξης και ασφάλειας καθώς η απουσία υπηρεσιών φύλαξης στα Περιφερειακά Γραφεία Ασύλου θα οδηγήσει σε πλήρη αδυναμία λειτουργίας της Υπηρεσίας Ασύλου, λαμβανομένου ιδίως υπόψη ότι η παροχή υπηρεσιών φύλαξης με τις τρέχουσες συμβάσεις στα ΠΓΑ Αττικής και ΑΚΑ Ταχείας Εξέτασης Αιτήσεων Διεθνούς Προστασίας -ΑΚΑ Εξέτασης Αιτήσεων Διεθνούς Προστασίας Υπηκόων Πακιστάν -ΑΚΑ Δικαιούχων Διεθνούς Προστασίας, ΠΓΑ Αλίμου, ΠΓΑ Πειραιά, ΠΓΑ Θεσσαλονίκης και ΑΚΑ Εξέτασης Αιτήσεων Διεθνούς Προστασίας Υπηκόων Αλβανίας και Γεωργίας, καθώς και στο ΠΓΑ Δυτικής Ελλάδας λήγει στις 11.11.2019, αλλά και σε δυσμενείς και δραματικές συνέπειες που μπορεί να επιφέρει το γεγονός αυτό δεδομένου ότι, μεταξύ άλλων, θα ματαιωθεί η μεταφορά ευάλωτων αιτούντων διεθνή προστασία από τα Κέντρα Υποδοχής και Ταυτοποίησης των νησιών, τα οποία, όπως είναι γνωστό είναι ιδιαιτέρως επιβαρυμένα, προς την ενδοχώρα για την εξέταση των αιτήσεών τους για χορήγηση διεθνούς προστασίας ενώ επιπλέον θα αναβληθεί επ ́ αόριστον η καταγραφή και εξέταση των αιτήσεων διεθνούς προστασίας των αιτούντων διεθνή προστασία, καθώς και όλες οι διοικητικές ενέργειες που αφορούν στην εξυπηρέτηση των επωφελούμενων.</i>
      </p>
      <p>
        <i>Επιπλέον δε, οι υπηρεσίες φύλαξης είναι αναγκαίες για να αποφεύγονται τυχόν εντάσεις και διαπληκτισμοί μεταξύ των προσερχομένων στην Υπηρεσία, καθώς και για την διαφύλαξη της ασφάλειας τόσο των προσερχομένων και όσο και των εργαζομένων σε αυτή».</i>
      </p>
    </article>
  </body>
</html>