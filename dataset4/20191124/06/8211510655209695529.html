<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondomoto/ducati-e-mtb-mig-rr-limited-edition-e-andata-a-ruba-468995.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T06:00:25+00:00"/>
    <meta property="og:title" content="Ducati E-MTB MIG-RR Limited Edition è andata a ruba"/>
    <meta property="og:description" content="I 50 esemplari numerati della e-bike in edizione limitata sono andati esauriti nelle prime tre settimane di vendita al pubblico"/>
  </head>
  <body>
    <article>
      <h1>Ducati E-MTB MIG-RR Limited Edition è andata a ruba</h1>
      <h2>I 50 esemplari numerati della e-bike in edizione limitata sono andati esauriti nelle prime tre settimane di vendita al pubblico</h2>
      <address><time datetime="2019-11-24T06:00:25+00:00">24 Nov 2019, 06:00</time> by <a rel="author">Gianluca Sepe</a></address>
      <p>Svelate alla stampa nel corso della Ducati World Première 2020, le nuove Ebike Ducati sono state ufficialmente presentate agli appassionati durante EICMA 2019.</p>
      <blockquote>
        <a href="https://www.formulapassion.it/automoto/mondomoto/ducati-ebike-ordini-418205.html">Ducati, aperti gli ordini dell’e-bike MIG-RR</a>
      </blockquote>
      <p>Dopo le prime tre settimane di vendita la più esclusiva tra le tre grandi novità 2020, <b>la Ducati MIG-RR Limited Edition, è già sold out</b>. Pensata come un’enduro “pronto gara”, costruita con i migliori componenti, una seconda batteria e relativo zaino Evoc E-Ride per trasportarla comodamente, la Ducati MIG-RR Limited Edition è la Ebike top di gamma. Prodotta in sole <b>50 unità numerate</b>assemblate in Italia, è caratterizzata da sospensioni Öhlins, cerchi in carbonio, cambio elettronico ed è resa ancora più unica dall’esclusivo design e da una speciale grafica Ducati Corse.</p>
      <p>Le nuove Ducati MIG-RR Limited Edition verranno consegnate, personalizzate con le sospensioni tarate appositamente sulle richieste dei singoli clienti, a partire da fine gennaio 2020.</p>
      <p>Completano le novità 2020 della gamma Ebike la <b>Ducati MIG-S</b>, una All Mountain con caratteristiche sportive, per quanti cercano un mezzo agile, performante e divertente in tutte le condizioni, e la <b>E-Scrambler</b>, una Trekking con componenti di alto livello, ideale per la città o per godersi le strade di campagna, destinata a quanti amano muoversi in libertà e con stile.</p>
      <p>Il consenso riscosso a EICMA e il successo di queste prime settimane di vendita confermano la validità delle scelte tecniche operate. I valori di style, sophistication e performance, caratteristici di ogni prodotto Ducati, vengono declinati anche nel mondo delle Ebike, incontrando il favore degli appassionati.</p>
      <footer>RIPRODUZIONE RISERVATA</footer>
    </article>
  </body>
</html>