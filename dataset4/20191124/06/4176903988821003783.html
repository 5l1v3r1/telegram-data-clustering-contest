<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/neunistivi-nadal-odveo-spaniju-u-finale-dejvis-kupa/"/>
    <meta property="og:site_name" content="Krstarica"/>
    <meta property="article:published_time" content="2019-11-24T06:19:11+00:00"/>
    <meta property="og:title" content="Neuništivi Nadal – odveo Španiju u finale Dejvis kupa"/>
    <meta property="og:description" content="Čovek odluke..."/>
  </head>
  <body>
    <article>
      <h1>Neuništivi Nadal – odveo Španiju u finale Dejvis kupa</h1>
      <address><time datetime="2019-11-24T06:19:11+00:00">24 Nov 2019, 06:19</time> by <a rel="author" href="https://www.krstarica.com/author/marko/" target="_blank">M. K.</a></address>
      <figure>
        <img src="https://www.krstarica.com/wp-content/uploads/2019/01/rafael-nadal-750x430.jpg"/>
        <figcaption>Foto: Twitter.com/AustralianOpen (Printscreen)</figcaption>
      </figure>
      <p>Teniska reprezentacije Španije drugi je finalista završnog turnira Dejvis kupa u Madridu. „Crvena furija“ je sa 2-1 u pobedama savladala selekciju Velike Britanije, prenose sportski mediji.</p>
      <p>Obe reprezentacije su do meča za plasman u finale ostvarile po tri pobede. Španija je savladala Hrvatsku, Rusiju i Argentinu, dok je VB pobedila Holandiju, Kazahstan i Nemačku.</p>
      <p>Kao što je i do sada bio slučaj, igrala su se dva singl meča, a pošto je posle njih rezultat bio izjednačen, odlučivao je dubl.</p>
      <p>U prvom singlu Kajl Edmund je savladao Felisijana Lopesa sa 2-0 u setovima posle jednog časa i 23 minuta tenisa – 6:3, 7:6(3).</p>
      <p>Španija je u prethodna dva meča gubila prvi singl, a u oba navrata Nadal je spasavao situaciju i dobijao drugi singl, a onda i dubl.</p>
      <related>
        <h4>Slični tekstovi</h4>
        <a href="https://www.krstarica.com/sport/federer-otvorio-dusu-hvala-novaku-i-nadalu/"/>
        <a href="https://www.krstarica.com/sport/srbija-ispala-sa-dejvis-kupa-ruski-dubl-bolji-od-djokovica-i-troickog/"/>
        <a href="https://www.krstarica.com/sport/djokovic-poludeo-zbog-cirkusa-u-dejvis-kupu-ma-to-treba-zabraniti/"/>
        <a href="https://www.krstarica.com/sport/nadal-eliminisan-sa-zavrsnog-turnira-zverev-u-polufinalu/"/>
      </related>
      <p>Rafa je meč protiv Evansa dobio posle oko sat i po vremena sa 6:4, 6:0.</p>
      <p>Španac je nedugo zatim odlučio da bude čovek odluke i u dublu, kao što je bio u prethodna dva duela, pa su se on i Felisijano Lopes borili sa Džejmijem Marijem i Nilom Skupskim za finale Dejvis kupa.</p>
      <p>Domaći dubl je uspeo da posle dva taj brejka 7:6(3), 7(10):6(8) i dva časa i 17 minuta igre dobije odlučujući duel i tako se plasira u veliko finale, prenose mediji.</p>
    </article>
  </body>
</html>