<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/izklaide/359606-kur-un-ka-pareizi-apmazgat-naudu-sens-japanu-ieteikums-kas-lautu-klut-vismaz-divas-reizes-bagatakam"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T06:13:00+00:00"/>
    <meta property="og:title" content="Kur un kā pareizi apmazgāt naudu? Sens japāņu ieteikums, kas ļautu kļūt vismaz divas reizes bagātākam"/>
    <meta property="og:description" content="Naudas apmazgāšana vai atmazgāšana pēc mūsdienu sapratnes skaitās krimināls noziegums, bet ir arī viena pavisam legāla iespēja apmazgāt naudu, lai tās apjoms vismaz divkāršotos. Zināms, ka arī vairāki latvieši to veiksmīgi ir īstenojoši. Pagaidām gan viņi nav dalījušies ar stāstiem, cik lielu finansiālu veiksmi tas ir devis. Bet katrā ziņā aiz restēm viņi nav nokļuvuši un dzīvo, cepuri kuldami. Vienīgi, lai šo rituālu veiktu, ir jādodas visai garā ceļojumā – uz Japānu."/>
  </head>
  <body>
    <article>
      <h1>Kur un kā pareizi apmazgāt naudu? Sens japāņu ieteikums, kas ļautu kļūt vismaz divas reizes bagātākam</h1>
      <address><time datetime="2019-11-24T06:13:00+00:00">24 Nov 2019, 06:13</time> by <a rel="author">Elmārs Barkāns | Jauns.lv</a></address>
      <p>
        <b>Naudas apmazgāšana vai atmazgāšana pēc mūsdienu sapratnes skaitās krimināls noziegums, bet ir arī viena pavisam legāla iespēja apmazgāt naudu, lai tās apjoms vismaz divkāršotos. Zināms, ka arī vairāki latvieši to veiksmīgi ir īstenojoši. Pagaidām gan viņi nav dalījušies ar stāstiem, cik lielu finansiālu veiksmi tas ir devis. Bet katrā ziņā aiz restēm viņi nav nokļuvuši un dzīvo, cepuri kuldami. Vienīgi, lai šo rituālu veiktu, ir jādodas visai garā ceļojumā – uz Japānu.</b>
      </p>
      <figure>
        <iframe src="https://www.youtube.com/embed/jjAhbYnSPyI" width="560" height="315" data-service="Youtube" scrolling="no"/>
      </figure>
      <p>Lai palielinātu savu kapitālu, ir jādodas uz seno Japānas pilsētu Kamakuru, kurā ir likti pamati Japānas dzenbudismam un izveidojušās samuraju kastas. Kamakurā Zeniarai Benzatan tempļa alā atrodas avots, kurā, ticot senajām leģendām, apmazgājot naudu, to var dubultot – vēlamā summa jums nokritīs no debesīm. Jo vairāk naudas apmazgāsiet, jo lielāka būs bagātība!</p>
      <figure>
        <img src="https://i.jauns.lv/t/2019/11/22/1842719/950x0.jpg?v=1574430235"/>
        <figcaption>Aiz šiem Bentenai veltītā tempļa vārtiem visiem ir iespēja dubultot savu kapitālu. Ja tam ticēs, tad viss izdosies. (Foto: Vida Press)</figcaption>
      </figure>
      <p>Templī ir uzcelts templis Bentenai - budistu dievietei. Sensenos laikos japāņu meitene Hojo tajā mazgāja monētas, lūdzoties par savas ģimenes labklājību, un viņas lūgšanas tika uzklausītas. Un kopš tā laika tiek uzskatīts, ka, iztērējot naudu, kas tiek mazgāta šīs vietas avota ūdenī, daudzkārt palielināsies un atgriezīsies pie jums. Avots kļuva pazīstams kā "Zeniarai-mizu" (ūdens naudas mazgāšanai), kas nodrošina finansiālu labklājību.</p>
      <p>Lai palielinātu savu kapitālu, nav jābūt īpašām zināšanām. Jādodas pie tempļa kioska un jānopērk pīts groziņš, kurā ievietot apmazgājamo naudu vai rēķinus, kā arī svece un vīraks, kas jāaizkūpina rituāla laikā. Senie ticējumi vēsta, ka vislielākās laimes izredzes ir tad, ja jūs naudu mazgāsiet pavasarī. Tā kā vēl ir laiks kravāt ceļasomu.</p>
      <figure>
        <iframe src="https://www.youtube.com/embed/yqnujv7SoSw" width="560" height="315" data-service="Youtube" scrolling="no"/>
      </figure>
    </article>
  </body>
</html>