<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/violate.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T06:59:18+00:00"/>
    <meta property="og:title" content="Violate"/>
    <meta property="og:description" content="Il comitato Pari Opportunità istituito presso l'Ordine degli Avvocati di Messina organizza, per lunedì 25 novembre, la mostra &quot;Violate&quot;"/>
  </head>
  <body>
    <article>
      <h1>Violate</h1>
      <address><time datetime="2019-11-24T06:59:18+00:00">24 Nov 2019, 06:59</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>In occasione della giornata internazionale per l’eliminazione della violenza sulle donne istituita dall’Assemblea generale delle Nazioni Unite, lunedì 25 novembre a partire dalle 9, il comitato Pari Opportunità istituito presso l’Ordine degli Avvocati di Messina organizza la mostra “Violate”. Si tratta della riproduzione delle illustrazioni che Lelio Bonaccorso, autore delle tavole, nel 2013 donò all’iniziativa Posto Occupato quale personale contributo al contrasto a tutte le forme di violenza.</p>
      <p>“Violate” sono le donne ignorate, manipolate, abusate e assassinate. La mostra si compone di dieci illustrazioni, che rappresentano alcune modalità, fra le troppe, con le quali donne di ogni età e condizione subiscono un abuso.</p>
      <p>Nel corso della mattinata, alle 11 e 30, nell’atrio centrale del palazzo di Giustizia di Messina ci sarà un momento di sensibilizzazione e riflessione.</p>
    </article>
  </body>
</html>