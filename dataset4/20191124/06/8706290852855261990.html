<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/686100/ena-vima-pio-konta-stin-ermineia-tis-skoteinis-ylis-anakalypsan-t"/>
    <meta property="og:site_name" content="enikos.gr"/>
    <meta property="article:published_time" content="2019-11-24T06:25:00+00:00"/>
    <meta property="og:title" content="Ένα βήμα πιο κοντά στην ερμηνεία της σκοτεινής ύλης - Ανακάλυψαν την πέμπτη θεμελιώδη δύναμη της φύσης;"/>
    <meta property="og:description" content="Μπορεί να αλλάξει η αντίληψή για την υπόσταση και τη λειτουργία του σύμπαντος..."/>
  </head>
  <body>
    <article>
      <h1>Ένα βήμα πιο κοντά στην ερμηνεία της σκοτεινής ύλης - Ανακάλυψαν την πέμπτη θεμελιώδη δύναμη της φύσης;</h1>
      <address>
        <time datetime="2019-11-24T06:25:00+00:00">24 Nov 2019, 06:25</time>
      </address>
      <p>Πέμπτη, θεμελιώδη <a href="https://www.enikos.gr/international/529478/aftos-einai-o-megalyteros-kai-pio-leptomeris-xartis-tis-ylis-kai-">δύναμη της φύσης</a> ισχυρίζονται ότι ανακάλυψαν επιστήμονες από την Ουγγαρία που επισημαίνουν ότι αυτή η δύναμη μπορεί να αλλάξει την αντίληψή μας για το πώς λειτουργεί το<a href="https://www.enikos.gr/international/646185/i-skoteini-dynami-pou-efthynetai-gia-ti-diastoli-tou-sympantos"> σύμπαν.</a></p>
      <p>Το σύμπαν διέπεται από τέσσερις θεμελιώδεις δυνάμεις<i>:</i> Τη <b>βαρυτική</b>, την ελκτική δύναμη μεταξύ μαζών, η οποία είναι η ασθενέστερη όλων, αλλά έχει απεριόριστη ακτίνα δράσης και δεν είναι δυνατόν να αποτραπεί. Η <b>ασθενής πυρηνική</b> που έχει πολύ μικρή ακτίνα δράσης, η οποία σχετίζεται με την έκλυση ραδιενέργειας. Η <b>ηλεκτρομαγνητική</b>, η οποία σχετίζεται με το ακίνητο και το κινούμενο ηλεκτρικό φορτίο και είναι πολύ ισχυρή. Η <b>ισχυρή πυρηνική</b> είναι η πρώτη από τις αλληλεπιδράσεις που δεν εμφανίζονται άμεσα στη καθημερινή μας ζωή, είναι όμως υπεύθυνη για τη συγκρότηση των πυρήνων των ατόμων. Αυτή συγκρατεί τα πρωτόνια και τα νετρόνια ώστε να σχηματίσουν τον πυρήνα.</p>
      <p>Τώρα, οι επιστήμονες στην Ακαδημία Επιστημών στην Ουγγαρία υποστηρίζουν ότι παρατήρησαν μία πέμπτη δύναμη και αποκάλυψαν τα συμπεράσματά τους που δείχνουν τη δράση της δύναμης.</p>
      <p>Είδαν ένα διεγερμένο, αποσυντιθέμενο άτομο ηλίου που εκπέμπει φως όταν τα σωματίδια χωρίζονται με περίεργο τρόπο που δεν μπορούσε να εξηγηθεί από την τρέχουσα κατανόηση της φυσικής.</p>
      <figure>
        <img src="http://media.enikos.gr/data/photos/686100_4fcbc17a80-935c3743c7186fba.jpg"/>
      </figure>
      <p>Ήταν η δεύτερη φορά που η ερευνητική ομάδα με επικεφαλής τον Ατίλα Κρασζναχορκάι είδε αυτό το νέο σωματίδιο, το οποίο αποκάλεσε X17. Μάλιστα, εντόπισαν ότι η μάζα του είναι 17 μεγαελεκτρονβόλτ. Όπως τόνισε ο Κρασζναχορκάι στο CNΝ: "Το Χ17 μπορεί να είναι το σωματίδιο που συνδέει τον ορατό κόσμο με τη σκοτεινή ύλη".</p>
      <p>Καθηγητής φυσικής και αστρονομίας στο Πανεπιστήμιο της Καλιφόρνια, που παρακολούθησε στενά τη δουλειά των Ούγγρων, είπε ότι η ανακάλυψη αυτή μπορεί "να αλλάξει το παιχνίδι", προσθέτοντας ότι αν γινόταν να αναπαραχθεί αυτό θα ήταν χωρίς αμφιβολία για Νόμπελ.</p>
      <p>Η ανακάλυψη έρχεται τρία χρόνια μετά που η ουγγρική ομάδα εντόπισε μια ανωμαλία στη ραδιενεργή αποσύνθεση, υποδηλώνοντας την ύπαρξη ενός νέου σωματιδίου. Αν τα τεστ αποδειχθούν ακριβή, η ανακάλυψη θα μπορέσει να βελτιώσει την κατανόησή μας για την υπόσταση και τη λειτουργία του σύμπαντος.</p>
      <p>Κατά το πείραμα του 2016 η ομάδα αντιλήφθηκε ότι πέρα από τις τέσσερις θεμελιώδεις δυνάμεις της φύσης υπάρχει και μία πέμπτη. Κι ενώ η έρευνα του 2016 δεν έλαβε τη σημασία που της άξιζε, φυσικοί από το πανεπιστήμιο της Καλιφόρνια τη μελέτησαν και ανακάλυψαν πως η έρευνα ήταν ακριβής.</p>
      <figure>
        <img src="http://media.enikos.gr/data/photos/686100_a8c31e7970-ad73dc82f8c68a37.jpg"/>
      </figure>
      <p>Οι επιστήμονες διατύπωναν εδώ και δεκαετίες θεωρίες πως υπήρχε πέμπτη δύναμη αλλά δεν μπορούσαν να το αποδείξουν.</p>
      <p>Θεωρούν πλέον ότι μπορούν να εξηγήσουν τη σκοτεινή ύλη, η οποία είναι μία αόρατη ουσία που θεωρείται ότι αποτελεί πάνω από το 80 τοις εκατό της μάζας του σύμπαντος. Οι ερευνητές έχουν προτείνει αναρίθμητα σωματίδια εξωτικής ύλης περιλαμβανομένων και σκοτεινών φωτονίων που μεταφέρουν ηλεκτρομαγνητική ισχύ. Οι Ούγγροι επιστήμονες αναζητούσαν σκοτεινά φωτόνια με εκτόξευση πρωτονίων σε μία λεπτή λωρίδα λιθίου. Όπως το λίθιο απορροφούσε τα πρωτόνια, μεταμορφώθηκε σε μία ασταθή εκδοχή του βηρυλλίου, το οποίο αποσυντέθηκε ακόμη περισσότερο, δημιουργώντας ηλεκτρόνια και ποζιτρόνια. Μάλιστα, δημιουργήθηκαν περισσότερα ηλεκτρόνια και ποζιτρόνια από όσα αναμένονταν. Ο επικεφαλής της έρευνας υποστήριξε ότι αυτό το εξτρά υλικό δημιουργήθηκε από ένα σωματίδιο που είναι 34 φορές πιο βαρύ από το ηλεκτρόνιο.</p>
      <p>Με πληροφορίες από: Daily Mail, CNN</p>
      <related>
        <h4>σχετικά άρθρα</h4>
        <a href="http://www.enikos.gr/international/684065/eftiaxan-anthropino-derma-se-ergastirio-video%0A%20%20%20%20%0A"/>
        <a href="http://www.enikos.gr/international/682497/kravgi-agonias-gia-klimatiki-epeigousa-anagki-11200-epistimonon-a%0A%20%20%20%20%0A"/>
        <a href="http://www.enikos.gr/international/686004/grafei-istoria-sti-gallia-98chronos-giatros-arneitai-na-syntaxiod%0A%20%20%20%20%0A"/>
        <a href="http://www.enikos.gr/international/686048/antidraseis-gia-ta-31-ekat-dolaria-pou-plirose-o-bloumpergk-gia-t%0A%20%20%20%20%0A"/>
        <a href="http://www.enikos.gr/international/685962/ti-theoroun-magissa-giati-echei-19-dachtyla-sta-podia-kai-12-sta-%0A%20%20%20%20%0A"/>
        <a href="http://www.enikos.gr/international/686038/bolton-o-lefkos-oikos-mou-apagorefse-prosvasi-ston-prosopiko-mou-%0A%20%20%20%20%0A"/>
        <a href="http://www.enikos.gr/international/685934/afonos-o-elon-mask-stin-parousiasi-tou-cybertruck-tis-tesla-i-gka%0A%20%20%20%20%0A"/>
        <a href="http://www.enikos.gr/international/685948/thyma-tou-tzefri-epstain-ton-minyei-meta-thanaton-me-viase-epanei%0A%20%20%20%20%0A"/>
        <a href="http://www.enikos.gr/international/685958/mia-mama-opos-oles-oi-alles-i-keit-mintleton-photo-video%0A%20%20%20%20%0A"/>
      </related>
    </article>
  </body>
</html>