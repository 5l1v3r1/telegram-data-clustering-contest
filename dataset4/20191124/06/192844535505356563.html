<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1037447/"/>
    <meta property="og:site_name" content="Sanook"/>
    <meta property="article:published_time" content="2019-11-24T06:54:00+00:00"/>
    <meta property="og:title" content="ครั้งแรกในชีวิต! &quot;เป๊ป&quot; เสียสถิติครองบอลเหนือคู่แข่งตลอดการคุมทัพ"/>
    <meta property="og:description" content="ควันหลงศึกบิ๊กแมตช์ลูกหนังอังกฤษที่ &quot;เรือใบสีฟ้า&quot; แมนฯ ซิตี้ เป็นฝ่ายเปิดบ้านแซงเอาชนะ เชลซี ไปได้ 2-1 ในการแข่งขันฟุตบอล พรีเมียร์ลีก อังกฤษ เมื่อคืนวันเสาร์ที่ 23 พฤศจิกายน ที่ผ่านมาซึ่งหลังจบเกม ออปต้า เว็บไซต์รวบรวมสถิติในโลกกีฬาได้เผยตัวเลขที่ทำเอาแฟนๆ ต้องแปลกใจ หลังลูกทีมของ เป๊ป กวาร์ดิโอล่า มีสถิติการครองบอลแค่เพียง 46.74% เท่านั้น โดยตัวเลขนี้ถือเป็นเปอร์เซ็นต์การครองบอลที่ต่ำสุดในการคุมทีมของกุนซือชาวสเปน ตลอด 381 นัดบนลีกสูงสุดรวมทุกสโมสรสำหรับ เป๊ป กวาร์ดิโอล่า ถือเป็นเทรนเนอร์ที่ขึ้นชื่อในเรื่องของสไตล์การทำทีมแบบครองบอลบุกเข้ากดดันคู่แข่งตลอด โดยได้รับเสียงชื่นชมทั้งกับการคุม บาร์เซโลน่า, บาเยิร์น มิวนิค และ แมนเชสเตอร์ ซิตี้ ในปัจจุบันอย่างไรก็ตาม จากเกมล่าสุดกับการครองบอลได้เพียง 46.74% ทำให้ถือเป็นครั้งแรกที่ลูกทีมของ เป๊ป กวาร์ดิโอล่า ทำสถิติครองบอลน้อยกว่าคู่แข่งขัน แม้สุดท้ายจะเป็นฝ่ายเก็บชัยชนะได้ก็ตาม"/>
  </head>
  <body>
    <article>
      <h1>ครั้งแรกในชีวิต! "เป๊ป" เสียสถิติครองบอลเหนือคู่แข่งตลอดการคุมทัพ</h1>
      <address><time datetime="2019-11-24T06:54:00+00:00">24 Nov 2019, 06:54</time> by <a rel="author">Kaweesak P.</a></address>
      <p><b>ควันหลงศึกบิ๊กแมตช์ลูกหนังอังกฤษที่ "เรือใบสีฟ้า" <a href="http://www.sanook.com/sport/1037367/">แมนฯ ซิตี้</a> เป็นฝ่ายเปิดบ้านแซงเอาชนะ เชลซี ไปได้ 2-1 ในการแข่งขัน<a href="https://www.sanook.com/sport/">ฟุตบอล</a> <a href="https://sport.sanook.com/football/table/premierleague/">พรีเมียร์ลีก</a> อังกฤษ เมื่อคืนวันเสาร์ที่ 23 พฤศจิกายน ที่ผ่านมา</b><br/><br/>ซึ่งหลังจบเกม ออปต้า เว็บไซต์รวบรวมสถิติในโลก<a href="https://www.sanook.com/sport/">กีฬา</a>ได้เผยตัวเลขที่ทำเอาแฟนๆ ต้องแปลกใจ หลังลูกทีมของ เป๊ป กวาร์ดิโอล่า มีสถิติการครองบอลแค่เพียง 46.74% เท่านั้น โดยตัวเลขนี้ถือเป็นเปอร์เซ็นต์การครองบอลที่ต่ำสุดในการคุมทีมของกุนซือชาวสเปน ตลอด 381 นัดบนลีกสูงสุดรวมทุกสโมสร<br/><br/>สำหรับ เป๊ป กวาร์ดิโอล่า ถือเป็นเทรนเนอร์ที่ขึ้นชื่อในเรื่องของสไตล์การทำทีมแบบครองบอลบุกเข้ากดดันคู่แข่งตลอด โดยได้รับเสียงชื่นชมทั้งกับการคุม <a href="https://www.sanook.com/sport/tag/%E0%B8%9A%E0%B8%B2%E0%B8%A3%E0%B9%8C%E0%B9%80%E0%B8%8B%E0%B9%82%E0%B8%A5%E0%B8%99%E0%B9%88%E0%B8%B2">บาร์เซโลน่า</a>, บาเยิร์น มิวนิค และ แมนเชสเตอร์ ซิตี้ ในปัจจุบัน<br/><br/>อย่างไรก็ตาม จากเกมล่าสุดกับการครองบอลได้เพียง 46.74% ทำให้ถือเป็นครั้งแรกที่ลูกทีมของ เป๊ป กวาร์ดิโอล่า ทำสถิติครองบอลน้อยกว่าคู่แข่งขัน แม้สุดท้ายจะเป็นฝ่ายเก็บชัยชนะได้ก็ตาม</p>
    </article>
  </body>
</html>