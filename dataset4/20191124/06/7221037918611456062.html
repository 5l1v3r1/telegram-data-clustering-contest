<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/skandalin-gobegindeki-rahmi-turandan-ilginc-aciklama-gazeteciligi-birakacak-mi/927557"/>
    <meta property="og:site_name" content="medya faresi"/>
    <meta property="article:published_time" content="2019-11-24T06:55:00+00:00"/>
    <meta property="og:title" content="Skandalın göbeğindeki Rahmi Turan’dan ilginç açıklama: Gazeteciliği bırakacak mı?"/>
    <meta property="og:description" content="Sözcü gazetesi yazarı Rahmi Turan, Muharrem İnce’nin Beştepe’de Cumhurbaşkanı Recep Tayyip Erdoğan ile görüştüğü iddiasını içeren yazısını nasıl kaleme aldığını yazdı."/>
  </head>
  <body>
    <article>
      <h1>Skandalın göbeğindeki Rahmi Turan’dan ilginç açıklama: Gazeteciliği bırakacak mı?</h1>
      <h2>Sözcü gazetesi yazarı Rahmi Turan, Muharrem İnce’nin Beştepe’de Cumhurbaşkanı Recep Tayyip Erdoğan ile görüştüğü iddiasını içeren yazısını nasıl kaleme aldığını yazdı.</h2>
      <address>
        <time datetime="2019-11-24T06:55:00+00:00">24 Nov 2019, 06:55</time>
      </address>
      <p>Sözcü gazetesi yazarı Rahmi Turan, bugünkü köşesinde “Saray’a giden CHP’li yazısı nasıl yazdığını anlattı.</p>
      <p>“Saray'a daha önce de birçok siyasetçi gitmiştir. Bunların arasında CHP'li olanlar da vardır. Erdoğan'ın hem parti başkanı, hem de Cumhurbaşkanı olarak her kesimden siyasetçi ile görüşmesinden daha doğal ne var?” diyen Turan, “Buna rağmen, Muharrem İnce'nin Külliye'yi ziyaret ettiği haberi Türkiye çapında bir olay haline getirildi” dedi.</p>
      <p>20 yıllık gazeteci arkadaşından bilgiyi aldığını söyleyen Turan, hatasının belge istememek olduğunu söyledi.</p>
      <p>Turan yazısında şu ifadeleri kullandı:</p>
      <p>“Bu açıklama yazısını yazmak benim için görev oldu.</p>
      <p>Haber kaynağım!</p>
      <p>Büyük baskılara rağmen, meslek anlayışım gereği, haber kaynağımı açıklamıyordum… Fakat o arkadaş Odatv'ye:</p>
      <p>'Haber kaynağı ben değilim. Bunu söyleyenleri mahkemeye vereceğim' diye demeç verince gerçeğin açıklanması gerekti.</p>
      <p>Sevgili Talat Atilla… Ne vardı durup dururken “Haber kaynağı ben değilim” diye açıklama yapmak?</p>
      <p>Bunu çok garip buldum ve içtenlikle söylüyorum, ayıpladım!</p>
      <p>Ne yazık ki, kuralı Talat Atilla kardeşim bozdu, ben de üzülerek gerçeği açıklamak zorunda kaldım:</p>
      <p>Evet, 'Muharrem İnce, Saray'da Erdoğan'la görüştü' şeklindeki haberimin kaynağı Talat Atilla'dır.</p>
      <p>Güvendiğim bir arkadaşım, kardeşim ve başarılı bir meslektaşım olduğu için ona inandım.</p>
      <p>Burada bir gerçeğin de altını çizmek gerekir. Talat Atilla'ya da haberin başka bir kaynaktan geldiği kesin. Açıklar mı, bilemiyorum. Bu onun vereceği karara bağlı…</p>
      <p>Bana gelince, güvendiğim, inandığımdan, ondan belge istememek gibi bir hatada bulunduğum için kendimi affetmiyorum!”</p>
    </article>
  </body>
</html>