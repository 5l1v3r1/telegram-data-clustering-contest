<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/theft-in-three-houses-kachiguda-hyderabad-1-1-10610474.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T06:14:00+00:00"/>
    <meta property="og:title" content="మూడు ఇండ్లల్లో చోరీ.."/>
    <meta property="og:description" content="కాచిగూడ : వరుసగా మూడు ఇండ్లల్లో దొంగతనాలకు పాల్పడ్డారు. మొత్తం 19 తులాల బంగారం ఆభరణాలు, లక్ష నగదును దోచుకెళ్లారు. ఈ సం ఘటనలు కాచిగూడ పోలీస్‌స్టేషన్ పరిధిలో చోట"/>
  </head>
  <body>
    <article>
      <h1>మూడు ఇండ్లల్లో చోరీ..</h1>
      <address>
        <time datetime="2019-11-24T06:14:00+00:00">24 Nov 2019, 06:14</time>
      </address>
      <p>కాచిగూడ : వరుసగా మూడు ఇండ్లల్లో దొంగతనాలకు పాల్పడ్డారు. మొత్తం 19 తులాల బంగారం ఆభరణాలు, లక్ష నగదును దోచుకెళ్లారు. ఈ సం ఘటనలు కాచిగూడ పోలీస్‌స్టేషన్ పరిధిలో చోటుచేసుకున్నాయి. డీఐ యాదేందర్ కథనం ప్రకారం...బర్కత్‌పురలోని దివాకర్ అపార్ట్‌మెంట్‌లో కడియాల కొప్పేశ్వర్‌రావు, సువర్ణ సరోజినిదేవి దంపతులు నివాసముటున్నారు. వీరు హబ్సిగూడలో ఉన్న స్నేహితుడి ఇంటికి వెళ్లారు. తిరిగి రాగా తాళం పగులగొట్టి ఉంది. <br/><br/>బీరువాలో ఉన్న 8 తులాల బంగారు ఆభరణాలు, లక్ష రూపాయల నగదు కనిపించలేదు. పోలీసులకు సమాచారం అందించారు.అలాగే చప్పల్‌బజార్‌లో నివాసముండే గోవిందరావు కుమారుడు అంబదాస్ కుటుంబ సభ్యులతో కలిసి బంధువుల పెండ్లికి వెళ్లాడు. తిరిగి ఇంటికి రాగా, ఇంటి తాళం పగులగొట్టి ఉంది. 11 తులాల బంగారు ఆభరణాలు చోరీకి గురయ్యాయని గుర్తించారు. వెంటనే పోలీసులకు ఫిర్యాదు చేశారు. <br/><br/><br/>అలాగే రత్నానగర్‌లోని ఓ ఇంటి తాళం పగులగొట్టగా ఎలాంటి వస్తువులు లభించలేదు. నగదు, సొమ్ము కూడా దొరకలేదు. సమాచారం అందుకున్న పోలీసులు సంఘటన స్థలాలను పరిశీలించారు. ఈ మేరకు పోలీసులు కేసులు నమోదు చేసుకుని దర్యాప్తు చేస్తున్నారు.</p>
    </article>
  </body>
</html>