<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/horoscop-24-noiembrie-2019-vezi-ce-iti-rezerva-astrele-astazi_3059918.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T06:15:37+00:00"/>
    <meta property="og:title" content="HOROSCOP 24 noiembrie 2019: Vezi ce îți rezervă astrele astăzi"/>
    <meta property="og:description" content="Horoscop 24 noiembrie 2019. BerbecFelul în care te comporţi supără pe cei care te ascultă şi nu faci altceva decât să creezi animozităţi în jurul tău. Eşti stresat, se vede că ceva nu-ţi convine, dar chiar dacă ai motive să o faci pe supăratul, încearcă s"/>
  </head>
  <body>
    <article>
      <h1>HOROSCOP 24 noiembrie 2019: Vezi ce îți rezervă astrele astăzi</h1>
      <address><time datetime="2019-11-24T06:15:37+00:00">24 Nov 2019, 06:15</time> by <a rel="author">PUBLIKA.MD</a></address>
      <h3>Horoscop 24 noiembrie 2019. Berbec</h3>
      <p>Felul în care te comporţi supără pe cei care te ascultă şi nu faci altceva decât să creezi animozităţi în jurul tău. Eşti stresat, se vede că ceva nu-ţi convine, dar chiar dacă ai motive să o faci pe supăratul, încearcă să nu-ţi eliberezi nervii pe cei din jur, pentru că le strici şi lor tot cheful. Eşti implicat într-un fel de război cu toată lumea, dar nu eşti singurul în această situaţie, de parcă ai aduna alături de tine mai multe persoane cu acelaşi of, dorind să militaţi împreună pentru un drept sau pentru un scop. </p>
      <h3>Horoscop 24 noiembrie 2019. Taur</h3>
      <p>Atitudinea rigidă a unui prieten de lângă tine are efecte negative şi asupra ta, pentru că simţi imediat stările negative ale celor din jur. Devii şi tu la fel de sensibil, de speriat, de suspicios când îl vezi pe cel alături cât de pesimist priveşte unele lucruri şi în loc să lupţi cu emoţiile sale neplăcute, te laşi atras şi tu în aceeaşi zonă sumbră. Unul din voi trebuie să lupte cu depresia, cu emotivitatea aceasta negativă, cu apatia şi oboseala psihică, altfel transformaţi această zi într-un motiv de lacrimi şi suspine. </p>
      <h3>Horoscop 24 noiembrie 2019. Gemeni</h3>
      <p>Discută cu prietenul tău cel mai bun despre afaceri, pentru că s-ar putea să primeşti de la el nişte ponturi foarte profitabile, pe care chiar le poţi pune în aplicare cât de curând. Mai mult: poate vă asociaţi într-o activitate comună în care fiecare să-şi joace rolul care i se potriveşte cel mai bine: tu poţi deveni finanţatorul, sursa principală de capital, în timp ce el vine cu ideile, cu relaţiile, cu talentele sale din domeniul comunicării, care, trebuie să recunoşti, sunt esenţiale pentru a vă face cunoscută afacerea. </p>
      <h3>Horoscop 24 noiembrie 2019. Leu</h3>
      <p>Nu prea îţi place atmosfera acestei zile, ceva lipseşte pentru a te relaxa sau a te odihni mai mult. Apar veşti neplăcute sau situaţii neaşteptate care îţi strică toată plăcerea weekendului. Ai ceva probleme cu părinţii sau, când îţi faci calcule în legătură cu bugetul familiei, ajungi la concluzii de-a dreptul îngrijorătoare. Discuţi cu partenerul despre viitoarele voastre cheltuieli şi îţi dai seama că nu vei face faţă tuturor facturilor şi datoriilor fără a lua de pe acum unele măsuri mai drastice de economisire.</p>
      <h3>Horoscop 24 noiembrie 2019. Fecioară</h3>
      <p>Un noroc de milioane apare din senin şi îţi dă putere, altă atitudine în faţa rivalilor tăi. Te simţi mai tare decât toţi, pentru că ai acest as în mânecă de care vei şti să te foloseşti în momentul culminant al unei acţiuni foarte importante. Ai toate şansele să te remarci, să fii primul într-o competiţie, să îţi atingi un mare ţel, dar succesul depinde de un cumul de factori printre care îndrăzneală, baftă şi forţă de a gestiona situaţia.</p>
      <h3>Horoscop 24 noiembrie 2019. Balanță</h3>
      <p>În interiorul tău e o furtună de trăiri şi de gânduri greu de controlat ce te face să te comporţi ciudat. Mulţi vor interpreta greşit atitudinea ta, pentru că, din cauza stresului, eşti mai tăcut, mai retras, mai pasiv, fără să faci nimic, ca să nu strici ceva. Mulţi vor spune că eşti slab, că e un semn de teamă sau de laşitate ceea ce afişezi tu, dar tu consideri că e mai înţelept să stai pe margine, fără să intervii, mai ales atunci când atmosfera e încărcată. </p>
      <h3>Horoscop 24 noiembrie 2019. Scorpion</h3>
      <p>Te afli într-un anturaj preponderent feminin, dar în care nu te simţi prea în largul tău, de parcă nu s-ar discuta lucruri care să te intereseze şi pe tine. Faci cumva opinie separată, chiar dacă eşti de acelaşi sex ca tovarăşele tale, pentru că tu ai cu totul alte probleme pe cap. Se discută despre cumpărături, despre preţuri, despre activităţi mondene, or tu eşti acum stresat de cu totul alte aspecte. </p>
      <h3>Horoscop 24 noiembrie 2019. Săgetător</h3>
      <p>Dacă nu ai avut până acum preocupări din zona scrisului, trebuie să începi de undeva. De la o scrisoare pe care să ţi-o scrii ţie şi eventual să ţi-o trimiţi tot şie, în care să-ţi exprimi dorinţele, visele, scopurile, şi vei avea surprize: nu numai că ţi se vor lega uşor cuvintele, dar parcă şi transpare o scânteie de talent pe acolo. Poate fi un moment uimitor să (re)descoperi plăcerea scrisului, de la cel mai mic text… pâna la cea mai minunată operă. </p>
      <h3>Horoscop 24 noiembrie 2019. Capricorn</h3>
      <p>Profită de un răgaz pentru a-ţi aduna forţele sau a analiza la rece nivelul la care ai ajuns într-un proiect de anvergură. Ai muncit mult până şi eşti în punctul în care poţi spune destul de clar încotro te îndrepţi şi ce ai realizat. Chiar dacă azi nu se mai mişcă nimic, e bine să mai stai un pic, pentru că o zi de pauză îţi este de folos pentru a privi logic şi detaşat situaţia. Vei descoperi ceea ce te ţine pe loc, ba chiar ai putea primi informaţii sau sfaturi salvatoare care te vor duce într-o direcţie promiţătoare.</p>
      <h3>Horoscop 24 noiembrie 2019. Vărsător</h3>
      <p>Nu eşti în toane prea bune iar cei care îţi ţin companie toarnă şi ei gaz pe foc, cu riscul de a avea o zi ratată. Totul porneşte de la atitudinea negativistă şi pesimistă cu care îţi începi ziua şi, colac peste pupăză, apar tot felul de alte motive de supărare pe parcurs. Dai mereu de oameni trişti, împovăraţi de tot felul de probleme, şi, adunându-le cu ale tale, transformaţi orice discuţie într-un cor al plângerii la care fiecare îşi aduce contribuţia. </p>
      <h3>Horoscop 24 noiembrie 2019. Pești</h3>
      <p>Se apropie un eveniment, deocamdată îndepărtat, dar care deja îţi inspiră o stare psihică ciudată. E tracul de dinaintea unui moment extrem de important, dar tocmai pentru că mai e destul până atunci, poţi pregăti terenul ireproşabil ca toate să iasă ca la carte. Controlează-ţi trăirile emoţionale, pentru că succesul acestei acţiuni depinde enorm de capacitatea ta de a te organiza din timp şi să urmezi întocmai nişte reguli foarte bine stabilite. Vei fi mândru de rezultate, pentru că deţii toate calităţile pentru un succes deplin.</p>
    </article>
  </body>
</html>