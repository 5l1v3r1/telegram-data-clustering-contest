<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/dobbenetes-mennyisegu-mereggel-vegezte-ki-ferjet-a-hutlen-gyori-asszony/187235"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T06:30:00+00:00"/>
    <meta property="og:title" content="Döbbenetes mennyiségű méreggel végezte ki férjét a hűtlen győri asszony"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Döbbenetes mennyiségű méreggel végezte ki férjét a hűtlen győri asszony</mark>
      </h1>
      <address><time datetime="2019-11-24T06:30:00+00:00">24 Nov 2019, 06:30</time> by <a rel="author">Bors</a></address>
      <p>
        <b>Harminc évnyi házasság után fiatal szeretőjéhez akart költözni egy győri asszony, ezért méltatlankodó férjét altatókkal és ipari mennyiségű káliumtablettával végezte ki. N. K. most életfogytiglani börtönnel számolhat. </b>
        <b>Harminc évnyi házasság után fiatal szeretőjéhez akart költözni egy győri asszony, ezért méltatlankodó férjét altatókkal és ipari mennyiségű káliumtablettával végezte ki. N. K. most életfogytiglani börtönnel számolhat.</b>
      </p>
      <p>A házasság három közösen töltött évtized után megromlott, az asszony 2014-től társkeresőkön ismerkedett, többször is félrelépett. 2018-ban végül végső döntésre jutott, miután egy húsz évvel fiatalabb férfiben megtalálta új szerelmét.</p>
      <p>Az asszony közölte férjével, hogy el akar válni, a férfi azonban hallani sem akart erről, arról sem, hogy kiköltözzön közös otthonukból. A nő ezek után határozta el, hogy végez párjával, méghozzá gyógyszerek segítségével.</p>
      <p>Valóságos ámokfutásba kezdett: először pulzusszabályozó gyógyszereiből adott neki hatalmas adagot, ezekre azt hazudta, hogy vitaminok. A férfi ekkor – bár az agya elborult, hallucinált, tört és zúzott – nem halt bele a túladagolásba. Felesége így ismét próbálkozott: ekkor fürdőző férjének öt altatót adott, miután ez nem ütötte ki, újabb ötöt vetetett be vele, majd a kábult férfit megpróbálta a kádban víz alá nyomni. Az asszony terve ezúttal is kudarcot vallott, ugyanis nem bírt exe testi erejével.</p>
      <figure>
        <img src="http://media.borsonline.hu/cikk/20/192849/big-lead/650x360/2032887_pills-384846-960-720.jpg"/>
        <figcaption>Képünk illusztráció © Pixabay</figcaption>
      </figure>
      <p>Harmadszorra már patikus ismerőséhez fordult, akitől vett három doboz, azaz összesen 90 darab kálium-R tablettát. Otthon először ismét altatókkal bódította el a férfit, aztán a káliumból nem kevesebbet, mint 75-öt erőszakolt le a torkán hidegvérrel, majd szó nélkül magára hagyta a haldokló férjét, és dolgozni ment. Munkából csak hat órával később ért haza, ekkor férjének már csak a holttestét találták meg. Azonban kiderült, hogy a gyilkos tabletták hatása olyan erős volt, hogy a begyógyszerezés után már egy órával meghalt.</p>
      <p>A nőre életfogytig tartó fegyházat kértek, ugyanis előre kitervelten, nyereségvágyból elkövetett emberöléssel vádolják, az ítéletre szerdán kerül sor.</p>
    </article>
  </body>
</html>