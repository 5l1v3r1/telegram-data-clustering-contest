<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-petrol-diesel-becomes-expensive-for-the-third-day-know-what-is-the-petrol-diesel-price-in-your-city-2865535.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T06:37:22+00:00"/>
    <meta property="og:title" content="लगातार तीसरे दिन महंगा हुआ पेट्रोल, जानें आपके शहर में क्या है रेट"/>
    <meta property="og:description" content="पेट्रोल के दाम में रविवार को लगातार तीसरे दिन वृद्धि जारी रही, जबकि डीजल के दाम में उपभोक्ताओं को लगातार दूसरे दिन राहत मिली। पेट्रोल की कीमत फिर दिल्ली, कोलकाता और मुंबई में 10 पैसे जबकि चेन्नई..."/>
  </head>
  <body>
    <article>
      <h1>लगातार तीसरे दिन महंगा हुआ पेट्रोल, जानें आपके शहर में क्या है रेट</h1>
      <address><time datetime="2019-11-24T06:37:22+00:00">24 Nov 2019, 06:37</time> by <a rel="author">एजेंसी ,नई दिल्ली</a></address>
      <p>पेट्रोल के दाम में रविवार को लगातार तीसरे दिन वृद्धि जारी रही, जबकि डीजल के दाम में उपभोक्ताओं को लगातार दूसरे दिन राहत मिली। पेट्रोल की कीमत फिर दिल्ली, कोलकाता और मुंबई में 10 पैसे जबकि चेन्नई में 11 पैसे प्रति लीटर बढ़ गई है। लेकिन डीजल के दाम दिल्ली और कोलकाता में छह पैसे जबकि मुंबई और चेन्नई में सात पैसे प्रति लीटर कम हो गए हैं।</p>
      <p>तीन दिनों में देश की राजधानी दिल्ली में पेट्रोल 34 पैसे लीटर महंगा हो गया है जबकि लगातार दो दिनों की कटौती के बाद दिल्ली में डीजल की कीमत 11 पैसे प्रति लीटर कम हो गई है। इंडियन ऑयल की वेबसाइट के अनुसार, दिल्ली, कोलकता, मुंबई और चेन्नई में पेट्रोल का दाम बढ़कर क्रमश: 74.54 रुपये, 77.22 रुपये, 80.20 रुपये और 77.49 रुपये प्रति लीटर हो गया है। हालांकि चारों महानगरों में डीजल की कीमत घटकर क्रमश: 65.73 रुपये, 68.14 रुपये, 68.94 रुपये और 69.47 रुपये प्रति लीटर पर बनी हुई है। पेट्रोल की कीमत दो अक्टूबर 2019 के बाद के सबसे उंचे स्तर पर है जब दिल्ली, कोलकाता, मुंबई और चेन्नई में पेट्रोल क्रमश: 74.61 रुपये, 77.23 रुपये, 80.21 रुपये और 77.50 रुपये लीटर था। </p>
    </article>
  </body>
</html>