<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321887/Vluchtende-bestuurder-rijdt-op-een-boom-tijdens-politieachtervolging-bij-Deventer"/>
    <meta property="og:site_name" content="RTV Oost"/>
    <meta property="article:published_time" content="2019-11-24T06:45:19+00:00"/>
    <meta property="og:title" content="Vluchtende bestuurder rijdt op een boom tijdens politieachtervolging bij Deventer"/>
    <meta property="og:description" content="Een politieachtervolging op de IJsseldijk tussen Olst en Deventer is ge&amp;euml;indigd in een eenzijdig ongeluk. Het ging mis toen een vluchtende automobilist rond half twee Deventer binnenreed. In een bocht verloor de man de macht over het stuur en knalde hij op een boom. De auto vloog daarop in brand."/>
  </head>
  <body>
    <article>
      <h1>Vluchtende bestuurder rijdt op een boom tijdens politieachtervolging bij Deventer</h1>
      <address>
        <time datetime="2019-11-24T06:45:19+00:00">24 Nov 2019, 06:45</time>
      </address>
      <slideshow>
        <figure>
          <img src="https://imgo.rgcdn.nl/dfa6f216bfdd475aacbd7fff7acb7130/opener/Politieachtervolging-eindigt-in-crash-op-IJsseldijk.jpg?v=Jkkx9GzmvkPq2DE2Nx1GPA2"/>
        </figure>
        <figure>
          <img src="https://imgo.rgcdn.nl/f1f1d3183d134c61bf372d11a290b2ce/opener/Politie-blust-brandend-voertuig-Foto-News-United-Rens-Hulman.jpg?v=y5ncl0-rKStc55PLR7eoVQ2"/>
        </figure>
        <figure>
          <img src="https://imgo.rgcdn.nl/f1f1d3183d134c61bf372d11a290b2ce/opener/Politie-blust-brandend-voertuig-Foto-News-United-Rens-Hulman.jpg?v=y5ncl0-rKStc55PLR7eoVQ2"/>
        </figure>
        <figure>
          <img src="https://imgo.rgcdn.nl/b09c45d3e8c541f3bf076188c5e770db/opener/Verdachte-wordt-in-bedwang-gehouden-Foto-News-United-Rens-Hulman.jpg?v=mCRFaHswdu4oc2h4e1UMHg2"/>
        </figure>
        <figure>
          <img src="https://imgo.rgcdn.nl/b09c45d3e8c541f3bf076188c5e770db/opener/Verdachte-wordt-in-bedwang-gehouden-Foto-News-United-Rens-Hulman.jpg?v=mCRFaHswdu4oc2h4e1UMHg2"/>
        </figure>
        <figure>
          <img src="https://www.rtvoost.nl/graphic/321887/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/321887/StaticMap/Opener.jpeg"/>
        </figure>
        <figcaption>Politie blust brandend voertuig (Foto: News United / Rens Hulman)</figcaption>
      </slideshow>
      <p>Een politieachtervolging op de IJsseldijk tussen Olst en Deventer is geëindigd in een eenzijdig ongeluk. Het ging mis toen een vluchtende automobilist rond half twee Deventer binnenreed. In een bocht verloor de man de macht over het stuur en knalde hij op een boom. De auto vloog daarop in brand.</p>
      <p>Agenten hebben de verdachte uit de auto getrokken en aangehouden. Met brandblussers hebben ze het vuur geblust. De man is naast de auto in bedwang gehouden tot hij met een ambulance naar het ziekenhuis kon worden gebracht. Hoe ernstig zijn verwondingen zijn is niet bekend.</p>
      <p>Ook is niet duidelijk waarom de man op de vlucht sloeg. Hij werd door drie politieauto's achterna gezeten.</p>
      <p>
        <b>Onderzoek</b>
      </p>
      <p>De IJsseldijk bij Deventer is urenlang dicht geweest voor onderzoek. Omdat de verdachte tijdens een politieachtervolging tegen een boom reed, wordt onderzoek gedaan naar de rol van de agenten. Dit wordt gedaan door een andere politieregio om partijdigheid uit te sluiten.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Vluchtende+bestuurder+rijdt+op+een+boom+tijdens+politieachtervolging+bij+Deventer">06 - 57 03 33 33</a>.</aside>
    </article>
  </body>
</html>