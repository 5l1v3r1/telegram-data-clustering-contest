<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/incidente-mortale-in-un-officina-di-paderno-dugnano-137-956325.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T06:20:14+00:00"/>
    <meta property="og:title" content="Incidente mortale in un'officina di Paderno Dugnano"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">milano</h6>
      <h1>Incidente mortale in un'officina di Paderno Dugnano</h1>
      <h2>La vittima è il titolare, rimasto schiacciato sotto un furgone</h2>
      <address>
        <time datetime="2019-11-24T06:20:14+00:00">24 Nov 2019, 06:20</time>
      </address>
      <p>Incidente mortale in un'officina di Paderno Dugnano, nel Milanese.</p>
      <p>Il titolare, Luciano Zago, 55 anni, è rimasto schiacciato da un furgone che stava controllando. Nessuno ha assistito alla scena poiché l'uomo era in quel momento da solo, l'allarme è stato lanciato dai familiari che ieri sera lo attendevano per cena.</p>
      <p>Quando non lo hanno visto hanno avvisato le forze dell'ordine. Sul posto sono arrivati i carabinieri di Sesto San Giovanni, i Vigili del fuoco e i soccorritori del 118, ma nulla hanno potuto fare per salvargli la vita.</p>
      <p>Secondo una prima ricostruzione della tragedia, il ponte idraulico su cui era stato sistemato il furgone avrebbe ceduto, schiacciando Zago.</p>
      <p>Sua moglie, quando ha raggiunto l'officina, appreso quanto accaduto ha avuto un malore.</p>
      <p>(Unioneonline/s.s.)</p>
    </article>
  </body>
</html>