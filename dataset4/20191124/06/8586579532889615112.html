<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/100-metre-iki-teker-ustunde-gidip-devrildi-257667h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T06:49:00+00:00"/>
    <meta property="og:title" content="100 metre iki teker üstünde gidip devrildi"/>
    <meta property="og:description" content="İstanbul Esenyurt'ta sürücüsünün direksiyon hakimiyetini kaybettiği otomobil, elektrik direğine çarpıp iki teker üzerinde 100 metre ilerledikten sonra bir AVM'in otopark giriş tabelasına çarpıp devrildi. Kazada sürücü yaralandı."/>
  </head>
  <body>
    <article>
      <h1>100 metre iki teker üstünde gidip devrildi</h1>
      <address><time datetime="2019-11-24T06:49:00+00:00">24 Nov 2019, 06:49</time> by <a rel="author">Yeni Çağ Gazetesi</a></address>
      <p>
        <b>İstanbul Esenyurt'ta sürücüsünün direksiyon hakimiyetini kaybettiği otomobil, elektrik direğine çarpıp iki teker üzerinde 100 metre ilerledikten sonra bir AVM'in otopark giriş tabelasına çarpıp devrildi. Kazada sürücü yaralandı.</b>
      </p>
      <p>Kaza saat 23.00 sıralarında meydana geldi. Avcılar'dan Beylikdüzü yönüne D-100 Karayolu'nda ilerleyen otomobilin sürücüsü Sercan Özel, 34 RP 9679 plakalı otomobilin direksiyon hakimiyetini henüz belirlenemeyen bir nedenle kaybetti. Yol kenarındaki elektrik direğine çarpan otomobil iki lastiğinin üzerinde yaklaşık 100 metre gittikten sonra yolun kenarında bulunan bir AVM'nin otopark giriş tabelasına çarparak devrildi. Yaralı sürücü, çevredekiler tarafından araçtan çıkarıldı. Çağrılan 112 Ambulansı ile Beylikdüzü'ndeki bir hastaneye kaldırılan yaralı tedavi altına alındı. Kaza yerine sevk edilen itfaiye ekipleri yan duran araçtaki aküyü keserek olası yangını önlerken, araç içerisinde ve yanında bira kutuları olduğu görüldü. Kaza ile ilgili soruşturmaya devam ediliyor.</p>
      <related>
        <a href="https://www.yenicaggazetesi.com.tr/istanbul-barajlarinda-korkutan-goruntu-253830h.htm"/>
        <a href="https://www.yenicaggazetesi.com.tr/mecidiyekoyde-kaza-arac-ters-dondu-253116h.htm"/>
      </related>
    </article>
  </body>
</html>