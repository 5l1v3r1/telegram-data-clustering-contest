<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/derzhdep-oprilyudniv-mayzhe-100-storinok-dokumentiv-pro-vidnosini-mizh-ssha-ta-ukrajinoyu-novini-ukrajini-50055351.html"/>
    <meta property="og:site_name" content="НВ"/>
    <meta property="article:published_time" content="2019-11-24T06:31:00+00:00"/>
    <meta property="og:title" content="Держдеп оприлюднив майже 100 сторінок документів про відносини між США та Україною"/>
    <meta property="og:description" content="Держдепартамент США оприлюднив майже 100 сторінок документів, які стосуються відносин з Україною."/>
  </head>
  <body>
    <article>
      <h1>Держдеп оприлюднив майже 100 сторінок документів про відносини між США та Україною</h1>
      <h2>Держдепартамент США оприлюднив майже 100 сторінок документів, які стосуються відносин з Україною.</h2>
      <address>
        <time datetime="2019-11-24T06:31:00+00:00">24 Nov 2019, 06:31</time>
      </address>
      <p>Про це повідомляє <a href="https://www.americanoversight.org/state-department-releases-ukraine-documents-to-american-oversight">American Oversight</a>, на позов якого були надані документи.</p>
      <p>Серед документів — електронні листи, що «підтверджують численні контакти у травні 2019 року держсекретаря Майка Помпео та адвоката Трампа Джуліані».</p>
      <p>«Ми бачимо, чому Майк Помпео відмовився надавати цю інформацію Конгресу. Бо це письмові докази того, що Джуліані звертався до держсекретаря, аби сприяти брудній кампанії проти посла США (Марі Йованович — ред.)», — зазначив у поясненні виконавчий директор American Oversight Остін Еверс.</p>
      <p>На думку American Oversight, приховування певних матеріалів доводить, що Білий дім перешкоджає правосуддю.</p>
      <p>«Це переконливо доводить, що адміністрація перешкоджає правосуддю», — наголошують в American Oversight.</p>
      <p>Документи, зокрема, свідчать про телефонну розмову Руді Джуліані та Майка Помпео 26 березня 2019 року. E-mail від 28 березня містить список запланованих дзвінків до Помпео, зокрема від Джуліані на 29 березня, та від члена Палати представників Девіна Нуньєса — на 1 квітня.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png&amp;stamp=1&amp;q=85&amp;w=115"/>
      </figure>
      <p>Іван Яковина<br/>Справа Трампа тріщить по швах</p>
      <p>Серед документів є також лист шести колишніх послів США в Україні до Держдепу, в якому висловлюється стурбованість щодо атак на Марі Йованович.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Читайте також:<br/><a href="https://nv.ua/ukr/world/countries/tramp-zayaviv-shcho-yovanovich-ne-hotila-povisiti-yogo-foto-novini-ssha-50055272.html">&amp;nbsp«Ця жінка не була ангелом». Трамп заявив, що Йованович не хотіла повісити його фотографію в посольстві</a></p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син його головного конкурента на президентських виборах Джо Байдена Хантер.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск спеціального розслідування для імпічменту</a> Трампа за тиск на президента України.</p>
    </article>
  </body>
</html>