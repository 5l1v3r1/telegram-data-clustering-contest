<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Pilka-nozna/191129704-Lechia-wygrywa-Flavio-Paixao-zapisuje-sie-w-historii.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-24T06:34:31+00:00"/>
    <meta property="og:title" content="Lechia wygrywa, Flavio Paixao zapisuje się w historii"/>
    <meta property="og:description" content="Lechia Gdańsk wygrała z ŁKS-em Łódź 3:1 w meczu 16. kolejki Ekstraklasy. Dwa gole dla Lechii zdobył Flavio Paixao, który z 68 golami strzelonymi w rozgrywkach Ekstraklasy stał się najskuteczniejszym obcokrajowcem w jej historii - czytamy w Onecie."/>
  </head>
  <body>
    <article>
      <h1>Lechia wygrywa, Flavio Paixao zapisuje się w historii</h1>
      <address><time datetime="2019-11-24T06:34:31+00:00">24 Nov 2019, 06:34</time> by <a rel="author">arb</a></address>
      <p>
        <b>Lechia Gdańsk wygrała z ŁKS-em Łódź 3:1 w meczu 16. kolejki Ekstraklasy. Dwa gole dla Lechii zdobył Flavio Paixao, który z 68 golami strzelonymi w rozgrywkach Ekstraklasy stał się najskuteczniejszym obcokrajowcem w jej historii - czytamy w Onecie.</b>
      </p>
      <p>Lepiej mecz zaczął ŁKS, który już w 9. minucie wyszedł na prowadzenie po golu Jana Sobocińskiego, który wykorzystał zamieszanie w polu karnym po wrzutce z rzutu wolnego -<a href="https://sport.onet.pl/pilka-nozna/ekstraklasa/lechia-gdansk-lepsza-od-lks-lodz-or-pko-ekstraklasa/s887sm0"> relacjonuje Onet.</a></p>
      <p>W 14. minucie ŁKS mógł podwyższyć prowadzenie, ale świetnej okazji nie wykorzystał Dani Ramirez.</p>
      <p>Lechia wyrównała w 23. minucie - wrzutkę w pole karne przedłużył głową Sławomir Peszko, a piłkę do bramki wbił Lukas Haraslin.</p>
      <p>Cztery minuty później Lechia już prowadziła - Paixao wykorzystał podanie Jarosława Kubickiego i pokonał Arkadiusza Malarza.</p>
      <p>Na początku drugiej połowy po raz kolejny akcja Kubicki-Paixao zakończyła się golem - Kubicki zagrywał spod linii, a Paixao przelobował Malarza.</p>
      <p>W 62. minucie Paixao strzelił trzeciego gola, ale po wideoweryfikacji sędzia nie uznał go, uznając, iż akcja została spalona. Chwilę później arbiter nie uznał też bramki Rafała Wolskiego. W końcówce meczu sędzia podyktował rzut karny dla Lechii, ale po wideoweryfikacji zmienił decyzję.</p>
      <p>W innym sobotnim meczu Ekstraklasy Korona Kielce wygrała z Rakowem Częstochowa 3:0 i dzięki wygranej uciekła ze strefy spadkowej - <a href="https://sport.onet.pl/pilka-nozna/ekstraklasa/pko-ekstraklasa-korona-kielce-rakow-czestochowa-relacja-z-meczu/q7pf8e1">informuje Onet.</a></p>
    </article>
  </body>
</html>