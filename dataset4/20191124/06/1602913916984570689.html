<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/sectorul-outsourcing-romania-ajuns-131-000-angajati-spera-crestere-10-2020-salariile-inceput-industria-business-services-30-mari-comparativ-minimul-economie-angajatii-studii-superioare-adica-1-800-18606418"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T06:02:00+00:00"/>
    <meta property="og:title" content="Sectorul de outsourcing din România a ajuns la 131.000 de angajaţi şi speră la o creştere de 10% în 2020. Salariile de început în industria de business services sunt cu 30% mai mari comparativ cu minimul pe economie pentru angajaţii cu studii superioare, adică 1.800 de lei net (377 de euro)"/>
    <meta property="og:description" content="Industria de outsourcing din România cuprinde 280 de companii cu 131.000 de persoane, circa 2,4% din populaţia activă a României. Pentru anul viitor, Asociaţia Business Service Leaders (ABSL) estimează că numărul de angajaţi va creşte cu circa 10%. Cele mai căutate calificări în industrie sunt limbile străine, abilităţile tehnice şi cunoştinţele financiare."/>
  </head>
  <body>
    <article>
      <h1>Sectorul de outsourcing din România a ajuns la 131.000 de angajaţi şi speră la o creştere de 10% în 2020. Salariile de început în industria de business services sunt cu 30% mai mari comparativ cu minimul pe economie pentru angajaţii cu studii superioare, adică 1.800 de lei net (377 de euro)</h1>
      <address><time datetime="2019-11-24T06:02:00+00:00">24 Nov 2019, 06:02</time> by <a rel="author" href="https://www.zf.ro/autor/ramona-cornea" target="_blank">Ramona Cornea</a></address>
      <p>Industria de outsourcing din România cuprinde 280 de companii cu 131.000 de persoane, circa 2,4% din populaţia activă a României. Pentru anul viitor, Asociaţia Business Service Leaders (ABSL) estimează că numărul de angajaţi va creşte cu circa 10%. Cele mai căutate calificări în industrie sunt limbile străine, abilităţile tehnice şi cunoştinţele financiare.</p>
      <p>Salariile de început în industria de business services sunt cu 30% mai mari comparativ cu minimul pe economie pentru angajaţii cu studii superioare, conform ABSL. Salariul minim brut pentru angajaţii cu studii superioare este de 2.350 de lei, respectiv 1.413 (296 de euro) de lei net, ceea ce înseamnă că salariul brut de început în industrie este de 3.055 de lei, respectiv 1.800 (377 de euro) de lei net.</p>
      <p>„Am văzut cum sectorul de servicii de business din România s-a dezvoltat, s-a diversificat şi a evoluat în un element important în motorul economiei locale. Sectorul de servicii de business a ajuns la 280 de companii şi mai mult de 131.000 de angajaţi, ceea ce reprezintă mai mult de 2% din piaţa muncii din România în momentul acesta şi avem veşti bune şi pentru anul 2020, sperăm să creştem cu 9,6%. Cu 2,4% din populaţia activă a României şi o valoare estimată a veniturilor de 4.5 miliarde de euro, această industrie relativ nouă este cea pe care trebuie să o urmărim“, a declarat Dragoş Ştefan, preşedintele ABSL, în cadrul conferinţei „Every human step takes us to the digital evolution“.</p>
      <p>Industria serviciilor de business a generat anul trecut venituri de peste 4,5 miliarde euro, în creştere cu 12,5% comparativ cu anul precedent, ajungând la peste 2% din PIB, conform unui studiu anual realizat de Asociaţia Business Service Leaders în parteneriat cu compania de audit şi consultanţă KPMG.</p>
      <p>
        <a href="https://www.businessmagazin.ro/actualitate/sectorul-outsourcing-romania-ajuns-131-000-angajati-spera-crestere-10-2020-salariile-inceput-industria-business-services-30-mari-comparativ-minimul-economie-angajatii-studii-superioare-adica-1-800-18593773?fbclid=IwAR2j6oZtd8MROppjQ17f78M8HiqXk8wd2HLg_pBgUMzY9jG6Z1Wk1rpH46c">Citiţi continuarea pe www.businessmagazin.ro</a>
      </p>
    </article>
  </body>
</html>