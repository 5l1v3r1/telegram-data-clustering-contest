<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301189/%D9%85%D9%88%D8%B3%D8%B3%D9%87-%D8%AE%DB%8C%D8%B1%DB%8C%D9%87-%D8%A7%D9%85%D8%AF%D8%A7%DA%AF%D8%B1%D8%A7%D9%86-%D8%B9%D8%A7%D8%B4%D9%88%D8%B1%D8%A7-%D8%AF%D8%B1-%D8%A7%DB%8C%D9%84%D8%A7%D9%85-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:01:29+00:00"/>
    <meta property="og:title" content="موسسه خیریه امداگران عاشورا در ایلام افتتاح شد"/>
    <meta property="og:description" content="ایسنا/ایلام با حضور مشاور وزیر بهداشت در امور بهداری بیست و هفتمین موسسه خیریه امداگران عاشورا در ایلام افتتاح شد."/>
  </head>
  <body>
    <article>
      <h1>موسسه خیریه امداگران عاشورا در ایلام افتتاح شد</h1>
      <address>
        <time datetime="2019-11-24T06:01:29+00:00">24 Nov 2019, 06:01</time>
      </address>
      <p>ایسنا/ایلام با حضور مشاور وزیر بهداشت در امور بهداری بیست و هفتمین موسسه خیریه امداگران عاشورا در ایلام افتتاح شد.</p>
      <p>سردار «نصرالله فتحیان» مدیرعامل موسسه خیریه امداگران عاشورا در این مراسم، اظهار کرد: خیّرین فعال در حوزه درمان با ایجاد این موسسه به کمک بیماران آمده‌اند تا باری مالی از دوش آنها بردارند.<br/>وی گفت: این موسسه غیرسیاسی ،غیردولتی و انجمنی مردم‌نهاد برپایه مشارکت افراد خیّر است که در راستای خدمات‌رسانی به بیماران ایجاد شده است.<br/>مدیرعامل موسسه خیریه امدادگران گفت: این موسسه و خیّرین آن یک پشتوانه محکم برای بیماران نیازمند و پزشکان عضو این موسسه است که با همکاری و مشارکت بسیج جامعه پزشکی، جمعیت هلال احمر و دانشگاه علوم پزشکی در خدمت بیماران است.<br/>فتحیان افزود: خدمات این موسسه همگام با سیاست‌های نظام سلامت در بخش‌های مختلف درمانی در خدمت بیماران است و بسیاری از پزشکان به صورت داوطلبانه در این موسسه مشارکت دارند.<br/>وی تاکید کرد. شفافیت در خدمات درمانی، مسائل مالی و اخلاقی از موازین و فاکتورهای این موسسه است که همه اعضای آن به این موازین پایبند هستند.</p>
      <p>انتهای پیام</p>
    </article>
  </body>
</html>