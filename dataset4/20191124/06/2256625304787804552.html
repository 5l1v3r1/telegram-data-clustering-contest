<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159267_1018.html"/>
    <meta property="og:site_name" content="Novsport"/>
    <meta property="article:published_time" content="2019-11-24T06:40:00+00:00"/>
    <meta property="og:title" content="Уайлдър нокаутира Ортис за 42-ия си успех при професионалистите (СНИМКИ)"/>
    <meta property="og:description" content="Кубинецът разклати съперника си, секунди преди да се строполи на ринга"/>
  </head>
  <body>
    <article>
      <h1>Уайлдър нокаутира Ортис за 42-ия си успех при професионалистите (СНИМКИ)</h1>
      <address>
        <time datetime="2019-11-24T06:40:00+00:00">24 Nov 2019, 06:40</time>
      </address>
      <p>Дионтей Уайлдър (42-0-1, 41 КО) защити титлата си на Световния боксов съвет, след като нокаутира Луис Ортис (31-2, 26 КО).<br/> <br/>Дългоочакваният реванш в Лас Вегас срещу изключително опасния и корав Луис Ортис дойде в 7-ия рунд на мача, в много изненадващ момент. Дионтей беше разколебан и разклатен в 7-ия рунд, като кубинецът сякаш имаше надмощие. Въпреки това, само няколко секунди по-късно Луис Ортис падна в нокаут след десен прав.<br/> <br/>Уайлдър спечели при 10-ата защита на своята титла. Самият боксьор беше малко по-търпелив и изчакващ своя съперник в продължение на цялата битка. Именно тази стратегия се оказа печеливша, след като Луис Ортис падна в клопката на съперникa.<br/> </p>
      <figure>
        <img src="http://www.novsport.com/content/Wilder1.jpg"/>
      </figure>
      <p> <br/>Така Дионтей вече може да мисли за следващото си голямо предизвикателство. През  февруари 2020 година той ще се изправи срещу Тайсън Фюри.<br/> <br/>Луис Ортис започна мача по-активно, като на няколко пъти притисна Уайлдър и дори разкървави веждата му. Кубинецът продължи видимо да диктува темпото, докато Уайлдър продължи и в следващите рундове да изчаква и да не прибързва.<br/> <br/>В петата част американецът започна да намира по-често тялото на Ортис. Дясно кроше на Кинг Конг приключи рунда, а шестият не се различаваше много от предишните.<br/> <br/>В крайна сметка развръзката настъпи в 7-ия рунд. Дионтей Уалдър започна да взема надмощие, но Ортис продължи да контрира на момента.<br/> </p>
      <figure>
        <img src="http://www.novsport.com/content/wilder2.jpg"/>
      </figure>
      <p> <br/>Шампионът изглеждаше разколебан след ляв прав в главата, но само няколко секунди по-късно, след десен прав, Ортис се стовари на земята и това сложи край на мача. </p>
      <p> </p>
    </article>
  </body>
</html>