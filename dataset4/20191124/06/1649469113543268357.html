<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/nacionaline-mokejimo-agentura-perka-16-dronu-objektu-apziurai-ir-pazeidimams-fiksuoti/"/>
    <meta property="og:site_name" content="Made in vilnius"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="Nacionalinė mokėjimo agentūra perka 16 dronų objektų apžiūrai ir pažeidimams fiksuoti"/>
    <meta property="og:description" content="Nacionalinė mokėjimo agentūra (NMA) perka 16 bepiločių dronų objektų apžiūrai ir pažeidimams fiksuoti.  NMA atstovė Donata Macevičienė komentare BNS teigė, kad dronus naudos patikras vietoje atliekantys specialistai. „Dronas padeda kontrolieriams apžiūrėti didelius laukų plotus ir nustatyti, ar yra lauke deklaruojami pasėliai, įvertinti jų gyvybingumą. Taip pat patikrinti, kaip pareiškėjas vykdo prisiimtus..."/>
  </head>
  <body>
    <article>
      <h1>Nacionalinė mokėjimo agentūra perka 16 dronų objektų apžiūrai ir pažeidimams fiksuoti</h1>
      <address><time datetime="2019-11-24T06:00:00+00:00">24 Nov 2019, 06:00</time> by <a rel="author">BNS</a></address>
      <p>Nacionalinė mokėjimo agentūra (NMA) perka 16 bepiločių dronų objektų apžiūrai ir pažeidimams fiksuoti.</p>
      <p>NMA atstovė Donata Macevičienė komentare BNS teigė, kad dronus naudos patikras vietoje atliekantys specialistai.</p>
      <p>„Dronas padeda kontrolieriams apžiūrėti didelius laukų plotus ir nustatyti, ar yra lauke deklaruojami pasėliai, įvertinti jų gyvybingumą. Taip pat patikrinti, kaip pareiškėjas vykdo prisiimtus įsipareigojimus: ar laukai nušienauti, ar iki nustatyto termino išlaikytas pūdymas ir panašiai“, – teigia agentūra.</p>
      <p>Be to, dronai bus naudojami tikrinti, kaip vykdomi įsipareigojimai pagal investicines priemones. Pavyzdžiui, ar dalyvaujantys veikloje „Parama asbestinių stogų dangos keitimui“ paramos gavėjai tinkamai pakeitė stogą, ar miškininkai, gaunantys paramą pagal veiklos sritį „Miško veisimas“, įveisė mišką pagal patvirtintą projektą.</p>
      <p>Anot NMA, dronai taip pat bus naudojami, kai tikrintojai susidurs su dideliu atstumu ar ribota prieiga prie objekto.</p>
      <p>Šiuo metu agentūra turi vieną droną, jis naudojamas patikroms vietoje atlikti.</p>
      <p>Agentūros darbuotojai bus apmokomi naudotis šiomis skraidyklėmis.</p>
      <p>Įsigytus dronus planuojama pradėti naudoti nuo 2020 metų pavasario. Agentūra tikslios pirkimo kainos negalėjo nurodyti, nes dar nebaigtos pirkimo procedūros.</p>
      <p>
        <i>Autorius: Jonas Kisielius</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/pirmaja-sv-kaledu-diena-visos-rimi-taip-pat-nedirbs/"/>
        <a href="https://madeinvilnius.lt/verslas/vilniaus-rinka/pratestas-paramos-skyrimas-prisijungimui-prie-nuoteku-tinklu/"/>
        <a href="https://madeinvilnius.lt/verslas/vilniaus-rinka/prekybos-centras-panorama-keicia-pavadinima/"/>
        <a href="https://madeinvilnius.lt/verslas/vilniaus-rinka/uz-beveik-6-mln-euru-parduotas-verslo-centras-highway/"/>
        <a href="https://madeinvilnius.lt/verslas/vilniaus-rinka/vilniuje-krito-viesbuciu-uzimtumas-ir-pajamos/"/>
        <a href="https://madeinvilnius.lt/verslas/vilniaus-rinka/siandien-mieste-baigesi-nuomojamu-paspirtuku-pirmasis-sezonas/"/>
      </related>
    </article>
  </body>
</html>