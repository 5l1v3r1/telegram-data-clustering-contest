<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806948/%D8%B4%D8%A8%DA%A9%D9%87-%D8%B3%D8%B9%D9%88%D8%AF%DB%8C-%D8%B9%D8%A7%D9%82%D8%A8%D8%AA-%D8%B3%D9%84%D8%A8%D8%B1%DB%8C%D8%AA%DB%8C%E2%80%8C%D9%87%D8%A7%DB%8C-%D8%AE%D9%88%D8%AF-%D9%81%D8%B1%D9%88%D8%AE%D8%AA%D9%87-%D8%AF%D9%84%D8%A7%D8%B1%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%B4%D9%86%D8%A7%D9%84-%D8%AC%D8%A7%DB%8C%DA%AF%D8%B2%DB%8C%D9%86-%D8%AF%D8%B1%D8%A2%D9%85%D8%AF-%D8%B4%DB%8C%D8%B1%D8%AE%D8%B4%DA%A9%E2%80%8C%D9%87%D8%A7%DB%8C-%D9%81%D8%A7%D8%B3%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:34:00+00:00"/>
    <meta property="og:title" content="شبکه سعودی، عاقبت سلبریتی‌های خود فروخته/ دلار‌های «ایران اینترنشنال» جایگزین درآمد شیرخشک‌های فاسد!"/>
    <meta property="og:description" content="یک رفتار شناس و آسیب‌شناس اجتماعی گفت: بار‌ها و بار‌ها در مورد بعضی از افراد اعم از سلبریتی تا مشاغل دیگر حوادثی روی داده که طرز تفکر و دیدگاه‌های اصلی آن‌ها را آشکار کرده است."/>
  </head>
  <body>
    <article>
      <h1>شبکه سعودی، عاقبت سلبریتی‌های خود فروخته/ دلار‌های «ایران اینترنشنال» جایگزین درآمد شیرخشک‌های فاسد!</h1>
      <h2>یک رفتار شناس و آسیب‌شناس اجتماعی گفت: بار‌ها و بار‌ها در مورد بعضی از افراد اعم از سلبریتی تا مشاغل دیگر حوادثی روی داده که طرز تفکر و دیدگاه‌های اصلی آن‌ها را آشکار کرده است.</h2>
      <address>
        <time datetime="2019-11-24T06:34:00+00:00">24 Nov 2019, 06:34</time>
      </address>
      <p> به گزارش گروه فرهنگی خبرگزاری دانشجو، «مجید ابهری» رفتار شناس و آسیب‌شناس اجتماعی، درباره پیوستن «مهناز افشار» به داوران برنامه پرشین تلنت در شبکه وابسته به عربستان سعودی ایران اینترنشنال، گفت: چه خوش است که محک ارزیابی به میان آید. بار‌ها و بار‌ها در مورد بعضی از افراد اعم از سلبریتی تا مشاغل دیگر حوادثی روی داده که طرز تفکر و دیدگاه‌های اصلی آن‌ها را آشکار کرده است. بسیاری از این افراد به خاطر منافع مادی و یا گریز از گذشت تاریخ مصرف دست به هر کاری می‌زنند تا دیده شوند.<br/><br/>وی با اشاره به اینکه برخی سلبریتی‌ها هرجا که به نفعشان باشد، پرچم مخالفت به دست می‌گیرند، بیان داشت: از ازدواج با آقازاده‌ها تا هشتک زنی برای سگ‌های ولگرد و سایر امور ماهیت فکری خود را نشان می‌دهند. وقتی که حنای آن‌ها برای مردم و جوانان رنگ می‌بازد و جایگاهی در داخل کشور نداشته و باقی مانده را نیز از دست می‌دهند، به شناخته شده‌ترین و آشکارترین دشمنان مردم و کشور پناه می‌برند.<br/><br/>استاد دانشگاه شهید بهشتی در ادامه نیز گفت: شبکه ایران اینترنشنال که با تعداد کثیری از کارمندان و خبرنگاران و سالن‌های مختلف و دستگاه‌های فنی گسترده، بدون هیچ‌گونه تبلیغات که محل درآمد اصلی شبکه‌های تلویزیونی است، برنامه به روی آنتن می‌برد و معلوم نیست با چه بودجه‌ای از کدام کشور اداره می‌شود!<br/><br/>وی با بیان اینکه قبل از اینکه خانم افشار و امثال او به این گروه وابسته بپیوندند بهتر است چند مورد را بررسی کرد، افزود: از جمله این موارد باید به اول اینکه از بودجه آن‌ها مطلع شوند که روزانه هزاران پوند خرج می‌کنند. این بودجه از کجا می‌آید؟ دوم اینکه هرجا که آن‌ها یعنی سلبریتی‌های خود فروخته کمرنگ می‌شوند دست به حرکتی می‌زنند که دوباره مطرح شوند. آیا مطرح شدن یا مطرح ماندن به هر قیمت جایز است؟ نکته سوم اینکه بهتر است اندک طرفداران باقی مانده این ملکه هشتک‌زن با ماهیت اصلی وی و امثال او آشنا شوند چراکه اگر ما اختلافی داریم مشکل داخلی خانواده است که نباید همسایه از آن باخبر شود. حتما دلار‌های شبکه اینترنشنال جایگزین دلار‌های شیرخشک‌های فاسد و زد و بند‌های پشت پرده آمپول‌های مورد نظر خانم افشار شده است. قضاوت را به خود جوانان هوشمند کشور واگذار می‌کنیم.<br/><br/>ابهری در ادامه نیز عنوان داشت: باید یادآوری کنم که معروفیت دلیل پاک بودن کارنامه و اندیشه افراد نیست. شباهت به یک خواننده پیش از انقلاب، بلیط ورود این خانم به عرصه سینما شد و رشد و ترقی در این عرصه به هنر‌های دیگر وی بستگی داشت. از این به بعد دیگر نباید فریب ظاهر دل سوز و آرمانی این گونه افراد را بخوریم و به جای هرگونه مجازات باید عنوان ایرانی بودن از وی گرفته شود هرچند که شاید برای وی مهم نباشد. چراکه اتحاد با دشمنان قسم خورده کشور و نظام ما در هیچ شرایطی قابل پذیرش نبوده و هدف‌های این گونه وسائل کثیف رسیدن به آن‌ها را توجیه نمی‌کند.</p>
    </article>
  </body>
</html>