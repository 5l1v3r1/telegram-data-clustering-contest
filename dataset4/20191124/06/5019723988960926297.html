<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/24/ncrbc-report-on-increasing-robbery-in-country.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T06:37:01+00:00"/>
    <meta property="og:title" content="മൂന്ന് മിനിറ്റിൽ ഒരു മോഷണം; ദിവസം 669 കേസുകൾ; രാജ്യത്ത് മോഷ്ടാക്കൾ വിലസുന്നുവെന്ന് റിപ്പോർട്ട്"/>
    <meta property="og:description" content="ഓരോ മൂന്ന് മിനിറ്റിലും രാജ്യത്ത് മോഷണവും കവർച്ചാശ്രമവും നടക്കുന്നുണ്ടെന്ന് ദേശീയ ക്രൈം റെക്കോർഡ്സ് ബ്യൂറോയുടെ റിപ്പോർട്ട്. ജനവാസ കേന്ദ്രങ്ങളിൽ മോഷണം വർധിക്കുന്നതായും കണ്ടെത്തിയിട്ടുണ്ട്. 2017 നെ അപേക്ഷിച്ച് 10 ശതമാനം വർധനവാണ് മോഷണക്കേസുകളിൽ ഉണ്ടായിരിക്കുന്നത്. 2650 കോടിയിലേറെ രൂപയാണ് രാജ്യത്തിന്റെ. Robbery. India. NCRBC. Manorama News."/>
  </head>
  <body>
    <article>
      <h1>മൂന്ന് മിനിറ്റിൽ ഒരു മോഷണം; ദിവസം 669 കേസുകൾ; രാജ്യത്ത് മോഷ്ടാക്കൾ വിലസുന്നുവെന്ന് റിപ്പോർട്ട്</h1>
      <address><time datetime="2019-11-24T06:37:01+00:00">24 Nov 2019, 06:37</time> by <a rel="author">സ്വന്തം ലേഖകൻ</a></address>
      <p>ഓരോ മൂന്ന് മിനിറ്റിലും രാജ്യത്ത് മോഷണവും കവർച്ചാശ്രമവും നടക്കുന്നുണ്ടെന്ന് ദേശീയ ക്രൈം റെക്കോർഡ്സ് ബ്യൂറോയുടെ റിപ്പോർട്ട്. ജനവാസ കേന്ദ്രങ്ങളിൽ മോഷണം വർധിക്കുന്നതായും കണ്ടെത്തിയിട്ടുണ്ട്. 2017 നെ അപേക്ഷിച്ച് 10 ശതമാനം വർധനവാണ് മോഷണക്കേസുകളിൽ ഉണ്ടായിരിക്കുന്നത്. 2650 കോടിയിലേറെ രൂപയാണ് രാജ്യത്തിന്റെ വിവിധ ഭാഗങ്ങളിൽ നിന്ന് മോഷ്ടിക്കപ്പെട്ടത്. 2017 ൽ ഇത് 1475 കോടി രൂപയായിരുന്നുവെന്നും റിപ്പോർട്ട് ചൂണ്ടിക്കാട്ടുന്നു.</p>
      <p>വീടുകളുടെ സുരക്ഷയ്ക്ക് പ്രാധാന്യം നൽകേണ്ട സമയം അതിക്രമിച്ചിരിക്കുന്നുവെന്നാണ് റിപ്പോർട്ടിലെ സുപ്രധാന കണ്ടെത്തൽ. ജനവാസ കേന്ദ്രങ്ങളുടെ സുരക്ഷ ഉറപ്പാക്കുന്ന കാര്യത്തിൽ റസിഡൻറ്സ് അസോസിയേഷനുകൾ ഉൾപ്പടെയുള്ള കാര്യക്ഷമമായി പ്രവർത്തിക്കണമെന്നും നിർദ്ദേശമുണ്ട്. </p>
      <p>വീടുകൾക്കൊപ്പം ഡിജിറ്റൽ സുരക്ഷയും പൗരൻമാർ വർധിപ്പിക്കണമെന്നും ഓൺലൈൻ വഴിയുള്ള സാമ്പത്തിക ഇടപാടുകൾ സുരക്ഷിതമാണെന്ന് ഉറപ്പ് വരുത്തണമെന്നും റിപ്പോർട്ടിൽ പറയുന്നു. </p>
      <p>ഓൺലൈൻ പാസ്വേഡുകൾ സുരക്ഷിതമാക്കണമെന്നും ആറുമാസത്തിൽ ഒരിക്കലെങ്കിലും പാസ്​വേഡുകൾ മാറ്റണമെന്നുമാണ് വിദഗ്ധർ പറയുന്നത്. </p>
    </article>
  </body>
</html>