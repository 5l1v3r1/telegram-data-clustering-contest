<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b9%ce%bd%ce%b5%ce%b6%ce%b9%ce%ba%ce%ae-%ce%b5%cf%80%ce%af%ce%b8%ce%b5%cf%83%ce%b7-%cf%83%cf%84%ce%b1-%ce%b5%ce%bb%ce%bb%ce%b7%ce%bd%ce%b9%ce%ba%ce%ac-%ce%b5%ce%bb%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T06:26:48+00:00"/>
    <meta property="og:title" content="Κινεζική «επίθεση» στα ελληνικά ελαιόδεντρα – Έχουν βάλει στο μάτι τεράστιες εκτάσεις στην Πελοπόννησο"/>
    <meta property="og:description" content="Τις τελευταίες μέρες έχει αυξηθεί το ενδιαφέρον κινεζικών εταιρειών στην Πελοπόννησο για αγορά εκτάσεων με ελαιόδεντρα."/>
  </head>
  <body>
    <article>
      <h1>Κινεζική «επίθεση» στα ελληνικά ελαιόδεντρα – Έχουν βάλει στο μάτι τεράστιες εκτάσεις στην Πελοπόννησο</h1>
      <address>
        <time datetime="2019-11-24T06:26:48+00:00">24 Nov 2019, 06:26</time>
      </address>
      <p>Τις τελευταίες μέρες έχει αυξηθεί το ενδιαφέρον κινεζικών εταιρειών στην Πελοπόννησο για αγορά εκτάσεων με ελαιόδεντρα.</p>
      <p>
        <b>Όπως φαίνεται από αναφορές που υπάρχουν στον τοπικό τύπο, τον τελευταίο καιρό έχουν κάνει την εμφάνιση τους κινεζικές εταιρείες, οι οποίες μέσω δικηγορικών γραφείων προσπαθούν να αγοράσουν μεγάλες εκτάσεις με ελαιόδεντρα, προκειμένου να προχωρήσουν σε παραγωγή ελαιόλαδου και στην συνέχεια σε εξαγωγές προς τη Κίνα ή άλλες ασιατικές χώρες.</b>
      </p>
      <p>Σύμφωνα με το emea.gr, οι εκτάσεις που έχουν μπει στο στόχαστρο των Κινεζικών εταιρειών, είναι από 200 έως 350 στρέμματα και ενιαίας έκτασης. Παρά το γεγονός ότι τέτοιου είδους εκτάσεις είναι αρκετά ακριβές, καθώς θεωρούνται «φιλέτα», το ενδιαφέρον των ξένων εταιρειών είναι αμετάβλητο. Ενδεικτικά στην Λακωνία, από όπου προέρχεται το κορυφαίας ποιότητας Κορωνέικο λάδι, οι τιμές για τέτοιες εκτάσεις με δέντρα, ξεκινάνε από 3.000 ευρώ το στρέμμα.</p>
      <figure>
        <img src="https://www.pentapostagma.gr/wp-content/uploads/2019/11/Untitled-1-3.jpg"/>
      </figure>
      <p>Σύμφωνα με πληροφορίες, οι Κινεζικές εταιρείες, έχουν ακόμα σκοπό να προχωρήσουν σε πιστοποιήσεις του ελαιόλαδου που θα παράγουν με σκοπό την καλύτερη διάθεση του στην αγορά.</p>
      <p>Οι εκτάσεις που αναζητούνται θα πρέπει να ικανοποιούν συγκεκριμένα κριτήρια, όπως να είναι ενιαίες με παραγωγικά δέντρα άνω των 20 ετών, αποκλειστικής παραγωγής συγκεκριμένων ποικιλιών μεγάλης αξίας (πχ. Κορωνέικη), να μην περιλαμβάνονται δασικά κομμάτια στην έκταση και να είναι αρδεύσιμο (ή να έχει τις προϋποθέσεις να γίνει)</p>
    </article>
  </body>
</html>