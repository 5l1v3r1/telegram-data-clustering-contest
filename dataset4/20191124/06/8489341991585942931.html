<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806941/%D8%AF%D9%81%D8%AA%D8%B1-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84-%D8%A8%D8%B3%DB%8C%D8%AC-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D8%A8%D9%88%D8%B9%D9%84%DB%8C-%D8%B3%DB%8C%D9%86%D8%A7%DB%8C-%D9%87%D9%85%D8%AF%D8%A7%D9%86-%D8%AA%D8%B4%DA%A9%DB%8C%D9%84-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:45:00+00:00"/>
    <meta property="og:title" content="تاشکه در گفتگو با دانشجو خبر داد دفتر بین‌الملل بسیج دانشجویی دانشگاه بوعلی سینای همدان تشکیل می‌شود"/>
    <meta property="og:description" content="مسئول بسیج دانشجویی دانشگاه بوعلی سینای همدان از تشکیل دفتر بین‌الملل این تشکل خبر داد و گفت: در این دفتر ارتباط ما با حدود ۳۰۰ دانشجوی غیرایرانی دانشگاه برقرار می‌شود."/>
  </head>
  <body>
    <article>
      <h1>تاشکه در گفتگو با دانشجو خبر داد دفتر بین‌الملل بسیج دانشجویی دانشگاه بوعلی سینای همدان تشکیل می‌شود</h1>
      <h2>مسئول بسیج دانشجویی دانشگاه بوعلی سینای همدان از تشکیل دفتر بین‌الملل این تشکل خبر داد و گفت: در این دفتر ارتباط ما با حدود ۳۰۰ دانشجوی غیرایرانی دانشگاه برقرار می‌شود.</h2>
      <address>
        <time datetime="2019-11-24T06:45:00+00:00">24 Nov 2019, 06:45</time>
      </address>
      <p>علی اکبر تاشکه، مسئول بسیج دانشجویی دانشگاه بوعلی همدان در گفتگو با خبرنگار دانشگاه خبرگزاری دانشجو، از تشکیل دفتر بین الملل بسیج دانشجویی این دانشگاه خبر داد و گفت: رهبر انقلاب در دیدار ماه مبارک رمضان با دانشجویان ۹ راهکار برای تقویت فعالیت تشکل‌های دانشجویی مطرح کردند که راهکار چهارم آن تشکیل کارگروه تهضتی در ارتباط با مسائل بین المللی و جهان اسلام بود. <br/><br/>تاشکه با بیان اینکه رهبر انقلاب در آن جلسه تشکل‌های دانشجویی را بستر مناسبی برای فعالیت‌های بین المللی عنوان کردند، گفت: دانشگاه بوعلی سینای همدان حدود ۳۰۰ دانشجوی بین المللی دارد که از کشور‌های عراق، پاکستان، بحرین، سوریه، افغانستان و یمن برای تحصیل به دانشگاه ما آمده اند. <br/><br/>مسئول بسیج دانشجویی دانشگاه بوعلی سینا ادامه داد: انقلاب اسلامی، انقلابی مختص به ایران نیست و باید جهانی شود و ما در دانشگاه بوعلی می‌توانیم از ظرفیت این دانشجویان خارجی برای تبیین مبانی انقلابمان بهره بگیریم. <br/><br/>وی بیان کرد: دفتر بین المللی بسیج دانشجویی دانشگاه بوعلی، ۴ آذر با حضور دانشجویان بین المللی این دانشگاه آغاز به کار می‌کند. این برنامه در حاشیه مراسم روز بسیج برگزار می‌شود و در آن از دانشجو‌های غیرایرانی دانشگاه دعوت کرده ایم و در نهایت افتتاح دفتر را اعلام خواهیم کرد.</p>
    </article>
  </body>
</html>