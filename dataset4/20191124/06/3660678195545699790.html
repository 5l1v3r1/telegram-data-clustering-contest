<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/animals/406354/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T06:25:00+00:00"/>
    <meta property="og:title" content="Жінка вирішила зняти відео про те, як її кіт бавиться з власною тінню. Але коли вона роздивилася, що це за іграшка, то мало не втекла з будинку"/>
    <meta property="og:description" content="Виявилося, що іграшкою була не тінь, а змія."/>
  </head>
  <body>
    <article>
      <h1>Жінка вирішила зняти відео про те, як її кіт бавиться з власною тінню. Але коли вона роздивилася, що це за іграшка, то мало не втекла з будинку</h1>
      <address>
        <time datetime="2019-11-24T06:25:00+00:00">24 Nov 2019, 06:25</time>
      </address>
      <p>Виявилося, що іграшкою була не тінь, а змія.</p>
      <figure>
        <img src="https://ukr.media/static/ba/aimg/4/0/6/406354_1.jpg"/>
      </figure>
      <p>Жінка думала, що знімає кумедний ролик зі своїм вихованцем, який пустує з власною тінню, однак дійсність приготувала їй страшний сюрприз. Справжній супротивник пухнастика виявився настільки жахливим, що господиня ледь не втекла з власного будинку. Але кіт залишився непорушним і правильно зробив, інформує <a href="https://ukr.media/">Ukr.Media</a>.</p>
      <p>Христина Лохот із Флориди, США, побачила, як її кіт Барлі захоплено бавився із власною тінню на кахельній підлозі. Жінці це здалося страшенно кумедним, і вона почала знімати котика на відео. Проте смішно Христині було недовго, адже вже за хвилину з'ясувалося, що тінь зовсім не те, чим здається.</p>
      <p>Перш ніж жінка почала записувати відео, Барлі грався з власною тінню протягом півгодини, і робив це настільки самовіддано, що здавалося, ніби він і справді щось бачить, окрім своєї тіні.</p>
      <p>"Що там, Барлі?" — запитала Христина.</p>
      <p>Котик нічого не відповів і продовжив бити лапою тінь та кумедно підскакувати.</p>
      <p>Барлі змінив положення тіла і підійшов ближче до взуття своєї господині.</p>
      <p>"Ось, тепер він грається з тінню від черевика."</p>
      <p>Господиня подумала, що взуття заважає її вихованцеві бавитися з власною тінню, і вирішила відставити черевик у бік. Однак те, що вона побачила під ним, змусило її відбігти подалі з дикими криками. На страшне відкриття Христини ви можете подивитися на відео.</p>
      <figure>
        <iframe src="https://www.youtube.com/embed/s6mTc66xhWY" width="640" height="360" data-service="Youtube" scrolling="no"/>
      </figure>
      <p>Під черевиком ховалася чорна змія, довжина якої була не менша, ніж півметра.</p>
      <p>"Це злісна змія! Барлі, відійди!"</p>
      <p>Проте кіт продовжив сидіти поруч із непроханим гостем і зацікавлено витріщатися на нього. Попри темне загрозливе забарвлення, змія виявилася звичайним садовим вужем. Але Христина про це не знала і, підхопивши Барлі, уважно стежила за плазуном до повернення чоловіка, який спокійно схопив змію і відніс у природне середовище її існування.</p>
      <p>"Я тримала змію у кутку своєю вірною мітлою, поки мій чоловік не повернувся додому, а потім він виніс її назад у двір".</p>
      <p><a href="https://ukr.media/jinci/">Жінки</a> <a href="https://ukr.media/gra/">Гра</a> <a href="https://ukr.media/cishca/">Кішки (Коти)</a> <a href="https://ukr.media/zmiya/">Змія</a></p>
    </article>
  </body>
</html>