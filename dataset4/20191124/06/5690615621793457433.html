<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837486-lider-ukhl-zavdav-porazki-chinnomu-chempionovi-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T06:34:00+00:00"/>
    <meta property="og:title" content="Лідер УХЛ завдав поразки чинному чемпіонові України"/>
    <meta property="og:description" content="КИЇВ. 24 листопада. УНН. У Кременчуці стартував 18-й тур чемпіонату Української хокейної ліги, де у першому матчі зійшлися місцевий &quot;Кременчук&quot; і донецький …"/>
  </head>
  <body>
    <article>
      <h1>Лідер УХЛ завдав поразки чинному чемпіонові України</h1>
      <address><time datetime="2019-11-24T06:34:00+00:00">24 Nov 2019, 06:34</time> by <a rel="author">Сергій Куркович</a></address>
      <p><b>КИЇВ. 24 листопада. УНН.</b> У Кременчуці стартував 18-й тур чемпіонату Української хокейної ліги, де у першому матчі зійшлися місцевий "Кременчук" і донецький "Донбас", передає <b>УНН</b> з посиланням на пресслужбу турніру.</p>
      <p>Як і передбачалося раніше, матч команди почали гостро і на швидкостях, попутно обмінюючись обопільними атаками. Однак, впевнена гра в воротах В'ячеслава Новицького і Степана Горячевських не дозволила жодній із команд відзначитися.</p>
      <p>Рахунок закинутою шайбою був відкритий за 3 хвилини до кінця першого періоду - гол в "роздягальню" донеччанам відправив капітан "городян" Микола Кисельов.</p>
      <p>Другу половину другого періоду донецький клуб провів в атаках, намагаючись вирівняти рахунок. І цифри на табло таки змінилися, проте не в приємну для донеччан сторону - вдруге у воротах Степана Горячевських ефектно розписався Олександр Пукса, забезпечивши своїй команді комфортну перевагу.</p>
      <p>Заключний відрізок зустрічі пройшов за сценарієм перших двох - підопічні Сергія Вітера активно і багато атакували, а в середині періоду пропустили. Таким чином, на 49 хвилині матчу Дмитро Орлов зробив рахунок 3:0 на табло і допоміг своїй команді записати собі в актив 6 перемогу поспіль.</p>
      <p>Варто відзначити, що всі три шайби "городяни" закинули в більшості, отримавши в цьому поєдинку фактично 100 відсотків реалізації вилучень противника.</p>
      <p>Примітно, що кременчужани з 47 очками продовжують переможну ходу. У свою чергу, чинний чемпіон країни "Донбас", який набрав 32 бали, так і залишився на третьому рядку.</p>
    </article>
  </body>
</html>