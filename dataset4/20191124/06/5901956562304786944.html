<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/justin-sokiral-obozevalce-zena-jessica-ne-bo-srecna-253118"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T06:51:00+00:00"/>
    <meta property="og:title" content="Justin šokiral oboževalce, žena Jessica ne bo srečna"/>
    <meta property="og:description" content="Pevca in  igralca Justina Timberlaka (38) so opazili med zabavanjem s soigralko Alisho Wainwright (30) v New Orleansu, kjer trenutno snemata film o ameriškem nogometu. Ker Justin ni nosil poročnega..."/>
  </head>
  <body>
    <article>
      <h1>Justin šokiral oboževalce, žena Jessica ne bo srečna</h1>
      <h2>Se je Justin Timberlake ogrel za soigralko?</h2>
      <address><time datetime="2019-11-24T06:51:00+00:00">24 Nov 2019, 06:51</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/24/1730293.jpg"/>
          <figcaption>Alisha in Justin sta si izmenjavala nežnosti. FOTO: Zaslonski posnetek</figcaption>
        </figure>
        <figure>
          <img src="https://www.slovenskenovice.si/images/slike/2019/11/24/317174.jpg"/>
          <figcaption>Zakon Justina in Jessice je veljal za zglednega. FOTO: Instagram</figcaption>
        </figure>
      </slideshow>
      <p>Pevca in  igralca <b>Justina Timberlaka </b>(38) so opazili med zabavanjem s soigralko <b>Alisho Wainwright</b> (30) v New Orleansu, kjer trenutno snemata film o ameriškem nogometu. Ker Justin ni nosil poročnega prstana, Alisha pa je bila tako zelo domača z njim, da sta se ne le držala za roke, ampak je tudi položila roko na njegovo nogo, so se hitro pojavile govorice, da je konec njegovega zakona z igralko <b>Jessico Biel</b> (37), ki je sicer veljal za enega najsrečnejših v Hollywoodu.<br/><br/>Očividci so za britanski tabloid <i>The Sun</i>, ki je objavil videoposnetek dogajanja, povedal, da se je zdel Justin močno opit, a so bili vsi še vedno šokirani, ker se je tako intimno dotikal soigralke. »Smehljala sta se in smejala. V nekem trenutku je prijel njeno roko in si jo položil na koleno. Potem ga je ona nežno pogladila po nogi. Nato je prijel njeno roko z obema rokama in se igral z njo,« je povedal vir. Justin in Alisha sta bila sama na balkonu približno 40 minut, okoli pol enih ponoči pa sta zapustila bar.</p>
      <h3>Vir: Vse skupaj je povsem nedolžno</h3>
      <figure>
        <img src="https://www.slovenskenovice.si/images/slike/2019/11/24/317174.jpg"/>
        <figcaption>Zakon Justina in Jessice je veljal za zglednega. FOTO: Instagram</figcaption>
      </figure>
      <p>Jessica zaradi fotografij zagotovo ne bo  srečna kljub zagotovilom neznanega vira, na katerega se sklicujejo opravljivi mediji v ZDA, da je celotna zadeva povsem nedolžna ter da sta se Justin in soigralka le nekoliko sprostila v družbi kolegov.<br/><br/>Justin in Jessica sta se poročila leta 2012, imata pa štiriletnega sina. Njun zakon je veljal za enega najtrdnejših v Hollywoodu. Fotografije in videe o tem, kako zelo se imata rada in kako se zabavata v družbi drug drugega, pogosto objavljata na spletnih omrežjih.</p>
    </article>
  </body>
</html>