<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-derzhavnomu-departamenti-ssha-nagadali-rosiji-pro-minski-ugodi-642023.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T06:50:12+00:00"/>
    <meta property="og:title" content="У Державному департаменті США нагадали Росії про Мінські угоди"/>
    <meta property="og:description" content="Політики спілкувалися в японській Нагої в рамках зустрічі міністрів закордонних справ країн G20"/>
  </head>
  <body>
    <article>
      <h1>У Державному департаменті США нагадали Росії про Мінські угоди</h1>
      <address>
        <time datetime="2019-11-24T06:50:12+00:00">24 Nov 2019, 06:50</time>
      </address>
      <h4>Політики спілкувалися в японській Нагої в рамках зустрічі міністрів закордонних справ країн G20</h4>
      <p>Заступник держсекретаря США Джон Салліван у розмові з главою МЗС Росії Сергієм Лавровим наголосив на необхідності дотримання Мінських угод.</p>
      <p>Про це повідомляє <a href="https://www.dw.com/ru/%D0%B2-%D0%B3%D0%BE%D1%81%D0%B4%D0%B5%D0%BF%D0%B5-%D0%BD%D0%B0%D0%BF%D0%BE%D0%BC%D0%BD%D0%B8%D0%BB%D0%B8-%D0%BA%D1%80%D0%B5%D0%BC%D0%BB%D1%8E-%D0%BE-%D0%BC%D0%B8%D0%BD%D1%81%D0%BA%D0%B8%D1%85-%D1%81%D0%BE%D0%B3%D0%BB%D0%B0%D1%88%D0%B5%D0%BD%D0%B8%D1%8F%D1%85/a-51387832">DW</a> з посиланням на Держдепартамент США,</p>
      <p>«У Вашингтоні вважають, що поліпшення відносин між Білим домом і Кремлем залежить від прихильності Москви Мінськими угодами щодо врегулювання військового конфлікту на сході України, а також відмови Росії від спроб підірвати «демократичні процеси» США», – йдеться в повідомленні.</p>
      <p>Як зазначається, про це заступник держсекретаря США Джон Салліван заявив у ході зустрічі з міністром закордонних справ РФ Сергієм Лавровим. Політики спілкувалися в суботу, 23 листопада, в японській Нагої в рамках зустрічі міністрів закордонних справ країн G20.</p>
      <p>Крім цього Салліван і Лавров обговорили «широке коло регіональних і двосторонніх питань», у тому числі ситуацію в Північній Кореї та Сирії, а також співпрацю в боротьбі з тероризмом.</p>
      <p>Нагадаємо, демократи з комітету закордонних справ Сенату <a href="https://glavcom.ua/news/demokrati-u-senati-zaklikayut-pompeo-ne-zaymatisya-ukrajinoyu-641869.html">закликають держсекретаря Майка Помпео самоусунутися від справ, пов’язаних з Україною</a>, після того як кілька свідків згадали його на слуханнях щодо імпічменту.</p>
      <p>Як повідомлялося, <a href="https://glavcom.ua/world/observe/derzhdep-ssha-pov-jazav-golodomor-i-teperishnju-agresiju-rosiji-641953.html">Держдеп США у своїй заяві щодо вшанування жертв Голодомору в Україні пов’язав дії радянського режиму</a> проти українців із сучасною агресією Росії.</p>
      <related>
        <a href="https://glavcom.ua/news/u-derzhdepi-zayavili-shcho-stavlennya-ssha-do-ukrajini-ne-zminilosya-642014.html"/>
        <a href="https://glavcom.ua/news/dani-ponad-milyarda-koristuvachiv-socmerezh-potrapili-v-internet-642011.html"/>
        <a href="https://glavcom.ua/news/advokat-trampa-zayaviv-pro-nayavnist-u-nogo-kompromatu-na-simyu-baydeniv-642005.html"/>
      </related>
    </article>
  </body>
</html>