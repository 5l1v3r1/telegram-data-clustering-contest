<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/alegeri-prezidentiale-2019-basescu-nu-votezi-urmatorii-5-ani-taci-gura-1_5dda1ef25163ec42715936c9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T06:13:33+00:00"/>
    <meta property="og:title" content="Alegeri prezidenţiale 2019. Băsescu: Dacă azi nu votezi, în următorii 5 ani să taci din gură!"/>
    <meta property="og:description" content="Fostul preşedinte Traian Băsescu avertizează într-o postare pe Facebook, cu puţin timp înainte de deschiderea urnelor pentru cel de-al doilea tur al alegerilor prezidenţiale, că aceia care nu votează astăzi, trebuie să tacă în următorii 5 ani, îndeamnă oamenii să meargă la vot deşi este puţin mai frig, pentru că ”iarna nu-i ca vara”, şi anunţă că nu votează PSD."/>
  </head>
  <body>
    <article>
      <h1>Alegeri prezidenţiale 2019. Băsescu: Dacă azi nu votezi, în următorii 5 ani să taci din gură!</h1>
      <address><time datetime="2019-11-24T06:13:33+00:00">24 Nov 2019, 06:13</time> by <a rel="author">News.ro</a></address>
      <h4>Fostul preşedinte Traian Băsescu avertizează într-o postare pe Facebook, cu puţin timp înainte de deschiderea urnelor pentru cel de-al doilea tur al alegerilor prezidenţiale, că aceia care nu votează astăzi, trebuie să tacă în următorii 5 ani, îndeamnă oamenii să meargă la vot deşi este puţin mai frig, pentru că ”iarna nu-i ca vara”, şi anunţă că nu votează PSD.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-prezenta-vot-tara-judet-a-spart-gheata-numarul-alegatori-diaspora-doboara-inca-record-1_5dd987195163ec4271559a12/index.html"/>
      </related>
      <p>„Dacă azi nu votezi, în următorii 5 ani să taci din gură! Dacă azi nu votezi, înseamnă că n-ai înţeles nici faptul că azi eşti unica putere în stat şi nici faptul că răspunderea ta este pe măsura puterii uriaşe pe care ţi-a dat-o Constituţia României. Chiar dacă este puţin mai frig decât în luna August iar ploaia măruntă te obligă să treci la ţinuta cu umbrelă, nu ai nici un motiv serios să nu mergi la vot, mai ales că secţia de votare este aproape de locuinţa ta. Ştii şi tu că „iarna nu-i ca vara””,scrie Băsescu pe Facebook.</p>
      <p>El spune că opţiunile sunt eşecul garantat al viitorului nostru, al românilor şi speranţa.</p>
      <p>”Şi pentru că am de ales pentru viitorul nostru, eu nu votez PSD”, conchide fostul preşedinte.</p>
      <hr/>
    </article>
  </body>
</html>