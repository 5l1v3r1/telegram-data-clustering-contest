<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-apple-iphone-11-pro-akkumulator-tok-smart-battery-case.html"/>
    <meta property="og:site_name" content="Origo"/>
    <meta property="article:published_time" content="2019-11-24T06:22:00+00:00"/>
    <meta property="og:title" content="Külön kameragombot hoztak az iPhone 11 mobilok akkus tokjai"/>
    <meta property="og:description" content="47 990 forintba kerülnek az új akkus tokok, de legalább nyújtanak az üzemidőn is a védelem mellé."/>
  </head>
  <body>
    <article>
      <h1>Külön kameragombot hoztak az iPhone 11 mobilok akkus tokjai</h1>
      <address><time datetime="2019-11-24T06:22:00+00:00">24 Nov 2019, 06:22</time> by <a rel="author">Origo</a></address>
      <p>
        <b>47 990 forintba kerülnek az új akkus tokok, de legalább nyújtanak az üzemidőn is a védelem mellé.</b>
      </p>
      <p>Némi időbe telt, de a héten végre az Apple iPhone 11, iPhone 11 Pro és iPhone 11 Pro Max okostelefonjaihoz is befutottak az akkumulátoros tokok. Némi meglepetéssel a fotósok számára.</p>
      <p>Az új tokok külsőre pontosan olyanok, mint a tavalyi megoldások, ellenben oldalt egy újabb gomb található rajtuk. Ennek megnyomásakor azonnal elkészít egy fotót a mobil, anélkül, hogy a rendszer zárolását fel kellene oldani. A gomb hosszú lenyomása pedig videó rögzítését kezdi el. Állítólag még szelfikhez is jó a gomb.</p>
      <figure>
        <img src="https://cdn.nwmgroups.hu/s/img/i/1911/2019112258.jpg?w=644&amp;h=371"/>
        <figcaption>
          <cite>Forrás: WCCFTech</cite>
        </figcaption>
      </figure>
      <p>A szilikon akkus tok egyéb tekintetben nem változott, tehát a Qi vezeték nélküli töltést és a kábeles töltést is támogatja, és továbbra is kiáll belőle egy rész, amiben az akku lapul. Az üzemidő a hivatalos szövegezés szerint akár 50 százalékkal hosszabb lehet, ezért pedig <a href="https://www.apple.com/hu/search/Smart-Battery-case?src=globalnav">47 990 forintot</a> kell fizetni.</p>
    </article>
  </body>
</html>