<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507734"/>
    <meta property="og:site_name" content="0404"/>
    <meta property="article:published_time" content="2019-11-24T06:20:47+00:00"/>
    <meta property="og:title" content="סער פנה רשמית לחיים כץ: ״כנס את מרכז הליכוד על מנת לקבוע פריימריז בזק לראשות המפלגה״"/>
    <meta property="og:description" content="ח״כ גדעון סער (הליכוד) פנה הבוקר (ראשון) רשמית ליו״ר מרכז הליכוד ח״כ חיים כץ, ביוזמה דחופה לכנס את מרכז הליכוד, על מנת לקבוע פריימריז בזק לראשות הליכוד עוד"/>
  </head>
  <body>
    <article>
      <h1>סער פנה רשמית לחיים כץ: ״כנס את מרכז הליכוד על מנת לקבוע פריימריז בזק לראשות המפלגה״</h1>
      <address><time datetime="2019-11-24T06:20:47+00:00">24 Nov 2019, 06:20</time> by <a rel="author">חדשות 0404</a></address>
      <p>ח״כ גדעון סער (הליכוד) פנה הבוקר (ראשון) רשמית ליו״ר מרכז הליכוד ח״כ חיים כץ, ביוזמה דחופה לכנס את מרכז הליכוד, על מנת לקבוע פריימריז בזק לראשות הליכוד עוד לפני שתסתיים תקופת ״21 הימים״.</p>
      <p>ח״כ סער הדגיש בפנייתו כי בכוחו של מהלך זה למנוע התדרדרות המדינה לבחירות שלישיות מיותרות, אותן הגדיר רה״מ נתניהו רק לפני ימים ספורים כ״טירוף מערכות״. סער הוסיף, כי מאחר שניתן להקים ממשלה עוד בכנסת הנוכחית, יש לפעול לסיום המשבר הפוליטי במדינה הנמשך כבר כשנה.</p>
      <p>סער טען כי ניתן לקיים פריימריז כאלה תוך כשבועיים. בפניה הזכיר סער כי בשנת 2002 התקיימו פריימריז (בין רה״מ דאז שרון לשר דאז נתניהו) תוך כשלושה שבועות, כשמספר החברים בעלי זכות הבחירה היה אז כמעט פי שלושה מאשר היום. סער ביקש מכץ לבוא בדברים עם מנהלת הליכוד לקידום הרעיון באופן מעשי ״למען טובת התנועה והמדינה״.</p>
    </article>
  </body>
</html>