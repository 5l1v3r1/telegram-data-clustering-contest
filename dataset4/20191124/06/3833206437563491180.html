<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Brutalen-skandal-mezhdu-supruzi-prinudi-dushterya-im-da-povika-policiya-916166"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T06:55:00+00:00"/>
    <meta property="og:title" content="Брутален скандал между съпрузи принуди дъщеря им да повика полиция"/>
    <meta property="og:description" content="Девойка извикала полиция, защото не издържала на скандала на родителите си. Баща й псувал служителит..."/>
  </head>
  <body>
    <article>
      <h1>Брутален скандал между съпрузи принуди дъщеря им да повика полиция</h1>
      <address>
        <time datetime="2019-11-24T06:55:00+00:00">24 Nov 2019, 06:55</time>
      </address>
      <p>Девойка извикала полиция, защото не издържала на скандала на родителите си. Баща й псувал служителите на реда, тръгнал да бие майката, научи репортер на <b>Plovdiv24.bg</b>.</p>
      <p>Драмата се разиграла на 12 ноември в блок в жк "Тракия". Момиче се обадило на телефон 112, защото не можело да издържи на бурния скандал на родителите си. Когато на адреса пристигнали дежурните полицаи били посрещнати от майката, която ги поканила да влязат в дома й. Тогава изскочил и бащата, който бил доста подпийнал и в лошо настроение. Той избухнал да блъска и дърпа служителите на реда, и да им крещи: "Ей, … малки, кви сте вие, бе, на 20 години ли сте, аз съм на 40“ и "Малоумници, защо влизате в дома ми?“. Полицаите го посъветвали да спре с обидите и заплахите, но тогава агресивният мъж тръгнал да удря жена си. След това униформените били принудени да го закопчеят.</p>
      <p>Районният съд наложи на агресора глоба от 150 лева.</p>
    </article>
  </body>
</html>