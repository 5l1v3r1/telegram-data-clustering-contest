<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/marilyn-monroenun-olumuyle-ilgili-carpici-iddia-haber-fotograf-2221445"/>
    <meta property="og:site_name" content="Posta"/>
    <meta property="article:published_time" content="2019-11-24T06:23:16+00:00"/>
    <meta property="og:title" content="Marilyn Monroe'nun ölümüyle ilgili çarpıcı iddia"/>
    <meta property="og:description" content="Hollywood’un efsanevi yıldızı Marilyn Monroe 5 Ağustos 1962’de 36 yaşındayken ABD, Los Angeles’taki evinde ölü bulunmuştu. Oyuncunun aşırı dozda uyuşturucudan öldüğü açıklanmıştı. Ancak sonra aktrisin ölümüyle ilgili çeşitli iddialar öne sürülmüştü. ‘Baba’ filmindeki rolüyle tanınan aktör Gianni Russo (75) da 56 yıl sonra Marilyn Monroe ve ilişki yaşadığı eski ABD Başkanı John F. Kennedy’nin ölümüne ilişkin çarpıcı iddialarda bulundu. Russo’ya göre, mafya 1962’de Marilyn Monroe’yu John F. Kennedy ve kardeşi, senatör Robert Kennedy ile cinsel ilişkiye girmesi için Nevada’da bir casino’ya götürdü."/>
  </head>
  <body>
    <article>
      <h1>Marilyn Monroe'nun ölümüyle ilgili çarpıcı iddia</h1>
      <address>
        <time datetime="2019-11-24T06:23:16+00:00">24 Nov 2019, 06:23</time>
      </address>
      <h3>Hollywood’un efsanevi yıldızı <a href="https://www.posta.com.tr/haberler/marilyn-monroe">Marilyn Monroe</a> 5 Ağustos 1962’de 36 yaşındayken ABD, Los Angeles’taki evinde ölü bulunmuştu. Oyuncunun aşırı dozda uyuşturucudan öldüğü açıklanmıştı. Ancak sonra aktrisin ölümüyle ilgili çeşitli iddialar öne sürülmüştü. ‘Baba’ filmindeki rolüyle tanınan aktör Gianni Russo (75) da 56 yıl sonra Marilyn Monroe ve ilişki yaşadığı eski ABD Başkanı John F. Kennedy’nin ölümüne ilişkin çarpıcı iddialarda bulundu. Russo’ya göre, mafya 1962’de Marilyn Monroe’yu John F. Kennedy ve kardeşi, senatör Robert Kennedy ile cinsel ilişkiye girmesi için Nevada’da bir casino’ya götürdü.</h3>
      <figure>
        <img src="https://i.pstimaj.com/img/78/700x0/5dda1ec9ae298b38a5252487"/>
      </figure>
      <p>1972 yapımı Godfather'daki Carlo Rizzi rolüyle tanınan ünlü aktör Gianni Russo, Marilyn Monroe and President John F. Kennedy'nin ölümüne ilişkin ABD tarihini baştan yazacak çarpıcı iddialar öne sürdü.</p>
      <p>İngiltere merkezli bir yayın kuruluşuna açıklamalarda bulunan 75 yaşındaki Gianni Russo, Marilyn Monroe'nun eski eşi ve beyzbol efsanesi Joe DiMaggio'nun, ünlü aktrisi ölümünden üç gün önce Nevada'daki evinden alması durumunda Monroe'nun bugün hala yaşıyor olabileceğini söyledi.</p>
      <p>Marilyn Monroe ile ilişkisi olduğunu iddia eden Gianni Russo, ünlü aktrisin DiMaggio ile bir telefon görüşmesi gerçekleştirdiğini ve görüşmede <b><i>"Beni buradan çıkar"</i></b> dediğini aktardı.</p>
      <figure>
        <img src="https://i.pstimaj.com/img/78/700x0/5dda1ed066a97cc46b3b7c23"/>
      </figure>
      <p>Dikkat çeken iddialarını bir bir sıralayan Gianni Russo, Amerika Birleşik Devletleri'nin 35. Başkanı John F. Kennedy'yi öldüren kişinin Lee Harvey Oswald olmadığını ve başkanı kimin öldürdüğünü bildiğini ifade etti.</p>
      <p>Ağustos 1962'de Şikago'da yaşayan mafya babası Sam Giancana ve adamları, Marilyn Monroe'nun şarkıcı Frank Sinatra ile aşırı dozda uyuşturucu sebebiyle ölü bulunduğu Nevada'daki Tahoe Gölü yakınındaki Cal Neva Lodge &amp; Casino'ya geldi.</p>
      <p>Gianni Russo, ünlü aktrisin buraya John F. Kennedy ve Robert 'Bobby' Kennedy ile cinsel ilişkiye girmesi, o anların kaydedilmesi ve Kennedy'nin itibarının zayıflatılması için getirildiğini öne sürdü.</p>
      <figure>
        <img src="https://i.pstimaj.com/img/78/700x0/5dda1ed0ae298b384a1c0520"/>
      </figure>
      <p>Buna göre mafya, <b>Robert</b> tarafından o dönem uygulanan kısıtlamalar sebebiyle huzursuzdu ve plan işlerse kaydedilecek görüntüler şantaj unsuru olarak kullanılacaktı.</p>
      <p>Robert ve babası Joe Kennedy söz konusu yere geldi fakat<b> John F. Kennedy</b> gelmediği için plan başarısız oldu.</p>
      <p>Gianni Russo sözlerini '<b>Mafyanın fikri iki evli Katolik erkeği Marilyn Monroe ile aynı odada buluşturmak ve o anların fotoğrafını çekmekti fakat Marilyn deliye döndü ve 'Basına konuşacağım ben kimsenin oyuncağı değilim' demeye başladı'</b> diyerek sürdürdü.</p>
      <figure>
        <img src="https://i.pstimaj.com/img/78/700x0/5dda1ed066a97cc3e9e16740"/>
      </figure>
      <p>Ünlü aktrisin o gece Joe DiMaggio'yu aradığını fakat Joe'nun yardımcı olmadığını çünkü plandan haberi olduğunu öne süren <b>Gianni Russo Marilyn Monroe</b>'nun uyuşturucudan değil genital bölgesine oksijen enjekte edilmesi sebebiyle yaşamını yitirdiğini belirtti.</p>
      <p>İtalyan mafya babaları Frank Costello, Sam Giancano ve Carlo Gambino ile yakın ilişkilere sahip olan Gianni Russo, John F. Kennedy'i başa getiren mafyaların yine başkanı yerinde etmeye çalışan kişiler olduğu açıklaması suikastın gerçekleştiği tarihten 56 yıl sonra geldi.</p>
      <p>John F. Kennedy'i öldüren gerçek ismi bildiğini söyleyen Gianni Russo, katilin sanılanın aksine Lee Harvey Oswald değil Johnny Roselli olduğunu anlattı.</p>
      <p>ABD Başkanı John F. Kennedy, 22 Kasım 1963 tarihinde Dallas'ta uğradığı suikast sonucu hayatını kaybetti.</p>
      <figure>
        <img src="https://i.pstimaj.com/img/78/700x0/5dda1ed066a97cc46a0584a9"/>
      </figure>
      <p>Suikastın faili olarak yakalanan Lee Harvey Oswald ise gözaltındayken Jack Ruby tarafından öldürüldü.</p>
      <p>Resmi açıklamalarda Ruby'nin, Oswald'u <b>"bireysel tepki" </b>nedeniyle öldürdüğü ve herhangi bir örgütle bağlantısının kurulamadığı iddia edildi. ABD Başkanı John F. Kennedy suikastının üzerinden 50. yıl geçmesine rağmen, suikaste ilişkin pek çok soru halen yanıtlanmış değil.</p>
      <figure>
        <img src="https://i.pstimaj.com/img/78/700x0/5dda1ebfae298b38a6468ece"/>
      </figure>
      <p>20. yüzyılın en ünlü sinema yıldızlarından biri olarak kabul edilen Marilyn Monroe, 'aptal sarışın' olarak tabir edilen karakterleri oynayarak ün kazanmıştı.</p>
      <p>Dönemin ABD Başkanı John F. Kennedy ile yaşadığı yasak aşk günümüzde bile popüler kültür öznesi olmayı sürdürüyor.</p>
      <p>Marilyn Monroe 5 Ağustos 1962'de ABD'nin Los Angeles kentindeki evinde ölü olarak bulunmuş ve ünlü yıldızın ölüm sebebi aşırı dozda uyuşturucu kullanımı olarak açıklanmıştı.</p>
      <p>Hürriyet</p>
      <figure>
        <img src="https://i.pstimaj.com/img/78/90x50/5dd7c099ae298bcf7f5d892d"/>
      </figure>
      <p>SIRADAKİ HABER Et yiyen bakteri nedeniyle bacaklarını ve kollarını kaybetti</p>
    </article>
  </body>
</html>