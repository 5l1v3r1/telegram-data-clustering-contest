<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301235/%D9%85%D8%B1%DA%A9%D8%B2-%D8%B9%D9%84%D9%85%DB%8C-%DA%A9%D8%A7%D8%B1%D8%A8%D8%B1%D8%AF%DB%8C-%D8%AC%D9%87%D8%A7%D8%AF-%D8%AF%D8%A7%D9%86%D8%B4%DA%AF%D8%A7%D9%87%DB%8C-%D8%B4%D9%87%D8%B1%DA%A9%D8%B1%D8%AF-%D8%AF%D8%B1-%D9%85%D8%B1%D8%AD%D9%84%D9%87-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%AF%D8%A7%D9%86%D8%B4%D8%AC%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:40:56+00:00"/>
    <meta property="og:title" content="مرکز علمی-کاربردی جهاد دانشگاهی شهرکرد در مرحله تکمیل ظرفیت دانشجو می‌پذیرد"/>
    <meta property="og:description" content="ایسنا/چهارمحال و بختیاری رئیس مرکز علمی کاربردی جهاددانشگاهی شهرکرد از آغاز پذیرش دانشجو در مرحله تکمیل ظرفیت خبرداد."/>
  </head>
  <body>
    <article>
      <h1>مرکز علمی-کاربردی جهاد دانشگاهی شهرکرد در مرحله تکمیل ظرفیت دانشجو می‌پذیرد</h1>
      <address><time datetime="2019-11-24T06:40:56+00:00">24 Nov 2019, 06:40</time> by <a rel="author">ساناز صیدی</a></address>
      <p>ایسنا/چهارمحال و بختیاری رئیس مرکز علمی کاربردی جهاددانشگاهی شهرکرد از آغاز پذیرش دانشجو در مرحله تکمیل ظرفیت خبرداد.</p>
      <p>کیانوش ظفریان در گفت و گو با ایسنا، اظهارکرد: پذیرش دانشجو در مرحله تکمیل ظرفیت ورودی مهرماه از  ۳۰ آبان آغاز و به مدت محدود ادامه دارد.</p>
      <p>وی با اشاره به تعداد دانشجویان و رشته‌های این مرکز، افزود: دانشجویان مرکز در رشته‌های کاردانی حرفه‌ای حقوق - خدمات قضایی، کاردانی حرفه‌ای حقوق- حقوق ثبتی، کاردانی فنی شبکه‌های کامپیوتری، کاردانی فنی نرم افزار- برنامه‌سازی کامپیوتر و کاردانی فنی فناوری اطلاعات- اینترنت و شبکه‌های گسترده و کارشناسی حرفه‌ای حقوق- حقوق ثبتی، کارشناسی حرفه‌ای حقوق- حقوق اداری و نیز مهندسی فناوری اطلاعات- فناوری اطلاعات و مهندسی فناوری شبکه‌های کامپیوتری در حال تحصیل هستند.</p>
      <p>ظفریان گفت: پذیرش دانشجو در مراکز علمی کاربردی بدون آزمون است و بر اساس شرط معدل صورت می‌گیرد.</p>
      <p>وی خاطرنشالن کرد: با ابلاغ آیین‌نامه پذیرش دانشجو در مرحله تکمیل ظرفیت در ورودی مهرماه، علاقه‌مندان می‌توانند با مراجعه به مرکز علمی کاربردی جهاددانشگاهی شهرکرد و ارائه مدارک مورد نیاز از جمله کپی شناسنامه، کپی کارت ملی، ۶ قطعه عکس، آخرین مدرک تحصیلی، دیپلم، پیش دانشگاهی و یا کاردانی و کارت پایان خدمت برای پسران نسبت به تکمیل پرونده و ثبت‌نام اقدام کنند.</p>
      <p>به گفته وی، علاقه‌مندان برای ثبت‌نام در مرحله تکمیل ظرفیت این مرکز می‌توانند به آدرس شهرکرد میرآباد شرقی، میدان جهاد دانشگاهی مراجعه و یا با شماره های ۰۳۸۳۳۳۸۰۶۵۶ – ۰۳۸۳۳۳۸۰۶۶۹ تماس بگیرند.</p>
      <p>انتهای پیام</p>
    </article>
  </body>
</html>