<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301224/%D8%AC%D8%A7%DB%8C%DA%AF%D8%A7%D9%87-%D9%BE%D9%86%D8%AC%D9%85-%D8%AA%DB%8C%D9%85-%DA%A9%D8%A7%D9%85%D9%BE%D9%88%D9%86%D8%AF-%D9%85%D8%B1%D8%AF%D8%A7%D9%86-%D8%AF%D8%B1-%D9%85%D8%B1%D8%AD%D9%84%D9%87-%D9%85%D9%82%D8%AF%D9%85%D8%A7%D8%AA%DB%8C-%D9%82%D9%87%D8%B1%D9%85%D8%A7%D9%86%DB%8C-%D8%A2%D8%B3%DB%8C%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:31:47+00:00"/>
    <meta property="og:title" content="جایگاه پنجم تیم کامپوند مردان در مرحله مقدماتی قهرمانی آسیا"/>
    <meta property="og:description" content="در ادامه رقابت‌های تیروکمان قهرمانی آسیا که در بانکوک تایلند در حال برگزاری است، تیم کامپوند مردان در مرحله مقدماتی به مصاف حریفان خود رفت و در جدول رده‌بندی در جایگاه پنجم قرار گرفت."/>
  </head>
  <body>
    <article>
      <h6 class="kicker">رقابت‌های تیروکمان قهرمانی آسیا - تایلند</h6>
      <h1>جایگاه پنجم تیم کامپوند مردان در مرحله مقدماتی قهرمانی آسیا</h1>
      <address><time datetime="2019-11-24T06:31:47+00:00">24 Nov 2019, 06:31</time> by <a rel="author">ظریفه ملک‌پور</a></address>
      <p>در ادامه رقابت‌های تیروکمان قهرمانی آسیا که در بانکوک تایلند در حال برگزاری است، تیم کامپوند مردان در مرحله مقدماتی به مصاف حریفان خود رفت و در جدول رده‌بندی در جایگاه پنجم قرار گرفت.</p>
      <p>به گزارش ایسنا، در ادامه مسابقات تیروکمان قهرمانی آسیا که در بانکوک تایلند در حال برگزاری است، کمانداران کامپوند زنان و مردان در مرحله مقدماتی به مصاف حریفان خود رفتند که تیم کامپوند مردان با ۲۰۸۸ امتیاز در جدول رده‌بندی مرحله مقدماتی پنجم شد.</p>
      <p>در دومین روز از رقابت‌های تیروکمان قهرمانی آسیا و در مرحله مقدماتی کامپوند انفرادی مردان؛ نیما محبوبی با ۷۰۲ امتیاز در رده نهم قرار گرفت. وی در مرحله حذفی پس از استراحت در دور نخست باید به مصاف برنده دیدار چین‌تایپه و مالزی برود.</p>
      <p>محمدصالح پالیزبان با ۶۹۳ امتیاز در رده شانزدهم ایستاد و پس از استراحت در دور نخست باید با برنده دیدار هنگ‌کنگ و اندونزی دیدار کند.</p>
      <p>دانیال حیدرزاده دیگر کماندار کشورمان با ۶۹۳ امتیاز در جایگاه هجدهم قرار گرفت. وی در دور حذفی باید به مصاف کمانداری از هنگ کنگ برود.</p>
      <p>در کامپوند انفرادی زنان نیز ویدا حلیمیان با ۶۸۵ امتیاز در جایگاه سیزدهم ایستاد و پس از استراحت در دور نخست باید به مصاف کمانداری از قزاقستان برود.</p>
      <p>راحله فارسی با ۶۷۶ امتیاز در رده بیست و یکم ایستاد و پس از استراحت در دور نخست باید به مصاف کمانداری از فیلیپین برود.</p>
      <p>آرزو طاهریان نیز  با ۶۶۳ امتیاز در رده سی و یکم قرار گرفت و باید در دور حذفی به مصاف کمانداری از فیلیپین برود.</p>
      <p>در ادامه این مسابقات، تیم کامپوند مردان ایران نیز در پایان مرحله مقدماتی با ۲۰۸۸ امتیاز در رده پنجم ایستاد و باید در دور حذفی پس از استراحت در دور نخست حذفی به مصاف تیم چین تایپه برود.</p>
      <p>تیم کامپوند زنان نیز با ۲۰۲۴ امتیاز در رده هفتم ایستاد و باید در دور نخست مسابقات حذفی با تیم ویتنام بازی کند.</p>
      <p>هم‌چنین تیم میکس کامپوند ایران با ترکیب ویدا حلیمیان و نیما محبوبی با ۱۳۸۷ امتیاز در رده ششم جدول رده‌بندی مرحله مقدماتی قرار گرفت و در دور نخست مرحله حذفی باید با تیم ویتنام دیدار کند.</p>
      <p>انتهای پیام</p>
    </article>
  </body>
</html>