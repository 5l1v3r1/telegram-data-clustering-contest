<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/grande-verona/s-giovanni-l/autovelox-sulla-434-previste-multe-per-5-3-milioni-1.7796528"/>
    <meta property="og:site_name" content="L'Arena"/>
    <meta property="article:published_time" content="2019-11-24T06:26:00+00:00"/>
    <meta property="og:title" content="Autovelox sulla 434 Previste multe per 5,3 milioni"/>
    <meta property="og:description" content="."/>
  </head>
  <body>
    <article>
      <h1>Autovelox sulla 434 <br/>Previste multe <br/>per 5,3 milioni</h1>
      <address><time datetime="2019-11-24T06:26:00+00:00">24 Nov 2019, 06:26</time> by <a rel="author">Renzo Gastaldo</a></address>
      <p>L'<b>autovelox sulla 434</b> farà «strage» anche nel 2020. L’amministrazione comunale di San Giovanni Lupatoto stima di emettere <b>multe per 5,3 milioni </b>di euro nel 2020. I multati sono praticamente tutti <b>non lupatotini.</b></p>
      <p>La maggior parte della somma deriverà dalle infrazioni alla velocità dei veicoli rilevate dall’autovelox che si trova sulla statale 434 Transpolesana nella corsia sud nella direzione da Verona verso Legnago. Questa cifra deriva dai proventi di due infrazioni, quelle generiche relative a violazioni dell’articolo 208 del codice della strada pari a 1,325 milioni di euro e quelle relative a violazioni dei limiti di velocità, pari a 3,975 milioni.</p>
      <p>L’autovelox della statale 434 è stato attivato nell’agosto 2014 e inizialmente arrivava a colpire <b>ogni giorno anche mille auto</b> in transito che superavano il limite di 90 km orari.</p>
    </article>
  </body>
</html>