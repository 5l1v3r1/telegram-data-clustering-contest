<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/premier-league/778076/liverpoul-vathmi-tis-diaforas-irthan-sto-telos/"/>
    <meta property="og:site_name" content="to10.gr"/>
    <meta property="article:published_time" content="2019-11-24T06:03:53+00:00"/>
    <meta property="og:title" content="Λίβερπουλ: Οι βαθμοί της διαφοράς ήρθαν στο τέλος"/>
    <meta property="og:description" content="Η Λίβερπουλ έχει πάρει διαφορά ασφαλείας από την Μάντσεστερ Σίτι στην Premier League, αλλά αυτοί οι βαθμοί κατακτήθηκαν σε συγκεκριμένο χρονικό διάστημα!"/>
  </head>
  <body>
    <article>
      <h1>Λίβερπουλ: Οι βαθμοί της διαφοράς ήρθαν στο τέλος</h1>
      <h2>Η Λίβερπουλ έχει πάρει διαφορά ασφαλείας από την Μάντσεστερ Σίτι στην Premier League, αλλά αυτοί οι βαθμοί κατακτήθηκαν σε συγκεκριμένο χρονικό διάστημα!</h2>
      <address><time datetime="2019-11-24T06:03:53+00:00">24 Nov 2019, 06:03</time> by <a rel="author">Μπάμπης Τσιμπίδας</a></address>
      <p>Οχτώ βαθμοί… Αυτή είναι η διαφορά που χωρίζει τη Λίβερπουλ από τη Μάντσεστερ Σίτι στη βαθμολογία της Premier League και της δίνει «αέρα» για τον τίτλο. Μία διαφορά που δεν θα υπήρχε, αν η ομάδα του Γιούργκεν Κλοπ δεν ήταν αποτελεσματική στα τελευταία λεπτά των παιχνιδιών…</p>
      <p>Διότι τους βαθμούς που απέχει από τη Μάντσεστερ Σίτι, η Λίβερπουλ τους έχει κερδίσει προς το φινάλε… Σε τέσσερα παιχνίδια, η πρωταθλήτρια Ευρώπης είχε τα ψυχικά αποθέματα να «χτυπήσει» στο τέλος και να πανηγυρίσει τον πόντο ή τους πόντους.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Η αρχή έγινε στις 5 Οκτωβρίου, όταν η Λίβερπουλ επικράτησε 2-1 της Λέστερ στο Άνφιλντ. Ο Τζέιμς Μίλνερ ανέλαβε να εκτελέσει το πέναλτι στο πέμπτο λεπτό των καθυστερήσεων και με εύστοχο πλασέ, διαμόρφωσε το 2-1…</p>
      <p>Το επόμενο «κρούσμα» συνέβη στις 20 Οκτωβρίου στην ισοπαλία 1-1 της Λίβερπουλ με την Μάντσεστερ Γιουνάιτεντ στο Ολντ Τράφορντ. Ο βαθμός κερδήθηκε στο 85’ με ένα τέρμα του Λαλάνα…</p>
      <p>Η ολική ανατροπή σημειώθηκε στις 2 Νοεμβρίου, όταν η Λίβερπουλ επιβλήθηκε –1 της Άστον Βίλα στο Μπέρμιγχαμ… Ο Ρόμπερτσον ισοφάρισε στο 87’ και στο 94’ ο Μανέ σκόραρε το 2-1, σε έναν απίστευτο θρίαμβο!</p>
      <p>Το τελευταίο περιστατικό καταγράφηκε σήμερα, 23 Νοεμβρίου… Η Λίβερπουλ νίκησε 2-1 την Κρίσταλ Πάλας εκτός έδρας, με τον Φιρμίνιο να «χτυπάει» στο 85’.</p>
      <p>Δύο βαθμοί με τη Λέστερ, ένας βαθμός με τη Γιουνάιτεντ, τρεις βαθμοί με την Άστον Βίλα και δύο βαθμοί με την Κρίσταλ Πάλας. Όλοι λίγο πριν τη λήξη, οχτώ βαθμοί που κάνουν τη διαφορά στην Premier League και έχουν βάλει την… κούπα στο δρόμο για το Άνφιλντ.</p>
      <p>
        <b>
          <a href="https://www.to10.gr/podosfero/premier-league/778076/liverpoul-vathmi-tis-diaforas-irthan-sto-telos/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>