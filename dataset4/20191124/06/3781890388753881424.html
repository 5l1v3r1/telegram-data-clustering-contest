<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743338"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T06:50:00+00:00"/>
    <meta property="og:title" content="แฉ'นัน กิ่งเพชร'กบดานระยอง ขับเก๋งดำมีสาวคอยช่วย!"/>
    <meta property="og:description" content="แหล่งข่าวฝ่ายสืบสวนภาค 3 เผย ตำรวจตามแกะรอย 'นัน กิ่งเพชร' ได้ที่ จ.ระยอง เจ้าตัวขับเก๋งสีดำ ย้ายที่พักพิงไปเรื่อย ๆ คาดเวลาติดต่อเข้าที่พักจะให้สาวคนสนิทคอยช่วยเหลือประสานงานให้แทน"/>
  </head>
  <body>
    <article>
      <h1>แฉ'นัน กิ่งเพชร'กบดานระยอง ขับเก๋งดำมีสาวคอยช่วย!</h1>
      <address>
        <time datetime="2019-11-24T06:50:00+00:00">24 Nov 2019, 06:50</time>
      </address>
      <p>
        <b>แหล่งข่าวฝ่ายสืบสวนภาค 3 เผย ตำรวจตามแกะรอย "นัน กิ่งเพชร" ได้ที่ จ.ระยอง เจ้าตัวขับเก๋งสีดำ ย้ายที่พักพิงไปเรื่อย ๆ คาดเวลาติดต่อเข้าที่พักจะให้สาวคนสนิทคอยช่วยเหลือประสานงานให้แทน</b>
      </p>
      <p>จากกรณี พล.ต.ต.อัครเดช พิมลศรี รองผู้บัญชาการตำรวจภูธรภาค 3 สั่งการให้ตำรวจในสังกัดบุกเข้าจับกุม นายภูมิภากร ถินสุวรรณ์ หรือ นัน กิ่งเพชร ตามหมายจับคดี กรรโชกทรัพย์อ้างเป็นตำรวจล่อซื้อจับกุมลิขสิทธิ์ ตามที่ได้เสนอข่าวไปแล้วนั้น เกี่ยวกับเรื่องนี้ เมื่อวันที่ 24 พ.ย. แหล่งข่าวฝ่ายสืบสวนเปิดเผยว่า จากการสืบสวนพบว่าผู้ต้องหาพยายามเดินทางไปพักค้างคืนตามโรงแรมและรีสอร์ทจังหวัดต่าง ๆ เพื่อหลีกเลี่ยงการติดตามจับกุมของเจ้าหน้าที่ ในส่วนของการติดต่อกับพนักงานโรงแรมหรือรีสอร์ท ก็จะให้หญิงสาวคนสนิทที่ไปไหนมาไหนด้วยกันคอยประสานงานให้ อย่างไรก็ตามเจ้าหน้าที่พบรถเก๋ง นิสสัน อัลเมร่า สีดำ ฆธ 6151 กรุงเทพมหานคร ซึ่งเป็นของ "นายนัน กิ่งเพชร" ผ่านเข้ามาในพื้นที่ จ.ระยอง จึงประสานกำลังบุกเข้าจับกุมได้สำเร็จ.<br/><br/><i><b>ข่าวที่เกี่ยวข้อง<br/><br/><a href="https://www.dailynews.co.th/crime/743324">'หัวโจกแก๊งจับลิขสิทธิ์'ไม่รอด! สืบภ.3บุกล็อกคาโรงแรม</a></b></i></p>
    </article>
  </body>
</html>