<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188615/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:24:24+00:00"/>
    <meta property="og:title" content="പഠനത്തിനായി ഇനി തവളകളെ കീറിമുറിക്കേണ്ട; കൃത്രിമ തവളകളുമായി ലോകത്തിലെ ആദ്യത്തെ സ്‌കൂള്‍"/>
    <meta property="og:description" content="ഫ്ലോറിഡ: പഠനത്തിന്റെ ഭാഗമായി ജീവനുള്ള തവളകളെ കീറിമുറിക്കേണ്ടെന്ന തീരുമാനവുമായി ഫ്ലോറിഡയിലെ ജെഡബ്ല്യു മിച്ചല്‍ ഹൈസ്‌കൂള്‍ അധ്യാപകരും വിദ്യാര്‍ത്ഥികളും."/>
  </head>
  <body>
    <article>
      <h1>പഠനത്തിനായി ഇനി തവളകളെ കീറിമുറിക്കേണ്ട; കൃത്രിമ തവളകളുമായി ലോകത്തിലെ ആദ്യത്തെ സ്‌കൂള്‍</h1>
      <address><time datetime="2019-11-24T06:24:24+00:00">24 Nov 2019, 06:24</time> by <a rel="author">Janam TV Web Desk</a></address>
      <p>ഫ്ലോറിഡ: പഠനത്തിന്റെ ഭാഗമായി ജീവനുള്ള തവളകളെ കീറിമുറിക്കേണ്ടെന്ന തീരുമാനവുമായി ഫ്ലോറിഡയിലെ ജെഡബ്ല്യു മിച്ചല്‍ ഹൈസ്‌കൂള്‍ അധ്യാപകരും വിദ്യാര്‍ത്ഥികളും. അവയവ പഠനത്തിനായി ജീവനുള്ള തവളകളെ ഉപയോഗിക്കാതെ സിന്തറ്റിക് തവളകളെ ഉപയോഗിക്കാനാണ് അധ്യാപകരുടെ തീരുമാനം. ജീവനുള്ളതും പ്രിസര്‍വ് ചെയ്ത് സൂക്ഷിക്കുന്നതുമായ തവളകള്‍ക്ക് പകരം കൃത്രിമ തവളകളെ ഉപയോഗിക്കാനാണ് തീരുമാനിച്ചിരിക്കുന്നത്.</p>
      <p>ഇതോടെ പഠനത്തിനായി സിന്തറ്റിക് തവളകളെ ഉപയോഗിക്കുന്ന ലോകത്തിലെ ആദ്യ സ്‌കൂള്‍ എന്ന പദവി ജെഡബ്ല്യു മിച്ചല്‍ ഹൈസ്‌കൂളിന് സ്വന്തമാകും. പഠനത്തിനായി ജീവികളെ കീറിമുറിക്കുന്നതിന് പകരമുളള പുതിയ മാര്‍ഗം നല്ല മാറ്റത്തിന് തുടക്കമാണെന്നും കൃത്രിമ തവളകളാണ് കൂടുതല്‍ സൗകര്യപ്രദമെന്നും സ്‌കൂള്‍ പ്രിന്‍സിപ്പള്‍ ജെസീക്ക ഷട്ട്‌സ് പറഞ്ഞു.</p>
      <p>ടമ്പ ആസ്ഥാനമായുളള സിന്‍ഡേവര്‍ എന്ന കമ്പനിയാണ് ഇത്തരം തവളകളെ നിര്‍മ്മിച്ച് നല്‍കുന്നത്. തവളകള്‍ക്ക് പുറമെ മറ്റു ജീവികളുടെയും മനുഷ്യന്റെയും കൃത്രിമ മോഡലുകള്‍ ഉണ്ടാക്കാനുള്ള തയ്യാറെടുപ്പിലാണ് കമ്പനി.</p>
    </article>
  </body>
</html>