<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301236/%D9%86%D9%88%D8%B3%D8%A7%D9%86-%D8%B3%D9%87-%D9%85%D8%AA%D8%B1%DB%8C-%D8%A7%D8%B1%D8%AA%D9%81%D8%A7%D8%B9-%D8%AF%D8%B1%DB%8C%D8%A7%DB%8C-%D8%AE%D8%B2%D8%B1-%D8%AF%D8%B1-150-%D8%B3%D8%A7%D9%84-%DA%AF%D8%B0%D8%B4%D8%AA%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:41:02+00:00"/>
    <meta property="og:title" content="نوسان سه متری ارتفاع دریای خزر در 150 سال گذشته"/>
    <meta property="og:description" content="ایسنا/مازندران عضو هیئت علمی پژوهشگاه ملی اقیانوس شناسی و علوم جوی گفت: تغییر وضعیت جوی دریای خزر طی ۱۵۰ سال گذشته ۳ متر نوسان داشته است که امری طبیعی بوده و بحرانی در آن دیده نمی‌شود."/>
  </head>
  <body>
    <article>
      <h6 class="kicker">عضو پژوهشگاه ملی اقیانوس شناسی اعلام کرد</h6>
      <h1>نوسان سه متری ارتفاع دریای خزر در 150 سال گذشته</h1>
      <address><time datetime="2019-11-24T06:41:02+00:00">24 Nov 2019, 06:41</time> by <a rel="author">بهناز مقدس</a></address>
      <p>ایسنا/مازندران عضو هیئت علمی پژوهشگاه ملی اقیانوس شناسی و علوم جوی گفت: تغییر وضعیت جوی دریای خزر طی ۱۵۰ سال گذشته ۳ متر نوسان داشته است که امری طبیعی بوده و بحرانی در آن دیده نمی‌شود.</p>
      <p><b>حمید علی‌زاده در گفت‌وگو با ایسنا</b> با بیان اینکه بارها تغییرات جوی در دریای خزر تکرار شده است که نمی‌توان آن را وضعیت بحرانی دانست، اظهار کرد: اثراتی که انسان به طور مستقیم بر دریای خزر می‌گذارد، قابل تفکیک است یعنی ۵ کشور ساحلی اگر سدهایی برای کشاورزی احداث کنند، جمع همه آن‌ها بیش‌تر از یک‌متر تراز آب نوسان داشته است.</p>
      <p>وی تصریح کرد: طی ۷۰ سال گذشته سدهای بزرگی بر رودخانه‌های دریای خزر احداث شده که دریای خزر را پایدار کرده است اما عوامل طبیعی جز اثرات غیرمستقیم آن محسوب خواهد شد.</p>
      <p>عضو هیئت علمی پژوهشگاه ملی اقیانوس شناسی و علوم جوی در خصوص انتقال آب دریای خزر خاطرنشان کرد: اگر انتقال آب خزر به فلات مرکزی انجام شود، اثرات ناچیزی به اندازه یک رودخانه کوچک و متوسط بر تراز عرضی و عمودی آن دارد.</p>
      <p>علی‌زاده افزود: تراز دریای خزر طی ۱۰ سال اخیر کاهنده بوده و در حال حاضر پایدار شده است بنابراین طی دو یا سه سال اخیر روند کاهشی شدید ندارد.</p>
      <p>وی یادآور شد: در دهه ۵۰ دریای خزر افزایش ارتفاع آب را تجربه کرد و این افزایش با دهه ۷۰ برابر شده اما اکنون سطح تراز آب آن یک‌متر بیشتر از آن زمان گذشته است.</p>
      <p>انتهای پیام</p>
    </article>
  </body>
</html>