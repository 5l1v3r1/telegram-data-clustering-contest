<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/bizness/359622-teslas-eiropas-rupnica-atradisies-vacija"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T06:34:00+00:00"/>
    <meta property="og:title" content="&quot;Teslas&quot; Eiropas rūpnīca atradīsies Vācijā"/>
    <meta property="og:description" content="Amerikāņu izgudrotājs un miljardieris Īlons Masks &quot;Tesla Motors&quot; Eiropas elektromobiļu ražotni būvēs Vācijā."/>
  </head>
  <body>
    <article>
      <h1>"Teslas" Eiropas rūpnīca atradīsies Vācijā</h1>
      <address><time datetime="2019-11-24T06:34:00+00:00">24 Nov 2019, 06:34</time> by <a rel="author">Kas Jauns Avīze</a></address>
      <p>
        <b>Amerikāņu izgudrotājs un miljardieris Īlons Masks "Tesla Motors" Eiropas elektromobiļu ražotni būvēs Vācijā.</b>
      </p>
      <p>Vieta "Gigafactory" izvēlēta netālu no topošās jaunās Brandenburgas lidostas 40 kilometru no Berlīnes, plānots arī izveidot konstruktoru centru, un būšot 10 000 darba vietu.</p>
      <p>“Visi zina, ka Vācijas inženierija ir pirmšķirīga, un tas ir viens no iemesliem, kāpēc mēs savu Eiropas rūpnīcu izvietosim Vācijā,” teic Masks.</p>
      <p>Plānots, ka no 2021. gada šeit ražos "Tesla Model 3", jauno apvidus auto "Model Y", akumulatorus un dzinējus. Šos auto varēs pārdot ar prestižo apzīmējumu Ražots Vācijā, tātad Eiropas Savienībā bez muitas nodevām.</p>
      <p>Elektroauto nozare attīstās ļoti strauji, tuvākajos gados jaunas rūpnīcas taps arī Francijā, Spānijā, Itālijā. Līdz 2023. gadam Eiropā sāks darboties apmēram 16 lielas litija jonu akumulatoru ražotnes.</p>
    </article>
  </body>
</html>