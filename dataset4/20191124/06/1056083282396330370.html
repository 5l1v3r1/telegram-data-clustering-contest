<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301234/%D8%A8%D8%A7%D8%B2%DA%AF%D8%B4%D8%AA-%D9%86%D9%85%D8%A7%DB%8C%D8%B4-%D9%85%D9%86%D8%AA%D8%AE%D8%A8-%D9%82%D8%B4%D9%85-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D9%81%D8%AC%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:40:41+00:00"/>
    <meta property="og:title" content="&quot;بازگشت&quot; نمایش منتخب قشم در جشنواره تئاتر فجر"/>
    <meta property="og:description" content="ایسنا/هرمزگان ششمین دوره جشنواره تئاتر منطقه آزاد قشم جمعه شب در محل تالار آیینه اداره کل فرهنگ و ارشاد اسلامی با معرفی برگزیدگان بخش های مختلف و انتخاب نمایش &quot;بازگشت&quot; برای معرفی به جشنواره تئاتر فجر به کار خود پایان داد."/>
  </head>
  <body>
    <article>
      <h1>"بازگشت" نمایش منتخب قشم در جشنواره تئاتر فجر</h1>
      <address><time datetime="2019-11-24T06:40:41+00:00">24 Nov 2019, 06:40</time> by <a rel="author">امير حسين طالبي</a></address>
      <p>ایسنا/هرمزگان ششمین دوره جشنواره تئاتر منطقه آزاد قشم جمعه شب در محل تالار آیینه اداره کل فرهنگ و ارشاد اسلامی با معرفی برگزیدگان بخش های مختلف و انتخاب نمایش "بازگشت" برای معرفی به جشنواره تئاتر فجر به کار خود پایان داد.</p>
      <p>ششمین جشنواره تئاتر فجر قشم پنجشنه سی ام آبان و جمعه اول آذر ماه در تالار آئینه اداره کل فرهنگ و ارشاد اسلامی منطقه آزاد قشم با بررسی آثار برتر به کار خود پایان داد.</p>
      <p> براساس آرای هیات داوران، در بخش کارگردانی، راضیه بهادری، کارگردان نمایش «بازگشت» مقام نخست را از آن خود کرد و مقام دوم به صورت مشترک به آقایان ابوطالب احدی و کمیل جعفری کارگردانان نمایش های سیاه به رنگ دریا و زخم ماهی ها در قاب شور و مقام سوم نیز به آقای امید الماسی نیا، کارگردان نمایش اشکن رسید.</p>
      <p>گیتی قاسمی، سارا توکلی و رضا جوشعار، داوری این دوره از جشنواره تئاتر منطقه آزاد قشم را برعهده داشتند.</p>
      <p>ابوطالب احدی به عنوان بهترین بازیگر مرد و عادل گلستانی برای بازی در نمایش «زخم ماهی ها در قاب شور» به مقام دوم و آقای جهانگیر ایرانی و علی حاجی میری به طور مشترک به عنوان مقام سوم این دوره از جشنواره تئاتر قشم معرفی شدند.</p>
      <p>هیات داوران مقام نخست بازیگر زن را به راضیه بهادری برای نمایش بازگشت اهدا کردند و فریبا عجم قشمی و پریا نظری برای بازی در نمایش های سیاه به رنگ دریا و اشکن به طور مشترک مقام دوم را کسب کردند و مریم خادمی و مائده فرخی نژاد نیز به صورت مشترک به عنوان سومی دست یافتند.</p>
      <p>در بخش موسیقی هم حسن ذاکری برای نمایش "زخم ماهی ها در قاب شور" اول شد و مجید جعفری آهنگساز نمایش سیاه به رنگ دریا به مقام دوم رسید.</p>
      <p>هیات داوران همچنین در بخش طراحی صحنه، مسلم عباس صیادی، حسن بشارتی و امید الماسی نیا را به عنوان نفرات اول تا سوم معرفی کردند.</p>
      <p>در بخش طراحی لباس از مریم صادقی بهمنی برای نمایش سیاه به رنگ دریا و در بخش گریم هم از منصور وحدانی برای نمایش بازگشت تقدیر شد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090301432/%D8%A8%D9%87%D8%A8%D9%88%D8%AF-%D8%A7%D9%85%DA%A9%D8%A7%D9%86%D8%A7%D8%AA-%D8%A7%D8%B1%D8%AA%D9%82%D8%A7%DB%8C-%D9%87%D9%86%D8%B1-%D9%86%D9%85%D8%A7%DB%8C%D8%B4%DB%8C-%D9%82%D8%B4%D9%85-%D8%AF%D8%B1-%D8%B3%D8%B7%D8%AD-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%B1%D8%A7-%D9%85%DB%8C%D8%B3%D8%B1"/>
      </related>
    </article>
  </body>
</html>