<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/politik-gugum/politik-gugum-24-kasim-2019-h698914.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T06:28:43+00:00"/>
    <meta property="og:title" content="Politik Güğüm (24 Kasım 2019)"/>
    <meta property="og:description" content="Trabzon ve Trabzonspor kulislerinde bugün konuşulanları sizler için derledik"/>
  </head>
  <body>
    <article>
      <h1>Politik Güğüm (24 Kasım 2019)</h1>
      <h2>Trabzon ve Trabzonspor kulislerinde bugün konuşulanları sizler için derledik</h2>
      <address>
        <time datetime="2019-11-24T06:28:43+00:00">24 Nov 2019, 06:28</time>
      </address>
      <p><b>REVİ İLE GENÇ ZİRVESİ </b><br/>AK Parti Trabzon İl başkanlığı binasının dün önemli bir konuğu vardı. </p>
      <p>Ortahisar Belediye Başkanı Ahmet Metin Genç, dün il başkanlığı odasında tam 2 saat süren bir zirve gerçekleştirdi. Revi'nin Ankara dönüşü vakit kaybetmeden Genç ile buluşması siyasi kulisleri hareketlendirdi.</p>
      <p>Trabzon’da yaşanan son gelişmelerin masaya yatırıldığı bu uzun soluklu toplantıda edindiğimiz bilgilere göre Trabzon’da son dönemde yaşanan tüm olaylar masaya yatırıldı. </p>
      <p>
        <b>Sadece iki ismin katıldığı ve başka kimsenin alınmadığı toplantı ile ilgili Revi ve Genç ser verip sır vermezken </b>
      </p>
      <p>
        <b>Başkan Genç ’Çalışmalarımızla ilgili istişare ettik, başkanımızla uzun süredir bir araya gelememiştik, güzel bir sohbet gerçekleştirmiştik’ demekle yetindi. </b>
      </p>
      <p>
        <b>Başkan Revi’de uzun süredir planlanan fakat geciken bir görüşme olduğunu, Trabzon’un meselelerini belediyenin çalışmalarını ve parti faaliyetlerini görüştüklerini ifade etti. </b>
      </p>
      <figure>
        <img src="https://www.61saat.com/images/upload/21_3.jpeg"/>
      </figure>
      <p>
        <b>3. Kişilerden edindiğimiz duyumlara göre ise Başkan Genç’in bu görüşmede Revi’ye her anlamda tam destek verdiği ve il başkanlığı konusunda da başarılı bir isim olarak devam etmesi halinde sonuna kadar arkasında olduğu yönünde fikir beyan ettiği konuşuluyor. </b>
      </p>
      <p>Genç ile Revi’nin son süreçte bazı konularda   karşı karşıya gelmesi meselelerinin de toplantıda gündem olduğu Genç’in teşkilata rağmen kesinlikle kasti bir hareketinin olmayacağı fakat bazı yanlış bilgilendirmeler nedeniyle istenmeyen bazı konuların vuku bulduğunu söylediği bunların</p>
      <p>yaşanmaması için bu tür görüşmelerin daha sık olması yönünde fikir birliğine varıldığı kaydedildi.</p>
      <p><b>BAŞKANIN YÜZÜNE GÜLÜYORLAR AMA </b><br/>Trabzon Büyükşehir Belediye Başkanı Murat Zorluoğlu Trabzon’un ilçelerini adım adım gezerek çalışmaları, planlama ve projeleri yerinde takip edip başkanlarla fikir alışverişinde bulunmaya devam ediyor. </p>
      <p>Başkanların hepsi tabi ki nezaketen Zorluoğlu’nu güzel karşılayıp uğurluyorlar, çok da bir şey diyemiyorlar. </p>
      <p>Fakat özellikle su gelirleri ile kendilerinden büyük şehre büyük oranda ödenek kesilmesine rağmen istediklerini almak konusunda hiçbir belediyenin ‘Biz çok memnununuz’ dediği duyulmamış. </p>
      <p>
        <b>Sadece istediği almak değil, belediye başkanlarının iddiaya göre Büyükşehir Belediyesi ile irtibatı kesilmiş. </b>
      </p>
      <figure>
        <img src="https://www.61saat.com/images/upload/Ekran_Resmi_2019-11-24_08.39.49.png"/>
      </figure>
      <p>
        <b>Özellikle TİSKİ konusunda bazı başkanlar çok dertli.  Bakın bir tanesi ne diyor. ‘Biz yetkili ismi arıyoruz belediye başkanı olduğumuzu belirtiyoruz, oradaki amir, memur bizi çağrı merkezine yönlendiriyor. Bunun izahı yok. Bu tam bir fiyaskodur. Bu millet bize bir daha ki seçim oy versin diye</b>
      </p>
      <p>
        <b>çok bekleriz’ ifadesi gerçekten şaşırtıcı. </b>
      </p>
      <p>
        <b>TİSKİ’nin haricinde yol konusunda da Büyükşehirden büyük beklentileri olan belediyeler ‘Hem bizden habersiz yol yapmayın diyorlar, hem de ne gelip ne giden var. Bir sene bitti bitecek bu millete biz ne diyeceğiz’ şeklinde konuşuyor.</b>
      </p>
      <p>Ak Partili belediyelerin büyükşehir ile ilgili bu serzenişleri, partinin şehirde tartışılır hale gelmesi AK Parti adına gerçekten endişe verici.</p>
      <p><b>FUAR ALANI 7 EMİN OLUR MU?</b><br/>Sadece Trabzon’da değil bu 7 emin meselesi Türkiye’de güveni tartışılan bir mesele. Kimlerin nasıl, hangi şartlarda işlettiği vatandaşa nasıl davranıldığı konuları hep tartışma konusu olarak gündeme gelmiştir. Trabzon Büyükşehir Belediyesi’de vatandaşın kafasındaki bu sorunlu meseleye neşter vurmak istemiş, fuar alanını 7 emin otoparkına çevirmeyi düşünmüşler. Fakat bu 7 emin işi sıkıntılı iş dedik ya. Aracı. Çekilen bu kez belediyeye koşacak, ağır hasarlı araçlar günlerle orada. Milletin gözü önünde kalacak. </p>
      <p>İcralık araçlarla ilgili vatandaş bu kez siyaseti devreye sokacak. </p>
      <figure>
        <img src="https://www.61saat.com/images/upload/ipekyolu-fuar-alani-temizlendi-trabzon-20100720AY325130-02.jpg"/>
      </figure>
      <p>
        <b>İşte tüm bu riskleri göz önünde bulundurdan Büyükşehir Belediyesi bu olaydan şimdilik vazgeçti. Alan olarak da zaten tercih yanlıştı, Değirmendere veya Deliklitaş civarı yerlerde olsa hadi neyse ama fuar aları gerçekten olmaması gereken bir yerdi. Fakat gerçekten bu 7 emin meselesinin güvenilir bir şekilde devletin kontrolünde yapılmasında fayda var. Konuyla ilgili bugüne kadar çok sayıda şikayet olmuş. Dileriz Türkiye genelinde bu işe gerçek manada halktan yana bir çözüm bulunur. </b>
      </p>
      <p><b>FARABİ DURURSA TRABZON KAYBEDER </b><br/>Bir hekim ile sohbetimizde sarfettiği bu cümle gerçekten dikkatimizi çekti. Bilindiği üzere KTÜ Farabi hastanesi ekonomik sıkıntılar nedeniyle ameliyatları yapmakta ameliyat malzemesi temin etmekte zorlanmış bir zamanlar halkın eline tutuşturulan ameliyat malzemeleri reçeteleri gündeme oturmuştu. İddiaya göre bu sıkıntı artık devlet hastanelerine de nüfus etmekte imiş.</p>
      <figure>
        <img src="https://www.61saat.com/images/upload/Ekran_Resmi_2019-11-24_08.42.09.png"/>
      </figure>
      <p>
        <b>Hastanelere her ay gönderilen ödeneklere ek olarak 3 ayda bir takviyeler yapılmaya başlanmış.   Sıkıntının ne olduğunu aslında Sağlık Bakanlığı çok net bir şekilde biliyormuş, fakat çözüm üretme ve kaynak bulma noktasında sıkıntılar yaşanıyormuş. Görünen o ki AK Parti’nin bir dönem sağlıktaki memnuniyet sayesinde büyük destek aldığı sağlık politikalarında önemli oranda bir sıkıntı var. Dileriz gerek Farabi’nin bilinen sorunları, gerek diğer hastanelerimizin sıkıntıları konusunda Trabzon’un milletvekilleri gereken hassasiyeti gösterip Trabzon’un sağlıkta eski günlerine dönmesini sağlar. Bu arada Farabi hastanesinde gelen ek ödenek ile bir nefes alındı. Şu anda günde 150’ye yakın ameliyat yapılmakta. Eğer bu sekteye uğrar ise Trabzon sağlıkta bölgenin abisi olma rolünü kaybeder. </b>
      </p>
      <p><b>AK PARTİ’DEN TALEP VAR DESTEK YOK</b><br/>Trabzon’da Cumhur ittifakı çatırdamadan işliyor denilsede bize gelen duyumlara göre MHP Trabzon teştkilakları bazı konularda Ak Parti’yi kullanırken bazı konularda ise karşısında duruyormuş. Bir partilinin bu durum dikkatini çekmiş. Konulu bize şu şekilde aktarıyor. MHP ile ittifakımız sapa sağlam ilerliyor, ama partimizin iktidarımız şehre bir tatım hizmetler yaparken hiç teşekkür ettiklerini görmezken, ana muhalafet partisi gibi eleştiri yapmaktan da geri durmuyorlar.</p>
      <figure>
        <img src="https://www.61saat.com/images/upload/Ekran_Resmi_2019-11-24_08.44.29.png"/>
      </figure>
      <p>
        <b>Mesela Yavuz Selim meselesi o alanı Trabzon’a millet bahçesi olarak hediye edene teşekkür etmek yerine birilerine kayığına su taşımak adına Partimize eleştiri yoluna gidiyorlar. Bazı talepleri oluyor, olacak da başımız üzerine. İl yönetimimiz bunları yerine getirmek için gayret sarfederken bakıyorsunuz il yönetimimizin aldığı bir karar üzerine yine ağır eleştiriler yapıyorlar. Yani hem bizim nimetlerden faydalanmak istiyorlar hem de hizmetleri eleştiriyorlar.</b>
      </p>
      <p>Bu çok garip bir durum, bu bizi kullanmak değil de nedir’ Evet bir partilinin MHP ile ilgili iddiası bu. Tabi ki biz bilemeyiz MHP’nin bir talebi oluyor mu olmuyor mu? Ama sonuçta talepkar olduğunuz yerle ilgili konuşurken de kırmamak dökmemek biraz da o taraftan olaya bakmak gerekir.</p>
      <p><b>TANJANTTAKİ O ARSA </b><br/>Trabzon’da hemen hemen herkes boş duran arsalara meraklıdır. </p>
      <p>
        <b>Şehir içindeki boş duran arsaların neden boş durduğu, kimin olduğu hep merak edilmiştir. </b>
      </p>
      <p>
        <b>Bunlardan bir tanesi de Tanjant Yolu’nun üzerindeki Migros marketin olduğu arsadır. </b>
      </p>
      <p>Herkes acaba yüksek kat imarımı yok, bu kadar önemli konumdaki arsanın üzerine neden çok katlı bina yapılmıyor? diye merak etmiştir.</p>
      <p>O arsayı geçtiğimiz günlerde Nihat Hekimoğlu satın almış. Hekimoğlu orada bir proje düşünüyormuş.</p>
      <figure>
        <img src="https://www.61saat.com/images/upload/Ekran_Resmi_2019-11-24_08.43.56.png"/>
      </figure>
      <p>Migros marketin yakında orayı boşaltacağı da öğrenildi. Migros yetkilileri o bölgede bugünlerde aynı büyüklükte bir mağaza arayışı içinde.</p>
      <p>Bu arada geçtiğimiz günlerde de iktidara yakın bir banka Tanjant üzerinde bir yer beğendi ve tutmak istedi. Ama ev İstanbul Büyükşehir Belediye Başkanı Ekrem İmamoğlu’nun olduğu öğrenilince aniden vazgeçilmiş.</p>
    </article>
  </body>
</html>