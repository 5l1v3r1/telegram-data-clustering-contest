<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152851-igor-rejzlin-vygrav-etap-kubka-svitu-z-fehtuvannia"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T06:36:00+00:00"/>
    <meta property="og:title" content="Ігор Рейзлін виграв етап Кубка світу з фехтування"/>
    <meta property="og:description" content="Українські фехтувальники вдало розпочали олімпійський сезон на етапах Кубка світу."/>
  </head>
  <body>
    <article>
      <h1>Ігор Рейзлін виграв етап Кубка світу з фехтування</h1>
      <address>
        <time datetime="2019-11-24T06:36:00+00:00">24 Nov 2019, 06:36</time>
      </address>
      <p>Українські фехтувальники вдало розпочали олімпійський сезон на етапах Кубка світу. Наш шпажист <b>Ігор Рейзлін</b> виграв етапі в Берні, повідомляє Укрінформ.<br/><br/>Призер чемпіонату світу-2019 Ігор Рейзлін завоював «золото» на етапі Кубка світу в Берні. У фіналі він переміг росіянина Вадима Анохіна (11:10). Для Рейзліна це перша в кар’єрі перемога на етапі Кубка світу, - пише <a href="https://www.ukrinform.ua/rubric-sports/2824185-ukrainec-rejzlin-vigrav-etap-kubka-svitu-z-fehtuvanna.html">Укрінформ</a>.<br/><br/>Інший український шпажист <b>Роман Свічкар</b> взяв «бронзу», поступившись у півфіналі Анохіну (8:15).<br/><br/>Українська шаблістка <b>Ольга Харлан</b> виграла бронзову медаль на етапі Кубка світу в Орлеані. На шляху до півфіналу українка перемогла іспанку <b>Араселі Наварро</b> і росіянку <b>Софію Позднякову</b>. Однак за крок до фіналу Харлан програла француженці Манон Брюне (14:15).<br/><br/>Переможницею етапу Кубка світу стала саме Брюне, яка обіграла у фіналі росіянку Ольгу Нікітіну (15:12).<br/><br/>Нагадаємо, влітку Харлан стала чотирикратною чемпіонкою світу з фехтування в індивідуальній шаблі.</p>
    </article>
  </body>
</html>