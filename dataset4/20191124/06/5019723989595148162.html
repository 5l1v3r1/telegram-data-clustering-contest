<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/24/actress-anupama-pareswaran-on-glamorous-roles.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T06:23:17+00:00"/>
    <meta property="og:title" content="ഇതാണോ ഹോട്ട്?; മുണ്ടും ബ്ലൗസുമിട്ട് അഭിനയിച്ച നായികമാര്‍ നമുക്കുണ്ടായിരുന്നില്ലേ; അനുപമ"/>
    <meta property="og:description" content="നിവിൻ പോളി നായകനായ 'പ്രേമം' എന്ന ചിത്രത്തിലൂടെയായിരുന്നു അനുപമ പരമേശ്വരന്റെ സിനിമാ അരങ്ങേറ്റം. പിന്നീട് തമിഴിലും തെലുങ്കിലും സജീവമായ താരം അവിടെയും പ്രേക്ഷക ശ്രദ്ധ നേടി. ദുൽഖർ സൽമാൻ നായകനായ 'മണിയറയിലെ അശോകൻ' എന്ന ചിത്രത്തിലൂടെ സഹസംവിധായികയായും തുടക്കം കുറിച്ചിരിക്കുകയാണ് അനുപമ. ''തെലുങ്കിലൊക്കെ. Anupama Parameswaran. അനുപമ പരമേശ്വരന്‍."/>
  </head>
  <body>
    <article>
      <h1>ഇതാണോ ഹോട്ട്?; മുണ്ടും ബ്ലൗസുമിട്ട് അഭിനയിച്ച നായികമാര്‍ നമുക്കുണ്ടായിരുന്നില്ലേ; അനുപമ</h1>
      <address><time datetime="2019-11-24T06:23:17+00:00">24 Nov 2019, 06:23</time> by <a rel="author">സ്വന്തം ലേഖകൻ</a></address>
      <p>നിവിൻ പോളി നായകനായ 'പ്രേമം' എന്ന ചിത്രത്തിലൂടെയായിരുന്നു അനുപമ പരമേശ്വരന്റെ സിനിമാ അരങ്ങേറ്റം. പിന്നീട് തമിഴിലും തെലുങ്കിലും സജീവമായ താരം അവിടെയും പ്രേക്ഷക ശ്രദ്ധ നേടി. ദുൽഖർ സൽമാൻ നായകനായ 'മണിയറയിലെ അശോകൻ' എന്ന ചിത്രത്തിലൂടെ സഹസംവിധായികയായും തുടക്കം കുറിച്ചിരിക്കുകയാണ് അനുപമ. </p>
      <p>''തെലുങ്കിലൊക്കെ അഭിനയിച്ചപ്പോള്‍ അനുപം അല്‍പ്പം ഹോട്ട് ആയി എന്നൊക്കെ സംസാരമുണ്ട്. എന്നാല്‍ തെലുങ്കിലോ കന്നഡയിലോ ഒക്കെ മുഖം കാണിച്ചാല്‍ പിന്നെ ഹോട്ട് ആയി എന്നതൊക്കെ വെറുംതെറ്റിദ്ധാരണയാണ്'' എന്ന് അനുപമ പറയുന്നു. വനിതക്കു നൽകി അഭിമുഖത്തിലാണ് താരം മനസു തുറന്നത്. </p>
      <p>''തെലുങ്കിലോ കന്നഡയിലോ ഒക്കെ മുഖം കാണിച്ചാല്‍ പിന്നെ ഹോട്ട് ആയി എന്നതൊക്കെ വെറുംതെറ്റിദ്ധാരണയാണ്. നല്ലതല്ലാത്ത സിനിമകള്‍ ഏതു ഭാഷയിലും ഉള്ളതു പോലെ തെലുങ്കിലും ഉണ്ട്. വലിയ ഹോട്ട് ലുക്കിലൊന്നും ഞാന്‍ തെലുങ്കില്‍ വന്നിട്ടില്ല. കഴിഞ്ഞ വര്‍ഷം ‘ഹല്ലോ ഗുരു പ്രേമ കൊസമേ’ എന്ന സിനിമയുടെ ടീസറില്‍ പിന്‍ഭാഗം അല്‍പം ഇറങ്ങിയ ബ്ലൗസ് അണിഞ്ഞു.’</p>
      <p>‘സാരിയുടുക്കുമ്പോള്‍ സൈഡില്‍ അല്‍പം വയറ് കാണുന്നതും കഴുത്തിറക്കി വെട്ടിയ ബ്ലൗസ് അണിയുന്നതും ഒക്കെയാണോ ഹോട്ട്? മുണ്ടും ബ്ലൗസും ഇട്ട് അഭിനയിച്ചിരുന്ന നായികമാര്‍ നമുക്ക് ഉണ്ടായിരുന്നില്ലേ? ആ സീനുകള്‍ സിനിമയുടെ ടീസറിന് വേണ്ടി ചെയ്തതാണ്. അതായിരിക്കും ഞാന്‍ ചെയ്തതില്‍ മാക്‌സിമം ഹോട്ട് ലുക്ക്. അപ്പോഴേ എന്നെ ഹോട്ട് ആയി തോന്നിയെങ്കില്‍ അത് തോന്നിയവരോട് ഒന്നേ പറയാനുള്ളു. താങ്ക് യൂ..'', അനുപമ കൂട്ടിച്ചേർത്തു. </p>
      <p>പൂർണരൂപം വായിക്കാം: <a href="https://www.vanitha.in/celluloid/celebrity-interview/actress-anupama-pareswaran-complete-interview-vanitha.html">www.vanitha.in</a></p>
    </article>
  </body>
</html>