<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806961/%D9%85%D8%A7%D8%AC%D8%B1%D8%A7%E2%80%8C%D9%87%D8%A7%DB%8C-%D8%A2%D9%82%D8%A7%DB%8C-%D8%A8%D8%A7%DB%8C%D8%B1%D8%A7%D9%85%DB%8C-%D8%B3%D8%B1%DB%8C%D8%A7%D9%84-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:55:00+00:00"/>
    <meta property="og:title" content="«ماجرا‌های آقای بایرامی» سریال شد"/>
    <meta property="og:description" content="کارگردان «ماجرا‌های آقای بایرامی» از جزئیات این مجموعه رادیویی که در ۱۴ قسمت با بازی بازیگرانی، چون میرطاهر مظلومی ضبط شده است توضیح داد."/>
  </head>
  <body>
    <article>
      <h1>«ماجرا‌های آقای بایرامی» سریال شد</h1>
      <h2>کارگردان «ماجرا‌های آقای بایرامی» از جزئیات این مجموعه رادیویی که در ۱۴ قسمت با بازی بازیگرانی، چون میرطاهر مظلومی ضبط شده است توضیح داد.</h2>
      <address>
        <time datetime="2019-11-24T06:55:00+00:00">24 Nov 2019, 06:55</time>
      </address>
      <p> به گزارش گروه فرهنگی <a href="https://snn.ir/">خبرگزاری دانشجو</a>، مهدی طهماسبی درباره حضورش در رادیو و اینکه معمولا در هفته در چند نمایش رادیویی به ایفای نقش می‌پردازد بیان کرد: نمایش‌های متعددی بازی می‌کنم و شاید در هفته گاهی در سه سریال رادیویی حضور داشته باشم که اگر هر سریال حداقل پنج قسمت باشد هفته‌ای ۱۵ قسمت می‌شود.<br/><br/>وی با اشاره به اینکه فعالیت‌های تئاتری نیز دارد، اظهار کرد: در حال حاضر فقط درگیر رادیو و تئاتر هستم چندی پیش هم یک نمایش در تماشاخانه مهرگان داشتم که نمایشنامه‌ای از نیل سایمون را اجرا کردیم.<br/><br/>طهماسبی گفت: اکنون هم تئاتری دارم که به دنبال تهیه‌کننده هستم و امیدوارم تهیه‌کننده‌ای پیدا شود که بتوانیم با او وارد مذاکره شویم.<br/><br/>این هنرمند رادیویی که به عنوان کارگردان سریال‌های نمایشی رادیو هم فعالیت دارد، درباره متن‌هایی که به دستش می‌رسد، اظهار کرد: با ورود مدیرکل جدید اداره هنر‌های نمایشی رادیو تغییراتی داشته‌ایم که هنوز برای قضاوت درباره نتایج آن زود است، اما به تبع آن، روند نگارش و تولید متن‌های نمایشی نیز در حال تغییر است.<br/><br/>وی اضافه کرد: در تغییرات جدید قرار است تهیه‌کننده، کارگردان و نویسنده با هم در ارتباط باشند و کارگردان از روز اولی که طرح یک متن نوشته می‌شود در جریان کار خواهد بود و به عنوان پل ارتباطی نویسنده و تهیه‌کننده با هر دو در ارتباط است که به نظرم اتفاقات خوبی به این شکل رخ خواهد داد.<br/><br/>این گوینده رادیو درباره دیگر فعالیت‌های خود در رادیو نمایش اظهار کرد: من به تازگی نمایشی را ضبط کردم که کارگردانی آن با من بود و میرطاهر مظلومی از بازیگران آن است، این نمایش «ماجرا‌های آقای بایرامی» نام دارد و یک مجموعه اپیزودیک است.<br/><br/>کارگردان نمایش «ماجرا‌های آقای بایرامی» در پایان بیان کرد: این مجموعه نمایش رادیویی در ۱۴ قسمت ضبط شده و از دیروز دوم آذر در کنداکتور قرار گرفته است.</p>
    </article>
  </body>
</html>