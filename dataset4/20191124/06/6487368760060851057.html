<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/2019-legkulonosebb-fotoja/"/>
    <meta property="og:site_name" content="FEMINA"/>
    <meta property="article:published_time" content="2019-11-24T06:36:04+00:00"/>
    <meta property="og:title" content="Ez 2019 legkülönlegesebb fotója: nagyon nehéz levenni róla a szemed"/>
    <meta property="og:description" content="Lenyűgöző a színek harmóniája ezen a fényképen, ami az emberek, az állatok és a természet viszonyát is megjeleníti."/>
  </head>
  <body>
    <article>
      <h1>Ez 2019 legkülönlegesebb fotója: nagyon nehéz levenni róla a szemed</h1>
      <h2>Lenyűgöző a színek harmóniája ezen a fényképen, ami az emberek, az állatok és a természet viszonyát is megjeleníti.</h2>
      <address><time datetime="2019-11-24T06:36:04+00:00">24 Nov 2019, 06:36</time> by <a rel="author">Kalácska Erika</a></address>
      <p>Az év egyik legszebb képét <b>Anastasiya Dobrovolskaya</b> orosz fotósnak köszönhetjük, aki szereti a komplex, gondosan megtervezett kompozíciókat. Szívesen játszik a színekkel, a gyönyörű női ruhákkal, kiegészítőkkel, és a természet is szinte mindig központi eleme az alkotásainak.</p>
      <p>A képei hátterét sokszor maga az erdő adja, és olyan állatok jelennek meg rajtuk, mint a medve, ló, farkas, valamilyen madár vagy éppen hattyú. Legismertebb fotóján azonban különböző fajtájú rókák szerepelnek, eltérő színű bundában.</p>
      <p>Az első egy hófehér sarki róka, a második közönséges vörös, a harmadik pedig csoda szép szürkésfekete. A kép gyönyörű harmóniáját a színkoordináció adja: a rókák bundájával tökéletes összhangban áll a lányok ruha- és hajszíne. A fotós célja ezzel az volt, hogy bemutassa az emberek és az állatok sokszínűségét.</p>
      <figure>
        <embed-post data-src="https://www.instagram.com/p/B4C-eJwjLzF" data-service="Instagram"/>
      </figure>
      <p>Vajon a rókákkal való fotózkodás mennyire bizonyult körülményesnek? A meglepő válasz az, hogy szinte semennyire, mert az állatok, amiket Anastasiya fotóz, legtöbbször védett nemzeti parkokban nevelkednek. Így hozzá vannak szokva az emberi kontaktushoz, és nem okoz számukra gondot a nyugodt pózolás.</p>
      <p>Aki szívesen nézegetne még több csoda szép képet a művésztől, az megteheti <b><a href="https://www.instagram.com/anastasiya_dobrovolskaya/">Anastasiya Instagram-oldalán</a></b>, amelyet lassan már negyvenezren követnek.</p>
      <p>
        <b>Az év természetfotója bámulatosan mutatja be a zsákmányszerzést</b>
      </p>
      <p>A kínai fotós képe a tökéletes pillanatban készült el: megmutatja a támadó róka és a rettegő mormota drámai táncát. A többi helyezett fényképe is lélegzetelállítóan tárja elénk az állatok viselkedését. </p>
      <figure>
        <img src="https://kep.index.hu/1/0/2997/29971/299717/29971761_2301185_678dc1aaa6be2208bda37f72990ae646_wm.jpg"/>
        <figcaption>
          <a href="https://femina.hu/terasz/ev-termeszetfotosa-2019/">Nézegess képeket! 5 kép<br/><b>Drámai pillanatban kattintott a fotós - Szinte megbénította a rettegés a róka áldozatát</b></a>
        </figcaption>
      </figure>
    </article>
  </body>
</html>