<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/sim-clonate-ecco-i-rischi-per-gli-utenti-tim-wind-vodafone-3-italia-629326"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T06:10:16+00:00"/>
    <meta property="og:title" content="Sim falsificate: nuove schede Tim, Wind, Vodafone, Tre contraffatte"/>
    <meta property="og:description" content="Fate attenzione alle vostre sim telefoniche, in quanto potrebbero venire hackerate da cyber criminali esperti, al solo scopo di svuotarvi il conto corrente. Scoprite maggiori dettagli nel nostro articolo completo."/>
  </head>
  <body>
    <article>
      <h1>Sim falsificate: nuove schede Tim, Wind, Vodafone, Tre contraffatte</h1>
      <address><time datetime="2019-11-24T06:10:16+00:00">24 Nov 2019, 06:10</time> by <a rel="author">Manuel De Pandis</a></address>
      <p>
        <i>Fate attenzione alle vostre sim telefoniche, in quanto potrebbero venire hackerate da cyber criminali esperti, al solo scopo di svuotarvi il conto corrente. Scoprite maggiori dettagli nel nostro articolo completo.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-18T150348.394.png"/>
      </figure>
      <p><b>Le truffe telematiche</b> sono sempre più frequenti e mirano sempre ad uno scopo: svuotare il conto corrente delle vittime ignare. Gli <i><b>hacker</b></i> infatti, si inventano sempre nuove frodi per ingannare gli utenti e spillare soldi.</p>
      <p>Fra le più famose frodi, ricordiamo quella delle <b>sim</b>, quella ai danni dei possessori di <b>PostePay</b> o ai clienti degli istituti bancari più famosi. Riguardo la prima, viene definita Sim Swap Scam, e consiste nella clonazione della scheda telefonica dell’utente, al fine di svuotarne il conto corrente mediante il furto delle credenziali delle <b>App di Home Banking.</b> Ma cosa significa tutto ciò?</p>
      <p>A causa della distrazione e della superficialità mostrata da diversi italiani, i <b>Social</b> sono pieni di informazioni relative ai dati personali e bancari degli utenti.<b> E’ in questi siti che gli hacker riescono a prendere le informazioni preliminari, necessarie per compiere la frode.</b></p>
      <h3> SIM Swap Scam: in cosa consiste e come difendersi da questa frode?</h3>
      <p>La truffa delle sim telefoniche è tornata a fare danni in Italia dopo un periodo di assenza di circa due anni. I clienti <b>Tim, Wind, 3 Italia, Vodafone</b> si trovano all’improvviso con la propria scheda clonata e il device impossibilitato a compiere operazioni su rete dati.</p>
      <p>Partendo dalla falsificazione dei documenti grazie a tutti i dati reperiti sui Social, i cyber criminali provvedono a recuperare ciò che serve per la <a href="https://www.tecnoandroid.it/2019/11/21/carta-didentita-elettronica-obbligatorio-il-passaggio-al-nuovo-documento-627821"><b>clonazione della carta d’identità</b>.</a> Con quest’ultima poi, avvieranno una pratica con il gestore telefonico della vittima designata per lo smarrimento della sim. E’ qui che i malintenzionati riceveranno la nuova scheda, con la quale accederanno alle app degli istituti bancari della persona a cui hanno rubato l’identità, <a href="https://it.wikipedia.org/wiki/Autenticazione_a_due_fattori"><b>mediante l’autenticazione a due fattori.</b></a></p>
      <p>Non è molto facile difendersi da una simile frode, anche perché <b>nel momento in cui la nuova sim verrà attivata, la vecchia risulterà inattiva dall’istante seguente</b>. La prima cosa che vi consigliamo di fare è quella di contattare celermente il gestore e le autorità di riferimento per mettervi al riparo prima che il conto venga prosciugato.</p>
    </article>
  </body>
</html>