<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149497/obrovska-tragedia-slovensky-futbal-ranila-smrt-mladeho-reprezentanta"/>
    <meta property="og:site_name" content="Sport7"/>
    <meta property="article:published_time" content="2019-11-24T06:39:38+00:00"/>
    <meta property="og:title" content="Obrovská tragédia: Slovenský futbal ranila smrť mladého reprezentanta"/>
    <meta property="og:description" content="Ružomberok 23. novembra (TASR) - Slovenský futbal zasiahla tragédia. Na následky zranení po páde zo siedmeho poschodia zomrel mládežnícky reprezentant Slovenska do 18 rokov Adrián Sivoň z MFK Ružomberok. Informoval o tom oficiálny web Slovenského futbalového zväzu (SFZ)."/>
  </head>
  <body>
    <article>
      <h1>Obrovská tragédia: Slovenský futbal ranila smrť mladého reprezentanta</h1>
      <address><time datetime="2019-11-24T06:39:38+00:00">24 Nov 2019, 06:39</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>Ružomberok 23. novembra (TASR) - Slovenský futbal zasiahla tragédia. Na následky zranení po páde zo siedmeho poschodia zomrel mládežnícky reprezentant Slovenska do 18 rokov Adrián Sivoň z MFK Ružomberok. Informoval o tom oficiálny web Slovenského futbalového zväzu (SFZ).</b>
      </p>
      <p>Napriek veľkému úsiliu lekárov mladý muž v Ústrednej vojenskej nemocnici SNP v Ružomberku v sobotňajších popoludňajších hodinách podĺahol zraneniam. Príčina tragédie nie je známa, ale polícia vylúčila cudzie zavinenie. Stretnutie dorasteneckej ligy Ružomberok – Senica po tragédii odložili.</p>
      <p><b>"Prepáčte, veľmi ťažko sa mi hľadajú slová. Zasiahlo ma to tak bolestivo, že ešte sám neviem, ako sa k tej správe postaviť. Naposledy sme boli spolu pri zraze a následnom dvojzápase v Rumunsku, bol to normálny mladý chalan, talentovaný futbalista. Na najbližší výjazd do Čiernej Hory bol medzi náhradníkmi, dohodli sme sa tak s jeho materským klubom. Rátal som s ním opäť na jar pre náš národný tím. Dovoľte mi vyjadriť úprimnú ľútosť rodine a najbližším,“</b> uviedol pre web futbalsfz.sk tréner slovenskej reprezentačnej osemnástky Stanislav Macek.</p>
      <related>
        <a href="https://www.sport7.sk/148839/obrovska-tragedia-mladu-futbalovu-reprezentantku-dobodali-po-hadke-o-mobil"/>
      </related>
    </article>
  </body>
</html>