<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006026/be%C5%9Fikta%C5%9F-konyadan-3-puanla-d%C3%B6nd%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T06:30:00+00:00"/>
    <meta property="og:title" content="Beşiktaş Konya'dan 3 puanla döndü"/>
    <meta property="og:description" content="Süper Lig'in 12. haftasında Konyaspor evinde Beşiktaş ile karşılaştı. Mücadelenin ilk yarısı golsüz beraberlikle sona erdi. Siyah Beyazlı ekip Burak Yılmaz'ın 72. dakikadaki golü ile 1-0 kazandı ve yükselişine devam etti.Maçtan dakikalar  3. dakikada"/>
  </head>
  <body>
    <article>
      <h1>Beşiktaş Konya'dan 3 puanla döndü</h1>
      <address>
        <time datetime="2019-11-24T06:30:00+00:00">24 Nov 2019, 06:30</time>
      </address>
      <p>Süper Lig'in 12. haftasında Konyaspor evinde Beşiktaş ile karşılaştı. Mücadelenin ilk yarısı golsüz beraberlikle sona erdi. Siyah Beyazlı ekip Burak Yılmaz'ın 72. dakikadaki golü ile 1-0 kazandı ve yükselişine devam etti.<br/><br/><b>Maçtan dakikalar </b><br/><br/>3. dakikada ceza sahası içinde Ömer Ali'nin pasında topu alan Milosevic'in şutu ağlarla buluştu fakat VAR'a giden hakem Fırat Aydınus, pozisyonu izledikten sonra golü iptal etti.<br/><br/>13. dakikada sağ kanattan gelişen Beşiktaş atağında Diaby'nin açtığı ortaya ceza sahası içinde iyi yükselen Burak'ın kafa vuruşunda meşin yuvarlak kalenin yanından az farkla dışarı çıktı.<br/><br/>21. dakikada sağ kanattan gelişen Konyaspor atağında Skubic'in şutuyla ceza sahası içinde topla buluşan Miya'nın vuruşunda meşin yuvarlak dışarıya gitti.<br/><br/>57. dakikada orta alanda gelişen Beşiktaş atağında, Diaby'nin savunma arkasına doğru verdiği pasa hareketlenen Burak'ın ceza sahasına girer girmez çektiği şut az farkla dışarı çıktı.<br/><br/>72. dakikada orta alanda gelişen Beşiktaş atağında, Caner'in verdiği pasla ceza sahası içinde topa sahip olan Burak'ın, savunma oyuncularını geçerek çektiği şut ağlarla buluştu. 0-1<br/><br/>84. dakikada sağ kanattan gelişen Konyaspor atağında, ceza sahası dışında topla buluşan Miya'nın vurduğu şut az farkla yandan dışarı çıktı.</p>
    </article>
  </body>
</html>