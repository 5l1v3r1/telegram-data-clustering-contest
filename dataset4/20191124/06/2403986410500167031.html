<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_nimechchini_900_cholovikam_zroblyat_dnk_test_shhob_rozkriti_davnye_vbivstvo_ditini_n1238456"/>
    <meta property="og:site_name" content="24 Канал"/>
    <meta property="article:published_time" content="2019-11-24T06:40:00+00:00"/>
    <meta property="og:title" content="У Німеччині 900 чоловікам зроблять ДНК-тест, щоб розкрити давнє вбивство дитини"/>
    <meta property="og:description" content="Німецька поліція запросила 900 чоловіків прийти на ДНК-тест, який допоможе розкрити вбивство 11-річної дівчинки. Моторошний інцидент трапився ще 23 року тому у місті Гревенбройх."/>
  </head>
  <body>
    <article>
      <h1>У Німеччині 900 чоловікам зроблять ДНК-тест, щоб розкрити давнє вбивство дитини</h1>
      <address><time datetime="2019-11-24T06:40:00+00:00">24 Nov 2019, 06:40</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Німецька поліція запросила 900 чоловіків прийти на ДНК-тест, який допоможе розкрити вбивство 11-річної дівчинки. Моторошний інцидент трапився ще 23 року тому у місті Гревенбройх.</b>
      </p>
      <p>У поліції наголосили, що усі 900 чоловіків не є підозрюваними, пише <a href="https://apnews.com/c884f62a17dd4f9fa7af4700f3d2a478">AP</a>. На момент вбивства дівчинки їм було від 14 до 70 років.</p>
      <blockquote>Зверніть увагу: <a href="https://24tv.ua/novini_tag1117/14_richnu_divchinu_pidozryuyut_u_zhorstokomu_vbivstvi_u_ssha_detali_n1232162">14-річну дівчину підозрюють у жорстокому вбивстві у США: деталі</a></blockquote>
      <h3>Що відомо про вбивство 11-річної дівчинки в Німеччині?</h3>
      <p>Дівчина Клаудія Руф була викрадена, згвалтована і задушена анонімним вбивцею в 1996 році. Справа ще тоді приголомшила країну і викликала великий резонанс.</p>
      <p>Від того часу правоохоронці розслідують справу. Сліди ДНК злочинця були виявлені на тілі дівчини і поліція сподівається, що масове тестування приведе їх до вбивці.</p>
      <p>Хоча навряд чи справжній вбивця погодиться пройти тест. Слідчі сподіваються, що приїхати на тестування може родич злочинця і завдяки цьому вдасться вийти на вбивцю.</p>
      <h3>Що слідчі вже встановили раніше?</h3>
      <p>Слідчі в 2010 році вже безуспішно перевірили близько 350 чоловічих ДНК в цьому районі. Але сьогодні вони кажуть, що зуміли знайти нові дані, які можуть допомогти їм виявити вбивцю, протестувавши 900 осіб.</p>
      <blockquote>До речі: <a href="https://24tv.ua/amerikanski_prokurori_zvinuvachuyut_9_richnu_ditinu_u_masovomu_vbivstvi_n1217317">Американські прокурори звинувачують 9-річну дитину у масовому вбивстві</a></blockquote>
    </article>
  </body>
</html>