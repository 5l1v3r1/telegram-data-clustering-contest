<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/thessaloniki-ripsi-molotof-se-dimoiries-ton-mat/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-24T06:51:39+00:00"/>
    <meta property="og:title" content="Θεσσαλονίκη: Ρίψη μολότοφ σε διμοιρίες των ΜΑT"/>
    <meta property="og:description" content="Σε ρίψεις μολότοφ κατά ανδρών δύο διμοιριών των ΜΑΤ στην οδό Αγίου Δημητρίου στο ύψος του τουρκικού προξενείου και στην οδό Εθνικής Αμύνης"/>
  </head>
  <body>
    <article>
      <h1>Θεσσαλονίκη: Ρίψη μολότοφ σε διμοιρίες των ΜΑT</h1>
      <address>
        <time datetime="2019-11-24T06:51:39+00:00">24 Nov 2019, 06:51</time>
      </address>
      <p>Σε <a href="https://neaselida.gr/tag/molotof/">ρίψεις μολότοφ</a> κατά ανδρών <b>δύο διμοιριών</b> των <a href="https://neaselida.gr/tag/mat/">ΜΑΤ</a> στην οδό Αγίου Δημητρίου στο ύψος του <b>τουρκικού προξενείου</b> και στην οδό Εθνικής Αμύνης προχώρησαν <a href="https://neaselida.gr/tag/koukoulofori/">κουκουλοφόροι</a> τα ξημερώματα.</p>
      <p>Μια ομάδα περί τα είκοσι άτομα με καλυμμένα τα πρόσωπα τους, λίγο μετά τις τρεις το πρωί <b>βγήκαν από τους χώρους ΑΠΘ</b> και ήρθαν αντιμέτωποι με τις αστυνομικές δυνάμεις στην οδό Αγίου Δημητρίου, <b>ρίχνοντας περίπου δεκαπέντε μολότοφ</b>, ενώ λίγο αργότερα μια άλλη ομάδα δεκαπεντε ατόμων βγήκε στην οδό Εθνικής Αμύνης από την πλατεία Χημείου και πέταξε περίπου δέκα μολότοφ στους αστυνομικούς.</p>
      <p>Οι αστυνομικοί τους απώθησαν κάνοντας χρήση δακρυγόνων και χειροβομβίδων κρότου – λάμψης και <b>έκαναν δεκατρείς προσαγωγές ατόμων</b>, που εν συνεχεία αφέθησαν ελεύθερα, καθώς δεν προέκυψαν στοιχεία εις βάρος τους. Δεν υπήρξαν τραυματισμοί ή ζημιές.</p>
      <related>
        <a href="https://neaselida.gr/ellada/tragodia-sti-lamia-epestrefan-apo-gamo-toys-perimene-o-thanatos/"/>
      </related>
    </article>
  </body>
</html>