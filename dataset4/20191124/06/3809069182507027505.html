<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1417986/giryonis-neo-kyma-kakokairias-erhetai-vrady-me-kataigides-kai-halazi"/>
    <meta property="og:site_name" content="+PLUS.gr"/>
    <meta property="article:published_time" content="2019-11-24T06:58:00+00:00"/>
    <meta property="og:title" content="«Γηρυόνης»: Νέο κύμα κακοκαιρίας έρχεται το βράδυ με καταιγίδες και χαλάζι"/>
    <meta property="og:description" content="Η κακοκαιρία «Γηρυόνης» αναμένεται να χτυπήσει σε τρεις φάσεις και ετοιμάζεται να πλήξει τη χώρα με έντονα καιρικά φαινόμενα από το απόγευμα της Κυριακής (24/11)."/>
  </head>
  <body>
    <article>
      <h1>«Γηρυόνης»: Νέο κύμα κακοκαιρίας έρχεται το βράδυ με καταιγίδες και χαλάζι</h1>
      <h2>Η κακοκαιρία «Γηρυόνης» αναμένεται να χτυπήσει σε τρεις φάσεις και ετοιμάζεται να πλήξει τη χώρα με έντονα καιρικά φαινόμενα από το απόγευμα της Κυριακής (24/11).</h2>
      <address><time datetime="2019-11-24T06:58:00+00:00">24 Nov 2019, 06:58</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Νέο κύμα κακοκαιρίας με την ονομασία «Γηρυόνης» αναμένεται από το απόγευμα της Κυριακής στην χώρα μας, με καταιγίδες και χαλάζι, ενώ η ΕΜΥ έχει προειδοποιήσει από το Σάββατο με έκτακτο δελτίο.</p>
      <p>
        <b>Η κακοκαιρία θα έχει τρεις φάσεις - Πού και πώς θα χτυπήσει</b>
      </p>
      <p>Η κακοκαιρία Γηρυόνης αναμένεται να χτυπήσει σε τρεις φάσεις. Στην πρώτη φάση την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Κατά τη δεύτερη φάση από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας.</p>
      <p>Από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
      <figure>
        <iframe src="https://www.youtube.com/embed/GlWf1WF0iGU" width="640" height="360" data-service="Youtube" scrolling="no"/>
      </figure>
      <p>
        <b>Η πρόγνωση της ΕΜΥ για την Κυριακή (24/11)</b>
      </p>
      <p>Αττική</p>
      <p>Καιρός: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.<br/>Ανεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.<br/>Θερμοκρασία: Από 13 έως 19 βαθμούς Κελσίου.</p>
      <p>Θεσσαλονίκη</p>
      <p>Καιρός: Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.<br/>Ανεμοι: Από ανατολικές διευθύνσεις 3 με 5 και βαθμιαία τοπικά 6 μποφόρ.<br/>Θερμοκρασία: Από 12 έως 16 βαθμούς Κελσίου.</p>
      <p>Μακεδονία, Θράκη</p>
      <p>Καιρός: Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.<br/>Ανεμοι: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <p>Nησιά Ιονίου, Ήπειρος, Δυτική Στερεά, Δυτική Πελοπόννησος</p>
      <p>Καιρός: Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές. Ανεμοι: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.<br/>Θερμοκρασία: Από 10 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>Θεσσαλία, Ανατολική Στερεά, Εύβοια, Ανατολική Πελοπόννησος</p>
      <p>Καιρός: Αρχικά λίγες νεφώσεις παροδικά αυξημένες, τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.<br/>Ανεμοι: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.<br/>Θερμοκρασία: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Κυκλάδες, Κρήτη</p>
      <p>Καιρός: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.<br/>Ανεμοι: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.<br/>Θερμοκρασία: Από 15 έως 22 βαθμούς Κελσίου.</p>
      <p>Νησιά Ανατολικού Αιγαίου, Δωδεκάνησα</p>
      <p>Καιρός: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.</p>
      <p>Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.</p>
      <p>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>Πρόγνωση για την Δευτέρα 25-11-2019</b>
      </p>
      <p>Καιρός: Κακοκαιρία με ισχυρές βροχές και καταιγίδες. Πιο συγκεκριμένα θα επηρεαστούν τις πρωινές ώρες τα δυτικά (νησιά του Ιονίου, δυτική Στερεά, δυτική Πελοπόννησος και πιθανώς η Ήπειρος), μέχρι το μεσημέρι η ανατολική Στερεά, ανατολική Πελοπόννησος, Εύβοια, η Κρήτη, μέχρι αργά το απόγευμα η Θεσσαλία, οι Σποράδες, οι Κυκλάδες και μέχρι τις βραδινές ώρες η Μακεδονία (κυρίως η δυτική και η κεντρική).</p>
      <p>Σταδιακά από τις πρωινές ώρες τα φαινόμενα θα επηρεάσουν τα νησιά του βόρειου και ανατολικού Αιγαίου και τα Δωδεκάνησα. Παροδικές χιονοπτώσεις θα σημειωθούν στα βόρεια ορεινά. Από το μεσημέρι στα δυτικά και βαθμιαία στα κεντρικά και τα νότια τα φαινόμενα πρόσκαιρα θα εξασθενήσουν αλλά ο καιρός θα παραμείνει άστατος.</p>
      <p>Οι άνεμοι: θα πνέουν στα ανατολικά ανατολικοί νοτιοανατολικοί 5 με 7 και τοπικά στο Αιγαίο 8 με 9 μποφόρ με εξασθένηση από το απόγευμα, στα δυτικά νοτιοδυτικοί 4 με 6 μποφόρ που βαθμιαία θα στραφούν σε δυτικούς νοτιοδυτικούς.</p>
      <p>Θερμοκρασία: θα σημειώσει πτώση ως προς τις μέγιστες τιμές κυρίως στα βόρεια.</p>
    </article>
  </body>
</html>