<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Golyam-gaf-v-Na-kafe-Gala-se-izlozhi-mnogo-916167"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T06:57:00+00:00"/>
    <meta property="og:title" content="Голям гаф в &quot;На кафе&quot;! Гала се изложи много"/>
    <meta property="og:description" content="Екипът на &quot;На кафе&quot; обърка двете млади певици Дара и Дара Екимова. Първата  гостувала на Гала в &quot;На ..."/>
  </head>
  <body>
    <article>
      <h1>Голям гаф в "На кафе"! Гала се изложи много</h1>
      <address>
        <time datetime="2019-11-24T06:57:00+00:00">24 Nov 2019, 06:57</time>
      </address>
      <p>Екипът на "На кафе" обърка двете млади певици Дара и Дара Екимова. Първата  гостувала на Гала в "На Кафе“ и след като излъчиха запис с видеопослание от блогъра Емил Конрад, в предаването последва и "включване“ от Искрата.</p>
      <p>Ентусиазирано пеещият композитор започна да хвали "Дара“ и да ръси пожелания към колежката си. На второто изречение обаче стана ясно, че Искрата говори за Дара Екимова, с която имат дуетно парче "Сагапао“, а пред екрана озадачено с мигли клепаше другата Дара.</p>
      <p>Гафът не остана незабелязан и предизвика конфузия в студиото. Не стана ясно дали объркването е дело на екипа, дали видеото е старо и грешно избрано или грешно записано, но Гала хвърли вината на Искрата, като намекна, че той е объркал двете "Дари“.</p>
      <p>Гостуващата в предаването Дара не се впечатли от грешката предполагайки, че колегата й се е объркал, и подчерта, че харесва адашката си.</p>
      <p>Дублажа на имената обаче определено дразни дъщерята на покойния фронтмен на "Сленг“ Дими, която гостува наскоро в предаването "Мармалад“, видя репортер на LifeOnline.bg. Тогава тя натърти, че "Има само една Дара! Дара Екимова!“, намеквайки, че нейното име е оригинал и тя е кръстена и записана по лични документи Дара, докато съименичката й от Варна се казва Дарина.</p>
      <p>Междувременно пред Гала ДАРА призна, че в момента няма гадже. Гостуването й в шоуто бе по повод излизането на новият й сингъл "Ella Ella".</p>
    </article>
  </body>
</html>