<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-arjun-said-big-thing-about-ranveer-singh-2865522.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T06:03:38+00:00"/>
    <meta property="og:title" content="अर्जुन ने रणवीर सिंह को लेकर कही बड़ी बात, फिल्म पानीपत से जुड़ा है मामला "/>
    <meta property="og:description" content="बॉलीवुड अभिनेता अर्जुन कपूर का कहना है कि उन्होंने फिल्म 'पानीपत' में अपने किरदार के लिये रणवीर सिंह से कोई मदद नहीं ली है। अर्जुन कपूर की फिल्म 'पानीपत' रिलीज होने वाली है। इस फिल्म..."/>
  </head>
  <body>
    <article>
      <h1>अर्जुन ने रणवीर सिंह को लेकर कही बड़ी बात, फिल्म पानीपत से जुड़ा है मामला </h1>
      <address><time datetime="2019-11-24T06:03:38+00:00">24 Nov 2019, 06:03</time> by <a rel="author">वार्ता,मुंबई</a></address>
      <p>बॉलीवुड अभिनेता अर्जुन कपूर का कहना है कि उन्होंने फिल्म 'पानीपत' में अपने किरदार के लिये रणवीर सिंह से कोई मदद नहीं ली है। अर्जुन कपूर की फिल्म 'पानीपत' रिलीज होने वाली है। इस फिल्म की तुलना रणवीर सिंह की फिल्म बाजीराव मस्तानी से तुलना हो रही है। फिल्म पानीपत में जहां अर्जुन मराठा वॉरियर सदाशिव राव भाउ का रोल निभा रहे हैं। वहीं रणवीर ने 'बाजीराव मस्तानी' में पेशवा बाजीराव का किरदार निभाया था। अर्जुन कपूर से पूछा गया कि क्या उन्होंने रणवीर से इस फिल्म को लेकर नोट्स लिए हैं?</p>
      <p>अर्जुन कपूर ने कहा कि रणवीर इस फिल्म के ट्रेलर को देख काफी उत्साहित थे और मैं इस बात को लेकर काफी खुश हूं। एक्टर्स होने के अलावा हम एक दूसरे के दोस्त भी हैं। हम हमेशा एक्टिंग या कैरेक्टर्स को लेकर चर्चा नहीं करते हैं। हमने भले ही एक ही जॉनर की फिल्मों में काम किया हो, लेकिन इन फिल्मों की कहानियां अलग हैं। हमने हमेशा से ही फ्रेंडली स्तर पर चर्चा की है और कभी इस बारे में बेहद गहराई से बात नहीं की है।</p>
      <p>अर्जुन कपूर ने कहा, रणवीर मेरे साथ फिल्म 83 की तस्वीरें शेयर करता है और मैं कई बार उसके साथ शूटिंग की घटनाओं का जिक्र कर देता हूं लेकिन इससे ज्यादा हम फिल्म को लेकर ज्यादा बात नहीं करते हैं क्योंकि हर निर्देशक का अपनी फिल्म को लेकर अलग नजरिया होता है। यदि मैं उससे पूछूं कि तू होता तो ये सीन कैसे करता तो कहीं ना कहीं ये पूछकर मैं अपनी सोच को करप्ट कर सकता हूं। गौरतलब है कि फिल्म पानीपत में अर्जुन कपूर के अलावा संजय दत्त और कृति सेनन शामिल हैं। यह फिल्म 06 दिसंबर को रिलीज होगी।</p>
    </article>
  </body>
</html>