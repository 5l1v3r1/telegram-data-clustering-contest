<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191118-ezek-a-legszorosabb-baratsagok-hollywoodban-osszeallitas.html"/>
    <meta property="og:site_name" content="Origo"/>
    <meta property="article:published_time" content="2019-11-24T06:58:00+00:00"/>
    <meta property="og:title" content="Ezek a legszorosabb barátságok Hollywoodban"/>
    <meta property="og:description" content="Évtizedek óta kitart egymás mellett Jennifer Aniston és Courteney Cox, Ben Affleck és Matt Damon."/>
  </head>
  <body>
    <article>
      <h1>Ezek a legszorosabb barátságok Hollywoodban</h1>
      <address><time datetime="2019-11-24T06:58:00+00:00">24 Nov 2019, 06:58</time> by <a rel="author">Origo</a></address>
      <p>
        <b>Korábban <a href="https://www.origo.hu/teve/20190724-baratokbol-ellensegekke-valtak-ezek-a-sztarok-osszeallitas.html">írtunk</a> olyan sztárokról, akik barátokból váltak ellenségekké, Hollywoodban is vannak azonban tartós barátságok. Jennifer Aniston és Courteney Cox, illetve Ben Affleck és Matt Damon jóban-rosszban kitartanak egymás mellett, de tudunk olyan színésznőkről is, akik közel negyven éve barátok. Íme, néhány összetartó páros a sztárvilágból.</b>
      </p>
      <h3>Tina Fey és Amy Poehler</h3>
      <figure>
        <img src="https://cdn.nwmgroups.hu/s/img/i/1210/20121016-tina-fey-amy-poehler.jpg?w=644&amp;h=429"/>
        <figcaption>
          <cite>Forrás: AFP</cite>
        </figcaption>
      </figure>
      <p>Együtt játszottak többek között a <i>Bébi mamá</i>-ban és a <i>Lánytesók</i>-ban, Poehler pedig idei rendezésében, a <i>Borvidék</i>-ben is komoly szerepet adott a barátnőjének. Korábban a <i>Saturday Night Live</i>-nál is dolgoztak együtt, de sokkal régebbről ismerik egymást, először 1993-ban találkoztak egy chicagói stand-up klubban. Az improvizációs gyakorlatokat tartó Charna Halpern vélte úgy, hogy a két tanítványa jól kijönne egymással, ami aztán be is igazolódott: Poehler az önéletrajzi könyvében arról írt, hogy Fey ugyanolyan, mint ő, csak épp barna a haja.</p>
      <h3>Michelle Williams és Busy Philipps</h3>
      <figure>
        <img src="https://cdn.nwmgroups.hu/s/img/i/1609/20160915tony-awards-2016-busy-philipps1.jpg?w=644&amp;h=429"/>
        <figcaption>
          <cite>Forrás: Mike Coppola / Getty Images North America / AFP</cite>
        </figcaption>
      </figure>
      <p>Williamset eddig négyszer jelölték Oscar-díjra, és mind a négy díjátadóra a legjobb barátnője, Philipps kísérte el. A lányok a <i>Dawson és a haverok</i> óta jóban vannak – Philipps 2001-ben került be a sorozatba –, Williams azt mondta egyszer, hogy nem ismer önzetlenebb embert a barátnőjénél, tulajdonképpen tőle tanult mindent, amit a barátságról tud.</p>
      <h3>Leonardo DiCaprio és Tobey Maguire</h3>
      <figure>
        <img src="https://cdn.nwmgroups.hu/s/img/i/1807/20180727leonardo-dicaprio-tobey-maguire-a.jpg?w=644&amp;h=429"/>
        <figcaption>
          <cite>Forrás: Getty Images/Victor Boyko</cite>
        </figcaption>
      </figure>
      <p>DiCaprio egyszer úgy nyilatkozott, hogy Maguire-rel hasonló körülmények között nőttek fel, hisz mindketten gyereksztárként kezdték, elsősorban ez vonzotta őket egymás felé. Sokat utaznak együtt, de a kapcsolatukban van egyfajta versengés is, nemegyszer pályáztak már ugyanarra a szerepre – 1996-ban pedig együtt játszottak a <i>Don kocsmájá</i>-ban, a végeredmény azonban nem tetszett nekik, peres úton érték el, hogy a filmet a mai napig nem mutatták be az Egyesült Államokban és Kanadában.</p>
      <h3>Cameron Diaz és Drew Barrymore</h3>
      <figure>
        <img src="https://cdn.nwmgroups.hu/s/img/i/1704/20170420drew-barrymore-cameron-diaz1.jpg?w=644&amp;h=430"/>
        <figcaption>
          <cite>Forrás: Tiziana Fabi / AFP</cite>
        </figcaption>
      </figure>
      <p>A 2002-es <i>Charlie angyalai</i>-val erősítették meg a barátságukat, de egyébként kamaszkoruk óta ismerik egymást: mindketten Los Angelesben nőttek fel, és voltak közös barátaik, Diaz pedig 16 évesen oda járt kávézni, ahol a 14 éves Barrymore dolgozott. „Többek vagyunk, mint barátok, ő a nővérem" – mondta Barrymore tavaly, hozzátéve, hogy teljesen őszinték egymással, és mindenben támogatják a másikat.</p>
      <p>
        <i>Lapozzon, a fele még hátravan, a következő oldalon is bemutatunk négy párost!</i>
      </p>
      <table bordered="">
        <tr>
          <td align="center">Előző</td>
          <td align="center">1</td>
          <td align="center">
            <a href="https://www.origo.hu/teve/20191118-ezek-a-legszorosabb-baratsagok-hollywoodban-osszeallitas.html?pIdx=1">2</a>
          </td>
          <td align="center">
            <a href="https://www.origo.hu/teve/20191118-ezek-a-legszorosabb-baratsagok-hollywoodban-osszeallitas.html?pIdx=1">Következő</a>
          </td>
        </tr>
      </table>
    </article>
  </body>
</html>