<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806956/%D8%A7%D9%81%D8%B2%D8%A7%DB%8C%D8%B4-%D9%87%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%A8%DB%8C%D9%85%D9%87%E2%80%8C%D8%A7%DB%8C-%D9%86%D8%A7%D8%B4%DB%8C-%D8%A7%D8%B2-%D8%AF%DB%8C%D8%A7%D8%A8%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:48:00+00:00"/>
    <meta property="og:title" content="افزایش هزینه‌های بیمه‌ای ناشی از دیابت"/>
    <meta property="og:description" content="الهامی با اشاره به شیوع دیابت در کشور گفت: دارو‌های مرتبط با تقریبا ردیف اول هزینه‌های بیمه‌ای را در بخش دارو‌های سرپایی تشکیل می‌دهد."/>
  </head>
  <body>
    <article>
      <h1>افزایش هزینه‌های بیمه‌ای ناشی از دیابت</h1>
      <h2>الهامی با اشاره به شیوع دیابت در کشور گفت: دارو‌های مرتبط با تقریبا ردیف اول هزینه‌های بیمه‌ای را در بخش دارو‌های سرپایی تشکیل می‌دهد.</h2>
      <address>
        <time datetime="2019-11-24T06:48:00+00:00">24 Nov 2019, 06:48</time>
      </address>
      <p>به گزارش گروه اجتماعی خبرگزاری دانشجو، لهامی، معاون دفتر خدمات تخصصی سازمان بیمه سلامت گفت: شیوع دیابت نسبت یه سایر بیماری‌ها در کشور قابل توجه است و فکر می‌کنم بیماران دیابتی تحت پوشش سازمان بیمه سلامت حدود ۴ میلیون نفر تخمین زده می‌شود که این‌ها درمان‌های دارویی و غیردارویی می‌گیرند.</p>
      <p>وی ادامه داد: دارو‌هایی که مرتبط با دیابت است تقریبا ردیف اول هزینه‌های سازمان را در بخش دارو‌های سرپایی تشکیل می‌دهد. همچنین خدمات دیگری که ناشی از اثرات و عوارض ثانویه دیابت مثل دیالیز، همودیالیز یا سایر خدمات بستری است که آن‌ها هم حجم قابل توجهی از هزینه‌های سازمان را به خود اختصاص می‌دهند. همچنین آزمایش‌هایی که به صورت روتین برای این بیماران به صورت ادواری انجام می‌شود سهم قابل توجهی از بسته خدمات آزمایشگاهی سازمان بیمه سلامت را به خود اختصاص می‌دهند.<br/><br/>حبیب اله سمیع، متخصص بیماری‌های داخلی و مدیرعامل سازمان بهداشت و درمان صنعت نفت کشور نیز ضمن حضور در دهکده دیابت گفت: برای کنترل دیابت و بیماری‌های غیرواگیر در سطح کشور برنامه‌هایی وجود دارد و مدت‌های مدید است که در این حوزه کار می‌شود. ما نیز تقریبا جمعیت ۵۵۰ هزار نفری خانواده صنعت نفت را تحت پوشش داریم و بیماران دیابتی آن‌ها را شناسایی کرده ایم که بیماری بیش از ۶۰ درصد آن‌ها در کنترل است. توصیه‌های لازم برای رژیم غذایی، فعالیت بدنی مستمر برای این افراد انجام می‌شود و پیگیری‌های درمانی تحت عنوان یکی از بسته‌های خدمتی پزشکی خانواده به آن‌ها ارائه می‌شود.</p>
    </article>
  </body>
</html>