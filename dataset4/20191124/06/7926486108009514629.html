<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012917/%D8%B9%D9%84%D8%A7%D9%85%D8%AA-%D8%B3%D9%88%D8%A7%D9%84-%D8%A8%D8%B2%D8%B1%DA%AF-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D8%AA%DB%8C%D9%85-%D9%85%D9%84%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T06:46:44+00:00"/>
    <meta property="og:title" content="علامت سوال بزرگ پرسپولیس و تیم ملی"/>
    <meta property="og:description" content="مدافع تیم فوتبال پرسپولیس این روزها جایگاه سابق خود را در این تیم از دست داده است."/>
  </head>
  <body>
    <article>
      <h1>علامت سوال بزرگ پرسپولیس و تیم ملی</h1>
      <address>
        <time datetime="2019-11-24T06:46:44+00:00">24 Nov 2019, 06:46</time>
      </address>
      <p>
        <i>مدافع تیم فوتبال پرسپولیس این روزها جایگاه سابق خود را در این تیم از دست داده است.</i>
      </p>
      <p>به گزراش مشرق، بعد از شکست <b>تیم ملی فوتبال ایران</b> مقابل<b> تیم ملی عراق</b>، منتقدان تیم ملی خیلی زود شروع به نقد سرمربی تیم ملی و اعلام کردند که <b>ویلموتس </b>با توجه به نبودش در ایران بازی‌های تیم ملی را به خوبی رصد نمی‌کند.</p>
      <p>یکی از بازیکنانی که منتقدان تیم ملی به شدت اعتقاد دارند باید به تیم ملی دعوت شود <b>شجاع خلیل‌زاده</b> است. مدافع پرسپولیس در ۳ سال گذشته یکی از بهترین مدافعان لیگ ایران بوده و کنار سیدجلال حسینی نقش بسیار بزرگی در موفقیت‌ها و قهرمانی‌های تیمش داشته است.</p>
      <p>شجاع، با این وجود در زمان سرمربیگری کی‌روش به خاطر مصاحبه‌ای که علیه سرمربی وقت تیم ملی انجام داد هرگز به تیم ملی دعوت نشد و خودش هم به خوبی می‌دانست که تا زمانی که کی‌روش حضور دارد در تیم ملی جایی نخواهد داشت.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1012891/%DA%A9%D8%A7%D9%84%D8%AF%D8%B1%D9%88%D9%86-%D8%A8%D8%A7-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A8%D8%B2%D8%B1%DA%AF-%D9%86%D9%85%DB%8C-%D8%AA%D9%88%D8%A7%D9%86%D8%AF-%DA%A9%D9%86%D8%A7%D8%B1-%D8%A8%DB%8C%D8%A7%DB%8C%D8%AF">کالدرون با بازیکنان بزرگ نمی‌تواند کنار بیاید؟</a>
      </blockquote>
      <p>با این وجود با رفتن مرد پرتغالی از تیم ملی این انتظار می‌رفت که سرمربی جدید او را به تیم ملی دعوت کند. با این حال برخلاف نظر برخی خلیل‌زاده بازهم به تیم ملی دعوت نشد تا مشخص شود موضوع جایی غیر از تصمیم کادر فنی تیم ملی رقم می‌خورد.</p>
      <p>در هر صورت منتقدان تیم ملی در روز‌های گذشته معتقد هستند که برای اردوی بعدی تیم ملی شجاع باید حتما دعوت شود اما نکته مهم اینجاست که خلیل‌زاده این روز‌ها در ترکیب پرسپولیس هم جایگاه متزلزلی پیدا کرده است. کالدرون بعد از محرومیت شجاع از انصاری در قلب دفاع و کنار کنعانی استفاده کرد و در آخرین بازی پرسپولیس، سیدجلال را دوباره در ترکیب قرار داد.</p>
      <p>در بازی مقابل نفت مسجدسلیمان همه منتقدان تیم ملی چشم‌انتظار تصمیم کالدرون برای این بازی بودند تا با درخشش احتمالی شجاع دوباره برای حضور او در تیم ملی دعوا کنند. با این وجود کالدرون یکبار دیگر خلیل‌زاده را نیمکت‌نشین کرد تا نشان دهد فعلا تمایلی برای استفاده از او ندارد. کالدرون اینگونه به منتقدان تیم ملی دهن کجی کرد تا نشان دهد فعلا تفکرات او و ویلموتس در خصوص شجاع یکی است.</p>
      <p>در صورت ادامه این روند، به نظر می‌رسد شجاع شاید در نیم‌فصل یا حداقل پایان فصل از پرسپولیس جدا شود و آرزوی تیم ملی را در تیم دیگری جستجو کند.</p>
      <p>منبع: میزان</p>
    </article>
  </body>
</html>