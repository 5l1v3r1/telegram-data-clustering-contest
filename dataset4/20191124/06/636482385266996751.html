<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alegeri-prezidentiale-2019-cati-romani-au-votat-pana-la-ora-0800-20098231"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T06:45:34+00:00"/>
    <meta property="og:title" content="Alegeri prezidențiale 2019. Câți români au votat până la ora 08:00"/>
    <meta property="og:description" content="243.349 de români au votat, duminică, în țară, în prima oră de la deschiderea urnelor, înregistrându-se o prezență la vot de 1,33%, potrivit datelor"/>
  </head>
  <body>
    <article>
      <h1>Alegeri prezidențiale 2019. Câți români au votat până la ora 08:00</h1>
      <address><time datetime="2019-11-24T06:45:34+00:00">24 Nov 2019, 06:45</time> by <a rel="author">Cristian Lisandru</a></address>
      <p>
        <b>243.349 de români au votat, duminică, în țară, în prima oră de la deschiderea urnelor, înregistrându-se o prezență la vot de 1,33%, potrivit datelor Biroului Electoral Central (BEC). În primul tur, la aceeași oră, votaseră 258.849 de alegători, prezența la vot fiind pe 10 noiembrie de 1,42 %.</b>
      </p>
      <p>Până duminică, la ora 08.00, au votat, în țară, 243.349 de români. Dintre aceștia, 179.303 sunt votanți pe liste permanente, 64.023 sunt votanți pe liste suplimentare, iar 23 și-au exercitat votul folosindu-se de urna mobilă. Prezența este – la ora 08.00 – potrivit datelor Biroului Electoral Central, de 1,33 %.</p>
      <p>Județele în care se înregistrează cea mai mare prezență sunt Ilfov, Constanța, Dâmbovița, Olt și Călărași. La polul opus, se află Harghita, Covasna, Bistrița-Năsăud, Mureș, Satu Mare și Vaslui, unde prezența la vot este cea mai scăzută.</p>
      <p>Comparativ, în primul tur, 258.849 de alegători votaseră în prima oră de la deschiderea urnelor, înregistrându-se atunci o prezență de 1,42 %, potrivit datelor Biroului Electoral Central (BEC).</p>
    </article>
  </body>
</html>