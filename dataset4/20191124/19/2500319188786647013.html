<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575242/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-24T19:22:38+00:00"/>
    <meta property="og:title" content="דרעי מספר על הדיון הביטחוני עם נתניהו: &quot;אנחנו חייבים שהוא ימשיך&quot;"/>
    <meta property="og:description" content="יו&quot;ר ש&quot;ס השר אריה דרעי במהלך נאומו באירוע בחברון, סיפר על דיון ביטחוני שנערך היום והרשמים שלו מאותו דיון, &quot;הוא יושב בחדר סגור ומאד ממוקד, ער, נוגע בנקודה ומקבל החלטות באומץ. ואני אומר לעצמי, ריבון העולמים אנחנו חייבים שהוא ימשיך. הנסיון שלו והכשרונות שהקב&quot;ה חנן אותו – בפרט בתקופה הקשה שעם ישראל זקוק לזה&quot;"/>
  </head>
  <body>
    <article>
      <h1>דרעי מספר על הדיון הביטחוני עם נתניהו: "אנחנו חייבים שהוא ימשיך"</h1>
      <address><time datetime="2019-11-24T19:22:38+00:00">24 Nov 2019, 19:22</time> by <a rel="author">איתי גדסי</a></address>
      <p>
        <b>יו"ר ש"ס השר אריה דרעי במהלך נאומו באירוע בחברון, סיפר על דיון ביטחוני שנערך היום והרשמים שלו מאותו דיון, "הוא יושב בחדר סגור ומאד ממוקד, ער, נוגע בנקודה ומקבל החלטות באומץ. ואני אומר לעצמי, ריבון העולמים אנחנו חייבים שהוא ימשיך. הנסיון שלו והכשרונות שהקב"ה חנן אותו – בפרט בתקופה הקשה שעם ישראל זקוק לזה"</b>
      </p>
      <figure>
        <img src="http://www.93fm.co.il/wp-content/uploads/2019/11/F191104HP24.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>יו"ר ש"ס השר אריה דרעי השתתף היום (ראשון) באירוע בעיר בחברון לרגל חילופי יו"ר מנהלת חברון, נאם והביע תמיכה מלאה בראש הממשלה בצל כתבי האישום שהגישו נגדו: "אנחנו חייבים שראש הממשלה נתניהו ימשיך. עם ישראל זקוק לניסיון ולחכמה שלו". עוד הוסיף, "דווקא מכאן מעיר האבות אני רוצה להתפלל ולחזק את ראש ממשלתנו, בנימין בן צילה, שזקוק להרבה חיזוק".</p>
      <p>דרעי סיפר על דיון ביטחוני שקיים היום עם ראש הממשלה: "אני רוצה לספר לכם, יצאתי עכשיו מדיון ביטחוני ממושך עם ראש הממשלה, אני לא אפרט אבל היו שם מפקדים מכל זרועות הביטחון שלנו, ואני מסתכל עליו ושואל מאיפה כוחות הנפש? אי אפשר לראות עליו שום רושם ושום דבר מהסערה שאתם שומעים בחוץ".</p>
      <p>דרעי המשיך לתאר את הדיון הביטחוני בהשתתפות ראה"מ, "הוא יושב בחדר סגור ומאד ממוקד, ער, נוגע בנקודה ומקבל החלטות באומץ. ואני אומר לעצמי, ריבון העולמים אנחנו חייבים שהוא ימשיך. הנסיון שלו והכשרונות שהקב"ה חנן אותו – בפרט בתקופה הקשה שעם ישראל זקוק לזה, הסיכונים ורצונות האויבים שלנו מכל הכיוונים – ה ירחם".</p>
      <p>לסיום דבריו אמר השר דרעי, "יש לנו אדם שהוא שליח של עם ישראל. זו השליחות שלו. הוא עושה זאת בצורה הטובה ביותר ואנחנו זקוקים לו", סיים השר את דבריו.</p>
      <related>
        <a href="http://www.93fm.co.il/radio/575452/"/>
        <a href="http://www.93fm.co.il/radio/575439/"/>
        <a href="http://www.93fm.co.il/radio/575433/"/>
      </related>
    </article>
  </body>
</html>