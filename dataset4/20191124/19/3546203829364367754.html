<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_56319420_Dvama_dushi_sa_zaginali_pri_navodneniyata_vav_Frantsiya"/>
    <meta property="og:site_name" content="webcafé"/>
    <meta property="article:published_time" content="2019-11-24T19:26:00+00:00"/>
    <meta property="og:title" content="Двама души са загинали при наводненията във Франция"/>
    <meta property="og:description" content="Двама души са загинали вследствие на проливните дъждове и последвалите наводнения във Франция."/>
  </head>
  <body>
    <article>
      <h1>Двама души са загинали при наводненията във Франция</h1>
      <address><time datetime="2019-11-24T19:26:00+00:00">24 Nov 2019, 19:26</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2018/10/30/storm-venice/1170x779.jpg"/>
        <figcaption>Водите във Венеция също отново повишиха нивата си<cite>Снимка: © Getty Images</cite></figcaption>
      </figure>
      <p>Двама души са загинали вследствие на проливните дъждове и последвалите наводнения във Франция.</p>
      <p>В областта Вале д'Аоста са евакуирани около 500 души и са затвори някои от пътните артерии поради опасност от лавини и срутища, допълват от Нова ТВ.</p>
      <p>Проливните дъждове доведоха до наводнения и по Френската Ривиера, където са загинали и двете жертви на природното бедствие. Няколко души продължават да са в неизвестност, съобщава АП.</p>
      <p>Заради наводненията има изкоренени дървета, а хиляди домакинства са без ток. За кратко спря дейността си и летището в Ница.</p>
      <p>Кметът на Ница - Кристиан Естрози - уточни, че там се издирват двама души, които са в неизвестност. Според Националната метеорологична служба на Франция Ривиерата е поела за 24 часа толкова валежи, колкото има средно за два месеца.</p>
      <p>Бедствено положение има в някои части на Италия. Десет дена след наводнението на Венеция, което беше най-голямото от 60-те години насам, тази сутрин нивото на водата в града отново се покачи и беше 130 м над морското равнище.</p>
      <p>В италианската област Пиемонте валежите също бяха обилни, а положението беше най-сериозно в областта близо до Торино.</p>
      <p>Там беше наредена евакуацията на 200 души, а други 600 останаха откъснати от света заради наводненията. Една жена в региона е в неизвестност.</p>
      <p>Заради наводненията в област Лигурия беше затворена магистралата между италианския град Генуа и френския град Вентимиля, който се намира близо до границата.</p>
      <related>
        <h4>Още по темата</h4>
        <a href="https://www.webcafe.bg/newscafe/kriza/id_1787480853"/>
        <a href="https://www.webcafe.bg/newscafe/kriza/id_505840863"/>
      </related>
    </article>
  </body>
</html>