<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/24/leggi-notizia/argomenti/cronaca-1/articolo/maltempo-in-piemonte-la-regione-pronta-a-richiedere-lo-stato-di-emergenza.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-24T19:32:00+00:00"/>
    <meta property="og:title" content="Maltempo in Piemonte: la Regione pronta a richiedere lo stato di emergenza"/>
    <meta property="og:description" content="Assessore Gabusi: &quot;Bene lo sforzo di comunicazione da parte di tutti gli enti e la buona condotta dei cittadini&quot;"/>
  </head>
  <body>
    <article>
      <h1>Maltempo in Piemonte: la Regione pronta a richiedere lo stato di emergenza</h1>
      <h2>Assessore Gabusi: "Bene lo sforzo di comunicazione da parte di tutti gli enti e la buona condotta dei cittadini"</h2>
      <address><time datetime="2019-11-24T19:32:00+00:00">24 Nov 2019, 19:32</time> by <a rel="author">comunicato stampa</a></address>
      <p>È in fase di stabilizzazione l’ondata di maltempo che da due giorni sta devastando parte del Piemonte, ma i timori restano alti. Le Valli Orco, Lanzo, bassa Valsusa e Sangone, Varaita, Tanaro, Belbo e Bormida restano sorvegliati speciali. "Lo scenario che si sta delineando è certamente preoccupante – sottolinea l’assessore della Regione Piemonte alla Protezione civile Marco Gabusi -, ma è estremamente difficile poter fare stime dei danni ora che l’evento meteorologico è ancora in corso. Appena le condizioni lo consentiranno i tecnici faranno i sopralluoghi nelle aree colpite, mentre la Regione Piemonte procede, purtroppo, con una nuova richiesta di ‘stato di emergenza’.</p>
      <p>
        <i>Ho ricevuto tantissime <b>manifestazioni di gratitudine</b> da parte dei cittadini nei confronti dei soccorritori: è grazie a loro che eventi come questo non degenerano più in tragedia come accadde nel 1994. Il sistema della <b>Protezione civile sta funzionando bene</b>, anche nelle condizioni difficili imposte da mesi di maltempo, durante i quali è stato sottoposto ad un lavoro pressoché ininterrotto, estenuante e di enorme responsabilità".</i>
      </p>
      <p>Bene anche il sistema della comunicazione, che ha permesso, tra l’altro, di rimanere in collegamento con le <b>comunità isolate</b> e con molte persone in difficoltà<i>. "Accanto all’efficienza dei soccorsi – </i>spiega l’assessore Gabusi<i> - vanno sottolineati anche lo <b>sforzo di comunicazione</b> da parte di tutti gli enti e la buona condotta dei cittadini, che hanno imparato o stanno imparando ad attenersi alle norme di comportamento che diffondiamo attraverso tutti i canali a disposizione".</i></p>
      <p> </p>
      <p>Numerosi i mezzi di informazione attivi:</p>
      <p>I siti</p>
      <p>
        <a href="http://www.arpa.piemonte.it/bollettini/elenco-bollettini">http://www.arpa.piemonte.it/bollettini/elenco-bollettini</a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile</a>
      </p>
      <p> </p>
      <p>I Canali social</p>
      <p>@ProCivPiemonte; @regionepiemonte; @PiemonteInforma</p>
      <p> </p>
      <p>I Consigli di autoprotezione</p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali</a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione</a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve</a>
      </p>
    </article>
  </body>
</html>