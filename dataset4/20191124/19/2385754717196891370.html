<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598901/pos-sxoliazoun-oi-mathites-to-peristatiko-me-tis-mathitries-stin-kakopetria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T19:37:00+00:00"/>
    <meta property="og:title" content="Πως σχολιάζουν οι μαθητές το περιστατικό με τις μαθήτριες στην Κακοπετριά"/>
    <meta property="og:description" content="«Το περιστατικό που σημειώθηκε στην Κακοπετρία δεν είναι κάτι που συμβαίνει μόνο κατά τη διάρκεια των εκδρομών, αλλά κάτι που συμβαίνει όλο τον χρόνο», είπε..."/>
  </head>
  <body>
    <article>
      <h1>Πως σχολιάζουν οι μαθητές το περιστατικό με τις μαθήτριες στην Κακοπετριά</h1>
      <address><time datetime="2019-11-24T19:37:00+00:00">24 Nov 2019, 19:37</time> by <a rel="author">sigmalive</a></address>
      <p>«Το περιστατικό που σημειώθηκε στην Κακοπετρία δεν είναι κάτι που συμβαίνει μόνο κατά τη διάρκεια των εκδρομών, αλλά κάτι που συμβαίνει όλο τον χρόνο», είπε μιλώντας στο SigmaLive, ο πρόεδρος της Παγκύπριας Συντονιστικής Επιτροπής Μαθητών (ΠΣΕΜ), Γιάννης Λαπήθιος, σ<a href="https://www.sigmalive.com/news/local/598866/goneis-gia-mathitries-stin-kakopetria-den-einai-i-proti-forana-katargithoun">χολιάζοντας το περιστατικό με τις μαθήτριες που πιάστηκαν στα χέρια.</a></p>
      <p>Σχολιάζοντας τις δηλώσεις του προέδρου της Συνομοσπονδίας Γονέων Μέσης Εκπαίδευσης, Κυριάκου Νικηφόρου για κατάργηση των διήμερων εκδρομών στην Κακοπετριά, ο κος Λαπήθιος σημείωσε πως, «αν καταργηθούν οι εκδρομές στην Κακοπετριά, δεν σημαίνει ότι θα σταματήσει το μεμονομένο πρόβλημα παραβατικότητας στους μαθητές. Αυτά μπορούν να συμβούν και κατά τη διάρκεια άλλων εκδρομών αλλά και στο σχολείο».</p>
      <p>«Κάθε χρόνο», ανέφερε, «συζητούμε τα ίδια πράγματα. Ζητήσαμε πολλές φορές οι εκδρομές αυτές να γίνονται με πλαίσιο, όπως αυτό που ισχύει για τις εκδρομές στην Ελλάδα και δεν εισακουστήκαμε».</p>
      <p>Είπε επίσης ότι, «πρέπει το κράτος, η Κυβέρνηση και η πολιτεία, να στοχεύσει στην πρόληψη και όχι στην καταστολή της παραβατικής συμπεριφοράς».</p>
      <p>Όσον αφορά τις δηλώσεις του κ. Νικηφόρου ανέφερε πως «όπως και η ανακοίνωση της Συνομοσπονδίας Γονέων, όπως έτσι και οι δηλώσεις του προέδρου στιγματίζουν όλο το μαθητικό κίνημα για μερικά άτομα που έχουν παραβατική συμπεριφορά».</p>
    </article>
  </body>
</html>