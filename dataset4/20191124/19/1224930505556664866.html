<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-vidpochiti-yakshcho-do-vidpustki-shche-piv-roku-diyevi-poradi_n170032"/>
    <meta property="og:site_name" content="Радіо Максимум"/>
    <meta property="article:published_time" content="2019-11-24T19:50:00+00:00"/>
    <meta property="og:title" content="1. Змініть обстановку"/>
    <meta property="og:description" content="Відпустка придумана не лише для того, щоб постити мільйон сторіс і засмагати на пляжі. Вона також створена для того, аби ви відпочили, набралися сил та енергії на нові звершення. Втім, що ж робити, якщо піти на заслужений відпочинок ви зараз не можете? Читайте далі наші поради."/>
  </head>
  <body>
    <article>
      <h1>1. Змініть обстановку</h1>
      <address><time datetime="2019-11-24T19:50:00+00:00">24 Nov 2019, 19:50</time> by <a rel="author">Лазур Назарій</a></address>
      <p>
        <b>Відпустка придумана не лише для того, щоб постити мільйон сторіс і засмагати на пляжі. Вона також створена для того, аби ви відпочили, набралися сил та енергії на нові звершення. Втім, що ж робити, якщо піти на заслужений відпочинок ви зараз не можете? Читайте далі наші поради.</b>
      </p>
      <p>Отже, ці три поради допоможуть тим, хто не може найближчим часом узяти відпустку, але надзвичайно сильно потребує повноцінного відпочинку!</p>
      <related>
        <h4>І ще:</h4>
        <a href="https://maximum.fm/5-zvichok-yakih-varto-pozbutisya-do-30-rokiv_n169830"/>
      </related>
      <p>Безліч психологічних експериментів і досліджень підтвердили, що зміна обстановки позитивно впливає на наш настрій і продуктивність.</p>
      <p>Щодня бачити один і той же стіл, комп'ютер і чотири стіни кабінету, звичайно, стомлює. Якщо обстановка на робочому місці почала вас дратувати, значить, настав час щось змінити. Інакше робота буде викликати все більше негативних емоцій.</p>
      <p>Не обов'язково робити кардинальні зміни. Можна просто поміняти заставку на робочому столі, повісити картину, поставити на стіл дороге серцю фото, вазонок з кімнатною рослиною, милу іграшку або сувенір. Якщо є можливість, переставте стіл в інше місце або попрацюйте в іншому приміщенні.</p>
      <figure>
        <img src="https://maximum.fm/uploads/640w_DIR/media_news/2019/11/5dda796603b31458726694.jpeg"/>
        <figcaption>Спробуйте попрацювати поза офісом</figcaption>
      </figure>
      <h3>2. Змініть розпорядок дня</h3>
      <p>Ми часто боїмося змін і не наважуємося зробити щось незвичне. Однак така поведінка може мати негативні наслідки. Ми чіпляємося за усталені порядки, навіть якщо вони не приносять користі.</p>
      <p>Нейробіологи довели, що мозок людини завжди потребує чогось нового. Навіть найменші зміни у розпорядку внесуть різноманітність і новизну, а також підвищать вашу концентрацію.</p>
      <p>Цей спосіб також розвиває креативне мислення. Відмова від звичного робочого розкладу підвищує нейропластичність мозку – здатність утворювати нові нейронні зв'язки.</p>
      <figure>
        <img src="https://maximum.fm/uploads/640w_DIR/media_news/2019/11/5dda794ab06ab849475141.jpeg"/>
        <figcaption>Змініть свій звичний розпорядок дня</figcaption>
      </figure>
      <p>Перенесіть вечірні тренування в залі на ранок перед походом на роботу, снідайте в іншому місці або знайдіть нові методи виконання стандартних завдань.</p>
      <h3>3. Вимкніть смартфон</h3>
      <p>Ця порада може звучати нереалістично, адже без телефона в наші дні нікуди. Однак час, витрачений в інтернеті, можна провести значно цікавіше і продуктивніше.</p>
      <p>Не варто перевіряти пошту і відповідати на робочі листи під час посиденьок з друзями або рідними. Звичайно, не потрібно зникати й уникати дзвінків у неробочий час. Просто не дозволяйте пристроям віднімати у вас надто багато часу і сил.</p>
      <figure>
        <img src="https://maximum.fm/uploads/640w_DIR/media_news/2019/11/5dda7928b533c369943737.jpg"/>
        <figcaption>Вимикайте іноді ваш смартфон</figcaption>
      </figure>
      <p>Може, в найближчому майбутньому у вас і не передбачається повноцінної відпустки, але можна спробувати трохи відволіктися від робочих проблем і не сприймати їх близько до серця.</p>
      <related>
        <h4>Читайте також:</h4>
        <a href="https://maximum.fm/skilki-dniv-na-rik-lyudi-vitrachayut-na-mriyi-pro-podorozhi-cikavi-dani_n169662"/>
      </related>
      <p>Джерело: <a href="https://lifehacker.ru/esli-do-otpuska-daleko/">lifehacker</a></p>
      <related>
        <h4>До теми</h4>
        <a href="https://maximum.fm/jogo-hotili-vsi-evolyuciya-motorola-razr--najpopulyarnishogo-telefona-desyatilittya_n170041"/>
        <a href="https://maximum.fm/alyona-alyona-v-hati-ma-sluhati-onlajn-novij-albom-reperki_n170051"/>
        <a href="https://maximum.fm/stalo-vidomo-koli-zyavlyatsya-elektronni-vodijski-prava_n170044"/>
      </related>
    </article>
  </body>
</html>