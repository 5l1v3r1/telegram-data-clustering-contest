<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903159.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T19:23:00+00:00"/>
    <meta property="og:title" content="هشدار جدی سردار سلامی به عاملان شهادت شهدای امنیت: تحت تعقیب و در تیررس اطلاعات سپاه هستید"/>
    <meta property="og:description" content=" به گزارش مهر، سردار سرلشکر حسین سلامی عصر یکشنبه باحضور در شهرستان شهریار و در دیدار با خانواده شهید مرتضی ابراهیمی طی سخنانی با تاکید بر اینکه بنای انقلاب اسلامی تزلزل ناپذیر است اظهار داشت: تمام قدرت های جهان هم که با یکدیگر متحد شوند نمی توانند ذره ای تزلزل در بنای محکم انقلاب اسلامی به وجود بیاورند چرا که این انقلاب و این نظام شهیدان و فداکاران و جوانانی همچون شهید ابراهیمی را در خود پرورانده است."/>
  </head>
  <body>
    <article>
      <h1>هشدار جدی سردار سلامی به عاملان شهادت شهدای امنیت: تحت تعقیب و در تیررس اطلاعات سپاه هستید</h1>
      <address>
        <time datetime="2019-11-24T19:23:00+00:00">24 Nov 2019, 19:23</time>
      </address>
      <p>فرمانده کل سپاه پاسداران اسلامی با اشاره به اینکه تمام کسانی که درجنایت وحشیانه نقش داشته اندمجازات میشوند گفت: عاملان شهادت شهدای امنیت تحت تعقیب ودر تیررس جامعه اطلاعات سپاه هستند.</p>
      <p> به گزارش مهر، سردار سرلشکر حسین سلامی عصر یکشنبه باحضور در شهرستان شهریار و در دیدار با خانواده شهید مرتضی ابراهیمی طی سخنانی با تاکید بر اینکه بنای انقلاب اسلامی تزلزل ناپذیر است اظهار داشت: تمام قدرت های جهان هم که با یکدیگر متحد شوند نمی توانند ذره ای تزلزل در بنای محکم انقلاب اسلامی به وجود بیاورند چرا که این انقلاب و این نظام شهیدان و فداکاران و جوانانی همچون شهید ابراهیمی را در خود پرورانده است.</p>
      <p>سلامی با اشاره به اینکه تمام کسانی که در جنایت وحشیانه و به شهادت رساندن شهدای امنیت نقش داشته اند مجازات می شوند گفت: قاتلان شهدای امنیت تحت تعقیب و در تیررس جامعه اطلاعات سپاه هستند.</p>
      <p>وی در ادامه بیان داشت: شهید ابراهیمی و شهیدان دفاع از امنیت یک سند زنده و حجتی بزرگ برای ملت ایران محسوب می شوند و همین است که طی این مدت و پس از آن اقدامات وحشیانه ملت ایران به طور یکپارچه به جوش و خروش افتاده اند و برای آنان اشک می ریزند و وی را فرزند خودشان می دانند و حال که برای دیدار خانواده این شهید بزرگوار مشرف شده ایم مشاهده می کنیم که خانواده این شهید گرانقدر مومن و انقلابی هستند و پروراندن و به ثمر رساندن چنین فرزندی در چنین خانواده فداکاری محقق می شود و فرزند آن شهید نیز پرچم دار پدر خواهد بود.</p>
      <p>فرمانده کل سپاه پاسداران گفت: ملت ایران منتظر باشند چرا که عوامل این جنایت ها و ضاربان شهید ابراهیمی بدون شک گرفتار خواهند شد و طبق قانون مجازات می شوند.</p>
    </article>
  </body>
</html>