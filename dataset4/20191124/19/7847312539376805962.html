<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474479-pakt-senacki-jako-wyrafinowana-forma-metakorupcji"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T19:14:22+00:00"/>
    <meta property="og:title" content="Ciekawa opinia Marka Formeli: &quot;Pakt senacki jako wyrafinowana forma metakorupcji kontroli CBA nie podlega?&quot;"/>
    <meta property="og:description" content="&quot;Dziwaczne porozumienie partyjnych oligarchów. Na piśmie nieujawnione, głoszone z zapałem przez wspólników w intencji przyszłych zysków&quot;."/>
  </head>
  <body>
    <article>
      <h1>Ciekawa opinia Marka Formeli: "Pakt senacki jako wyrafinowana forma metakorupcji kontroli CBA nie podlega?"</h1>
      <address><time datetime="2019-11-24T19:14:22+00:00">24 Nov 2019, 19:14</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <p>W senacie RP wygrała demokracja.</p>
      <p>Wyleczono ją przykładnie z wszelkich chorób.</p>
      <p>Ogłosił werdykt Tomasz Grodzki. Chirurg z zawodu, marszałek z powołania.</p>
      <p>Wybrzmiało infantylnie.</p>
      <p>I fałszywie.</p>
      <p>Mniejszość bowiem wybrała większość - większość stanowisk.</p>
      <p>U źródeł tego fałszerstwa leży porozumienie, jeśli zmowę przeciw istocie demokracji można tak przezywać, Grzegorza Schetyny, Włodzimierza Czarzastego i Władysława Kosiniaka Kamysza.</p>
      <p>Pakt senacki.</p>
      <p>Dziwaczne porozumienie partyjnych oligarchów. Na piśmie nieujawnione, głoszone z zapałem przez wspólników w intencji przyszłych zysków.</p>
      <p>Zmowa wykluczająca możliwość dokonania przez obywateli pełnego wyboru.</p>
      <p>Centralizm demokratyczny. Schetyna go za młodu zwalczał, Czarzasty praktykował.</p>
      <p>W nagrodę dywidenda - podział stanowisk.</p>
      <p>Dwóch senatorów - jeden wicemarszałek, trzech senatorów - jeden wicemarszałek.</p>
      <p>A dla 48 senatorów - też jeden wicemarszałek.</p>
      <p>Gdy w Gdańsku radny Dariusz Męczykowski chciał nową koalicją obalić starą „towarzysza naczelnika Jastarni”, współcześnie marszałka pomorskiego, liderzy lokalnej demokracji lamentowali, że to korupcja i wzywali CBA na pomoc.</p>
      <p>Męczykowskiego na tę okoliczność przesłuchiwano.</p>
      <p>A co z senatem?</p>
      <p>Pakt senacki jako wyrafinowana forma metakorupcji kontroli CBA nie podlega?</p>
      <p>Łoże, z którego zrodzono senat mniej wydaje się prawe niż sejmowe.</p>
      <p>I co im zrobicie..</p>
      <p>
        <b>Marek Formela, Wybrzeże24.pl, Gazeta Gdańska</b>
      </p>
    </article>
  </body>
</html>