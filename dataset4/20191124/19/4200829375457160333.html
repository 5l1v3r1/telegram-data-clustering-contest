<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/basketbol/2019/11/24/fenerbahce-beko-83-75-darussafaka-tekfen-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-24T19:30:54+00:00"/>
    <meta property="og:title" content="Fenerbahçe Beko 83-75 Darüşşafaka Tekfen | MAÇ SONUCU"/>
    <meta property="og:description" content="ING Basketbol Süper Ligi'nin 9. hafta maçında Fenerbahçe Beko, Darüşşafaka Tekfen'i 83-75 yendi. Sarı-lacivertli takım ligde 8. galibiyetini elde ederken, Darüşşafaka Tekfen ise 5. kez mağlup oldu."/>
  </head>
  <body>
    <article>
      <h1><u><a href="https://www.fotomac.com.tr/haberleri/fenerbahce-beko?id=41c753eb-1175-4430-9824-18f856f3e808">Fenerbahçe Beko</a></u> 83-75 <u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u> | MAÇ SONUCU</h1>
      <h2>ING Basketbol Süper Ligi'nin 9. hafta maçında <u><a href="https://www.fotomac.com.tr/haberleri/fenerbahce-beko?id=41c753eb-1175-4430-9824-18f856f3e808">Fenerbahçe Beko</a></u>, <u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u>'i 83-75 yendi. Sarı-lacivertli takım ligde 8. galibiyetini elde ederken, Darüşşafaka Tekfen ise 5. kez mağlup oldu.</h2>
      <address>
        <time datetime="2019-11-24T19:30:54+00:00">24 Nov 2019, 19:30</time>
      </address>
      <p>Karşılaşmaya hızlı başlayan <u><a href="https://www.fotomac.com.tr/haberleri/fenerbahce-beko?id=41c753eb-1175-4430-9824-18f856f3e808">Fenerbahçe Beko</a></u>, Sloukas ve Williams'ın basketleriyle 3. dakikada 8-2 öne geçti. Rakibine Jones ve Colson ile karşılık veren <u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u> 7. dakikada skoru eşitledi: 12-12. Sarı-lacivertli takım, ilk periyodu 20-17 önde bitirdi.</p>
      <p>İkinci periyoda 5-0'lık seriyle başlayan Darüşşafaka Tekfen, 12. dakikada üstünlüğü ele geçirdi: 20-22. Daha sonra <u><a href="https://www.fotomac.com.tr/haberleri/ahmet-duverioglu?id=fe67ddd3-9522-4d0d-8c17-273cca060640">Ahmet Düverioğlu</a></u>, Lauvergne ve Kalinic ile etkili olan Fenerbahçe Beko, soyunma odasına 41-37 önde gitti.</p>
      <p>Müsabakanın ikinci yarısına Kalinic, Ahmet Düverioğlu ve <u><a href="https://www.fotomac.com.tr/haberleri/ali-muhammed?id=7d6f5b3f-12f8-4d3b-bcb8-7eace50d63ec">Ali Muhammed</a></u>'in basketleriyle başlayan Fenerbahçe Beko, 24. dakikada skoru 48-37 yaptı. Hücumdaki etkinliğini arttıran sarı-lacivertli takım, Ali Muhammed ve Williams ile sayı bulmaya devam ederek 27. dakikada farkı 16'ya (58-42) çıkardı. Darüşşafaka Tekfen'in Jones ve Colson ile farkı eritmeye başladığı maçta Fenerbahçe Beko, son çeyreğe 62-54 önde girdi.</p>
      <p>Son periyodun ilk bölümünde Erkan Veyseloğlu ve Jones ile skor bulan Darüşşafaka Tekfen, 34. dakikada farkı 6 sayıya (67-61) indirdi. Oyunun kontrolünü elinde bulunduran ve rakibinin dönüş yapmasına izin vermeyen Fenerbahçe Beko, müsabakadan 83-75 galip ayrıldı.</p>
      <p>
        <b>OBRADOVIC'E SEVGİ GÖSTERİSİ</b>
      </p>
      <p>Fenerbahçeli taraftarlar, sarı-lacivertli takımın başantrenörü <u><a href="https://www.fotomac.com.tr/haberleri/zeljko-obradovic?id=5e23487b-3b22-42bd-a861-b4b1235f2350">Zeljko Obradovic</a></u>'e sevgi gösterisinde bulundu.</p>
      <p>Taraftarlar, salona girdiği sırada uzun süre alkışladıkları Sırp başantrenör lehine tezahürat da yaptı. Zeljko Obradovic, taraftarların sevgi gösterisine alkışla karşılık verdi.</p>
      <related>
        <a href="https://www.fotomac.com.tr/galatasaray/2019/11/24/diagneden-fenerbahce-sorusuna-sok-yanit"/>
      </related>
    </article>
  </body>
</html>