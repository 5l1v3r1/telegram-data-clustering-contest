<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/harghita-un-barbat-a-murit-dupa-ce-a-cazut-cu-masina-de-pe-un-pod-intr-un-parau-1922403524002019111919179373"/>
    <meta property="og:site_name" content="News.ro"/>
    <meta property="article:published_time" content="2019-11-24T19:35:00+00:00"/>
    <meta property="og:title" content="Harghita: Un bărbat a murit după ce a căzut cu maşina de pe un pod, într-un pârâu"/>
    <meta property="og:description" content="Un bărbat a murit, duminică, după ce a căzut cu maşina de pe un pod, într-un pârâu, în comuna Tulgheş din judeţul Harghita. El a fost găsit în stop cardio-respirator şi cu răni la cap, însă manevrele de resuscitare nu au dat rezultate"/>
  </head>
  <body>
    <article>
      <h1>Harghita: Un bărbat a murit după ce a căzut cu maşina de pe un pod, într-un pârâu</h1>
      <address><time datetime="2019-11-24T19:35:00+00:00">24 Nov 2019, 19:35</time> by <a rel="author">News.ro</a></address>
      <p>
        <b>Un bărbat a murit, duminică, după ce a căzut cu maşina de pe un pod, într-un pârâu, în comuna Tulgheş din judeţul Harghita. El a fost găsit în stop cardio-respirator şi cu răni la cap, însă manevrele de resuscitare nu au dat rezultate</b>
      </p>
      <p>Potrivit Inspectoratului pentru Situaţii de Urgenţă (ISU) Harghita, o maşină a căzut de pe un pod, într-un pârâu, în comuna Tulgheş.</p>
      <p>Acolo s-au deplasat două echipaje de la Garda de intervenţie Corbu, cu o autospecială de intervenţie şi o ambulanţă SMURD.</p>
      <p>Şoferul autoturismului, în jur de 60 de ani, se afla în stop cardiorespirator, cu leziuni la cap. Echipajul SMURD Corbu a efectuat manevre de resuscitare, fiind sprijinit ulterior de SAJ Borsec, însă, din nefericire, în ciuda eforturilor depuse, după 40 de minute, a fost declarat decesul.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>