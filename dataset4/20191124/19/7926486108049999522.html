<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013194/%DB%B3%DB%B0-%D9%86%D8%A7%D9%85%D8%B2%D8%AF-%D8%AC%D8%A7%DB%8C%D8%B2%D9%87-%D8%A8%D9%87%D8%AA%D8%B1%DB%8C%D9%86-%D8%A8%D8%A7%D8%B2%DB%8C%DA%A9%D9%86-%D8%B3%D8%A7%D9%84-%D8%A2%D9%81%D8%B1%DB%8C%D9%82%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T19:33:57+00:00"/>
    <meta property="og:title" content="۳۰ نامزد جایزه بهترین بازیکن سال آفریقا"/>
    <meta property="og:description" content="کنفدراسیون فوتبال آفریقا لیست اولیه کاندیداهای عنوان بهترین بازیکن سال این قاره را اعلام کرد."/>
  </head>
  <body>
    <article>
      <h1>۳۰ نامزد جایزه بهترین بازیکن سال آفریقا</h1>
      <address>
        <time datetime="2019-11-24T19:33:57+00:00">24 Nov 2019, 19:33</time>
      </address>
      <p>
        <i>کنفدراسیون فوتبال آفریقا لیست اولیه کاندیداهای عنوان بهترین بازیکن سال این قاره را اعلام کرد.</i>
      </p>
      <p>به گزارش مشرق، <b>کنفدراسیون فوتبال آفریقا </b>از لیست 30 نفره نامزدهای عنوان<b> بهترین بازیکن سال</b> این قاره رونمایی کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1013090/%D8%AA%DB%8C%D9%85-%D9%87%D8%A7%DB%8C-%D8%AD%D8%A7%D8%B6%D8%B1-%D8%AF%D8%B1-%D8%AC%D8%A7%D9%85-%D8%A8%D8%A7%D8%B4%DA%AF%D8%A7%D9%87-%D9%87%D8%A7%DB%8C-%D8%AC%D9%87%D8%A7%D9%86-%D8%B9%DA%A9%D8%B3">تیم‌های حاضر در جام باشگاه‌های جهان +عکس</a></blockquote>
      <p> نام<b> محمد صلاح</b> بهترین بازیکن سال 2018 در این لیست دیده می‌شود و این در حالی است که<b> پیر امریک اوبامیانگ</b> برنده این جایزه در سال 2015، برای ششمین سال متوالی نامش در میان نامزدها به چشم می‌خورد. در این مراسم بهترین بازیکن مردان آفریقا، بهترین بازیکن زنان آفریقا، بهترین بازیکن باشگاهی، بهترین تیم ملی سال (مردان و زنان)، بهترین بازیکن جوان سال و بهترین مربی سال (مردان و زنان) انتخاب خواهند شد.مراسم بهترین‌های سال آفریقا در تاریخ 7 ژانویه 2020 (17 دی 1398) در مصر برگزار می‌شود.لیست 30 نفره نامزدهای بهترین بازیکن سال 2019 آفریقا به شرح ذیل است:</p>
      <p>اشرف حکیمی (مراکش - بروسیا دورتموند)، آندره اونانا (کامرون - آژاکس)، بغداد بونجاح (الجزایر - السد قطر)، کارولوس آندریاماتسینورو (ماداگاسکار - العدالة عربستان)، دنیس اونیانگو (اوگاندا - ماملودی سن داونز آفریقای جنوبی)، اریک ماکسیم چوپو موتینگ (کامرون - پاری سن ژرمن)، فرجانی ساسی (تونس - الزمالک مصر)، حکیم زیاش (مراکش - آژاکس)، ادریسا گانه گی (سنگال - پاری سن ژرمن)، اسماعیل بن ناصر (الجزایر - آث میلان)، جوردن آیو (غنا - کریستال پالاس)، کالیدو کولیبالی (سنگال - ناپولی)، کوجو فو دو لابا (توگو - العین امارات)،محمود حسن ترزگه (مصر - استون ویلا)، مبوانا ساماتا (تانزانیا - خنک)، محمد صلاح (مصر - لیورپول)، موسی مارگا (مالی - پورتو)، نبی کیتا (گینه - لیورپول)، نیکلاس پپه (ساحل عاج - آرسنال)، اودیون ایگالو (نیجریه - شانگهای شنهوا)، پرسی تاو (آفریقای جنوبی - کلوب بروخه)، پیر-امریک اوبامیانگ (گابن - آرسنال)، ریاض محرز (الجزایر - منچسترسیتی)، سادیو مانه (سنگال - لیورپول)، طه یاسین الخنیسی (تونس - اسپرنس)، توماس پارتی (غنا - اتلتیکو مادرید)، ویکتور اوسیمن (نیجریه - لیل)، ویلفرد اندیدی (نیجریه - لسترسیتی)، ویلفرد زاها (ساحل عاج - کریستال پالاس) و یوسف بلایلی (الجزایر - الاهلی عربستان).</p>
      <p>منبع: تسنیم</p>
    </article>
  </body>
</html>