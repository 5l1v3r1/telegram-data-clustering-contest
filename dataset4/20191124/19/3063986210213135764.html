<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843057"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="মর্মান্তিক!"/>
    <meta property="og:description" content="বাড়ির সামনে অটোরিকশা থামানো দেখে চার শিশু ভেতরে বসে খেলা করছিল। এ সময় এক শিশু স্টিয়ারিংয়ের সামনে ইগনেশনে রাখা চাবি ঘুরাতেই নিচু জায়গায় নেমে পড়ে রিকশাটি। আর এর নিচে চাপা পড়ে গুরুতর আহত আশামনিকে (৪) হাসপাতালে নেওয়ার পর মারা যায়। এ ধরনের মর্মান্তিক ঘটনাটি ঘটেছে আজ রবিবার ময়মনসিংহের নান্দাইল পৌরসভার চন্ডীপাশা মহল্লায়। স্থানীয় সূত্র জানায়, নিহত ওই শিশু হচ্ছে স্থানীয় প্রাণী সম্পদ হাসপাতালের কর্মচারী মো. রাসেল মিয়ার মেয়ে। তিনি জানান, একমাত্র মেয়েকে কোলে নিয়ে কিছুক্ষণ ঘোরাফেরা করার পর অনেক বুঝিয়ে নিজ কর্মস্থলে চলে যান। এরপর সকাল দশটার পর শুনতে পান মেয়ে আহত হওয়ার খবর। পরে গিয়ে জানতে পারেন তার কন্যা না ফেরার দেশে চলে গেছে। পরিবারের লোকজন জানান, বাড়ির সামনে প্রতিবেশী সিরাজুল ইসলাম নিজের অটো রিকশাটি রেখে বাড়ির ভেতরে যায়। এই অবস্থায় অসাবধানবসত চালু করার স্থানে চাবিটি রেখে চলে যায়। এ সময় বাড়ির চার শিশু ওই রিকশায় ভিতরে বসে খেলা করছিল। এক পর্যায়ে এক শিশু চালকের আসনে বসে সামনে রাখা চাবি ঘুরাতে থাকে। এ অবস্থায় হঠাৎ অটোরিকশাটি চালু হয়ে সামনে অসমতল জায়গায় গিয়ে নেমে পড়ে। আর এ সময় রিকশার ভিতরে থাকা আশামনি সামনে ছিটকে পড়ে চাপ খেলে…"/>
  </head>
  <body>
    <article>
      <h1>মর্মান্তিক!</h1>
      <address><time datetime="2019-11-24T19:40:00+00:00">24 Nov 2019, 19:40</time> by <a rel="author">আঞ্চলিক প্রতিনিধি, ময়মনসিংহ</a></address>
      <p>বাড়ির সামনে অটোরিকশা থামানো দেখে চার শিশু ভেতরে বসে খেলা করছিল। এ সময় এক শিশু স্টিয়ারিংয়ের সামনে ইগনেশনে রাখা চাবি ঘুরাতেই নিচু জায়গায় নেমে পড়ে রিকশাটি। আর এর নিচে চাপা পড়ে গুরুতর আহত আশামনিকে (৪) হাসপাতালে নেওয়ার পর মারা যায়। এ ধরনের মর্মান্তিক ঘটনাটি ঘটেছে আজ রবিবার ময়মনসিংহের নান্দাইল পৌরসভার চন্ডীপাশা মহল্লায়।</p>
      <p>স্থানীয় সূত্র জানায়, নিহত ওই শিশু হচ্ছে স্থানীয় প্রাণী সম্পদ হাসপাতালের কর্মচারী মো. রাসেল মিয়ার মেয়ে। তিনি জানান, একমাত্র মেয়েকে কোলে নিয়ে কিছুক্ষণ ঘোরাফেরা করার পর অনেক বুঝিয়ে নিজ কর্মস্থলে চলে যান। এরপর সকাল দশটার পর শুনতে পান মেয়ে আহত হওয়ার খবর। পরে গিয়ে জানতে পারেন তার কন্যা না ফেরার দেশে চলে গেছে।</p>
      <p>পরিবারের লোকজন জানান, বাড়ির সামনে প্রতিবেশী সিরাজুল ইসলাম নিজের অটো রিকশাটি রেখে বাড়ির ভেতরে যায়। এই অবস্থায় অসাবধানবসত চালু করার স্থানে চাবিটি রেখে চলে যায়। এ সময় বাড়ির চার শিশু ওই রিকশায় ভিতরে বসে খেলা করছিল। এক পর্যায়ে এক শিশু চালকের আসনে বসে সামনে রাখা চাবি ঘুরাতে থাকে। এ অবস্থায় হঠাৎ অটোরিকশাটি চালু হয়ে সামনে অসমতল জায়গায় গিয়ে নেমে পড়ে। আর এ সময় রিকশার ভিতরে থাকা আশামনি সামনে ছিটকে পড়ে চাপ খেলে মাথায় ফেটে যায় এবং নাকমুখ দিয়ে রক্ত বের হয়। সাথে সাথে তাকে নান্দাইল হাসপাতাওেল নেওয়ার পর কর্তব্যরত চিকিৎসক মৃত ঘোষণা করেন।</p>
      <p>নান্দাইল থানার ওসি তদন্ত জানান, নিহত শিশুর পরিবারের কাছ থেকে কোনো ধরনের অভিযোগ না থাকায় বিনা ময়নাতদন্তে লাশ দাফন করার অনুমতি দেওয়া হয়েছে।</p>
    </article>
  </body>
</html>