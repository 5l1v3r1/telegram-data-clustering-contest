<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mustafa-akinci-yol-haritasini-cizecegiz-257776h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T19:31:00+00:00"/>
    <meta property="og:title" content="Mustafa Akıncı: Yol haritasını çizeceğiz"/>
    <meta property="og:description" content="KKTC Cumhurbaşkanı Mustafa Akıncı, Berlin'de BM Genel Sekreteri Antonio Guterres ve Rum Yönetimi Başkanı Nikos Anastasiadis ile yapılacak üçlü görüşmeye açık bir gündemle yol haritasını belirlemek üzere gittiğini söyledi."/>
  </head>
  <body>
    <article>
      <h1>Mustafa Akıncı: Yol haritasını çizeceğiz</h1>
      <address><time datetime="2019-11-24T19:31:00+00:00">24 Nov 2019, 19:31</time> by <a rel="author">Yeni Çağ Gazetesi</a></address>
      <p>
        <b>KKTC Cumhurbaşkanı Mustafa Akıncı, Berlin'de BM Genel Sekreteri Antonio Guterres ve Rum Yönetimi Başkanı Nikos Anastasiadis ile yapılacak üçlü görüşmeye açık bir gündemle yol haritasını belirlemek üzere gittiğini söyledi.</b>
      </p>
      <p>Kuzey Kıbrıs Türk Cumhuriyeti (KKTC) Cumhurbaşkanı Mustafa Akıncı, yarın gerçekleştirilecek toplantıya gitmek üzere Berlin'e hareketinden önce Ercan Havalimanı'nda basın açıklaması yaptı.</p>
      <p>Akıncı, "Berlin'e hangi noktada olduğumuzu birlikte tespit etmek, bundan sonraki yolu nasıl yürüyeceğimizi kararlaştırmak yani bir nevi yol haritasını birlikte çizmek üzere gidiyoruz." dedi.</p>
      <p>Berlin toplantısının olumlu sonuçlar doğurmasını temenni eden Akıncı, "Çok büyük beklentiler yaratmak istemem. Açık bir gündemle gidiliyor. Yapıcı tavrımızın, haklarımızı koruyarak, istikrarlı şekilde barışa, çözüme hizmet eden tavrımızın karşılık görmesini ümit ediyoruz. Sayın Genel Sekreter'in önemli bir rolü olacağını değerlendiriyorum." ifadelerini kullandı.</p>
      <related>
        <a href="https://www.yenicaggazetesi.com.tr/akp-sozcusu-celik-abd-ile-iliskileri-gelistirmek-istiyoruz-256935h.htm"/>
        <a href="https://www.yenicaggazetesi.com.tr/erdogandan-macrona-yanit-ne-zamandan-beri-kktcyi-taniyorsunuz-252615h.htm"/>
        <a href="https://www.yenicaggazetesi.com.tr/akinciya-tepki-buyuk-muzakerelere-katilmamali-252527h.htm"/>
        <a href="https://www.yenicaggazetesi.com.tr/kktc-basbakani-ersin-tatar-turkiyenin-yanindayiz-252343h.htm"/>
      </related>
    </article>
  </body>
</html>