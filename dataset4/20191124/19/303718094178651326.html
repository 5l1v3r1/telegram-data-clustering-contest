<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/be-quick-1887-simpel-en-ruim-langs-alcides/"/>
    <meta property="og:site_name" content="OOG"/>
    <meta property="article:published_time" content="2019-11-24T19:53:00+00:00"/>
    <meta property="og:title" content="Be Quick 1887 simpel en ruim langs Alcides"/>
    <meta property="og:description" content="Be Quick 1887 won zondagmiddag in Meppel met speels gemak van Alcides, dat voorlaatste staat. Het werd 5-1. Be Quick steeg naar de achtste plaats in de hoofdklasse A.Aan het begin van de wedstrijd"/>
  </head>
  <body>
    <article>
      <h1>Be Quick 1887 simpel en ruim langs Alcides</h1>
      <address><time datetime="2019-11-24T19:53:00+00:00">24 Nov 2019, 19:53</time> by <a rel="author">Andor Heij</a></address>
      <p>
        <b>Be Quick 1887 won zondagmiddag in Meppel met speels gemak van Alcides, dat voorlaatste staat. Het werd 5-1. Be Quick steeg naar de achtste plaats in de hoofdklasse A.</b>
      </p>
      <p>Aan het begin van de wedstrijd werd een minuut niet gevoetbald om te protesteren tegen racisme. Arnoud Bentum zette de Groningers daarna al na vijf minuten op voorsprong. Na een vrije trap tekende Youri ter Arkel voor de tweede. Bentum besliste al voor de rust de wedstrijd met zijn tweede doelpunt.</p>
      <p>Na de pauze kreeg Bentum drie goede kansen, maar stuitte steeds op Alcides doelman Xander Jager. Zijn ploeggenoten Wilco van der Kooi, met een schot in de verre hoek, en Daniel Teune vanuit een vrije trap scoorden wel. Nick Kuiper maakte er vlak voor tijd namens Alcides 5-1 van.</p>
      <p>“Deze overwinning komt op een lekker moment na de dreun in de beker (3-0 verlies tegen Winsum). We stijgen naar de middenmoot en zetten Alcides op zes punten. We willen nog voor de winterstop een mooie serie neer zetten en dan is dit een goed begin”, aldus Be Quick trainer Steven Wuestenenk.</p>
    </article>
  </body>
</html>