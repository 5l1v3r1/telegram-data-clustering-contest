<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kulfold/2019/11/24/birka_romania_hajobaleset/"/>
    <meta property="og:site_name" content="Index.hu"/>
    <meta property="article:published_time" content="2019-11-24T19:22:00+00:00"/>
    <meta property="og:title" content="Tizennégyezer birkával a fedélzetén borult fel Románia közelében egy hajó"/>
    <meta property="og:description" content="A birkákat még mentik, a 22 fős legénység már biztonságban van."/>
  </head>
  <body>
    <article>
      <h1>Tizennégyezer birkával a fedélzetén borult fel Románia közelében egy hajó</h1>
      <address><time datetime="2019-11-24T19:22:00+00:00">24 Nov 2019, 19:22</time> by <a rel="author" href="https://index.hu/szerzo/csatari_flora_dora" target="_blank">Csatári Flóra Dóra</a></address>
      <p>A Fekete-tengeren, Románia partjainál egy nagyméretű, több mint 14 000 juhot szállító teherhajó borult fel - <a href="https://www.bbc.com/news/world-europe-50538592">írja a BBC.</a></p>
      <p>A hajó legénységének egyik tagja a vízbe esett, őt kihűlés miatt kórházba kellett szállítani, de mind 22 szír állampolgárságú, a balesetkor a fedélzeten tartózkodó tengerész sikeresen kimentették. A juhokért pedig a rendőrség, a partiőrség és a tűzoltóság is egyesítette az erejét. Azok közül a birkák közül, amelyek a víz felszínén tudtak maradni, néhányat már sikerült kimentenie a hatóságoknak. </p>
      <figure>
        <img src="https://kep.cdn.indexvas.hu/1/0/3049/30491/304918/30491837_1e284827cb7a38f57577fefb2be4a6ca_wm.jpg"/>
        <figcaption>
          <cite>Fotó: ISU CONSTANTA</cite>
        </figcaption>
      </figure>
      <p>Azt egyelőre nem lehet tudni, hogy mitől borult fel a bírákat szállító teherhajó. A hatóságok azt ígérik, hogy az állatok és a hajó megmentésére irányuló művelet befejezése után nyomozásra kerül sor.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>