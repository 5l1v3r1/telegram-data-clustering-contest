<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905066/anderlecht-blijft-thuis-tegen-kv-kortrijk-steken-op-een-brilscore.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T19:38:00+00:00"/>
    <meta property="og:title" content="Anderlecht blijft thuis tegen KV Kortrijk steken op een brilscore"/>
    <meta property="og:description" content="Anderlecht heeft thuis tegen KV Kortrijk niet kunnen winnen. In een teleurstellende partij bleef het uiteindelijk 0-0."/>
  </head>
  <body>
    <article>
      <h1>Anderlecht blijft thuis tegen KV Kortrijk steken op een brilscore</h1>
      <address>
        <time datetime="2019-11-24T19:38:00+00:00">24 Nov 2019, 19:38</time>
      </address>
      <p>
        <b>Anderlecht heeft thuis tegen KV Kortrijk niet kunnen winnen. In een teleurstellende partij bleef het uiteindelijk 0-0.</b>
      </p>
      <p>Anderlecht wilde de tegenstander meteen naar de keel grijpen, maar dat lukte in de eerste helft niet. Meer nog: de zeldzame kansen waren voor Kortrijk. Mboyo kon van dichtbij koppen, maar stootte op een uitstekende Van Crombrugge. Ook Kage kon van dichtbij geen doelpunt maken. Aan de andere kant was er steriele druk van Anderlecht, maar doelman Jakubech moest niet in actie komen.</p>
      <p>In de tweede helft begon Anderlecht sterker. KV Kortrijk werd tegen het doel geduwd, met kansen voor onder meer Roofe en Sambi Lokonga. Ze konden allebei niet scoren. De storm ging weer liggen en Vercauteren bracht nog Doku om de bakens te verzetten. De grootste kans was uiteindelijk voor Chadli. Hij kwam alleen voor Jakubech, maar die stond pal en hield Anderlecht van de drie punten. De goal van Lepoint is blessuretijd werd afgekeurd voor buitenspel.</p>
      <p>Anderlecht schiet weinig op met een puntje, het parkeert op plaats tien. KV Kortrijk blijft dertiende en heeft weer zeven punten voorsprong op rode lantaarn Cercle Brugge.</p>
      <aside>Lees meer<br/><a href="https://www.voetbalprimeur.be/nieuws/905054/anderlecht-stelt-teleur-weten-ze-dat-het-geen-oefenwedstrijd-is-.html?itm_source=www.voetbalprimeur.be&amp;itm_medium=highlighted-content">Anderlecht stelt teleur: 'Weten ze dat het geen oefenwedstrijd is?'</a></aside>
    </article>
  </body>
</html>