<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/sports/ofrydopoulos-diekdikisame-ti-niki-mexri-to-telos-kai-dikaiothikame/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T19:00:03+00:00"/>
    <meta property="og:title" content="Οφρυδόπουλος: «Διεκδικήσαμε τη νίκη μέχρι το τέλος και δικαιωθήκαμε»"/>
    <meta property="og:description" content="Ο τεχνικός του Ατρομήτου μίλησε για τη νίκη επί του ΟΦΗ (2-1) και στάθηκε στο γεγονός ότι η ομάδα του κυνήγησε το γκολ της νίκης μέχρι το τελευταίο δευτερόλεπτο."/>
  </head>
  <body>
    <article>
      <h1>Οφρυδόπουλος: «Διεκδικήσαμε τη νίκη μέχρι το τέλος και δικαιωθήκαμε»</h1>
      <h2>Ο τεχνικός του Ατρομήτου μίλησε για τη νίκη επί του ΟΦΗ (2-1) και στάθηκε στο γεγονός ότι η ομάδα του κυνήγησε το γκολ της νίκης μέχρι το τελευταίο δευτερόλεπτο.</h2>
      <address><time datetime="2019-11-24T19:00:03+00:00">24 Nov 2019, 19:00</time> by <a rel="author">ΤοΒΗΜΑ Team</a></address>
      <p>O Ατρόμητος με… buzzer beater του Γιακουμάκη επικράτησε εντός έδρας του ΟΦΗ με 2-1, για την 11η αγωνιστική της Σούπερ Λίγκας 1.</p>
      <p>Ο Σωκράτης Οφρυδόπουλος και ο συνεργάτης του, Γιώργος Κορακάκης, οι οποίοι οδήγησαν την ομάδα στον σημερινό αγώνα, μετά το διαζύγιο με τον Γιάννη Αναστασίου, έμειναν ικανοποιημένοι από την εμφάνιση του Ατρομήτου στο παιχνίδι με τους Κρητικούς.</p>
      <p>
        <a href="https://www.in.gr/2019/11/24/world/vretania-efarmogi-tou-brexit-kai-ependyseis-yposxetai-o-tzonson/">Βρετανία: Εφαρμογή του Brexit και επενδύσεις υπόσχεται ο Τζόνσον</a>
      </p>
      <p>Ο νεαρός τεχνικός μετά το τέλος του αγώνα στάθηκε στο πείσμα που έδειξε η ομάδα του, αλλά και στο γεγονός ότι κυνήγησε το γκολ της νίκης μέχρι το τέλος.</p>
      <p>Αναλυτικά όσα είπε στη συνέντευξη Τύπου:</p>
      <p>«Μας βοήθησε πολύ που παραλάβαμε μια ομάδα από τον κ. Αναστασίου που μπορούσε να υποστηρίξει ό,τι εμείς θα εφαρμόζαμε. Όλα αυτά κόντρα σε μία ομάδα που έχει λογική και φιλοσοφία.</p>
      <p>Στο αγωνιστικό κομμάτι, στο πρώτο ημίχρονο ήμασταν πολύ καλοί, πιέσαμε, πετύχαμε γκολ, σκοράραμε και μπορούσαμε να το τελειώσουμε. Ήταν τρεις βαθμοι σε ένα παιχνίδι κομβικό, αλλά όχι χωρίς αύριο.</p>
      <p>Διεκδικήσαμε τη νίκη μέχρι το τέλος και για αυτό δικαιωθήκαμε. Οι παίκτες μας είναι ικανοί και εμείς θέλουμε να τους κάνουμε να νιώθουν άνετα στον αγωνιστικό χώρο. Συγχαρητήρια στους παίκτες και στον αντίπαλο, αλλά και σε όλο το προσωπικό του κλαμπ».</p>
      <p>Για το αν υπήρχε φόβος για το παιχνίδι λόγω της βαθμολογικής κατάστασης: «Ανεξάρτητα από το αποτέλεσμα, δεν ήταν παιχνίδι χωρίς αύριο, αλλά ήταν κομβικό. Είμαστε ακόμα στην 11η αγωνιστική.</p>
      <p>Πρέπει να δημιουργήσουμε μια ομάδα που να πιστέψει στον εαυτό της. Δείξαμε ότι θέλαμε να νικήσουμε κι αυτό είναι το σημαντικό. Προσπαθούμε να βγάλουμε απ’ έξω τον φόβο. Είναι ένα παιχνίδι. Το θέμα ήταν να δουλέψουμε για τη νίκη και αυτό δείξαμε και με τις αλλαγές μας».</p>
      <p>Για τη σημερινή εικόνα και για τη συνέχεια: «Ήταν καλή η εικόνα μας. Είμαστε ελάχιστο χρόνο με τα παιδιά. Πρέπει να εντοπίσουμε άμεσα τα θέματα που απασχολούν την ομάδα.</p>
      <p>Θέλουμε να πιέζουμε, να κρατάμε την μπάλα. Είναι και θέμα αυτοπεποίθησης. Σιγά-σιγά πρέπει να βελτιώνουμε πράγματα. Το κύριο είναι να σταθεροποιηθούμε».</p>
      <p>Για την ψυχολογία της ομάδας και αν υπάρχει θέμα αυτοπεποίθησης: «Πολλές ομάδες περνούν μια κρίση.</p>
      <p>Είναι σημαντικό να προετοιμάσουμε παίκτες που να μπορούν να παίζουν καλά και να πιστέψουν στους εαυτούς τους. Δεν πρέπει να εξαρτάται αν θα παίξουν καλά οι παίκτες, από την πρώτη καλή πάσα»</p>
      <p>
        <a href="https://www.tovima.gr/2019/11/24/politics/syriza-ena-yugo-me-mixani-3-000-cc/">ΣΥΡΙΖΑ… Ενα Yugo με μηχανή 3.000 cc</a>
      </p>
    </article>
  </body>
</html>