<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/harom-tonna-kokaint-foglaltak-le-spanyolorszagban-2050263/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T19:23:00+00:00"/>
    <meta property="og:title" content="Három tonna kokaint foglaltak le Spanyolországban"/>
    <meta property="og:description" content="A hatalmas mennyiségű kábítószer egy tengeralattjáróban rejtőzött."/>
  </head>
  <body>
    <article>
      <h6 class="kicker">DÉL-AMERIKÁBÓL JÖHETETT</h6>
      <h1>Három tonna kokaint foglaltak le Spanyolországban</h1>
      <address>
        <time datetime="2019-11-24T19:23:00+00:00">24 Nov 2019, 19:23</time>
      </address>
      <h4>Háromezer kilogramm nagy tisztaságú kokaint foglaltak le vasárnap a spanyol hatóságok egy tengeralattjáró hajóban, amely Latin-Amerikából érkezett a félszigetre.</h4>
      <p>A hajó háromfős legénysége közül kettőt elfogtak, a harmadik elmenekült – közölte a csendőrség. A húsz méter hosszú hajót Vigo kikötőváros térségében foglalták le. A hatóságok azt nem közölték, hogy melyik dél-amerikai országból indulhatott, és hogy átszelte-e az óceánt, vagy csak a spanyol partok közelében tették vízre, és rakodták meg a kábítószerrel.</p>
      <p>Az előző éjjel, viharos időjárási viszonyok között futott zátonyra. Több órába tellett, amíg kiemelték, és megtalálták benne a kokaint. Ez az egyik legnagyobb mennyiség, amit Spanyolországban elkoboztak. A csempészetnek ezen módja Latin-Amerikában közismert, de Spanyolországban újdonságnak számít.</p>
    </article>
  </body>
</html>