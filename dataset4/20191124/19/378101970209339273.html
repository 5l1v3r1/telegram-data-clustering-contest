<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687768/quelli-che-il-calcio-giordano-ceran"/>
    <meta property="og:site_name" content="Tvblog"/>
    <meta property="article:published_time" content="2019-11-24T19:01:03+00:00"/>
    <meta property="og:title" content="Quelli che il calcio, gag Giordano-Shining. Ma in studio si rischia il vero incidente (Video)"/>
    <meta property="og:description" content="A Quelli che il calcio si sfiora l'incidente in studio. Pantani interpreta Giordano in versione Shining, ma il portone di scena rischia di colpire Mia Ceran"/>
  </head>
  <body>
    <article>
      <h1>Quelli che il calcio, gag Giordano-Shining. Ma in studio si rischia il vero incidente (Video)</h1>
      <h2>A Quelli che il calcio nuova puntata della parodia di Mario Giordano. Ubaldo Pantani realizza una gag di Shining, ma alla fine dello sketch si sfiora il vero incidente. Luca e Paolo: "Bisognerebbe fare le prove..."</h2>
      <address><time datetime="2019-11-24T19:01:03+00:00">24 Nov 2019, 19:01</time> by <a rel="author" href="https://www.tvblog.it/author/10086/massimo-falcioni" target="_blank">Massimo Falcioni</a></address>
      <p>Un Mario Giordano un po’ troppo ‘oltre’ ha rischiato di combinarla grossa nell’ultima puntata di <a href="https://www.tvblog.it/categoria/quelli-che-il-calcio"><i>Quelli che il calcio</i></a>. L’eccezionale parodia di Ubaldo Pantani ha regalato una nuova perla, arrivando a proporre la citazione cinematografica di <i>Shining</i>. Sul finale di sketch si è però  sfiorato un clamoroso incidente  che avrebbe potuto coinvolgere Mia Ceran.</p>
      <p>Il comico ha riproposto la scena del ‘lupo cattivo’, immaginando un Giordano ossessionato dal Pd. E se il vero conduttore di<i> Fuori dal coro</i> esponeva la mazza da baseball, ecco Pantani che imbraccia un’ascia.</p>
      <figure>
        <iframe data-src="https://twitter.com/quelliche_rai2/status/1198625101622718464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La gag si è tuttavia conclusa con la caduta dell’intero portone, spinto con troppa veemenza da Pantani-Giordano. La Ceran, che in quel momento era inginocchiata, si è accorta del rischio con la coda dell’occhio e ha fatto in tempo a spostarsi.</p>
      <p>Le risate e gli applausi del pubblico hanno celato a fatica un momento di reale imbarazzo e spaesamento dei padroni di casa. “<i>Sono molto contento che siano tutti vivi in studio</i>”, è stato il commento scherzoso di Luca e Paolo. “<i>D’altronde le prove a volte bisogna farle, sennò poi uno rischia…</i>”.</p>
      <p>Stupore anche tra gli ospiti in studio, a riprova di quanto il fuori programma non fosse previsto.</p>
      <p> </p>
    </article>
  </body>
</html>