<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204840-kobolev-gotovij-dati-pokazannya-v-sudi-ssha-u-spravi-dzhuliani-time"/>
    <meta property="og:site_name" content="Mind UA"/>
    <meta property="article:published_time" content="2019-11-24T19:00:00+00:00"/>
    <meta property="og:title" content="Коболєв готовий дати показання в суді США у справі Джуліані – TIME"/>
    <meta property="og:description" content="Фруман і Парнас намагалися змінити керівництво «Нафтогразу», щоб добитися укладання вигідних для себе газових угод"/>
  </head>
  <body>
    <article>
      <h1>Коболєв готовий дати показання в суді США у справі Джуліані – TIME</h1>
      <h2>Фруман і Парнас намагалися змінити керівництво «Нафтогразу», щоб добитися укладання вигідних для себе газових угод</h2>
      <address>
        <time datetime="2019-11-24T19:00:00+00:00">24 Nov 2019, 19:00</time>
      </address>
      <p>Генеральний директор НАК «Нафтогаз Україна» <b>Андрій Коболєв </b>готовий дати свідчення в ході федерального розслідування в США, яке досліджує ділові відносини адвоката Трампа <b>Руді Джуліані</b>, заявив Коболєв в ексклюзивному інтерв'ю виданню <a href="https://time.com/5737518/ukraine-naftogaz-ceo-preparing-giuliani-probe-testimony/">TIME</a>.</p>
      <p>«З великою ймовірністю мене будуть запрошувати для надання свідчень у цій справі», – сказав Коболєв, пославшись на своїх адвокатів і контакти в США.</p>
      <p>Федеральні прокурори розслідують діяльність Джуліані на предмет можливих порушень фінансування виборчих кампаній і незаконного лобіювання.</p>
      <p>В розслідуванні фігурують два соратники Джуліані, <b>Ігор Фруман і Лев Парнас</b>, яким минулого місяця були пред'явлені звинувачення в можливому порушенні законів про фінансування виборчої кампанії і хабарях (у вигляді передвиборчих внесків) політикам і комітетам для просування своїх ділових інтересів, однак вони не визнають себе винними.</p>
      <p>Свідчення Коболєва можуть пролити світло на недавні ствердження керівників енергетичних служб США і України про те, що Парнас і Фруман намагалися за допомогою своїх зв'язків з Джуліані та адміністрацією Трампа замінити керівництво «Нафтогазу», яке чинило опір їхнім спробам укласти вигідну газову угоду в Україні.</p>
      <p>На питання, чи готовий Коболєв надати прокурорам інформацію про Джуліані чи про Парнаса і Фрумана, керівник відповів: «Про всіх із них. Це все пов'язано».</p>
      <p>Як пише видання, у пошуках вигідних газових угод в Україні цієї весни Фруман і Парнас також допомогли Джуліані чинити тиск на український уряд, щоб він почав розслідування відносно політичного конкурента президента Трампа, колишнього віце-президента Джо Байдена.</p>
      <p>Згодом ця кампанія була викрита представником розвідки, чия скарга викликала розслідування імпічменту проти президента Трампа.</p>
      <related>
        <h4>Також читайте</h4>
        <a href="https://mind.ua/news/20204841-pompeo-razom-z-dzhuliani-dopomagav-diskredituvati-posla-ssha-mari-jovanovich"/>
        <a href="https://mind.ua/news/20204828-rosiya-sfalsifikuvala-vtruchannya-ukrayini-u-vibori-v-ssha-new-york-times"/>
        <a href="https://mind.ua/news/20204803-nkrekp-shvalila-poperedne-rishennya-pro-sertifikaciyu-tov-operator-gts-ukrayini"/>
      </related>
    </article>
  </body>
</html>