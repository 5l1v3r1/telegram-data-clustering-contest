<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/podosfairo/story/1032147/aek-aris-1-1-parapaiei-i-enosi-tin-esose-o-intege-photos"/>
    <meta property="og:site_name" content="Newsbomb"/>
    <meta property="article:published_time" content="2019-11-24T19:41:05+00:00"/>
    <meta property="og:title" content="ΑΕΚ-Άρης 1-1: Παραπαίει η Ένωση, την έσωσε ο... Ιντέγε (photos)"/>
    <meta property="og:description" content="Η ΑΕΚ ήταν κακή και δεν μπόρεσε να νικήσει τον Άρη που έπαιζε με δέκα παίκτες."/>
  </head>
  <body>
    <article>
      <h1>ΑΕΚ-Άρης 1-1: Παραπαίει η Ένωση, την έσωσε ο... Ιντέγε (photos)</h1>
      <h2>Η ΑΕΚ ήταν κακή και δεν μπόρεσε να νικήσει τον Άρη που έπαιζε με δέκα παίκτες.</h2>
      <address><time datetime="2019-11-24T19:41:05+00:00">24 Nov 2019, 19:41</time> by <a rel="author">Newsroom</a></address>
      <p>Τον βαθμό της ισοπαλίας (1-1) πήρε ο Άρης στο ΟΑΚΑ από την ΑΕΚ, η οποία δεν ήταν καλή και δεν εκμεταλλεύτηκε το γεγονός ότι ο αντίπαλος έπαιζε με δέκα παίκτες από το 54’, λόγω αποβολής του Ιντέγε. Η ομάδα της Θεσσαλονίκης ήταν καλύτερη στο πρώτο μέρος, αλλά πέτυχε γκολ στο 64’ με τον Λάρσον. Η ΑΕΚ πίεσε και κέρδισε πέναλτι, στο οποίο ευστόχησε ο Μάνταλος στο 81’, αλλά δεν μπόρεσε να πετύχει το γκολ της νίκης στη συνέχεια.</p>
      <p>Η ΑΕΚ μπήκε δυνατά στο παιχνίδι και στο 6’ έχασε μια καλή ευκαιρία, καθώς ο Ολιβέιρα έπιασε την κεφαλιά και ο Ροζ έδιωξε πριν περάσει η μπάλα τη γραμμή. Στη συνέχεια ο Άρης εκμεταλλεύτηκε τα πολλά λάθη των χαφ της Ένωσης και έβγαινε σε αντεπιθέσεις. Στο 12’ ο Ιντέγε έπιασε την κεφαλιά, με τον Μπάρκα να αποκρούει εντυπωσιακά. Η ομάδα του Μίκαελ Ένινγκ ήταν πιο επικίνδυνη, αλλά δεν ήταν καλή στην τελική προσπάθεια.</p>
      <p>Στο 28’ ο Ματίγια εκτέλεσε το φάουλ, ο Βέλεθ πήρε την κεφαλιά, αλλά ο Μπάρκας μπλόκαρε. Προς το τέλος του ημίχρονου η ΑΕΚ ανέβασε την απόδοσή της και πίεσε με μια καλή κεφαλιά του Σβάρνα και ένα σουτ του Βέρντε. Στο 43’ ο Φετφατζίδης δεν μπόρεσε να νικήσει τον Μπάρκα, ο οποίος ήταν ο πιο σταθερός παίκτης της ΑΕΚ. Η Ένωση ήταν ασύνδετη και χωρίς δημιουργία, ενώ ο Άρης ήταν πιο κινητικός, αλλά αναποτελεσματικός.</p>
      <p>Στο δεύτερο ημίχρονο χωρίς αλλαγές, αλλά στο 50’ σημειώθηκε μια φάση που άλλαξε τις ισορροπίες του αγώνα. Ο Ιντέγε πάτησε τον Μάνταλο στο γόνατο και ο διαιτητής Ευαγγέλου, αφού είδε τη φάση στο VAR έδειξε κόκκινη στον επιθετικό του Άρη στο 54’. Η ΑΕΚ ανέβασε την απόδοσή της, θέλοντας να εκμεταλλευτεί το αριθμητικό πλεονέκτημα. Στο 64’ όμως ο Άρης σε μια αντεπίθεση κατάφερε να πετύχει το γκολ, με τον Λάρσον για το 0-1. Οι παίκτες της Ένωσης προσπαθούσε να επιτεθεί ανορθόδοξα.</p>
      <p>Διαβάστε περισσότερα στο <a href="https://www.onsports.gr/podosfairo/superleague/story/655808/aek-aris-1-1-kollise-kai-exase-tin-eykairia-photos">Onsports.gr</a></p>
    </article>
  </body>
</html>