<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/preparations-begin-for-medaram-jatara-1-1-10610529.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T19:56:00+00:00"/>
    <meta property="og:title" content="మేడారం జాతరలో విద్యుత్‌శాఖ పనులు ప్రారంభం"/>
    <meta property="og:description" content="తాడ్వాయి(ములుగు): ములుగు జిల్లాలోని మేడారం సమ్మక్క-సారక్కల మహా జాతర అభివృద్ధి పనుల్లో భాగంగా ఆదివారం ట్రాన్స్‌కో ఎస్‌ఈ నరేశ్‌ పనులను ప్రారంభించారు. విద్యుత్‌ శా"/>
  </head>
  <body>
    <article>
      <h1>మేడారం జాతరలో విద్యుత్‌శాఖ పనులు ప్రారంభం</h1>
      <address>
        <time datetime="2019-11-24T19:56:00+00:00">24 Nov 2019, 19:56</time>
      </address>
      <p>తాడ్వాయి(ములుగు): ములుగు జిల్లాలోని మేడారం సమ్మక్క-సారక్కల మహా జాతర అభివృద్ధి పనుల్లో భాగంగా ఆదివారం ట్రాన్స్‌కో ఎస్‌ఈ నరేశ్‌ పనులను ప్రారంభించారు. విద్యుత్‌ శాఖకు సుమారు రూ. 6.85 కోట్ల నిధులు మంజూరయ్యాయి. ఈ క్రమంలో జాతర పరిసరాల్లో 215 ట్రాన్స్‌ఫార్మర్లతో పాటు కోర్‌ ఏరియాలో విద్యుత్‌ లైన్లను వేసేందుకు అధికారులు చర్యలు చేపట్టారు. నూతనంగా విద్యుత్‌ లైన్లను వేసేందుకు గుంతలు తీసి స్తంభాలను ఏర్పాటు చేస్తున్నారు. పాత లైన్లకు తీగను ఏర్పాటు చేయడంతో పాటు నూతన లైన్లకు విద్యుత్‌ తీగలను అమర్చనున్నారు. ఈ మేరకు ఎస్‌ఈ జాతర పరిసరాల్లో ఏర్పాటు చేసే ఏర్పాట్లను పరిశీలించారు. గతంలో మాదిరిగా కాకుండా ఈసారి ఒక లైనులో సమస్య తలెత్తి విద్యుత్‌ సరఫరా నిలిచిపోతే లింకింగ్‌ లైన్‌ ద్వారా విద్యుత్‌ను పునరుద్ధరించేలా చర్యలు చేపట్టారు. ఆయన వెంట ఏడీ మనోహర్‌, డీఈ భాస్కర్‌, ఏఈ వేణుకుమార్‌ తదితరులున్నారు.</p>
    </article>
  </body>
</html>