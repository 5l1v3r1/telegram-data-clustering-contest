<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/blumberg_ogolosyv_scho_yde_u_prezydenty_ssha"/>
    <meta property="og:site_name" content="espreso.tv"/>
    <meta property="article:published_time" content="2019-11-24T19:32:00+00:00"/>
    <meta property="og:title" content="Блумберг оголосив, що йде у президенти США"/>
    <meta property="og:description" content="Американський мільярдер Майкл Блумберг офіційно оголосив, що балотуватиметься на виборах президента США-2020"/>
  </head>
  <body>
    <article>
      <h1>Блумберг оголосив, що йде у президенти США</h1>
      <address>
        <time datetime="2019-11-24T19:32:00+00:00">24 Nov 2019, 19:32</time>
      </address>
      <p>Американський мільярдер Майкл Блумберг офіційно оголосив, що балотуватиметься на виборах президента США-2020</p>
      <p>Про це повідомляє <a href="https://ukrainian.voanews.com/a/5179063.html">"Голос Америки"</a>.</p>
      <p>24 листопада мільярдер та колишній мер Нью-Йорка, 77 річний Майкл Блумберг оголосив про офіційний початок своєї передвиборчої кампанії.</p>
      <p>"Я балотуюсь в президенти для того, щоб перемогти Дональда Трампа та відбудувати Америку. Ми не можемо дозволити собі ще чотири роки нерозсудливих та неетичних дій президента Трампа. Він становить екзистенціальну загрозу нашій країні та нашим цінностям. Якщо він отримає ще один президентський термін, ми, можливо, ніколи не отямимось від завданої шкоди", - йдеться в заяві на сайті передвиборчої кампанії Блумберга.</p>
      <p>В оголошенні про початок своєї передвиборчої кампанії Блумберг пообіцяв покращити економіку країни, систему охорони здоров’я, освіти, довкілля, імміграційну політику. Блумберг також виступає за посилення законів, які регулюють використання вогнепальної зброї.</p>
      <ul>
        <li>Раніше повідомлялося, що американський мільярдер Майкл Блумберг <a href="https://espreso.tv/news/2019/11/24/milyarder_blumberg_khoche_zavadyty_trampu_pereobratysya_na_drugyy_termin">має намір взяти участь у виборах</a> та перешкодити президенту США Дональду Трампу переобратися на другий термін.</li>
      </ul>
    </article>
  </body>
</html>