<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/murat-sahin-hakemler-buyuk-takimlarla-daha-toleransli-41381515"/>
    <meta property="og:site_name" content="Hürriyet"/>
    <meta property="article:published_time" content="2019-11-24T19:41:19+00:00"/>
    <meta property="og:title" content="Murat Şahin: Hakemler büyük takımlarla daha toleranslı"/>
    <meta property="og:description" content="BtcTurk Yeni Malatyaspor'un yardımcı antrenörü Murat Şahin, maçtan önce 3 puanı almak isteyen taraf olduklarını ancak oyunun gidişatının kendilerine bunu getirmediğini söyledi."/>
  </head>
  <body>
    <article>
      <h1>Murat Şahin: Hakemler büyük takımlarla daha toleranslı</h1>
      <h2>BtcTurk Yeni Malatyaspor'un yardımcı antrenörü Murat Şahin, maçtan önce 3 puanı almak isteyen taraf olduklarını ancak oyunun gidişatının kendilerine bunu getirmediğini söyledi.</h2>
      <address>
        <time datetime="2019-11-24T19:41:19+00:00">24 Nov 2019, 19:41</time>
      </address>
      <p>Teknik direktör Sergen Yalçın’ın cezası nedeniyle basın toplantısına katılan <a href="http://www.hurriyet.com.tr/haberleri/murat-sahin">Murat Şahin</a>, <a href="http://www.hurriyet.com.tr/haberleri/fenerbahce">Fenerbahçe</a> ile 0-0 berabere kaldıkları karşılaşma sonrası yaptığı açıklamada, karşılaşmaya galibiyet için çıktıklarını kaydederek, “Büyük takımla oynadığınız maçtan 1 puan almak kötü değildir" dedi.</p>
      <p>Şahin, basın toplantısında yaptığı açıklamada şunları söyledi: "Oyunun ilk yarısı istediğimiz gibiydi ama ikinci yarı tam istediğimiz gibi olmadı. İkinci yarıda da Fenerbahçe'ye birkaç tehlikeli pozisyon verdik. Maçın geneline bakıldığında iki taraf da gol bulabileceği pozisyonlar yakaladı ama sonuçla berabere bitti. Büyük takımla oynadığınız maçtan 1 puan almak kötü değildir. Maç öncesinde daha fazla şey yapmak isteyip 3 puan almak isteyen taraf bizdik ama oyunun gidişatı bize bunu getirmedi. Karşılığında da bir puanla ayrılmış olduk. Şimdi de önümüzdeki Gençlerbirliği maçına hazırlanacağız."</p>
      <p>Murat Şahin, bir gazetecinin karşılaşmada hakemin yönetimine ilişkin sorusuna, "En büyük sıkıntı pozisyonları aynı şekilde değerlendirmiyorlar. Maç içerisinde kaleciye verilen faulün aynısını bizim futbolcumuza vermiyor. Bu da itirazlara yol açıyor. Bizce de pozisyon gol değil. Sonuçta bu hakemlerle oynayacağız, bundan sonra da oynayacağız. Kötü niyetli olduklarını düşünmüyoruz ama bence pozisyonları biraz daha artık bizler nasıl kendimizi geliştiriyorsak onların da biraz daha dikkatli olmaları gerekiyor. Büyük takımlarla oynarken yanlı demeyelim de onlara karşı biraz daha toleranslı oluyorlar. Art niyetli değiller ama daha dikkatli olmaları gerektiği de başka bir kesin taraf" şeklinde cevap verdi.</p>
      <p>
        <b>Canlı Bahis kaybına %10'a varan iade sadece Misli.com'da,</b>
        <a href="https://www.misli.com/misli-kampanyalar/canli-bahis-kaybina-10a-varan-iade-19?utm_source=dp-hurriyetsporarena&amp;utm_medium=f-link&amp;utm_campaign=iddaa-content">katılmak için buraya tıklayın!</a>
      </p>
    </article>
  </body>
</html>