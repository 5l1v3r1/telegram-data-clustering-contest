<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/basescu-doamna-dancila-pleca-voie-marea-problema-e-vine-psd-ul-e-intr-o-seceta-lideri-1_5ddaddb15163ec42715fd89b/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T19:46:35+00:00"/>
    <meta property="og:title" content="Băsescu: Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri"/>
    <meta property="og:description" content="Traian Băsescu spune că diferenţa de scor electoral dintre cei doi candidaţi la alegerile parlamentare era previzibil, el arătându-se convins că Viorica Dăncilă va părăsi conducerea PSD fără a aştepta să fie schimbată. „Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri” a afirmat Băsescu"/>
  </head>
  <body>
    <article>
      <h1>Băsescu: Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri</h1>
      <address><time datetime="2019-11-24T19:46:35+00:00">24 Nov 2019, 19:46</time> by <a rel="author">News.ro</a></address>
      <h4>Traian Băsescu spune că diferenţa de scor electoral dintre cei doi candidaţi la alegerile parlamentare era previzibil, el arătându-se convins că Viorica Dăncilă va părăsi conducerea PSD fără a aştepta să fie schimbată. „Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri” a afirmat Băsescu</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/victor-ponta-atac-dancila-anuntarea-exit-poll-urilor-niciun-candidat-psd-nu-luat-scor-atat-prost-1_5ddad9145163ec42715fafd5/index.html"/>
      </related>
      <p>„Era evidentă diferenţa. E o întâmplare nefericită în care doi competitori nu sunt apropiaţi din punct de vedere al capacităţii partidelor de a-i susţine”, a afirmat Traian Băsescu la România TV.</p>
      <p>Acesta s-a arătat „convins că doamna Dăncilă va pleca de bună voie”.</p>
      <p>„Doamna Dăncilă va pleca destul de repede, marea problemă e cine vine, că PSD-ul e într-o secetă de lideri, cum  de altfel sunt cam toate partidele” a precizat fostul preşedinte.</p>
      <p>
        <a href="https://adevarul.ro/news/politica/ora-2100-Isi-anunta-dancila-demisia-sefia-psdf-1_5ddad2205163ec42715f75ff/index.html">
          <b>Dăncilă face din înfrângere o mare victorie: Am recuperat voturile pierdute la europarlamentare. Ne obligă să câştigăm viitoarele alegeri</b>
        </a>
      </p>
      <p>Acesta a spus că, dată cu intrarea într-un nou mandat prezidenţial, „trebuie schimbată abordarea în justiţie”, că trebuie discutat despre respectarea drepturilor fundamentale.</p>
      <p>„Este timpul să facem din respectarea drepturilor fundamentale o prioritate, dincolo de autostrăzi şi căi ferate” a spus Băsescu, admiţând că în mandatul său nu s-a discutat suficient despre aceste aspect.</p>
      <p>Traian Băsescu a opinat că nu vor exista alegeri anticipate pentru că „nu se pot face”, arătând că mulţi dintre deputaţi şi senatori nu vor fi de acord să-şi piardă privilegii precum pensiile.</p>
      <p>Băsescu a precizat că în opinia sa Iohannis „este singurul care poate spune «Orban, pleci!», Parlamentul nu-l mai poate schimba prin moţiune de cenzură”.<br/>Klaus Iohannis a obţinut 64,8 %, din voturi la al doiulea tur al alegerilorprezidenţiale, iar Viorica Dăncilă 35,2 %, conform rezultatelor exit-poll-ului CURS - Avangarde.</p>
      <hr/>
    </article>
  </body>
</html>