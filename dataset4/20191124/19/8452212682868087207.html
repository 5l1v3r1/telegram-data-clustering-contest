<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/video-discursul-lui-iohannis-la-vremuri-noi-naravuri-vechi/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T19:02:42+00:00"/>
    <meta property="og:title" content="(VIDEO) Discursul lui Iohannis – la vremuri noi, năravuri vechi"/>
    <meta property="og:description" content="Președintele Klaus Iohannis a declarat duminică seara, în discursul după închiderea urnelor, că se va implica în..."/>
  </head>
  <body>
    <article>
      <h1>(VIDEO) Discursul lui Iohannis – la vremuri noi, năravuri vechi</h1>
      <address><time datetime="2019-11-24T19:02:42+00:00">24 Nov 2019, 19:02</time> by <a rel="author">Ioana Radu</a></address>
      <p>Președintele Klaus Iohannis a declarat duminică seara, în discursul după închiderea urnelor, că se va implica în formarea unei noi majorități, deși Constituția nu îi conferă astfel de atribuții. Pe de altă parte, Iohannis a promis că va fi președintele tuturor românilor.</p>
      <p>„Am câștigat astăzi, dragi români. România a câștigat, România modernă, România europeană, România normală a câștigat astăzi. Românii au fost eroii zilei de astăzi, au mers într-un număr impresionant să voteze și acesta este cel mai important câștig de azi, faptul că au mers la vot. Și aici o mențiune despre românii din Diaspora care au mers în număr extraordinar de mare la vot. E cea mai categorică victorie obținută vreodată împotriva PSD”, a spus Iohannis la începutul discursului.</p>
      <p>Klaus Iohannis a vorbit apoi despre crearea unei noi majorități și alegerile de anul viitor.</p>
      <p>„Primesc această victorie cu bucurie, cu mulțumire, cu modestie și cu încredere în România. Vă promit azi, aici, în această seară că voi fi președintele tuturor românilor și acelora care m-au votat în mod expres și acelora care nu m-am votat. Voi fi și președintele celor care nu au votat deloc, cu speranța că data viitoare vor merge totuși la vot. După această victorie sunt multe lucruri de făcut, de reperat. Mă voi implica pentru a crea o nouă majoritate, compusă din partidele democratice, care vor duce România spre modernizare, spre România normală. Vă promit încă un lucru. Voi fi un președinte total implicat pentru România”, a mai spus Iohannis.</p>
      <p>„Este o înfrângere semnificativă pentru PSD, dar trebuie să fim realiști, am câștigat o lupta importantă, dar războiul încă nu a fost câștigat. Este nevoie să mergem la vot și la locale și la parlamentare, abia atunci când PSD-ul este trimis în opoziție vom putea face ce ne-au cerut astăzi românii, abia atunci vom putea să facem România normală, România așa cum ne-o dorim noi cu toții. În România normală vor fi și trebuie să fie alegătorii liberali, în România normală vor trebui să fie alegătorii USR-PLUS, în România normală vor trebui să fie alegătorii PMP, UDMR și da, în România normală trebuie să fie și alegătorii PSD-ului. Eu nu am un război cu alegătorii PSD-ului, eu am un război cu PSD-ul, care încearcă să se cramponeze de putere în județe, în comunități, și de aceea va invit dragi români, rămâneți conectați, mergeți în continuare la vot în număr mare, este extrem de important. (…) cu toții trebuie să punem umărul pentru a construi România normală. Și ne vom implică cu toții și vom crea o nouă majoritate parlamentară împreună cu toate partidele democratice, și vă promit că vom crea împreună România normală pe care și-o doresc toți românii”, a completat acesta.</p>
      <p>
        <b>VIDEO Discursul lui Iohannis integral</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F357835045033421%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/spovedesc-electoratul-pe-unde-le-vine/"/>
        <a href="https://www.cotidianul.ro/sah-la-sica-sesizam-ccr/"/>
        <a href="https://www.cotidianul.ro/cel-putin-5-morti-si-15-raniti-la-moscova/"/>
      </related>
    </article>
  </body>
</html>