<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/fradi/fradi-zte-rebrov-a-valogatott-szunetet-a-zalai-edzo-a-vedekezesuket-is-hibaztatta-ertekelesek"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T19:37:28+00:00"/>
    <meta property="og:title" content="Fradi-ZTE: Rebrov a válogatott szünetet, a zalai edző a védekezésüket is hibáztatta – értékelések"/>
    <meta property="og:description" content="Egyik edző sem volt maradéktalanul elégedett csapata teljesítményével a Ferencváros-ZTE bajnokit (3-2) követően."/>
  </head>
  <body>
    <article>
      <h1>Fradi-ZTE: Rebrov a válogatott szünetet, a zalai edző a védekezésüket is hibáztatta – értékelések</h1>
      <address><time datetime="2019-11-24T19:37:28+00:00">24 Nov 2019, 19:37</time> by <a rel="author">csakfoci.hu</a></address>
      <p>
        <b>
          <b>Egyik edző sem volt maradéktalanul elégedett csapata teljesítményével a Ferencváros-ZTE bajnokit (3-2) követően.</b>
        </b>
      </p>
      <p>Ahogy arról beszámoltunk, a Ferencváros egy fordulatos, öt gólt és három kapufát is hozó mérkőzésen győzte le vasárnap <a href="http://www.csakfoci.hu/magyar-foci/nb-i/fradi/nb-i-majdnem-bealudta-a-fradi-a-zte-elleni-gyozelmet-a-tabella-elen-a-cimvedo">3-2-re</a> a Zalaegerszeget, így a címvédő átvette a vezetést az OTP Bank Liga tabelláján. Így értékelte a két szakvezető a látottakat.</p>
      <p><b>Szergej Rebrov (FTC):</b> – <i>A válogatott szünet után mindig nehéz visszatérni a bajnokságba. Támadásban nagyon jók voltunk ma, lőttünk három gólt, a védekezésünkön viszont van még mit fejlesztenünk. A Zalaegerszeg jobb helyezést érdemel, mint ahol jelenleg áll, hiszen az előző három fordulóban három kifejezetten erős ellenfél ellen sikerült helytállniuk.</i></p>
      <hr/>
      <p>Rebrov Isael kihagyott 11-ese kapcsán elárulta, miért nem Varga Roland rúgta ezúttal a büntetőt.</p>
      <p>– <i>Már a meccs előtt döntöttünk ezzel kapcsolatban, figyeltük a játékosok heti edzésmunkáját és lövőhatékonyságát, ezúttal is ez döntött. Továbbra is figyelni fogjuk az edzéseken végzett munkát és ez alapján határozunk erről.</i></p>
      <hr/>
      <p><b>dr. Dobos Barna (ZTE):</b> – <i>Ellentétes félidőket láthattunk. Az első játékrészben nem tetszett a játékunk, alapvető védekezési hibákat követtünk el, amik következtében még nagyobb hátrányba is kerülhettünk volna. A szünetben rendeztük a sorokat, közel voltunk a pontszerzéshez, de még egy gólt már nem tudtunk szerezni, csak kapufáig jutottunk. Tovább kell fejlesztenünk a védekezéseinket és a támadásainkat egyaránt, hogy sikeresek legyünk, és sikerüljön elérnünk a célunkat.</i></p>
      <hr/>
      <h3>OTP Bank Liga, 13. forduló:</h3>
      <h4>Ferencváros – ZTE 3-2 (Boli 6., Tokmac 15., Isael 45. ill. Radó 18., Bobál G. 60.)</h4>
      <p>
        <a href="http://www.csakfoci.hu/magyar-foci/nb-i/fradi/nb-i-majdnem-bealudta-a-fradi-a-zte-elleni-gyozelmet-a-tabella-elen-a-cimvedo">Beszámoló és videók itt!</a>
      </p>
      <p>
        <a href="http://www.csakfoci.hu/magyar-foci/nb-i/fradi/nb-i-elo-ferencvaros-zte">A meccs minden fontos mozzanata percről percre itt! </a>
      </p>
      <p>
        <b>Az NB I állása:</b>
      </p>
      <figure>
        <img src="http://www.csakfoci.hu/wp-content/uploads/2019/11/nb1tab1124.jpg"/>
      </figure>
      <hr/>
    </article>
  </body>
</html>