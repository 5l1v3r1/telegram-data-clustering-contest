<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/24/hideo-kojima-planuje-stworzyc-horror-ktory-wystraszy-absolutnie-wszystkich.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-24T19:45:00+00:00"/>
    <meta property="og:title" content="Hideo Kojima planuje stworzyć horror, który wystraszy absolutnie wszystkich"/>
    <meta property="og:description" content="Twórca zadeklarował, że jego kolejna gra będzie aspirować do miana najstraszniejszego horroru."/>
  </head>
  <body>
    <article>
      <h1>Hideo Kojima planuje stworzyć horror, który wystraszy absolutnie wszystkich</h1>
      <h2>Twórca zadeklarował, że jego kolejna gra będzie aspirować do miana najstraszniejszego horroru.</h2>
      <address><time datetime="2019-11-24T19:45:00+00:00">24 Nov 2019, 19:45</time> by <a rel="author">Maria Wawrzyniak</a></address>
      <p>Ostatnio <a href="https://www.gram.pl/news/2019/11/18/hideo-kojima-uchyla-rabka-tajemnicy-na-temat-swojego-nowego-projektu.shtml">pisaliśmy</a> o pierwszych nowinkach dotyczących kolejnej gry Hideo Kojimy. Wiemy już, że twórca ma w głowie pewien obraz, aczkolwiek nie zdradził zbyt wiele. No, przynajmniej aż do teraz – na swoim Twitterze mężczyzna przyznał, że <b>zamierza stworzyć <i>najstraszniejszy horror</i></b>. W tym celu zabrał się za <b>oglądanie filmów z tego gatunku</b>. We wpisie poinformował również, że <b>wypożyczył płytę z horrorem <i>The Eye</i>, prosząc jednak jedynie o dysk – według niego pudełko bowiem jest zbyt straszne</b>. Na koniec zadał retoryczne pytanie do fanów: czy będzie w stanie obejrzeć do końca?</p>
      <p>https://twitter.com/HIDEO_KOJIMA_EN/status/1197880438603145216</p>
      <p><b>Najwyraźniej chęć stworzenia horroru nie opuściła Kojimy po porzuceniu niedokończonego projektu <i>P.T.</i></b> – czy nowe dzieło od Kojima Productions będzie tak samo straszne? Czy będzie miało związek z tym, o czym opowiedział w wywiadzie dla magazynu <i>The Guardian</i>? Jak myślicie?</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>