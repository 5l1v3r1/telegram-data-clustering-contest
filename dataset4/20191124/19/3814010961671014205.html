<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/grtskiyat-premier-obyavi-nova-skhema-za-zashchita-na-maloletni-migranti"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T19:02:00+00:00"/>
    <meta property="og:title" content="Гръцкият премиер обяви нова схема за защита на малолетни мигранти"/>
    <meta property="og:description" content="Гръцкият премиер Кириакос Мицотакис обяви нова схема за защита на непридружени малолетни мигранти, влезли нелегално на територията на страната. Това с..."/>
  </head>
  <body>
    <article>
      <h1>Гръцкият премиер обяви нова схема за защита на малолетни мигранти</h1>
      <address><time datetime="2019-11-24T19:02:00+00:00">24 Nov 2019, 19:02</time> by <a rel="author">БГНЕС</a></address>
      <p>
        <b>Гръцкият премиер Кириакос Мицотакис обяви нова схема за защита на непридружени малолетни мигранти, влезли нелегално на територията на страната. Това става само два дни, след като той остро разкритикува останалите държави от ЕС за липсата на солидарност при справяне с проблема с бежанците.</b>
      </p>
      <p>Офисът на премиера ще поеме ръководната функция за програмата „Без самотни деца“, чиято цел е да защити непридружените малолетни от експлоатацията и престъпността.</p>
      <p>Има огромна рана в мигрантската криза, която можем и сами да излекуваме. Нашата цивилизованост, нашата хуманност, нашата чувствителност и традиции изискват от нас да направим това, посочи Мицотакис.</p>
      <p>Той пое ангажимент да осигури по-добри условия на живот на 4 000 деца, мизерстващи в претъпканите лагери на егейските острови.</p>
      <related>
        <a href="http://news.bnt.bg/bg/a/protest-s-zhiva-veriga-v-grtsiya-zaradi-napliv-na-migranti-presichashchi-reka-maritsa"/>
      </related>
    </article>
  </body>
</html>