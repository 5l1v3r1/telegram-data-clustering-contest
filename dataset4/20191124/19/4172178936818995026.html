<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74458/fereira-mas-aresei-na-paizoyme-me-ton-olympiako"/>
    <meta property="og:site_name" content="ΦΩΣ"/>
    <meta property="article:published_time" content="2019-11-24T19:37:05+00:00"/>
    <meta property="og:title" content="Φερέιρα: «Μας αρέσει να παίζουμε με τον Ολυμπιακό»"/>
    <meta property="og:description" content="Οι δηλώσεις του Άμπελ Φερέιρα μετά τη νίκη του ΠΑΟΚ επί της ΑΕΛ και ενόψει του ντέρμπι με τον Ολυμπιακό."/>
  </head>
  <body>
    <article>
      <h1>Φερέιρα: «Μας αρέσει να παίζουμε με τον Ολυμπιακό»</h1>
      <h2>Οι δηλώσεις του Άμπελ Φερέιρα μετά τη νίκη του ΠΑΟΚ επί της ΑΕΛ και ενόψει του ντέρμπι με τον Ολυμπιακό.</h2>
      <address><time datetime="2019-11-24T19:37:05+00:00">24 Nov 2019, 19:37</time> by <a rel="author">ΦΩΣ TEAM</a></address>
      <p>Ο Πορτογάλος προπονητής του ΠΑΟΚ δήλωσε στη συνέντευξη Τύπου μετά τη νίκη του ΠΑΟΚ επί της ΑΕΛ με 1-0:</p>
      <p><b>Για το ντέρμπι με τον Ολυμπιακό:</b> «Για εμένα το συγκεκριμένο παιχνίδι είναι απλώς τρεις βαθμοί που πρέπει να διεκδικηθούν, πόσο μάλλον φέτος που υπάρχουν και τα play off, οπότε οι ομάδες που είναι ψηλά θα χάσουν περισσότερους βαθμούς. Καταλαβαίνω ότι είναι ένα πολύ μεγάλο παιχνίδι, με έντονα συναισθήματα και όταν σφυρίξει ο διαιτητής τα ξεχνάς όλα. Οπότε νομίζω ότι η ομάδα που θα είναι πιο δυνατή πνευματικά και θα έχει το μομέντουμ να διαχειριστεί τα κενά του αντιπάλου, θα είναι πιο κοντά στη νίκη. Θα αναλύσουμε καλά τον αντίπαλο, θα καταστρώσουμε ένα στρατηγικό πλάνο, για να το εφαρμόσουμε, ώστε να πάρουμε ότι περισσότερο μπορούμε»</p>
      <p><b>Για το κίνητρο που έχουν οι παίκτες του:</b> «Υπάρχει κάποιος που δεν θέλει να είναι παρών σε αυτά τα παιχνίδια; Η δουλειά μου σε αυτό το κομμάτι θα είναι ελάχιστη, η δική μου δουλειά είναι να δώσω ώθηση και κίνητρο στους παίκτες μου όχι μόνο για τον Ολυμπιακό, αλλά και για τα άλλα παιχνίδια. Όσον αφορά το παιχνίδι με τον Ολυμπιακό, είναι ένα ματς που μας αρέσει να παίζουμε. Σε κάθε περίπτωση εμείς πάντα αγωνιζόμαστε για τη νίκη».</p>
      <p><b>Για τη νίκη επί της ΑΕΛ:</b> «Θα ήθελα να πω ότι δεν χρησιμοποίησα ως δικαιολογία τις διακοπές του πρωταθλήματος, εμένα μου αρέσει να παίζει η ομάδα Τετάρτη-Κυριακή, μόνο έτσι μπορεί να βελτιωθεί με ανταγωνιστικά ματς. Θεωρώ πώς στο πρώτο ημίχρονο ήμασταν πάρα πολύ καλοί, καταφέραμε να πετύχουμε ένα γκολ, θα μπορούσαμε να πετύχουμε και παραπάνω. Το σημαντικό είναι ότι η ομάδα κέρδισε και κράτησε το μηδέν στην άμυνα. Πήραμε τη νίκη χωρίς να αντιμετωπίσουμε πολλές δυσκολίες».</p>
      <p><b>Για τον Μπίσεσβαρ</b>: «Παρόλο που έχουμε και άλλους ποδοσφαιριστές που έχουν αυτό το στοιχείο, αυτό που μου αρέσει στον Μπίσεσβαρ, είναι ότι ποτέ δεν... κρύβεται στο παιχνίδι. Η διαφορά ενός μεγάλου ποδοσφαιριστή είναι αυτή. Όταν άλλοι ποδοσφαιριστές κάνουν μια λάθος πάσα κρύβονται πίσω από τον αντίπαλο, αλλά εγώ λατρεύω τους ποδοσφαιριστές που θέλουν να είναι πρωταγωνιστές. Ο Μπίσεσβαρ δεν τα παρατάει ποτέ, πάντα το παλεύει και του λείπει λίγο η τύχη, αλλά αυτός είναι ο σωστός δρόμος».</p>
      <p><b>Για τον Βιεϊρίνια:</b> «Αυτό που έχω να πω για τον Βιεϊρίνια, είναι ότι βελτιώνει πολύ την ποιότητα και την ενέργεια της ομάδας. Πρέπει να πούμε και για τους παίκτες που δεν έπαιξαν σήμερα, γιατί με την δική τους προσπάθεια και τις δικές του προπονήσεις, είναι που βοηθούν πολύ την ομάδα να έχει αυτή την ενέργεια, αλλά η σημερινή νίκη είναι και δική τους, γιατί έδωσαν τον καλύτερο εαυτό τους, για να έχουμε αυτό το αποτέλεσμα. Μου άρεσε το γεγονός ότι ο Λημνιός μπήκε και έδωσε τον καλύτερο του εαυτό. Οπότε νομίζω ότι όλοι οι ποδοσφαιριστές νιώθουν ότι η ομάδα θα τους χρειαστεί όλους».</p>
      <p><b>Για τον Λάμπρου και τους παίκτες που δεν αγωνίζονται:</b> «Είναι αλήθεια ότι δεν έχει παίξει σε επίσημο παιχνίδι και είναι κρίμα, γιατί αυτοί οι δύο ποδοσφαιριστές τα πάνε πολύ καλά στις προπονήσεις, όμως εγώ είμαι ξεκάθαρος απέναντι τους, υπάρχουν κανόνες στο ποδόσφαιρο, παίζουν μόνο έντεκα ποδοσφαιριστές και σας κάνω μια ερώτηση τώρα. Ποιον να βγάλω από την ενδεκάδα για να βάλω τον Λάμπρου. Υπάρχουν κάποια κριτήρια που επιλέγω την ενδεκάδα. Το πρώτο η συμπεριφορά, το δεύτερο η απόδοση και το τρίτο η στρατηγική. Ο Βιεϊρίνια στο παιχνίδι με τον Παναθηναϊκό πέτυχε δύο γκολ, ο Λημνιός είναι σε καλό φεγγάρι και με τον ΠΑΟΚ και με την Εθνική, οπότε έχουμε δύο παίκτες που είναι άψογοι από πλευράς συμπεριφοράς και απόδοσης, οπότε διάλεξα τον Βιεϊρίνια από άποψης στρατηγικής και ο Λημνιός μπήκε πολύ καλά. Σε κάθε περίπτωση το ποδόσφαιρο είναι δύσκολο, η ζωή του προπονητή είναι δύσκολη και οι παίκτες θα πρέπει να έχουν υπομονή».</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/superleague/article/74461/ael-poso-kominis-eisai-re-tassi"/>
        <a href="https://www.fosonline.gr/podosfairo/superleague/article/74460/ta-stoixeia-poy-dinoyn-oi-ellines-ston-olympiako"/>
        <a href="https://www.fosonline.gr/podosfairo/superleague/article/74451/ingkason-xoris-fovo-me-olympiako"/>
        <a href="https://www.fosonline.gr/sports/xantmpol/article/74455/ta-highlights-toy-olympiakos-melsoyngken"/>
        <a href="https://www.fosonline.gr/basket/article/74448/me-skola-i-armani-milano-90-78-ti-sasari-prin-apo-ton-olympiako"/>
        <a href="https://www.fosonline.gr/podosfairo/superleague/article/74356/super-league-1-o-paok-epiase-ton-olympiako-kai-tora-oi-dyo-toys-apotelesmata-vathmologia"/>
      </related>
    </article>
  </body>
</html>