<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159359_1038.html"/>
    <meta property="og:site_name" content="Novsport"/>
    <meta property="article:published_time" content="2019-11-24T19:41:00+00:00"/>
    <meta property="og:title" content="Боби Цонев не влезе при разгромно поражение на Интер"/>
    <meta property="og:description" content="Бившият халф на Левски и Берое не попадна в титулярния състав"/>
  </head>
  <body>
    <article>
      <h1>Боби Цонев не влезе при разгромно поражение на Интер</h1>
      <address><time datetime="2019-11-24T19:41:00+00:00">24 Nov 2019, 19:41</time> by <a rel="author">Николай Георгиев</a></address>
      <p>Интер (Запрешич) продължава да се представя много слабо и днес записа трета поредна загуба в хърватското първенство. В 16-ия кръг отборът на Борислав Цонев беше разгромен с 1:4 от гостуващия Риека и заема предпоследното 9-о място в класирането. </p>
      <p> <br/>Бившият халф на Левски и Берое не попадна в титулярния състав и остана на пейката до края на мача. Неговите съотборници губеха с 0:4 още в 32-ата минута. Точни за Риека бяха Франко Андриашевич, Антонио Чолак (2) и Александър Горгон. Никола Солдо вкара за Интер чак в последните секунди.<br/> <br/>Начело в Хърватия е Динамо (Загреб) с 35 точки, пред Хайдук (Сплит) с 31 и Осиек с 26. Следват Риека, Локомотива (Загреб) и Горица с по 25 точки. Интер има 11 точки, колкото и последният Вараждин.  </p>
    </article>
  </body>
</html>