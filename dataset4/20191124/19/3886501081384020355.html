<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119740-avion-pao-na-kuce-u-kongu-najmanje-27-mrtvih?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T19:50:03+00:00"/>
    <meta property="og:title" content="Avion pao na kuće u Kongu, najmanje 27 mrtvih"/>
    <meta property="og:description" content="Najmanje 27 osoba poginulo je danas u padu aviona na stambeno naselje u Demokratskoj Republici Kongo, a medju stradalima su članovi posade, putnici i meštani grada Gome, saopštile su lokalne vlasti.Avion &quot;Dornijer 228-200&quot; sa 19 sedišta, u vlasništvu privatne kompanije Bizi bi (Busy bee), srušio se na kuće u Gomi, u naselju Mapendo, nedugo posle poletanja ka gradu Beni, udaljenom 350 kilometara, navodi Bi-Bi-Si (BBC).Medju žrtvama je i devet članova iste porodice koji su bili u jednoj od kuća na koje se srušio avion.Uzrok nesreće za sada nije poznat.Jedan od svedoka rekao je da je video kako se avion tri puta okrenuo u vazduhu, dok je iz njega izlazilo puno dima.Kongoansko ministarstvo saobraćaja saopštilo je da je poginulo 26 osoba 17 putnika, dva člana posade i sedam stanovnika naselja na koje je avion pao, prenosi Asošiejted pres.Avionske nesreće su česte u Kongu zbog lošeg održavanja letelica i niskih bezbednosnih standarda.Zbog bezbednosnih razloga, nijedna kongoanska aviokompanija, uključujući Bizi bi,…"/>
  </head>
  <body>
    <article>
      <h1>Avion pao na kuće u Kongu, najmanje 27 mrtvih</h1>
      <address>
        <time datetime="2019-11-24T19:50:03+00:00">24 Nov 2019, 19:50</time>
      </address>
      <slideshow>
        <figure>
          <img src="https://static.beta.rs/thumbs/5e9c588f.557x371.jpg"/>
        </figure>
        <figure>
          <img src="https://static.beta.rs/thumbs/41def25e.556x371.jpg"/>
        </figure>
        <figure>
          <img src="https://static.beta.rs/thumbs/391c637e.565x371.jpg"/>
        </figure>
      </slideshow>
      <p>Najmanje 27 osoba poginulo je danas u padu aviona na stambeno naselje u Demokratskoj Republici Kongo, a medju stradalima su članovi posade, putnici i meštani grada Gome, saopštile su lokalne vlasti.<br/><br/>Avion "Dornijer 228-200" sa 19 sedišta, u vlasništvu privatne kompanije Bizi bi (Busy bee), srušio se na kuće u Gomi, u naselju Mapendo, nedugo posle poletanja ka gradu Beni, udaljenom 350 kilometara, navodi Bi-Bi-Si (BBC).<br/><br/>Medju žrtvama je i devet članova iste porodice koji su bili u jednoj od kuća na koje se srušio avion.<br/><br/>Uzrok nesreće za sada nije poznat.<br/><br/>Jedan od svedoka rekao je da je video kako se avion tri puta okrenuo u vazduhu, dok je iz njega izlazilo puno dima.<br/><br/>Kongoansko ministarstvo saobraćaja saopštilo je da je poginulo 26 osoba 17 putnika, dva člana posade i sedam stanovnika naselja na koje je avion pao, prenosi Asošiejted pres.<br/><br/>Avionske nesreće su česte u Kongu zbog lošeg održavanja letelica i niskih bezbednosnih standarda.<br/><br/>Zbog bezbednosnih razloga, nijedna kongoanska aviokompanija, uključujući Bizi bi, ne sme da udje u vazdušni prostor Evropske unije.</p>
    </article>
  </body>
</html>