<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10746--denni-menu-24-11-2019-cechum-se-v-nedeli-nedarilo-vypadl-take-michnev"/>
    <meta property="og:site_name" content="Tenisový svět"/>
    <meta property="article:published_time" content="2019-11-24T19:20:00+00:00"/>
    <meta property="og:title" content="Denní menu, 24.11:2019: Čechům se v neděli nedařilo. Vypadl také Michnev"/>
    <meta property="og:description" content="Nedělní statistika vyplývá pro české hráče negativně. Do druhého kola kvalifikace postoupila jen Linda Ševčíková, která si tak zahraje s nasazenou jedničkou. Úvodní zápasy nezvládli Petr Michnev, Dominik Palán ani Dominik Langmajer, ten v Řecku vzdal své utkání."/>
  </head>
  <body>
    <article>
      <h1>Denní menu, 24.11:2019: Čechům se v neděli nedařilo. Vypadl také Michnev</h1>
      <address>
        <time datetime="2019-11-24T19:20:00+00:00">24 Nov 2019, 19:20</time>
      </address>
      <p>
        <b>Nedělní statistika vyplývá pro české hráče negativně. Do druhého kola kvalifikace postoupila jen Linda Ševčíková, která si tak zahraje s nasazenou jedničkou. Úvodní zápasy nezvládli Petr Michnev, Dominik Palán ani Dominik Langmajer, ten v Řecku vzdal své utkání.</b>
      </p>
      <h3>Češi v akci</h3>
      <p><b>Langmajer v Řecku musel skrečovat<br/></b>Dominik Langmajer (1556.) si hlavní soutěž v řeckém Heráklionu nezahraje. Český hráč v úvodním kole kvalifikace nedohrál zápas proti Evangelosu Kypriotisovi (-), se kterým za stavu 6:7(4), 1:3 utkání skrečoval.</p>
      <p><b>Ševčíková vyhrála v prvním kole kvalifikace</b><br/>Linda Ševčíková (-) se po čtrnácti dnech představí ve druhém kole kvalifikace v Antalyai. Jednadvacetiletá Češka v úvodním zápase přehrála Andjelu Vidovičovou (-) 6:3, 7:5, zásluhou čehož se může těšit na nasazenou jedničku Enu Kajevičovou. (1171.)</p>
      <p><b>Michnev přišel o vedení a vypadl<br/></b>Petr Michnev (937.) nepotvrdí roli čtvrtého nasazené kvalifikace v Monastiru. Český hráč v úvodním kole prohrál s japonským soupeřem Šinnosuke Hiramatsum (1888.) 6:1, 4:6, 7:10, čímž nenavázal na úspěšná představení z domácích podniků v uplynulých týdnech.</p>
      <p><b>Palán v Thajsku neuspěl<br/></b>Dominik Palán (1115.) se na podniku v thajském Nonthaburimu nekvalifikuje. Devatenáctiletý Čech v prvním kole kvalifikace prohrál s Rusem Sergejem Šipilovem (1440.) dvakrát 4:6, přičemž mu nepomohlo ani snížení ve druhé sadě z 0:4 na 3:4.</p>
      <h4>ITF World Tennis Tour</h4>
      <p><b><b>15th Lyttos Beach ITF World Tour</b>, </b><b>Heráklion (muži, GRE, 15 000 USD, tvrdý povrch)<br/></b><u>1. kolo kvalifikace<br/></u><b>Evangelos Kypriotis (GRE, -)</b> – DOMINIK LANGMAJER (CZE, 1556.) 7:6(3), 3:1 skreč. Langmajer</p>
      <p><b>Thailand-ITF Men's Circuit 2019, <b>Nonthaburi (muži, THA, 15 000 USD, tvrdý povrch)<br/></b></b><u>1. kolo kvalifikace<br/></u><b>Sergej Šipilov (RUS, 1440.)</b> – DOMINIK PALÁN (1115.) 6:4, 6:4</p>
      <p><b>Magic Tours, Monastir (muži, TUN, 15 000 USD, tvrdý povrch)<br/></b><u>1. kolo kvalifikace<br/></u>PETR MICHNEV (937.) – <b>Šinnosuke Hiramatsu (JPN, 1888.)</b> 6:1, 4:6, 7:10</p>
      <p><b>GD Tennis Cup Series, Antalya (ženy, TUR, 15 000 USD, antuka)<br/></b><u>1. kolo kvalifikace<br/></u><b>LINDA ŠEVČÍKOVÁ (-) </b>– Andjela Vidovičová (SRB, -) 6:3, 7:5</p>
      <footer>Radek Štohl</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10739--denni-menu-23-11-2019-gengel-ctvrtou-letosni-trofej-neprida-v-egypte-dohral-v-semifinale"/>
        <a href="https://www.tenisovysvet.cz/article/detail/10728--denni-menu-21-11-2019-kopriva-favorita-nezdolal-konci-v-osmifinale"/>
      </related>
    </article>
  </body>
</html>