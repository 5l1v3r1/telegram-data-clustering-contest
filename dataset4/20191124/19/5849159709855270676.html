<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/karthi-donga-movie-2nd-look-release-1-1-10610527.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T19:04:00+00:00"/>
    <meta property="og:title" content="డిసెంబర్ లో కార్తీ ‘దొంగ’"/>
    <meta property="og:description" content="ఖైదీగా ఇటీవలే ప్రేక్షకులను పలకరించిన కోలీవుడ్ హీరో కార్తీ ఇప్పుడు 'దొంగ' గా రాబోతున్నాడు. జీతు జోసెఫ్‌ దర్శకత్వంలో రూపొందుతున్న 'దొంగ' ఫస్ట్ లుక్ ను ఇటీవలే హీరో"/>
  </head>
  <body>
    <article>
      <h1>డిసెంబర్ లో కార్తీ ‘దొంగ’</h1>
      <address>
        <time datetime="2019-11-24T19:04:00+00:00">24 Nov 2019, 19:04</time>
      </address>
      <p>ఖైదీగా ఇటీవలే ప్రేక్షకులను పలకరించిన కోలీవుడ్ హీరో కార్తీ ఇప్పుడు 'దొంగ' గా రాబోతున్నాడు. జీతు జోసెఫ్‌ దర్శకత్వంలో రూపొందుతున్న 'దొంగ' ఫస్ట్ లుక్ ను ఇటీవలే హీరో సూర్య, టీజర్ ని కింగ్ నాగార్జున విడుదల చేయగా..అద్భుతమైన స్పందన వచ్చింది. తాజాగా ఈ రోజు చిత్రం నుంచి సెకండ్ లుక్ ని రిలీజ్ చేశారు. ఈ చిత్రంలో హీరో కార్తీ వదిన జ్యోతిక కీలక పాత్రలో నటిస్తోంది. <br/><br/>ఈ సందర్భంగా కార్తీ మాట్లాడుతూ..'దొంగ' నా కెరీర్ లో మరో విభిన్న చిత్రం. వెరైటీ చిత్రాలని ఆదరించే ప్రేక్షకులు ఈ సినిమాని కూడా బాగా రిసీవ్ చేసుకుంటారని ఆశిస్తున్నాను. దొంగలో యాక్షన్ తో పాటు ఎమోషన్ కి అందరూ కనెక్ట్ అవుతారు. మా వదిన జ్యోతిక ఒక కీలక పాత్ర పోషిస్తున్నారు. అలాగే సత్యరాజ్ మరో ముఖ్య పాత్రలో నటిస్తున్నారు. నా కెరీర్ లో మరో జ్ఞాపకంగా నిలిచే చిత్రమవుతుందన్నాడు. <br/><br/>నిర్మాణ సంస్థలు వయాకామ్ 18 స్టూడియోస్, ప్యారలల్‌ మైండ్స్‌ సంస్థ ప్రతినిధులు <br/>సినిమా గురించి వెల్లడిస్తూ..షూటింగ్ పార్ట్ పూర్తయ్యింది. పోస్ట్ ప్రొడక్షన్ జరుగుతోంది. వరల్డ్ వైడ్ గా డిసెంబర్ లోనే ఈ చిత్రాన్ని విడుదల చేసేందుకు ప్లాన్ చేస్తున్నామన్నారు. జ్యోతిక, సత్యరాజ్‌ ముఖ్యపాత్రలు పోషిస్తున్న ఈ చిత్రానికి సినిమాటోగ్రఫీ: ఆర్‌.డి.రాజశేఖర్‌, సంగీతం: గోవింద్‌ వసంత, నిర్మాతలు: వయాకామ్‌ 18 స్టూడియోస్‌, సూరజ్‌ సదానా, వయాకామ్‌ 18 స్టూడియోస్‌, ప్యారలల్‌ మైండ్స్‌ ప్రొడక్షన్‌ పతాకాలపై ఈ చిత్రాన్ని నిర్మిస్తున్నారు.</p>
    </article>
  </body>
</html>