<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%b2%ce%ae%ce%bd%ce%bf%ce%bd%cf%84%ce%b1%ce%b9-%cf%80%cf%81%cf%8c%cf%83%cf%84%ce%b9%ce%bc%ce%b1-%ce%ba%ce%b1%ce%b9-%ce%bf%cf%86%ce%b5%ce%b9%ce%bb%ce%ad%cf%82-%cf%83%cf%84%ce%bf-%ce%b4%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T19:28:22+00:00"/>
    <meta property="og:title" content="Σβήνονται πρόστιμα και οφειλές στο Δημόσιο κάτω των… 10 ευρώ! – Αφορά 536.000 άτομα"/>
    <meta property="og:description" content="Όπως επιβεβαίωσε και ο ίδιος ο υπουργός Οικονομικών, Χρήστος Σταϊκούρας, τα πρόστιμα και οι οφειλές προς το δημόσιο κάτω από 10 ευρώ, παραγράφονται."/>
  </head>
  <body>
    <article>
      <h1>Σβήνονται πρόστιμα και οφειλές στο Δημόσιο κάτω των… 10 ευρώ! – Αφορά 536.000 άτομα</h1>
      <address>
        <time datetime="2019-11-24T19:28:22+00:00">24 Nov 2019, 19:28</time>
      </address>
      <p>
        <b>Όπως επιβεβαίωσε και ο ίδιος ο υπουργός Οικονομικών, Χρήστος Σταϊκούρας, τα πρόστιμα και οι οφειλές προς το δημόσιο κάτω από 10 ευρώ, παραγράφονται.</b>
      </p>
      <p>Την είδηση επιβεβαίωσε και ο υπουργός Οικονομικών Χρήστος Σταϊκούρας. Το συγκεκριμένο μέτρο αφορά 536.000 άτομα. Με τη κίνηση αυτή οι ληξιπρόθεσμες οφειλές του Δημοσίου μειώνονται κατά τρία εκατ. ευρώ. Η συγκεκριμένη ρύθμιση είναι πιθανό να ενσωματωθεί ως τροπολογία στο επερχόμενο φορολογικό νομοσχέδιο.</p>
      <p>Αν οφείλετε ως δέκα ευρώ στο Δημόσιο πλέον δεν έχετε κανένα άγχος… Η κυβέρνηση προχωρά στη διαγραφή προστίμων και οφειλών ύψους κάτω των 10 ευρώ, μια διαδικασία που αφορά 536.000 πολίτες.</p>
      <p>Σύμφωνα με δημοσίευμα της εφημερίδας Καθημερινή αποτέλεσμα της συγκεκριμένης ρύθμισης είναι να είναι να μειωθούν οι ληξιπρόθεσμες οφειλές κατά τρία εκατομμύρια ευρώ.</p>
      <p>Η συγκεκριμένη ρύθμιση είναι πιθανό να ενσωματωθεί ως τροπολογία στο επερχόμενο φορολογικό νομοσχέδιο, «θα αποφέρει όφελος και στο ίδιο το Δημόσιο, καθώς το κόστος για την έκδοση ειδοποιήσεων, την είσπραξη μέσω ebanking και το φόρτο που δημιουργείται για τους υπαλλήλους, αποσπώντας τους από άλλες υποθέσεις, είναι στην πράξη πολλαπλάσιο».</p>
      <p>Αυτή πρωτοβουλία της κυβέρνησης εντάσσεται σε ένα ευρύτερο πλέγμα κινήσεων «απλής αναλογικής» που χωρίς να έχουν κάποιο δημοσιονομικό κόστος, αλλά μεγάλη απήχηση στους πολίτες.</p>
      <p><b>Επιβεβαίωση από Σταϊκούρα</b><br/>Στο θέμα αναφέρθηκε ο υπουργός Οικονομικών Χρήστος Σταϊκούρας μιλώντας στο OPEN TV. «Ισχύει αυτή η πληροφορία», είπε επιβεβαιώνοντας την είδηση επισημαίνοντας πως το μέτρο «Αφορά 536.000 άτομα».</p>
      <p>Παράλληλα ξεκαθάρισε ότι το κοινωνικό μέρισμα θα δοθεί σε χρήματα στο χέρι, θα το λάβουν συγκεκριμένες ευάλωτες ομάδες και θα είναι μόνιμου χαρακτήρα.</p>
      <p>Ο υπουργός Οικονομικών έκανε αναφορά και στον ΕΝΦΙΑ αφήνοντας παράθυρο για περαιτέρω μείωση. «Για την ώρα έχουμε μειώσει τον ΕΝΦΙΑ μέχρι τώρα 22%. Έχουμε υποσχεθεί προεκλογικά 30%. Εκτιμούμε ότι θα μειώσουμε τον ΕΝΦΙΑ. Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ». Όσον αφορά στην 13η σύνταξη ο Χρήστος Σταϊκούρας επισήμανε «θα διατηρηθεί το κονδύλι των 800 εκατομμυρίων για τους συνταξιούχους».</p>
      <p>Σχετικά με το φορολογικό νομοσχέδιο αποκάλυψε πως «θα εξαιρούνται από την υποχρέωση των ηλεκτρονικών δαπανών και τα ποσά που καταβάλλονται για διατροφή διαζυγίου ,αλλά και τις δωρεές προς το Δημόσιο και τα ιδρύματα». Ακόμα είπε ότι «θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση».</p>
    </article>
  </body>
</html>