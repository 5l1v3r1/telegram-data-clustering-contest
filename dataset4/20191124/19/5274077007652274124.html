<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419101"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T19:01:00+00:00"/>
    <meta property="og:title" content="גילה אלמגור: &quot;אין לי כסף לתת חלב לילדה שלי&quot;"/>
    <meta property="og:description" content="השחקנית המוערכת השתתפה בדיון בבית המשפט בנוגע לחובות הכבדים של תיאטרון הבימה. &quot;שנצא לכיכר עם כובע לאסוף כסף?!&quot;."/>
  </head>
  <body>
    <article>
      <h1>גילה אלמגור: "אין לי כסף לתת חלב לילדה שלי"</h1>
      <address><time datetime="2019-11-24T19:01:00+00:00">24 Nov 2019, 19:01</time> by <a rel="author">ערוץ 7</a></address>
      <p>בית המשפט המחוזי בתל אביב דן היום (ראשון) במשבר הפוקד את התיאטרון הלאומי "הבימה".</p>
      <p>בתום הדיון זעמה השחקנית גילה אלמגור על המצב הכלכלי של התיאטרון והטיחה דברים קשים באוזני הנוכחים וביניהם יו"ר הבימה.</p>
      <p>"אין לי כסף לתת חלב לילדה שלי", אמרה אלמגור בתום הדיון, על פי הדיווח בחדשות 12. "אז זה בא עד הנה ואתה רוצה לצרוח. שנצא עם כובעים לכיכר לאסוף כסף? מה זה? לא היה כדבר הזה. אני שחקנית 63 שנים, לא זוכרת יום כזה שאני צריכה להחזיק מלבישה שהיא לא תתאבד כי אין לה כסף. מה זה?".</p>
      <p>חשבת התיאטרון סיפרה בדיון כי הגירעון החמור שאליו נקלע ''הבימה'' הוערך עד כה בכ-40 מיליון אך למעשה הוא מגיע לסכום כמעט כפול מכך.</p>
      <p>השופט צפוי להודיע במהלך היממה הקרובה על החלטתו, כשבין האפשרויות עומדות סילוק ההנהלה הנוכחית ומינוי קונס נכסים במקומה וסגירת התיאטרון בתקווה להביא לפתיחתו מחדש אחרי תהליך הבראה.</p>
    </article>
  </body>
</html>