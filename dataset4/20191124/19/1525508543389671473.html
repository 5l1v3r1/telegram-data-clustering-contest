<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780034/%D8%A2%D8%BA%D8%A7%D8%B2-%D8%A8%DA%A9%D8%A7%D8%B1-%D8%AF%D9%88%D8%B1%D9%87-%D8%A2%D9%85%D9%88%D8%B2%D8%B4%DB%8C-%D8%A8%D8%A7%D8%B2%D9%BE%DB%8C%D9%88%D9%86%D8%AF-%D8%AE%D8%A7%D9%86%D9%88%D8%A7%D8%AF%D9%87-%D8%AC%D9%85%D8%B9%DB%8C%D8%AA-%D9%87%D9%84%D8%A7%D9%84-%D8%A7%D8%AD%D9%85%D8%B1-%D8%AF%D8%B1-%D8%B2%D8%A7%D9%87%D8%AF%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T19:17:17+00:00"/>
    <meta property="og:title" content="آغاز بکار دوره آموزشی بازپیوند خانواده جمعیت هلال احمر در زاهدان"/>
    <meta property="og:description" content="زاهدان- مدیر عامل جمعیت هلال احمر سیستان و بلوچستان گفت: دوره آموزشی «بازپیوند خانواده» جمعیت هلال احمر استان‌های سیستان و بلوچستان و کرمان در زاهدان آغاز بکار کرد."/>
  </head>
  <body>
    <article>
      <h1>آغاز بکار دوره آموزشی بازپیوند خانواده جمعیت هلال احمر در زاهدان</h1>
      <address>
        <time datetime="2019-11-24T19:17:17+00:00">24 Nov 2019, 19:17</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی جمعیت هلال احمر سیستان و بلوچستان، رسول راشکی اظهار داشت: اقدام برای بازپیوند اعضای خانواده‌های آسیب ‌پذیری که به دلیل مهاجرت، درگیری مسلحانه، بلایای طبیعی، انسانی و دیگر شرایط مشابه از هم جدا شده‌اند از اولویت‌های نهضت بین‌المللی صلیب سرخ و هلال احمر است.</p>
      <p>وی افزود: هر ساله هزاران نفر از اعضای خانواده‌ها بر اثر بلایای طبیعی، غیرطبیعی و انسان ساخت و مهاجرت از هم جدا می ‌شوند به طوری که این افراد به دلیل قطع تماس با عزیزان خود و بی ‌خبری از مکان و وضعیت سلامتی آنها، دچار نگرانی و رنجی زاید الوصف می‌ شوند.</p>
      <p>وی ادامه داد: در این دوره آموزشی مباحثی در زمینه جستجوی اعضای خانواده‌های جدا از هم، برقراری مجدد تماس آنان با یکدیگر، به هم رساندن اعضای جدا مانده‌ خانواده‌ها و تعیین سرنوشت کسانی که هنوز مفقود و ناپدیدند، مطرح می‌شود.</p>
      <p>مدیر عامل جمعیت هلال احمر سیستان و بلوچستان گفت: در  این دوره آموزشی ۳۳ نفر از اعضای جمعیت هلال احمر ۲ استان کرمان و سیستان و بلوچستان شرکت دارند.</p>
    </article>
  </body>
</html>