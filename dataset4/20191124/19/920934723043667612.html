<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/samsung-galaxy-s11e-spekulace/"/>
    <meta property="og:site_name" content="Svět Androida"/>
    <meta property="article:published_time" content="2019-11-24T19:00:01+00:00"/>
    <meta property="og:title" content="Design a první parametry levnějšího Samsung Galaxy S11e poodhaleny"/>
    <meta property="og:description" content="V pátek jsme se dočkali poodhalení základního Samsung Galaxy S11. Dnes stejná osoba, tedy @OnLeaks, zveřejnil informace i o menším a levnějším Galaxy S11e."/>
  </head>
  <body>
    <article>
      <h1>Design a první parametry levnějšího Samsung Galaxy S11e poodhaleny</h1>
      <address><time datetime="2019-11-24T19:00:01+00:00">24 Nov 2019, 19:00</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Na konci pracovního týdne jsme se dočkali prvního poodhalení základního <a href="https://www.svetandroida.cz/tag/samsung-galaxy-s11/">Samsung Galaxy S11.</a> Dnes stejná osoba, tedy @OnLeaks, zveřejnil informace i o menším a levnějším Galaxy S11e. Oproti modelu z minulého roku chystá Samsung několik změn, ať už je to displej, průstřel či třeba zadní strana s fotoaparáty. A jak se očekávalo, i tento model velice pravděpodobně nebude mít 3,5mm audio konektor, pokud se tedy úniky potvrdí. Stejně jako u Galaxy S11, i dnes platí, že se nejedná o oficiální potvrzené informace a ve finále se můžou telefony více či méně lišit.</p>
      <h3>I Samsung Galaxy S11e má mít zaoblený displej a průstřel uprostřed</h3>
      <p>První, čeho si všimnete je to, že i Galaxy S11e má průstřel uprostřed horní části, podobně jako to má být i u Galaxy S11, nebo to můžeme vidět u řady <a href="https://www.svetandroida.cz/tag/samsung-galaxy-note-10/">Galaxy Note 10</a>. Minulý rok neměl <a href="https://www.svetandroida.cz/tag/samsung-galaxy-s10/">Galaxy S10e</a> zaoblený displej, čímž se lišil od dražších „sourozenců“. V roce 2020 už bychom však měli vidět zaoblený displej i u tohoto modelu. O této změně informovalo už dříve několik zdrojů.</p>
      <figure>
        <iframe src="https://www.youtube.com/embed/zlY90XRrziI" width="640" height="360" data-service="Youtube" scrolling="no"/>
      </figure>
      <p>Displej tohoto telefonu má mít <b>velikost 6,2 až 6,3 palců</b>, rozměry mají být 151.7 x 69.1 x 7,9 mm. Na spodním rámečku si můžete všimnout <b>USB-C konektoru</b>, 3,5mm už však chybí. Vypadá to, že se Samsung rozhodl podporu pro „jack“ ukončit u prémiových modelů. Na pravé straně je zapínací/vypínací tlačítko a kolébka ovládání hlasitosti. Na zadní straně je rovněž několik změn.</p>
      <p>V první řadě jsou <b>kamery umístěny vertikálně</b> v levém horním rohu, podobně jako to má třeba Samsung Galaxy M30s. Nově už jsou na zadní straně <b>3 fotoaparáty a jeden dodatečný senzor</b>. Čtečka otisků prstů se údajně přesunuje z bočního tlačítka do displeje, podobně jako to mají dražší Galaxy telefony.</p>
      <h3>Těšíte se na nové Galaxy S11 telefony?</h3>
      <p>
        <i>Zdroje: <a href="https://pricebaba.com/blog/samsung-galaxy-s11e-renders-360-degree-video-exclusive">pricebaba.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/samsung-galaxy-s11-prvni-snimky/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/xiaomi-v-evrope-zamereni/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/samsung-slavi-10-let-rady-galaxy/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/aplikace-fotoaparat-spehovani/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/samsung-120-hz-displej/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/samsung-galaxy-m30s-evropa/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/samsung-galaxy-note-10-star-wars/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/samsung-rusi-update-aktualizace/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/levnejsi-telefony-samsung/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>