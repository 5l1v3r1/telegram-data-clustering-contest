<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/trump-a-bir-rakip-daha-abd-li-milyarder-de-aday--1286837-dunya/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T19:14:00+00:00"/>
    <meta property="og:title" content="Trump'a bir rakip daha! ABD'li milyarder de aday..."/>
    <meta property="og:description" content="ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı."/>
  </head>
  <body>
    <article>
      <h1>Trump'a bir rakip daha! ABD'li milyarder de aday...</h1>
      <h2>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</h2>
      <address>
        <time datetime="2019-11-24T19:14:00+00:00">24 Nov 2019, 19:14</time>
      </address>
      <p>Bloomberg, yaptığı yazılı açıklamada, "Donald Trump'ı yenmek ve <a href="http://www.gazetevatan.com/arama/?Keyword=ABD">ABD</a>'yi  yeniden inşa etmek için ABD başkanlığı için yarışacağım." ifadesini kullandı.</p>
      <p>Trump'ın 4 yıl daha "pervasız ve ahlaksız davranışlarını"  kaldıramayacaklarını savunan Bloomberg, "Trump, ülkemize ve değerlerimize karşı  bir varoluş tehdidi. Eğer bir dönem daha seçimleri kazanırsa, yol açtığı zararı  atlatamayabiliriz." değerlendirmesinde bulundu.</p>
      <p>Yaklaşık 36 milyar dolarlık servetiyle dünyanın en zengin kişilerinden  birisi olan 77 yaşındaki Bloomberg, 2003-2013'te <a href="http://www.gazetevatan.com/arama/?Keyword=New%20York">New York</a> belediye başkanlığını  yürütmüştü.</p>
      <p>
        <b>Demokrat Parti'nin öne çıkan ismi Biden</b>
      </p>
      <p>ABD'de 3 Kasım 2020'de yapılacak başkanlık seçimleri için Demokrat  Parti'den Bloomberg dışında 17 aday adayı daha yarışıyor.</p>
      <p>Yapılan anketlere göre, şu anda <a href="http://www.gazetevatan.com/arama/?Keyword=Barack%20Obama">Barack Obama</a> dönemi ABD Başkan  Yardımcısı Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü  Bernie Sanders takip ediyor.</p>
    </article>
  </body>
</html>