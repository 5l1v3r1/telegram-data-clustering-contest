<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_dinamo-legko-peremoglo-mariupol-u-principovomu-matchi/939664"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T19:08:00+00:00"/>
    <meta property="og:title" content="&quot;Динамо&quot; легко перемогло &quot;Маріуполь&quot; у принциповому матчі"/>
    <meta property="og:description" content="&quot;Динамо&quot; в рамках 14 туру УПЛ без проблем обіграло &quot;Маріуполь&quot; 3:0 Gazeta.ua визначила головні аспекти гри на &quot;Олімпійському&quot; Гра мала принциповий характер. В сезоні 2017-2018 матч першого кола &quot;Маріуполь&quot; - &quot;Динамо&quot; так і не відбувся. Справа дійшла до Лозаннського суду. Після того ..."/>
  </head>
  <body>
    <article>
      <h1>"Динамо" легко перемогло "Маріуполь" у принциповому матчі</h1>
      <address><time datetime="2019-11-24T19:08:00+00:00">24 Nov 2019, 19:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939664_w_300.jpg?v=0"/>
        <figcaption>Віталій Буяльський поклав початок розгрому "Маріуполя". Фото: ФК "Динамо"</figcaption>
      </figure>
      <p>"Динамо" в рамках 14 туру УПЛ без проблем обіграло "Маріуполь" 3:0</p>
      <p><a href="https://gazeta.ua/">Gazeta.ua</a> визначила головні аспекти гри на "Олімпійському"</p>
      <p><b>Гра мала принциповий характер.</b> В сезоні 2017-2018 матч першого кола "Маріуполь" - "Динамо" так і не відбувся. Справа дійшла до Лозаннського суду. Після того матч став дуже важливим для обох команд.</p>
      <p><b>Команди мали втрати перед грою</b>. Денис Попов отримав пошкодження в стані молодіжної збірної України. Томаш Кендзьора отримав в травму в грі за збірну Польщі. У гостей не міг грати гравець "молодіжки" Владислав Топалов та провідний опорник Валерій Федорчук.</p>
      <p><b>Олексій Михайличенко спробував нову модель гри в середині поля</b>. Якщо у попередніх матчах на позиції центрального атакувального півзахисника пробували Віктора Циганкова та Миколу Шапаренко, то в грі проти азовців в середині поля, вийшли Володимр Шепелєв, Сергій Сидорчук та Віталій Буяльський. Жоден із гравців не є орієнтований на атаку.</p>
      <blockquote>Михайличено спробував нову модель гри в середині поля</blockquote>
      <p><b>"Динамо" зіграло два різних тайми</b>. Якщо у першому таймі матч був рівним, то після перерви перевага динамівців стала очевидною. Кияни створили багато моментів біля воріт суперників. Якби не гра голкіпера гостей Гальчука, рахунок був би ще більше розгромний.</p>
      <p><b>Центр захисту "Маріуполя" провалився</b>. Олександр Бабич виставив з початку гри відразу три оборонці. Але раз за разом саме центральна зона захисту провалювалася Проходили розрізні, флангові передачі. Після заміни центрального захисника на форварда, захист "Маріуполя" нагадував прохідний двір.</p>
      <p><b>Заміни "Динамо" посилили гру.</b> Оживив гру в середині поля вихід Миколи Шапаренка на початку другого тайму. Беньямін Вербич додав швидкості та креативу на флангах. Фран Соль мав доволі мало часу, щоб себе показати.</p>
      <p><b>Лідер атак гостей Вакула провалив матч.</b> Гості розраховували на швидкі контракатки. Важливим гравцем тут мав стати Владислав Вакула, який славиться своїми швидкісними якостями. Лідер атак азовців провів весь матч в тіні, жодного разу не зміг втекти від оборонців "Динамо".</p>
      <blockquote>Після перемоги над "Маріуполем" кияни набрали 30 очок та піднялися на 2 сходинку. Наступний матч у чемпіонаті України команда Михайличенка проведе 1 грудня проти "Олімпіка".</blockquote>
    </article>
  </body>
</html>