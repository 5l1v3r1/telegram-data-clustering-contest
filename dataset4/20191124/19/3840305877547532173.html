<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/catalin-radulescu-psd-acuzatii-frauda-vot-diaspora-307186.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T19:42:28+00:00"/>
    <meta property="og:title" content="Tupeu de PSD-ist. ”Mitralieră” Rădulescu acuză fraude la vot în Diaspora: „Ați văzut, pubele închise, deschise, nesigilate, oameni beți prin secții de votare”"/>
    <meta property="og:description" content="Cătălin Rădulescu acuză că alegerile din străinătate au fost fraudate. Deputatul PSD are și un ”argument” - nu au fost cozi la urne. „Știți cum s-au pierdut alegerile prezidențiale până acum, prin..."/>
  </head>
  <body>
    <article>
      <h1>Tupeu de PSD-ist. ”Mitralieră” Rădulescu acuză fraude la vot în Diaspora: „Ați văzut, pubele închise, deschise, nesigilate, oameni beți prin secții de votare”</h1>
      <address><time datetime="2019-11-24T19:42:28+00:00">24 Nov 2019, 19:42</time> by <a rel="author">Redacția B1.ro</a></address>
      <p>Cătălin Rădulescu acuză că alegerile din străinătate au fost fraudate. Deputatul PSD are și un ”argument” - nu au fost cozi la urne.</p>
      <p><i>„Știți cum s-au pierdut alegerile prezidențiale până acum, prin furt, prin Securitate, prim multe șmecherii. În <a href="https://www.b1.ro/tag/diaspora-56235.html">diaspora</a>, noi am primit o mulțime de mesaje, filme mai ales, și eu, de exemplu, am trei-patru verișori care stau în Marea Britanie, în Germania și în Franța. Au fost la secții de votare, nu era nimeni. După care aflăm cu sunt 100.000 de voturi care s-au întâmplat în ultima oră. 100.000 de voturi împărțit la 800 de secții de votare înseamnă că au votat două persoane pe minut. Faceți dumneavoastră calculul”,</i> a susținut Cătălin Rădulescu, citat de <a href="https://www.digi24.ro/stiri/actualitate/politica/alegeri-prezidentiale-2019/catalin-radulescu-acuza-fraude-la-vot-in-diaspora-eu-am-trei-patru-verisori-care-stau-in-marea-britanie-germania-si-franta-1221758">Digi24.</a></p>
      <p>El speră ca Viorica Dăncilă să obțină 51%: <i>„Eu mi-am mobilizat 8.000 de votanți, fără primari, care au mers și au votat cu Viorica Dăncilă. (...) Într-o oră putem să mai scoatem foarte multe voturi”.</i></p>
      <p><i>„Ați văzut, pubele închise, deschise, nesigilate, oameni beți prin secții de votare în Grecia și în alte zone. Eu așa cred, că în <a href="https://www.b1.ro/tag/diaspora-56235.html">diaspora</a> a fost fraudă”,</i> a mai declarat deputatul PSD.</p>
    </article>
  </body>
</html>