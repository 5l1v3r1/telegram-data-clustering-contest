<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185222/%E0%A6%B6%E0%A6%BF%E0%A6%A5%E0%A6%BF%E0%A6%B2-%E0%A6%B9%E0%A6%B2%E0%A7%8B-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8%E0%A7%87-%E0%A6%95%E0%A7%8D%E0%A6%B0%E0%A7%87%E0%A6%A1%E0%A6%BF%E0%A6%9F-%E0%A6%95%E0%A6%BE%E0%A6%B0%E0%A7%8D%E0%A6%A1-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T19:22:00+00:00"/>
    <meta property="og:title" content="শিথিল হলো আন্তর্জাতিক লেনদেনে ক্রেডিট কার্ড ব্যবহার"/>
    <meta property="og:description" content="ক্রেডিট কার্ডে আন্তর্জাতিক লেনদেনের ক্ষেত্রে আরোপিত কড়াকড়ি শিথিল করেছে ব"/>
  </head>
  <body>
    <article>
      <h1>শিথিল হলো আন্তর্জাতিক লেনদেনে ক্রেডিট কার্ড ব্যবহার</h1>
      <address><time datetime="2019-11-24T19:22:00+00:00">24 Nov 2019, 19:22</time> by <a rel="author">সময় সংবাদ</a></address>
      <p><b>ক্রেডিট কার্ডে আন্তর্জাতিক লেনদেনের ক্ষেত্রে আরোপিত কড়াকড়ি শিথিল করেছে বাংলাদেশ ব্যাংক। এছাড়া বিদেশ থেকে পণ্য বা সেবা কিনতে আন্তর্জাতিক কার্ডে অনলাইন ট্রানজেকশন অথরাইজেশন ফরম বা ওটিএএফও লাগবে না।</b><br/><br/>রোববার (২৪ নভেম্বর) বাংলাদেশ ব্যাংকের ফরেন এক্সচেইঞ্জ পলিসি বিভাগ হতে এক সার্কুলার জারি করে এই বাধ্যবাধকতা তুলে দেয়া হয়।<br/><br/>তবে ব্যাংকগুলোকে গ্রাহকের তথ্য যাচাই (কেওয়াইসি), ক্যাসিনো, অনলাইন গেইম, ক্রিপটোকারেন্সি লেনদেনের বিষয়ে কঠোরভাবে সতর্ক থাকতে বলা হয়েছে।<br/><br/>এর আগে নভেম্বরের ১৪ তারিখ এক সার্কুলারে আন্তর্জাতিক কার্ডে লেনদেনে ওটিএএফ পূরণ করে সংশ্লিষ্ট ব্যাংকে জমা দেয়ার পর তা যাচাই শেষে ব্যাংক অনুমোদন দিলে তবেই অনলাইনে অর্থ পরিশোধ করা যাবে, এমন নির্দেশনা জারি করেছিলো বাংলাদেশ ব্যাংক।</p>
    </article>
  </body>
</html>