<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_aki-pretenziyi-do-zelenskogo-portnikov-pro-skandali-u-sluzi-narodu/939657"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T19:48:00+00:00"/>
    <meta property="og:title" content="&quot;Які претензії до Зеленського?&quot; - Портников про скандали у &quot;слузі народу&quot;"/>
    <meta property="og:description" content="Скадали навколо &quot;слуг народу&quot; далі множитимуться. В Офісі президента серйозно задумуються про позачергові вибори парламенту. Про це сказав публіцист Віталій Портников. &quot;Їх (&quot;слуг народу&quot;. - Gazeta.ua) треба було набирати швидко у турборежимі. З іншого боку, які претензії до ..."/>
  </head>
  <body>
    <article>
      <h1>"Які претензії до Зеленського?" - Портников про скандали у "слузі народу"</h1>
      <address><time datetime="2019-11-24T19:48:00+00:00">24 Nov 2019, 19:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939657_w_300.jpg?v=0"/>
        <figcaption>Більшість тих, хто голосував за "слуг народу", зокрема мажоритарників, навіть не знали, хто це, каже Віталій Портников. Фото: УНІАН</figcaption>
      </figure>
      <p>Скадали навколо "слуг народу" далі множитимуться. В Офісі президента серйозно задумуються про позачергові вибори парламенту.</p>
      <p>Про це сказав публіцист <b>Віталій Портников</b>.</p>
      <p>"Їх ("слуг народу". - Gazeta.ua) треба було набирати швидко у турборежимі.</p>
      <p>З іншого боку, які претензії до Володимира Зеленського? Він став президентом. Йому потрібно було зібрати список депутатів. Партії, структур, ідеології немає. Де це все взяти? Значить, питаєш у знайомих - сюди-туди записати. Відразу набігає величезна кількість пройдисвітів. Як зрозуміти, хто хороший чи поганий, коли їх у списку півтисячі? Якщо ти ніколи в житті не займався політикою. Хочеш запропонувати всіх, хто в політиці не був, але разом із тим, жодної людини не знаєш. Якщо навіть весь "Квартал 95" туди записати, не вистачить.</p>
      <p>І от тепер маємо, те що маємо. Але ж це питання не до Зеленського, а до українського народу. За кого ви голосуєте? Це ж не просто перемога по списках. Голосували і за мажоритарників. Всюди перемогли "слуги народу". Впевнений, що 90% людей, які за них голосували, навіть біографії не почитали - хто це, звідки.</p>
      <p>Скандали будуть множитися щодня", - зауважив експерт.</p>
      <p>"В Офісі президента серйозно задумуються про необхідність позачергових парламентських виборів", - сказав Портников в ефірі телеканалу "Еспресо".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_statistichna-pohibka-arahamiya-pro-toksichnih-slug-narodu/939397"/>
      </related>
      <blockquote>15 листопада із фракції "Слуга народу" виключили нардепів Анну Скороход і Антона Полякова. Вони стали позафракційними. Офіційною причиною виключення в партії назвали порушення лінії голосувань. Арахамія заявив, що Скороход <a href="https://gazeta.ua/articles/politics/_arahamiya-anonsuvav-pershe-vidvorennya/938126">займалася диверсією всередині фракції</a>.<br/>Також Арахамія заявив, що <a href="https://gazeta.ua/articles/politics/_arahamiya-pro-nardepa-ivanisova-vin-povinen-zdati-mandat/939337">"слуга народу" Роман Іванісов</a>, якого, якого звинуватили в наявності судимості за зґвалтування неповнолітньої, повинен добровільно скласти мандат.</blockquote>
    </article>
  </body>
</html>