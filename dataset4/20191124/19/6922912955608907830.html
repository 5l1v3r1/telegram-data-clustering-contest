<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/lifestyle/article/gineka-xoris-onoma-i-siglonistikes-ekseliksis-tis-siras"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="Γυναίκα χωρίς όνομα: Οι συγκλονιστικές εξελίξεις της σειράς"/>
    <meta property="og:description" content="Επεισόδιο 52"/>
  </head>
  <body>
    <article>
      <h1>Γυναίκα χωρίς όνομα: Οι συγκλονιστικές εξελίξεις της σειράς</h1>
      <address>
        <time datetime="2019-11-24T19:40:00+00:00">24 Nov 2019, 19:40</time>
      </address>
      <p>
        <b>Επεισόδιο 52</b>
      </p>
      <p>Ενώ η αστυνομία ψάχνει παντού για τον Φώτη, αυτός κρύβεται στο μπαρ του Γιώργου και του Μιχάλη, γεγονός που προκαλεί την αναστάτωση της Μαρίνας και το φόβο του Γιώργου. Την ίδια στιγμή η Κάτια, με τη βοήθεια του Αργύρη, προσπαθεί να ενώσει τα κομμάτια από το παρελθόν της.</p>
      <p>Η Κλειώ επισκέπτεται τον αστυνόμο και τον πιέζει να παρακολουθήσουν την Μαρίνα, πεπεισμένη πως αυτή θα τους οδηγήσει στην κρυψώνα του Φώτη.. Η Σοφία σοκάρεται όταν παραλαμβάνει αγωγή διαζυγίου κι ένα αίτημα για την αποκλειστική κηδεμονία του παιδιού τους από τον Δημήτρη.</p>
      <p>Η αστυνομία κάνει ξαφνική έρευνα στο σπίτι της Μάρθας και βρίσκει ένα στοιχείο, που θα μπερδέψει ακόμα περισσότερο τα πράγματα.</p>
      <p>
        <b>Επεισόδιο 53</b>
      </p>
      <p>Η Μαρίνα είναι αποφασισμένη να κινήσει γη και ουρανό για να αποδείξει πως ο Φώτης δεν είναι δολοφόνος. Ωστόσο, τα στοιχεία που τον ενοχοποιούν πληθαίνουν συνεχώς και – μαζί με τα σκοτεινά σχέδια της Μάρθας – δηλητηριάζουν την πίστη της Μαρίνας για την αθωότητά του.</p>
      <p>Ο Αργύρης καταφέρνει να εντοπίσει μέσω του Μιχάλη την Μαρίνα και η Κάτια ελπίζει πως είναι επιτέλους πολύ κοντά στο να συναντήσει την κόρη της. Ο Μιχάλης, θέλοντας να βοηθήσει την Μαρίνα, δέχεται μια συνάντηση που τον φέρει μπροστά σε μια αναπάντεχη έκπληξη.</p>
      <figure>
        <img src="https://www.zougla.gr/image.ashx?fid=2773951"/>
      </figure>
      <p>
        <b>Επεισόδιο 54</b>
      </p>
      <p>Η Σοφία νιώθει απόρριψη από όλους, ενώ η κατάσταση χειροτερεύει όταν κινδυνέψει εξαιτίας της το μωρό της. Η Κάτια μαθαίνει από το Μιχάλη ποια είναι και ζει περιμένοντας με αγωνία τη στιγμή που θα δει τη Μαρίνα.</p>
      <p>Νιώθει πως είναι πια κοντά αφού ο Μιχάλης κανονίζει να συναντηθούν κρυφά. Η σχέση της Έλλης με το Χατζή προχωράει, προκαλώντας τη δυσαρέσκεια του Δημήτρη. Ο Νίκος συνεχίζει την πλεκτάνη του για να παγιδέυσει τον Φώτη και να τον στείλει στη φυλακή, ενώ παράλληλα ψάχνει την Κάτια.</p>
      <p>
        <b>Επεισόδιο 55</b>
      </p>
      <p>Ο Μιχάλης ζητάει από τη Μαρίνα να βρεθούν το βράδυ στην εταιρεία, χωρίς να της πει τον πραγματικό λόγο. Αγνοώντας ότι πρόκειται για ένα ραντεβού με την Κάτια, η Μαρίνα προσπαθεί να καταλάβει αν πίσω από την κίνησή του αυτή κρύβεται κάτι ερωτικό. Για τον ίδιο λόγο ανησυχεί και η Ιωάννα, που αντιλαμβάνεται πως πολύ δύσκολα θα μπορέσει να κάνει δικό της τον Μιχάλη όσο υπάρχει η Μαρίνα στη μέση.</p>
      <p>Γι’ αυτό και μετά από προτροπή της Έλλης, αναλαμβάνει δράση, αποφασισμένη να τον διεκδικήσει. Η βραδινή συνάντηση της Κάτιας με τη Μαρίνα στην εταιρεία, γίνεται ακόμα πιο επικίνδυνη, καθώς συγκεντρώνει το ενδιαφέρον πολλών από τους εμπλεκόμενους στην υπόθεση, που ο καθένας έχει το δικό του σχέδιο και το δικό του συμφέρον να υπηρετήσει…</p>
      <p>
        <b>Επεισόδιο 56</b>
      </p>
      <p>Η Μαρίνα απογοητεύεται που δεν είδε τελικά την Κάτια, ενώ η εξήγηση του Αργύρη δεν πείθει ούτε την Μαρίνα, ούτε τον Μιχάλη. Η Μαρίνα υποψιάζεται τον Αργύρη, ενώ ο Μιχάλης αποκαλύπτει στην Μαρίνα πως η Κάτια δεν ήθελε να μάθει τίποτα η Μάρθα, γιατί δεν την εμπιστεύεται.</p>
      <p>Η Μαρίνα τα χάνει. Ο Φώτης, θέλοντας να παρευρίσκεται στη συνάντηση των δύο γυναικών, το σκάει από την αποθήκη του μπαρ και συλλαμβάνεται. Ο Νίκος φαίνεται να έχει χάσει τελείως τον έλεγχο και σκέφτεται σοβαρά να τελειώνει με την Κάτια, η οποία περνάει μαρτυρικές ώρες στα χέρια του.</p>
      <p>Την παράνοιά του ενισχύει και η Μάρθα που, φοβούμενη ότι θα αποκαλυφθούν όλα, τον πιέζει να σκοτώσει την Κάτια. Στο μεταξύ η Ιωάννα ανησυχεί για τις καθημερινές επαφές του Μιχάλη με τη Μαρίνα και μετά από μια συζήτηση με την Έλλη, ζητάει από τον Μιχάλη να κόψει κάθε επαφή με την Μαρίνα.</p>
      <p>Πηγή: <a href="https://www.govastileto.gr/lifestyle/gineka-xoris-onoma-i-siglonistikes-ekseliksis-tis-siras/">govastileto.gr</a></p>
    </article>
  </body>
</html>