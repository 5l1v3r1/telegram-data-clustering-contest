<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-autobalesetben-sulyosan-megserult-az-ukran-elnok-gyermekjogi-megbizottja.html"/>
    <meta property="og:site_name" content="Origo"/>
    <meta property="article:published_time" content="2019-11-24T19:27:00+00:00"/>
    <meta property="og:title" content="Autóbalesetben súlyosan megsérült az ukrán elnök gyermekjogi megbízottja"/>
    <meta property="og:description" content="Vele utaztak a gyerekei is, az egyik fiát szintén az intenzív osztályon ápolják."/>
  </head>
  <body>
    <article>
      <h1>Autóbalesetben súlyosan megsérült az ukrán elnök gyermekjogi megbízottja</h1>
      <address><time datetime="2019-11-24T19:27:00+00:00">24 Nov 2019, 19:27</time> by <a rel="author">MTI</a></address>
      <p><b>Autóbalesetben súlyosan megsérült vasárnap Kijev környékén Mikola Kuleba, az ukrán elnök gyermekjogi megbízottja és vele utazó két fia - hozta nyilvánosságra a Facebookon Anton Herascsenko belügyminiszter-helyettes.<br/></b>A közlés szerint</p>
      <aside>Kulebának és idősebb, nagykorú fiának a sérülései olyan súlyosak, hogy jelenleg az intenzív osztályon ápolják őket.</aside>
      <p>A baleset körülményeiről a belügyminiszter-helyettes azt írta, hogy az eset a Kijev megyei Csabani faluban történt vasárnap kora délután. Kuleba Toyota típusú autója egy útkereszteződésben ütközött össze egy Volkswagen mikrobusszal, amelyet egy 21 éves fiatalember vezetett.</p>
      <aside>Az ütközésben mindkét sofőr, és a megbízott mindkét gyermeke is megsérült. A kisebbik, még kiskorú fia könnyebben.</aside>
      <figure>
        <img src="https://cdn.nwmgroups.hu/s/img/i/1911/20191124mikola-kuleba-az-ukran-elnok.jpg?w=644&amp;h=644"/>
        <figcaption>Mikola Kuleba, az ukrán elnök gyermekjogi megbízottja.<cite>Forrás: youtube</cite></figcaption>
      </figure>
      <p>47 éves Mikola Kuleba 2014. december 18. óta tölti be az ukrán államfő gyermekjogi megbízottjának tisztét.</p>
      <aside>2019. május 19-én Petro Porosenko akkori elnök menesztette posztjáról, Volodimir Zelenszkij államfő hivatalba lépése után viszont június 1-jén újra kinevezte őt a tisztségre.</aside>
    </article>
  </body>
</html>