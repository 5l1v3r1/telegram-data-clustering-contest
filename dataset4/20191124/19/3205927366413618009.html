<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/handball/294272-ta-dokaria-toy-sterhsan-thn-prokrish"/>
    <meta property="og:site_name" content="gavros.gr"/>
    <meta property="article:published_time" content="2019-11-24T19:34:00+00:00"/>
    <meta property="og:title" content="Τα δοκάρια του στέρησαν την πρόκριση!"/>
    <meta property="og:description" content="Ένας παθιασμένος και άτυχος Ολυμπιακός έκανε ότι περνούσε από το χέρι του στη ρεβάνς κόντρα στη Μέλσουνγκεν, αλλά δεν κατάφερε να πάρει την πρόκριση στη φάση των ομίλων του EHF Cup, χάνοντας και στο Ρέντη με 19-20 έχοντας επτά δοκάρια στο ματς. "/>
  </head>
  <body>
    <article>
      <h1>Τα δοκάρια του στέρησαν την πρόκριση!</h1>
      <address><time datetime="2019-11-24T19:34:00+00:00">24 Nov 2019, 19:34</time> by <a rel="author">ΓΙΩΡΓΟΣ ΟΥΣΤΑΜΑΝΩΛΑΚΗΣ</a></address>
      <p>Έκανε ότι μπορούσε κόντρα σε μια υπερδύναμη του ευρωπαϊκού χάντμπολ και αυτό έχει να το λέει. Ο Ολυμπιακός τα έδωσε όλα κόντρα στη Μέλσουνγκεν, αλλά τα δοκάρια του στέρησαν την πρόκριση στη φάση των ομίλων του EHF Cup, με τους «ερυθρόλευκους» να μην μπορούν να ανατρέψουν την ήττα 32-28 της Γερμανίας και να χάνουν και στο Ρέντη με 19-20 έχοντας επτά δοκάρια στο ματς.</p>
      <p>Κατάθεση ψυχής από τους περισσότερους παίκτες, φανταστικοί οι Λέμος και Μάλλιος.</p>
      <p>Το ματς ξεκίνησε με τις δύο ομάδες να παίζουν αρκετά συντηριτικά και τις άμυνες να κυριαρχούν. Οι φιλοξενούμενοι ήταν αυτοί που άνοιξαν πρώτοι το σκορ του ματς με τον Μάριτς και στη συνέχεια ήρθαν τα δοκάρια για τον Ολυμπιακό. Αρχικά ο Μάλλιος βρήκε το κάθετο και στη συνέχεια της φάσης ο Τζηράς πήρε την επαναφορά και το σουτ του βρήκε το οριζόντιο δοκάρι των Γερμανών. Ο Τσιλιμπάρης έκανε ότι μπορούσε προκειμένου να μην δεχθεί τέρμα, κάνοντας δύο μεγάλες επεμβάσεις ενώ ο Τζηράς στη συνέχεια πέτυχε ξανά το οριζόντιο δοκάρι. Ο Μάλλιος ήταν αυτός που πέτυχε το πρώτο τέρμα του Ολυμπιακού για το 1-1 και στη συνέχεια οι δύο ομάδες σκόραραν συνεχώς η μία μετά την άλλη. Οι φιλοξενούμενοι πήραν για πρώτη φορά προβάδισμα με δύο χάρη στο γκολ του Κουν για το 3-5, με τον Κανδύλα να πετυχαίνει και πάλι το δοκάρι, τον Τσιλιμπάρη να κάνει την επέμβαση και τον Καραμπουρνιώτη να μειώνει σε 4-5. Μέχρι το τέλος του ημιχρόνου δεν άλλαξε κάτι με τους Γερμανούς να πηγαίνουν στα αποδυτήρια με δύο γκολ διαφορά (9-11) χάρη στο εύστοχο πέναλτι του Μίκελσεν δευτερόλεπτα πριν τη συμπλήρωση των 30 λεπτών στο ματς.</p>
      <p>Το δεύτερο μέρος ξεκίνησε διαφορετικά από το πρώτο. Ένα γρήγορα 2-0 από τον Ολυμπιακό με τα τέρματα των Μάλλιου και Λέμος για το 11-11, ενώ στη συνέχεια ο Τζηράς με εύστοχο πέναλτι έδωσε για πρώτη φορά στο ματς το προβάδισμα στην ομάδα του Γιώργου Ζαραβίνα. Οι Γερμανοί πέρασαν ξανά μπροστά με δύο (14-16) χάρη σε τέρμα του Μίκαλσεν. Οι δύο ομάδες πήγαιναν ξανά γκολ-γκολ κάτι που φυσικά σύμφερε τους φιλοξενούμενους μιας και ο Ολυμπιακός ήθελε νίκη με τέσσερα τέρματα διαφορά προκειμένου να πάρει την πρόκριση. Όσο περνούσε η ώρα οι «ερυθρόλευκοι» όπως ήταν φυσικό κουράζονταν, κάτι που έδωσε τη δυνατότητα στη Μέλσουνγκεν να πάρει προς το τέλος του ματς διαφορά και τελικά τη δεύτερη νίκη με 20-19.</p>
      <p>Φυσικά πρέπει να σταθούμε και στο γεγονός ότι ο Ολυμπιακός είχε επτά δοκάρια στο ματς, όπου φυσικά αν αυτά είχαν μπει στα δίχτυα θα μιλάγαμε για άλλο ματς.</p>
      <p><b>Τα πεντάλεπτα:</b> 0-1, 2-3, 4-5, 7-7, 8-9, 9-11 (ημχ.), 12-11, 14-14, 15-16, 16-16, 17-19, 19-20</p>
      <p><b>ΟΛΥΜΠΙΑΚΟΣ (Γιώργος Ζαραβίνας):</b> Σκίπιτς, Nομικός, Μπογκούνοβιτς, Τζηράς 4, Καραμπουρνιώτης 1, Λέμος 7, Μούγιτς, Μάλλιος 5, Τερλέτσκι, Κανδύλας 1, Μπάγιος, Δεληχρήστος, Λιάπης, Τσιλιμπάρης, Αραπακόπουλος 1, Μιχαηλίδης.</p>
      <p><b>Μέλσουνγκεν (Γκριμ):</b> Σόστραντ, Μάριτς 4, Κουν 1, Λέμκε, Ράιχμαν, Ιγνάτοφ 2, Κούνκελ, Μίκελσεν 6, Σίμιτς, Ντάνερ, Σνάιντερ, Άλεντορφ 2, Σιντόροβιτς 2, Χάφνερ 2, Σάλγκερ, Πάβλοβιτς 1.</p>
      <p><b>Δίλεπτα</b>: 6-6, <b>Πέναλτι</b>: 3/3-2/4</p>
      <related>
        <h4>Διαβάστε επίσης</h4>
        <a href="https://www.gavros.gr/article/handball/294282-oi-gayroi-zhthsan-to-ntampl-vid"/>
        <a href="https://www.gavros.gr/article/handball/294292-fylakas-aggelos-mas-o-tsilimparhs-ena-megalo-eyxaristw-ston-kosmo"/>
        <a href="https://www.gavros.gr/article/handball/294269-sto-renth-kai-o-gabalas-pic"/>
        <a href="https://www.gavros.gr/article/handball/294265-olympiakos-melsoyngken-live-enhmerwsh"/>
      </related>
    </article>
  </body>
</html>