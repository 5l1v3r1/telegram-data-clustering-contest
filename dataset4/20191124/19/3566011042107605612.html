<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549790.html/%D8%AA%D8%B0%DA%A9%D8%B1-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D9%87-%D8%B1%D9%88%D8%AD%D8%A7%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%DB%8C-%D8%AD%D8%B3%D8%A7%D8%A8-%D8%A8%D8%B1%D8%AE%DB%8C-%DA%A9%D8%A7%D9%84%D8%A7%D9%87%D8%A7-%D9%88-%D8%AE%D8%AF%D9%85%D8%A7%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T19:53:00+00:00"/>
    <meta property="og:title" content="تذکر نماینده مجلس به روحانی درباره افزایش قیمت بی‌حساب برخی کالاها و خدمات"/>
    <meta property="og:description" content="نماینده شاهین‌شهر در مجلس در تذکری به رئیس‌جمهور عنوان کرد: جلوی افزایش قیمت برخی کالاها و خدمات که بدون حساب بالا می‌رود را بگیرید و با مردم شفاف و صادقانه رفتار کنید."/>
  </head>
  <body>
    <article>
      <h1>تذکر نماینده مجلس به روحانی درباره افزایش قیمت بی‌حساب برخی کالاها و خدمات</h1>
      <address>
        <time datetime="2019-11-24T19:53:00+00:00">24 Nov 2019, 19:53</time>
      </address>
      <p>نماینده شاهین‌شهر در مجلس در تذکری به رئیس‌جمهور عنوان کرد: جلوی افزایش قیمت برخی کالاها و خدمات که بدون حساب بالا می‌رود را بگیرید و با مردم شفاف و صادقانه رفتار کنید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسینعلی حاجی‌دلیگانی نماینده مردم شاهین‌شهر در تذکری خطاب به رئیس جمهور عنوان کرد: جلوی افزایش قیمت برخی کالاها و خدمات که بدون حساب بالا می‌رود را بگیرید و با مردم شفاف و صادقانه رفتار کنید. </p>
      <p>متن کامل تذکر نماینده شاهین‌شهر به رئیس جمهور به شرح زیر است:</p>
      <p>خلاصه تذکر:</p>
      <p>جلوی افزایش قیمت برخی کالاها و خدمات که بدون حساب بالا می‌رود را بگیرید و با مردم شفاف و صادقانه رفتار کنید.</p>
      <p>شرح تذکر:</p>
      <p>اگر گزارش‌کنندگان درست و صحیح روند گرانی را برای شما ارسال کنند، حکایت از اوج گرفتن برخی از کالاها و خدمات می‌باشد، این در حالی است که درآمد مردم افزایش نیافته است لذا ضروری است بنا بر مسئولیتی که در قانون اساسی و قوانین موضوعه بر عهده دارید بیایید واقعیات کف جامعه را ببینید و در جهت کاهش آلام اقتصادی مردم، همه امکانات کشور را بسیج کنید.</p>
      <p>وی همچنین در تذکر دیگری به رئیس جمهور از وی خواست به وعده خود مبنی بر واریز تمام وجوه حاصل از افزایش قیمت بنزین به حساب 60 میلیون شهروند عمل کند.</p>
      <p>متن کامل این تذکر به شرح زیر است:</p>
      <p>خلاصه تذکر:</p>
      <p>به قول خود مبنی بر واریز منابع حاصل از گران شدن بنزین به حساب 60 میلیون جمعیت ایرانی کامل عمل کنید.</p>
      <p>شرح تذکر:</p>
      <p>جنابعالی و رئیس سازمان برنامه و بودجه و سخنگوی دولت بارها در چند روز گذشته بیان کردید به 60 میلیون نفر جمعیت ایران، منابع حاصل از افزایش قیمت بنزین را واریز می‌کنید اما مراجعات و تلفن و پیامک‌های مکرر مردم طی دیروز و امروز نشان‌دهنده این است که مبالغ مذکور به جمعیت کثیری که اتفاقاً از افراد مستضعف جامعه نیز هستند واریز نشده است، لذا خواهشمند است دستور فرمایید نسبت به قول داده شده کامل جامه عمل پوشیده شود.</p>
      <p>منبع: فارس</p>
      <p>انتهای پیام/</p>
    </article>
  </body>
</html>