<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134968-puikiai-kaune-debiutaves-riversas-to-nesureiksmino-krepsinis-ne-vien-taskai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="Puikiai Kaune debiutavęs Riversas to nesureikšmino: „Krepšinis – ne vien taškai“"/>
    <meta property="og:description" content="K.C. Riversui neprireikė daug laiko, kad prisistatytų naujosios komandos gerbėjams. Žaisdamas pirmąsias rungtynes Kauno „Žalgirio“ gretose, jis jau pirmuoju metimu pataikė tritaškį iš dešiniojo aikštės kampo, o po to dar iki ilgosios pertraukos pridėjo 4 tolimus metimus. Iš viso realizavęs 5 tritaškius iš 7, Riversas pelnė 15 taškų. Jis taip pat atliko 4 rezultatyvius perdavimus, perėmė 3 kamuolius ir surinko 23 naudingumo balus bei pagal šį rodiklį ..."/>
  </head>
  <body>
    <article>
      <h1>Puikiai Kaune debiutavęs Riversas to nesureikšmino: „Krepšinis – ne vien taškai“</h1>
      <address><time datetime="2019-11-24T19:40:00+00:00">24 Nov 2019, 19:40</time> by <a rel="author">https://www.facebook.com/jmiklovas</a></address>
      <slideshow>
        <figure>
          <img src="https://www.basketnews.lt/paveikslelis-207772-any630x500.jpg"/>
          <figcaption>Nuotr.: BNS</figcaption>
        </figure>
        <figure>
          <img src="https://www.basketnews.lt/paveikslelis-207768-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207761-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207810-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207782-any630x500.jpg"/>
        </figure>
      </slideshow>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <p><a href="https://www.basketnews.lt/zaidejai/10078-kelvin-rivers.html">K.C. Riversui</a> neprireikė daug laiko, kad prisistatytų naujosios komandos gerbėjams. Žaisdamas pirmąsias rungtynes Kauno „Žalgirio“ gretose, jis jau pirmuoju metimu pataikė tritaškį iš dešiniojo aikštės kampo, o po to dar iki ilgosios pertraukos pridėjo 4 tolimus metimus.</p>
      <p>Iš viso realizavęs 5 tritaškius iš 7, Riversas pelnė 15 taškų. Jis taip pat atliko 4 rezultatyvius perdavimus, perėmė 3 kamuolius ir surinko 23 naudingumo balus bei pagal šį rodiklį nusileido tik Martinui Gebenui, surinkusiam 30 naudingumo balų.</p>
      <p>„Vis dar bandau išmokti puolimą, čia yra daug derinių ir sava gynybinė koncepcija, – po mačo tinklalapiui „<a href="https://www.basketnews.lt/">BasketNews.lt</a>“ sakė Riversas. – Man tai – daugiau rungtynės mokymuisi. Tai kitaip nei treniruotėse, kur visi žino, kas daroma. Žaidžiant prieš kitus, mokaisi, ką mėgsta daryti komandos draugai. </p>
      <p>Šiandien buvo daugiau mokymosi procesas. Džiaugiuosi, kad laimėjome, o man buvo gerai pradėti rungtynes ir pajusti komandą.“</p>
      <p>Riversas žaidė jau nuo pirmųjų mačo minučių, starto penkete užimdamas Mariaus Grigonio vietą. „Žalgiris“ kol kas neskelbia, kokio rimtumo yra Grigonio trauma ir kiek laiko jis gali nežaisti.</p>
      <p>Tarsi įkvėpta naujoko pataikymo, visa „Žalgirio“ komanda pataikė 21 tritaškį ir užfiksavo geriausią rezultatą LKL nuo 2004 metų. Tuomet žalgiriečiai pataikė 23 tolimus metimus.</p>
      <p>Nuo tada nė viena ekipa per LKL rungtynes nebuvo pataikiusi daugiau nei 19 tritaškių.</p>
      <p>„Tai smagu fanams, – pataikymą komentavo Riversas. – Žinau, kad anksčiau komandai nekrito metimai, tai čia yra gerai motyvacija, pasitikėjimo pliūpsnis. Metimai krenta, tereikia dirbti, ir nutiks geri dalykai. Manau, tai mums geras dalykas.“</p>
      <figure>
        <iframe src="https://www.youtube.com/embed/zVXpQtOZeoQ" width="630" height="354" data-service="Youtube" scrolling="no"/>
      </figure>
      <p>32 metų gynėjas sako „Žalgiryje“ besistengsiantis įnešti patirties ir lyderystės, kurios jaunai ekipai kiek trūko sezono pradžioje.</p>
      <p>„Turime imlią komandą. Jauną, gal kiek nepatyrusią, – komentavo Riversas. – Rungtynės, kurias jie pralaimėjo Eurolygoje, buvo atkaklios, viską nulėmė mažos detalės šen ar ten. </p>
      <p>Pamokos išmoktos, reikia suprasti, kad mažos detalės yra svarbios – kova dėl kamuolių, antri-treti šansai, visa tai labai svarbu. Mano patirtis greta tokių žaidėjų kaip Jankūnas gali padėti. Dar vienas balsas gali padėti sujungiant komandą.“</p>
      <p>Riversas pirmosiose rungtynėse pasirodė solidžiai, tačiau svarbiau nei taškai jam yra kiti dalykai.</p>
      <p>„Bus pakilimų ir nuosmukių. Bus, kai pataikau viską, bus, kai galbūt prametu. Tačiau galiu pasakyti, kad atiduosiu 100 proc. jėgų, kad prisidėčiau prie komandos pergalių, – kalbėjo snaiperis. – Manau, svarbiausia suprasti, kad krepšinis yra ne vien taškai. Tai – pasiaukojimas, ir darymas visko, kas padėtų laimėti.“</p>
      <p>Eurolygoje jis nežaidė pastaruosius pusantrų metų, todėl sako labai vertinantis gautą šansą vėl žaisti tokiame lygyje.</p>
      <p>Sugrįžimas į Eurolygą įvyks kitą savaitę Berlyne, kur „Žalgiris“ ketvirtadienį kausis su ALBA.</p>
      <p>„Man buvo svarbu sugrįžti, manau, kad priklausau šiame lygyje, – sakė „Žalgirio“ naujokas. – Džiaugiuosi, kad gavau galimybę sugrįžti, puikus klubas kaip „Žalgiris“ suteikė man tokią galimybę ir bandysiu ja pasinaudoti.“</p>
      <h3>Fotogalerija</h3>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <figure>
        <img src="https://www.basketnews.lt/paveikslelis-207778-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207780-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207773-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207771-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207769-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207767-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207785-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207787-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207783-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207777-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207781-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207782-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207779-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207764-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207761-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207772-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207770-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207762-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207768-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207763-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207786-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207766-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207784-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207765-crop600x350.jpg"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201498-crop100x150.jpg"/>
      </figure>
      <p><a href="https://www.basketnews.lt/zaidejai/14016-martinas-geben.html">Martinas Geben</a> Taškai: 18 Naudingumas: 30 Blokuoti metimai: 4 Dvitaškiai: 100% 5/5</p>
    </article>
  </body>
</html>