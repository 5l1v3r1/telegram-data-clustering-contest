<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/tsiny_na_dyzpalyvo_znyzhuyutsya_tretiy_tyzhden_pospil_331564.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T19:31:00+00:00"/>
    <meta property="og:title" content="Ціни на дизпаливо знижуються третій тиждень поспіль"/>
    <meta property="og:description" content="Середня ціна дизельного палива в дрібнооптовому сегменті за минулий тиждень знизилася на 2,5% або на 50 копійок за літр до 20,65 гривень за літр, в крупному опті - ціни опустилися на 2% до 23,8 тисяч гривень за тонну."/>
  </head>
  <body>
    <article>
      <h1>Ціни на дизпаливо знижуються третій тиждень поспіль</h1>
      <h2>Середня ціна дизельного палива в дрібнооптовому сегменті за минулий тиждень знизилася на 2,5% або на 50 копійок за літр до 20,65 гривень за літр, в крупному опті - ціни опустилися на 2% до 23,8 тисяч гривень за тонну.</h2>
      <address>
        <time datetime="2019-11-24T19:31:00+00:00">24 Nov 2019, 19:31</time>
      </address>
      <p>Як повідомляє <a href="https://www.epravda.com.ua/news/2019/11/24/654060/">Економічна правда</a>, про це свідчать дані щоденного цінового моніторингу "Консалтингової групи А-95", передає <a href="http://enkorr.com.ua/a/news/Dizelnoe_toplivo_desheveet_tretyu_nedelyu_podryad/239175">enkorr</a>.</p>
      <p>Ціна залізничних партій на ст. Коростень (Житомирська обл.) 22 листопада знизилася до 23 600-23 700 грн/т, в порівнянні з 24 100-24 400 грн/т в кінці минулого тижня. На ст. Сновськ (Чернігівська обл.) ціни за тиждень знизилися з 24 000 до 23 500 грн/т.</p>
      <p>У великооптовому сегменті продовжує превалювати пропозиція російського ресурсу, що постачається через трубопровідний термінал в Гомелі (Білорусь).</p>
      <p>Наприклад, в п'ятницю, 22 листопада, залізничні партії "гомельського" ДТ пропонували ОККО, "Паралель", "Мартін Трейд" і "Нафтаукртранс", в той час як з білоруським ДТ в ринок виходила тільки "Альянс Ойл Україна" з ст. Сарни.</p>
      <p>В останні два тижні суттєво зменшилася різниця між цінами ДТ з нафтобаз в Коростені і в портах. Нагадаємо, вона виникла в розпал кризи в середині вересня.</p>
      <p>22 листопада UPG і "Фактор" пропонували ДТ з Коростеня по 20,00 грн/л, "Альянс Енерго Трейд" з Новоград-Волинського заявляла ціну 20,30 грн/л. У столичному регіоні паливо відпускалося по 20,20-20,50 грн/л.</p>
      <p>"Термінал Ойл" (Wexler Group) з нафтобази в Калинівці озвучувала ціну на рівні 20,30 грн/л, на такому ж рівні з Василькова паливо пропонували ЗНГК і "Алпен Трейд".</p>
      <p>У порту Одеса "Укртатнафта" озвучувала ціну на рівні 19,80 грн/л, в "Південному" Orange Oil і Glusco по 20,20-20,40 грн/л.</p>
    </article>
  </body>
</html>