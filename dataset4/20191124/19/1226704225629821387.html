<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/import/v-zahorskej-bystrici-pribudlo-80-stromo/431995-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T19:26:00+00:00"/>
    <meta property="og:title" content="V Záhorskej Bystrici vysadili 80 stromov"/>
    <meta property="og:description" content="Výsadba stála takmer 30.000 eur, sumou 9.000 eur prispel Bratislavský samosprávny kraj (BSK) z dotačnej schémy na podporu životného prostredia a rozvoja vidieka, informovala Vnenková."/>
  </head>
  <body>
    <article>
      <h1>V Záhorskej Bystrici vysadili 80 stromov</h1>
      <h2>Výsadba stála takmer 30.000 eur, sumou 9.000 eur prispel Bratislavský samosprávny kraj (BSK) z dotačnej schémy na podporu životného prostredia a rozvoja vidieka, informovala Vnenková.</h2>
      <address><time datetime="2019-11-24T19:26:00+00:00">24 Nov 2019, 19:26</time> by <a rel="author">TASR</a></address>
      <p>Bratislava 24. novembra (TASR) - V bratislavskej Záhorskej Bystrici počas novembra pribudlo 80 nových stromov. "<i>Niektoré z nich nahradili stromy, ktoré sa museli z rôznych dôvodov vyrúbať, väčšinou však išlo o novú výsadbu,</i>" informovala TASR Silvia Vnenková z Miestneho úradu mestskej časti Bratislava-Záhorská Bystrica.</p>
      <p>Medzi vysadenými drevinami sú platany javorolisté, javory mliečne, jarabiny mukyňové a moruše biele. <i>"Výsadba stála takmer 30.000 eur, sumou 9.000 eur prispel Bratislavský samosprávny kraj (BSK) z dotačnej schémy na podporu životného prostredia a rozvoja vidieka," </i>dodala Vnenková.</p>
      <p>O vysadené stromy sa bude starať samospráva.</p>
      <related>
        <h4>Prečítajte si aj:</h4>
        <a href="https://www.teraz.sk/regiony/bratislavska-dubravka-zacala-s-vysad/430097-clanok.html"/>
        <a href="https://www.teraz.sk/regiony/v-lokalitach-karlovej-vsi-pribudne-poc/428245-clanok.html"/>
      </related>
    </article>
  </body>
</html>