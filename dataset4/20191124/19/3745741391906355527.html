<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/netflix-arastirma-sonuclari-uyariyor-h80448.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T19:43:18+00:00"/>
    <meta property="og:title" content="Netflix’in Tahtından Olabileceğini Gösteren Araştırma"/>
    <meta property="og:description" content="Netflix'i kullanmayı bırakan kişilerle yapılan bir çalışma, firmanın gelecekteki muhtemel sorunlarına dikkat çekiyor."/>
  </head>
  <body>
    <article>
      <h1>Netflix’in Tahtından Olabileceğini Gösteren Araştırma</h1>
      <h2>Disney+’ın da yayın hayatına başlamasıyla birlikte yayın sektöründeki liderliğini koruyup koruyamayacağı tartışma konusu olan Netflix için henüz tehlike çanları çalmıyor. Yine de firmanın ileride sorun yaşaması muhtemel bazı noktalar var.</h2>
      <address><time datetime="2019-11-24T19:43:18+00:00">24 Nov 2019, 19:43</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>Disney’in uzun zamandır beklenen yayın servisi <b>Disney+</b> sonunda belli ülkelerde hizmet vermeye başladı. Bu durum, yayın sektöründe dengelerin değişeceğine yorumlansa da genel olarak uzmanların konuya yaklaşımları iki farklı doğrultuda ilerliyor.</p>
      <p>Bazı kişilere göre Disney+’ın da  yayın hayatına başlaması, bu kadar büyük bir pazarda <b>Netflix </b>için çok da ciddi bir soruna neden olmayacak. Bir gruba göre ise firma için sonun başlangıcı.</p>
      <h3>Netflix’ten 'politik' açıklama:</h3>
      <figure>
        <img src="https://www.webtekno.com/images/editor/default/0002/31/65b497edd713f43aaddf2640db979549f7c19391.jpeg"/>
      </figure>
      <p>Netflix, bu konudaki tartışmalara oldukça politik bir şekilde yaklaşıyor. Firmanın CEO’su <b>Reed Hastings</b>, daha önce yaptığı konuşmalarda <b>Disney+</b>’ı 'en fazla şey öğrenecekleri' rakibi olarak adlandırmıştı. Yine de Netflix’in sorunlarla karşılaşacağını düşünenlere göre bu, sıkıntı yaşayabileceklerini <b>bildiklerinin </b>göstergesi. </p>
      <p>Yeni bir araştırma da <b>Netflix </b>açısından olası sorunları göz önüne seriyor.<b> Kill the Cable Bill</b> tarafından yapılan bir araştırmada, yakın zamanda Netflix üyeliklerini sonlandıran 1.000 katılımcıya bazı sorular soruldu.</p>
      <h3>İnsanlar, Netflix’in fiyatı artarken içeriğin azalmasından mutsuz:</h3>
      <figure>
        <img src="https://www.webtekno.com/images/editor/default/0002/31/d079be950e81a58a41f8338971b092123b905f5f.jpeg"/>
      </figure>
      <p>Yapılan araştırmanın sonuçlarına göre insanların <b>Netflix </b>kullanımını sona erdirmesinin iki temel nedeni var ve bunlar; fiyatların artışı ve <b>içeriklerin azalması</b>. Araştırma ilgi çekici sonuçlar da içeriyor. Bu sonuçların özeti şöyle:</p>
      <ul>
        <li>Netflix hesabını iptal edenlerin büyük kısmı, <b>1 yıldan uzun</b> süre hizmeti kullandığını belirtirken onları 7 ile 12 ay arası kadar Netflix kullanan kişiler takip ediyor. </li>
        <li>Hesabını kapatanların <b>%25</b>’i, yakın zamanda yeniden Netflix kullanmayı <b>düşünmüyor</b>. %17’lik kısım kesinlikle döneceklerini belirtirken %60’lık bir kesim ise bu konuda kararsız durumda. </li>
        <li>Netflix’in <b>Friends,</b> <b>The Office</b> gibi içerikleri kaybetmesi insanlar tarafından büyük bir eksi olarak görülüyor. </li>
        <li>Bir başka dikkat çekici nokta da <b>Netflix’in </b>insanlar tarafından fazla pahalı olarak nitelendirilmesi. Daha önce firmanın en çok talep gören paketinin fiyatı yurt dışında 10,99 dolardan <b>12,99 dolara</b> çıkarılmıştı.</li>
      </ul>
      <p><b>İLGİLİ HABER</b>:</p>
      <p>
        <a href="https://www.webtekno.com/shameless-yaraticisi-netflix-yeni-drama-serisi-h80344.html">Shameless’ın Yaratıcısı, Netflix İçin Yeni Bir Drama Serisi Geliştiriyor</a>
      </p>
      <p>Netflix, zorlu rekabete dayanabileceğini daha önce de göstermişti. Firma, bu dönemde de <b>popüler </b>yapımlarını ya da büyük beklentiye sahip eserlerini yayına hazırlıyor. The Crown 3. sezon, <b>The Witcher</b> gibi içerikler yakın zamanda Netflix’te yerini alacak. </p>
      <p><b>Kaynak : </b>https://bgr.com/2019/11/24/netflix-vs-disney-plus-cancellations-over-netflix-price-hikes-content-losses/</p>
    </article>
  </body>
</html>