<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/24/iohannis-nyerte-a-romaniai-elnokvalasztast-a-becslesek-szerint"/>
    <meta property="og:site_name" content="infostart"/>
    <meta property="article:published_time" content="2019-11-24T19:40:02+00:00"/>
    <meta property="og:title" content="Iohannis nyerte a romániai elnökválasztást a becslések szerint"/>
    <meta property="og:description" content="Klaus Iohannis román államfő az európai, modern és normális Románia győzelmeként értékelte vasárnap este azt, hogy az exit poll-becslések szerint az elnökválasztás második fordulójában a voksok kétharmadát megszerezve legyőzte szociáldemokrata ellenfelét, Viorica Dancila volt miniszterelnököt."/>
  </head>
  <body>
    <article>
      <h1>Iohannis nyerte a romániai elnökválasztást a becslések szerint</h1>
      <address><time datetime="2019-11-24T19:40:02+00:00">24 Nov 2019, 19:40</time> by <a rel="author">Infostart / MTI</a></address>
      <h3>Klaus Iohannis román államfő az európai, modern és normális Románia győzelmeként értékelte vasárnap este azt, hogy az exit poll-becslések szerint az elnökválasztás második fordulójában a voksok kétharmadát megszerezve legyőzte szociáldemokrata ellenfelét, Viorica Dancila volt miniszterelnököt.</h3>
      <p>Iohannis rámutatott: a Szociáldemokrata Párt (PSD) az utóbbi harminc év egyetlen elnökválasztásán sem szenvedett ilyen súlyos vereséget. Ugyanakkor felhívta a figyelmet, hogy a jobboldal csak egy csatát nyert, a "háborút" csak akkor fogja megnyerni, ha a jövő évi önkormányzati és parlamenti választásokon ellenzékbe küldi a PSD-t.</p>
      <p>Iohannis azt ígérte, hogy újabb ötéves mandátuma idején valamennyi román választópolgár elnöke lesz, azoké is, akik nem rá szavaztak, vagy távol maradtak az urnáktól.</p>
    </article>
  </body>
</html>