<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109499-Levski-bi-na-hodom-Carsko-selo"/>
    <meta property="og:site_name" content="Канал 3"/>
    <meta property="article:published_time" content="2019-11-24T19:54:00+00:00"/>
    <meta property="og:title" content="Левски би на ходом Царско село"/>
    <meta property="og:description" content="Станислав Иванов пак бележи"/>
  </head>
  <body>
    <article>
      <h1>Левски би на ходом Царско село</h1>
      <h2>Станислав Иванов пак бележи</h2>
      <address>
        <time datetime="2019-11-24T19:54:00+00:00">24 Nov 2019, 19:54</time>
      </address>
      <p>„Левски“ победи „Царско село“ с 2:0 в мач от 17-ия кръг. Резултата откри Найджъл Робърта в 27-ата минута, а в 39-ата Станислав Иванов удвои. През първия четвърт час срещата бе равностойна и без положения пред двете врати. „Сините“ владееха повече топката, но трудно успяваха да отправят удари по посока на противниковата врата. Първият точен изстел стана факт в 22-ата минута, когато Робърта овладя добре дълъг пас, нахлу отдясно в наказателното поле и шутира от трудна позиция, но Пласид улови без проблем. Постепенно „Левски“ взе инициативата и успя да поведе при първата си опасна атака. Рейш намери Паулиньо пред наказателното поле на гостите, а бразилецът подаде към Станислав Иванов. Талантът на „сините“ преодоля отлично Веселин Минев и стреля по земя, но Пласид изби. Кавдански опита да изчисти с шпагат, но изрита топката в краката на Робърта и тя се озова в мрежата. Само 180 секунди по-късно Алар се озова фронтално сам срещу вратаря, но не успя да вкара. Все пак попадението не закъсня. Тиам изведе Алар отляво в 39-ата минута, таранът центрира към Станислав Иванов, който покачи на 2:0 след техничен удар по земя в долния ляв ъгъл. След почивката темпото на игра бе намалено, въпреки че гостите направиха опит да се изнесат в по-предни позиции. В 61-ата минута „Царско село“ отправи и първия точен шут по посока синята врата, а негов автор бе Уесли Ната, който стреля с глава, но Миятович изби в корнер. До края на двубоя двата тима размениха по няколко положения, но до нов гол не се стигна. С успеха си „сините“ се върнаха на второто място в класирането с 38 точки.</p>
      <related>
        <h4>Още по темата</h4>
        <a href="http://kanal3.bg/news/sport/football/109334-Levski%252C-dzurnalisti-i-lekari-se-obediniha-sreshtu-kovarna-bolest-%2528Video%2529"/>
      </related>
    </article>
  </body>
</html>