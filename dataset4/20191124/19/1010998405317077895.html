<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/levski-izleze-vtori-sled-sedma-poredna-domakinska-pobeda.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T19:37:00+00:00"/>
    <meta property="og:title" content="&quot;Левски&quot; излезе втори след седма поредна домакинска победа"/>
    <meta property="og:description" content="&quot;Сините&quot; победиха &quot;Царско село&quot; с 2:0"/>
  </head>
  <body>
    <article>
      <h1>"Левски" излезе втори след седма поредна домакинска победа</h1>
      <h2>"Сините" победиха "Царско село" с 2:0</h2>
      <address>
        <time datetime="2019-11-24T19:37:00+00:00">24 Nov 2019, 19:37</time>
      </address>
      <p>"Левски" победи "Царско село" с 2:0 в мач от 17-ия кръг на Първа лига и записа седма поредна домакинска победа.</p>
      <p>"Сините" поведоха в 25-ата минута с гол на Найджъл Робърта. В 30-ата домакините можеха да удвоят, но Дени Алар се отчете с фрапантен пропуск. 9 минути по-късно той асистира за попадение на Станислав Иванов.</p>
      <p>С този успех "сините" събраха 38 точки и се изкачиха на второто място в класирането, изпреварвайки "Локомотив" Пловдив.</p>
      <p>"Смърфовете" са с 36, след като в събота отстъпиха с 1:2 на шампиона "Лудогорец", който е убедителен лидер с 45 точки.</p>
      <p>"Царско село" е на 12-ото място с 15 точки. </p>
      <p>Домакините имаха териториално превъзходство, но дълго време трудно достигаха до добри положения.</p>
      <figure>
        <img src="https://img.bg.sof.cmestatic.com/media/images/640x/Nov2019/2112030954.jpg"/>
        <figcaption>Снимка: Lap.bg</figcaption>
      </figure>
      <p>В 27-ата минута "сините" все пак поведоха при първия си по-реален шанс. Паулиньо намери Станислав Иванов в наказателното поле, младокът се освободи от Веселин Минев и шутира по диагонала. Стражът Джони Пласид докосна топката, но тя продължи хода си към вратата. Мартин Кавдански опита да изчисти с шпагат пред голлинията, но от крака на Найджъл Робърта топката все пак влезе в мрежата за 1:0.</p>
      <p>Шест минути преди почивката "сините" удвоиха. Хали Тиам изведе Дени Алар на чиста позиция и австриецът веднага намери непокрития Станислав Иванов, който от десетина метра прати топката във вратата на Пласид за 2:0</p>
      <p>След почивката домакините продължиха да контролират играта, но положенията не бяха много. </p>
      <p> </p>
    </article>
  </body>
</html>