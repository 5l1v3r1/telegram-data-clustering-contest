<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/international/casa-alba/michael-bloomberg-si-a-anuntat-candidatura-la-casa-alba-vrea-sa-l-bata-pe-trump-si-sa-reconstruiasca-america-1586968"/>
    <meta property="og:site_name" content="Ziare.com"/>
    <meta property="article:published_time" content="2019-11-24T19:18:00+00:00"/>
    <meta property="og:title" content="Michael Bloomberg si-a anuntat candidatura la Casa Alba. Vrea sa-l bata pe Trump si sa reconstruiasca America"/>
    <meta property="og:description" content="Fostul primar al New York-ului Michael Bloomberg si-a anuntat duminica in mod oficial candidatura la investitura democrata, anuntand ca vrea sa-l ''bata pe Donald Trump si sa reconstruiasca America'', in vederea alegerilor prezidentiale din 2020, un scenariu de care se temeau numerosi candidati democrati."/>
  </head>
  <body>
    <article>
      <h1>Michael Bloomberg si-a anuntat candidatura la Casa Alba. Vrea sa-l bata pe Trump si sa reconstruiasca America</h1>
      <address>
        <time datetime="2019-11-24T19:18:00+00:00">24 Nov 2019, 19:18</time>
      </address>
      <p>
        <b>Fostul primar al New York-ului Michael Bloomberg si-a anuntat duminica in mod oficial candidatura la investitura democrata, anuntand ca vrea sa-l "bata pe Donald Trump si sa reconstruiasca America", in vederea alegerilor prezidentiale din 2020, un scenariu de care se temeau numerosi candidati democrati.</b>
      </p>
      <p>"Candidez la presedintie pentru a-l bate pe Donald Trump si a reconstrui America", a scris miliardarul intr-un mesaj postat pe Twitter, in care a postat de asemenea un videoclip de prezentare.</p>
      <p>"Noi nu ne mai putem permite patru ani politica nechibzuita si contrara eticii a presedintelui Trump", a subliniat democratul.</p>
      <figure>
        <iframe data-src="https://twitter.com/MikeBloomberg/status/1198620233994526722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/MikeBloomberg/status/1198635443132289025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pentru a-l infrunta pe Trump, este necesar sa obtina investirea Partidului Democrat in cadrul unei conventii, prevazute in perioada 13-16 iulie.</p>
      <p>In vederea campaniei, Bloomberg a prevazut un adevarat tur de forta.</p>
      <p>De luni, miliardarul in varsta de 77 de ani, difuzeaza spoturi publicitare televizate in valoare de peste 30 de milioane de dolari, cea mai importanta suma cheltuita dintr-o "lovitura" de catre un candidat la presedintie.</p>
      <p>Potrivit societatii Advertising Analytics, miliardarul a achizitionat inserturi publicitate in aproximativ 20 de state americane, in valoare de 31 de milioane de dolari.</p>
      <p>Precedentul record este detinut de catre Barack Obama, care a cheltuit aproape 25 de milioane de dolari in ultima saptamana a campaniei sale din 2012.</p>
      <h4>Democratii, consternati de suma pe care vrea Bloomberg sa o cheltuiasca</h4>
      <p>Aceasta decizie a provocat deja reactii dure in randul candidatilor democrati.</p>
      <p>Bernie Sanders si Elisabeth Warren - favoriti alaturi de Joe Biden si Pete Buttigieg - si-au exprimat consternarea fata de aceasta suma pe care unul dintre cei mai bogati oameni din lume este pe cale sa o cheltuiasca.</p>
      <p>Ales primar al New York-ului sub culorile republicane, el a trecut treptat la democrati si a indemnat la vot pentru Barack Obama in 2012.</p>
      <p>Opt ani mai tarziu, el vrea sa obtina investirea Partidului Democrat pentru a-l infrunta pe Donald Trump in noiembrie 2020.</p>
      <p>In urma cu cateva zile, apropiati ai miliardarului sugerau ca el urmeaza sa ignore primele scrutine, prevazute in februarie, pentru a se concentra asupra faimosului Super Tuesday din martie, in care se voteaza in cele mai mari state si care ofera un indiciu cu privire la noul favorit la investitura.</p>
      <p>Miliardarul, care a condus New York-ul din 2002 in 2013, si-a multiplicat pregatirile in vederea unei candidaturi. El s-a inregistrat joi la Comisia Electorala federala.</p>
      <p>Bloomberg dadea asigurari in urma cu zece zile ca este "aproape" de luarea unei decizii definitive, insa nu a prezentat vreo data in acest sens.</p>
      <p>Potrivit The New York Times, campania publicitatii televizate a lui Michael Bloomberg ar urma sa se desfasoare timp de o saptamana.</p>
    </article>
  </body>
</html>