<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598898/ypo-kratisi-36xronos-stin-oikia-tou-opoiou-vrethike-kannavi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T19:19:00+00:00"/>
    <meta property="og:title" content="Υπό κράτηση 36χρονος στην οικία του οποίου βρέθηκε κάνναβη"/>
    <meta property="og:description" content="Διάταγμα πενθήμερης κράτησης εξέδωσε σήμερα το Επαρχιακό Δικαστήριο Πάφου σε 36χρονο, ο οποίος συνελήφθη για διευκόλυνση των ανακρίσεων σχετικά με..."/>
  </head>
  <body>
    <article>
      <h1>Υπό κράτηση 36χρονος στην οικία του οποίου βρέθηκε κάνναβη</h1>
      <address><time datetime="2019-11-24T19:19:00+00:00">24 Nov 2019, 19:19</time> by <a rel="author">sigmalive</a></address>
      <p>Διάταγμα πενθήμερης κράτησης εξέδωσε σήμερα το Επαρχιακό Δικαστήριο Πάφου σε 36χρονο, ο οποίος συνελήφθη για διευκόλυνση των ανακρίσεων σχετικά με διερευνώμενη υπόθεση παράνομης κατοχής, χρήσης και κατοχής ναρκωτικών, με σκοπό την προμήθεια.</p>
      <p>Σύμφωνα με την Αστυνομία, η σύλληψη του 36χρονου έγινε στο πλαίσιο διερεύνησης υπόθεσης που αφορά παράνομη κατοχή, χρήση και κατοχή ναρκωτικών με σκοπό την προμήθεια.</p>
      <p>Της σύλληψης προηγήθηκε έρευνα χθες το πρωί, στην οικία του 36χρονου στην Πάφο, όπου εντοπίστηκαν, μεταξύ άλλων, 16 γραμμάρια κάνναβης και μία ζυγαριά ακριβείας με ίχνη κάνναβης. Επίσης, σε έρευνα που ακολούθησε στο όχημά του εντοπίστηκε κάνναβη βάρους 123 γραμμαρίων, περίπου.</p>
      <p>Η ΥΚΑΝ (Επαρχιακό Κλιμάκιο Πάφου) διερευνά την υπόθεση.</p>
    </article>
  </body>
</html>