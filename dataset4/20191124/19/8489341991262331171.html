<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807203/%D9%BE%DA%AF%D8%A7%D9%87-%D8%A2%D9%87%D9%86%DA%AF%D8%B1%D8%A7%D9%86%DB%8C-%D8%B5%D8%A8%D8%A7-%D8%A2%D8%B0%D8%B1%D9%BE%DB%8C%DA%A9-%D9%88-%D8%AD%D8%B3%DB%8C%D9%86-%D9%82%D8%AF%DB%8C%D8%A7%D9%86%DB%8C-%D8%AF%D8%B1-%D9%84%DB%8C%D8%B3%D8%AA-%D8%B9%D9%81%D9%88%D8%B4%D8%AF%DA%AF%D8%A7%D9%86-%D8%A7%D8%AE%DB%8C%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T19:47:00+00:00"/>
    <meta property="og:title" content="پگاه آهنگرانی، صبا آذرپیک و حسین قدیانی در لیست عفوشدگان اخیر"/>
    <meta property="og:description" content="۶ تن از محکومان امنیتی و سیاسی با درخواست آیت الله رئیسی و موافقت رهبر معظم انقلاب عفو شدند که در میان آن‌ها اسامی «پگاه آهنگرانی» و «حسین قدیانی» به چشم میخورد."/>
  </head>
  <body>
    <article>
      <h1>پگاه آهنگرانی، صبا آذرپیک و حسین قدیانی در لیست عفوشدگان اخیر</h1>
      <h2>۶ تن از محکومان امنیتی و سیاسی با درخواست آیت الله رئیسی و موافقت رهبر معظم انقلاب عفو شدند که در میان آن‌ها اسامی «پگاه آهنگرانی» و «حسین قدیانی» به چشم میخورد.</h2>
      <address>
        <time datetime="2019-11-24T19:47:00+00:00">24 Nov 2019, 19:47</time>
      </address>
      <p>به گزارش گروه اجتماعی <a href="https://snn.ir/">خبرگزاری دانشجو</a>، در آستانه 17 ربیع الاول و همزمان با میلاد با سعادت پیامبر مکرم اسلام، آیت الله رئیسی رئیس قوه قضائیه در نامه‌ای به محضر مقام معظم رهبری لیستی بیش از 3552 نفر از محکومان را به جهت استفاده از عفو و تخفیف در مجازات ارائه کرد.</p>
      <p>در این مرحله از عفو محکومان نسبت به ادوار گذشته تفاوت‌هایی داشت از جمله اینکه عدد محکومانی که مورد عفو قرار گرفتند، رشد فزاینده‌ای داشت و هم اینکه در این لیست، جمعی از محکومان امنیتی در حوزه دانشجویی، اصحاب فرهنگ و رسانه و برخی از محکومان امنیتی دیگر دیده می‌شود.</p>
      <p>در این لیست اسامی ۶نفر از محکومان امنیتی، سیاسی و رسانه وجود دارد که عفو اخیر شامل حالشان شده است.</p>
      <p>براساس اطلاعات بدست آمده؛ <b>پگاه آهنگرانی، صبا آذرپیک، پوریا عالمی، کیومرث مرزبان، حسین جنتی و حسین قدیانی جزء لیست عفوهای اخیر درخواست شده از سوی آیت الله رئیسی هستند.</b></p>
      <p>یکی دو روز پیش نیز، دو تن از محکومان سیاسی و امنیتی که اسمشان در لیست عفو شدگان قرار داشت به نام‌های عثمان مصطفی پور و محمد نظری نیز از زندان آزاد شدند.</p>
    </article>
  </body>
</html>