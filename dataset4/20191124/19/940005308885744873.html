<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/propunerea-lui-victor-ponta-pentru-psd-dupa-anuntul-rezultatelor-la-alegerile-prezidentiale.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T19:45:00+00:00"/>
    <meta property="og:title" content="Propunerea lui Victor Ponta pentru PSD, după anunțul rezultatelor la alegerile prezidențiale"/>
    <meta property="og:description" content="Victor Ponta a declarat, duminică, după anunțarea rezultatelor exit-poll-urilor, că partidul Pro România este dispus la o alianţă cu PSD dacă acesta îşi schimbă liderii şi dacă ”PSD-ul se schimbă în bine”."/>
  </head>
  <body>
    <article>
      <h1>Propunerea lui Victor Ponta pentru PSD, după anunțul rezultatelor la alegerile prezidențiale</h1>
      <h2>Victor Ponta a declarat, duminică, după anunțarea rezultatelor exit-poll-urilor, că partidul Pro România este dispus la o alianţă cu PSD dacă acesta îşi schimbă liderii şi dacă ”PSD-ul se schimbă în bine”.</h2>
      <address>
        <time datetime="2019-11-24T19:45:00+00:00">24 Nov 2019, 19:45</time>
      </address>
      <p>Ponta speră ca PSD ”să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii”.</p>
      <p><i>”Sper să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii. Discursul de astă seară, «ne-am luat voturile înapoi, e bine», nu e discursul bun”,</i> a afirmat preşedintele Pro România, duminică seară, potrivit <a href="https://www.news.ro/politic-intern/ponta-sper-ca-psd-sa-si-gaseasca-pe-cineva-care-sa-poata-sa-i-conduca-sa-faca-reforme-sa-faca-schimbari-sa-i-scoata-din-negarea-realitatii-1922403724222019112119179474">News.ro</a>.</p>
      <p>Acesta a precizat că, în 2009, PSD a pierdut guvernarea şi alegerile, dar în anii următori ”a găsit resurse, prin schimbări radicale, să-şi revină”.</p>
      <p><i>”Asta sper să se întâmple în continuare şi noi cei de la Pro România dacă PSD-ul se schimbă în bine, îşi găseşte noi lideri, suntem aliaţii lor naturali”</i>, a adăugat Ponta.</p>
      <p>Întrebat dacă ar fi de acord cu o fuziune, Ponta a evitat un răspuns tranşant.</p>
      <p><i>”Acuma vorbim de fuziuni... Vorbim de faptul că suntem un partid de stânga, suntem oameni care ne cunoaştem foarte bine şi care am mai trecut o dată, în 2010-2011 printr-o situaţie la fel de dificilă”</i>, a spus Ponta.</p>
      <p>Ponta a precizat că Pro România şi PSD nu sunt la fel, criticând ”discursul peremist” al unora dintre liderii PSD.</p>
      <p>Liderul Pro România afirmă că ”nu ai cum să pierzi alegerile atât de tare dacă nu ai avut o criză economică”, el spunând că ”s-a greşit” şi că trebuie construită ”o alternativă la ceea ce e acum”.</p>
      <p>Ponta a arătat că s-a greşit ”la calitatea guvernării” şi că, ”dacă pierzi două milioane de voturi, s-a greşit cu ceva”.</p>
      <p>
        <b>Vezi aici </b>
        <b>
          <a href="https://stirileprotv.ro/stiri/alegeri-prezidentiale-2019/rezultate-bec-in-timp-real-harta-voturilor-pe-judete.html">
            <b>rezultate BEC în timp real</b>
          </a>
        </b>
        <b> și harta voturilor înregistrate de cei doi, pe județe.</b>
      </p>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
      <p>Sursa: News.ro</p>
    </article>
  </body>
</html>