<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/poraz-kosarkasa-partizana-u-podgorici-od-buducnosti/"/>
    <meta property="og:site_name" content="Krstarica"/>
    <meta property="article:published_time" content="2019-11-24T19:26:00+00:00"/>
    <meta property="og:title" content="Poraz košarkaša Partizana u Podgorici od Budućnosti"/>
    <meta property="og:description" content="PODGORICA - Košarkaši Partizana izgubili su večeras u Podgorici od ekipe Budućnosti sa 65:60 (19:12, 18:17,15:25, 14:8), u derbiju 8. kola regionalne ABA"/>
  </head>
  <body>
    <article>
      <h1>Poraz košarkaša Partizana u Podgorici od Budućnosti</h1>
      <address><time datetime="2019-11-24T19:26:00+00:00">24 Nov 2019, 19:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PODGORICA – Košarkaši Partizana izgubili su večeras u Podgorici od ekipe Budućnosti sa 65:60 (19:12, 18:17,15:25, 14:8), u derbiju 8. kola regionalne ABA lige.</p>
      <p>Domaći tim uspeo je da nadoknadi zaostatak od osam poena, a u neizvesnoj završnici meča u „Morači“ uspeo je da dođe do sedme pobede u takmičenju, u kojem je trenutni lider na tabeli.</p>
      <p>Crno-beli posle osam kola imaju skor od pet pobeda i tri poraza i drže peto mesto.</p>
      <p>Najefikasniji u ekipi Budućnosti bio je Džastin Kobs sa 14 poena i dve asistencije, a dobra podrška bili su mu Nikola Ivanović i Hasan Martin sa po 12 koševa.</p>
      <p>U poraženom sastavu istakao se kapiten Novica Veličković sa 11 poena i bio je jedini sa dvocifrenim košgeterskim učinkom.</p>
      <p>U još jednoj utakmici punoj osilacija, izabranici Andree Trinkijerija imali su bolji start, prvi su stekli veću prednost, koja je na poluvremenu bila plus osam.</p>
      <p>Treća četvrtima donela je buđenje Podgoričana, koji su brzo istopili prednost gostiji, a zahvaljući Ivanoviću, Šehoviću i Nikoliću Budućnost je u jednom trenutku i povela.</p>
      <p>Košarkaši Partizana u posednji deo ušli sa minimalnom prednošću, a odlučujuća četvrtina pripala je domaćem timu, koji je poenima Ivanovića i Kobsa osigurao trijumf u dramatičnoj završnici.</p>
      <p>Finiš meča u Morači obeležilo je i isključenje Trinkijerija, zbog druge tehničke greške, koju je dobio protestujući zbog sudijske odluke.</p>
      <p>(Tanjug)</p>
    </article>
  </body>
</html>