<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/cercasi-gestore-anche-per-il-rifugio-del-lago-della-vecchia"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T19:08:21+00:00"/>
    <meta property="og:title" content="Cercasi gestore anche per il rifugio del Lago della Vecchia"/>
    <meta property="og:description" content="Durata triennale: offerta minima 3.500 euro annui. Scadenza domande: 15 gennaio 2020"/>
  </head>
  <body>
    <article>
      <h1>Cercasi gestore anche per il rifugio del Lago della Vecchia</h1>
      <h2>Durata triennale: offerta minima 3.500 euro annui. Scadenza domande: 15 gennaio 2020</h2>
      <address>
        <time datetime="2019-11-24T19:08:21+00:00">24 Nov 2019, 19:08</time>
      </address>
      <h3>Cercasi gestore anche per il rifugio del Lago della Vecchia</h3>
      <p>Sempre l’Unione Montana Valle del Cervo la Bursch ha emesso un bando per la gestione del rifugio alpino “Lago della Vecchia” per un periodo di anni tre (2020-2022) a partire dalla stagione estiva 2020 al 31/12/2022. Il contratto avrà durata triennale eventualmente rinnovabile in base alle normative vigenti alla scadenza. E’ caratteristica essenziale che la conduzione del rifugio non si configuri nel solo rapporto economico fra le parti ma dovrà essere retta da una finalità di intenti per la valorizzazione del territorio, la qualità del servizio, il miglioramento della struttura e la publicizzazione del bene. Pertanto con la gestione del rifugio alpino si intendono perseguire obiettivi quali un buon servizio di accoglienza e ristorazione agli escursionisti impegnati in gite di una sola giornata, una struttura di appoggio agli escursionisti impegnati in trekking di più giorni, informazione e responsabilizzazione agli escursionisti in merito alle opportunità di fruizione della montagna, agli eventuali rischi connessi alle condizioni di allenamento e alle attrezzature richieste.</p>
      <p>Scadenza presentazione domande: ore 13,00 di mercoledì 15 gennaio 2020. L’offerta minima è 3.500 euro annui.</p>
      <p>Info: sito Unione Montana Valle del Cervo la Bursch</p>
      <p>http://www.vallecervo.it/portals/1307/SiscomArchivio/6/bandopubblico_disciplinaredigara_001.pdf</p>
    </article>
  </body>
</html>