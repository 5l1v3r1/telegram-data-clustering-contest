<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/paratici-al-dall-ara-per-studiare-kulusevski-ecco-il-piano-della-13189"/>
    <meta property="og:site_name" content="il BiancoNero"/>
    <meta property="article:published_time" content="2019-11-24T19:30:00+00:00"/>
    <meta property="og:title" content="Paratici al Dall'Ara per studiare Kulusevski: ecco il piano della Juve"/>
    <meta property="og:description" content="Mezza Serie A si stropiccia gli occhi quando in campo c'è Dejan Kulusevski. Anche oggi il classe 2000 del Parma ha incantato tutti in Bologna-Parma: un gol, un palo e giocate decisive. In tribuna"/>
  </head>
  <body>
    <article>
      <h1>Paratici al Dall'Ara per studiare Kulusevski: ecco il piano della Juve</h1>
      <address>
        <time datetime="2019-11-24T19:30:00+00:00">24 Nov 2019, 19:30</time>
      </address>
      <p>Mezza Serie A si stropiccia gli occhi quando in campo c'è <b>Dejan Kulusevski</b>. Anche oggi il classe 2000 del Parma ha incantato tutti in Bologna-Parma: un gol, un palo e giocate decisive. <b>In tribuna per osservarlo da vicino c'era il CFO della Juve Fabio Paratici. Il giocatore è da tempo nel mirino dei bianconeri ma stavolta si è mosso in prima persona il numero uno del mercato del club.</b></p>
      <p><b>RAPPORTI </b>- Il cartellino è di proprietà dell'Atalanta col la quale c'è già aperto il discorso Traoré (attaccante classe 2002), ma, secondo <i>Calciomercato.com,</i> la Juve non ha fretta di affondare il colpo per Kulusevski perché difficilmente il giocatore si muoverà già a gennaio. <b>Si valutano varie soluzioni, tra cui anche la possibilità di prendere il giocatore già nel mercato invernale e lasciarlo in prestito al Parma </b>dove sotto la guida di D'Aversa sta trovando grande continuità.</p>
      <p><b>L'INTER </b>- Occhio però alla concorrenza dell'Inter, che da settimane si sta muovendo per anticipare la Juventus. <b>Il giocatore non è incedibile ma servono almeno 30 milioni per portarlo via</b>. La Juve ci pensa e presto potrebbe provarci concretamente, all'orizzonte un nuovo duello con l'Inter per l'ennesimo obiettivo in comune.</p>
    </article>
  </body>
</html>