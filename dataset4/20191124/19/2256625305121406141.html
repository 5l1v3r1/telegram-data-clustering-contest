<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159358_1032.html"/>
    <meta property="og:site_name" content="Novsport"/>
    <meta property="article:published_time" content="2019-11-24T19:50:00+00:00"/>
    <meta property="og:title" content="Сампдория обърна Удинезе с ВАР"/>
    <meta property="og:description" content="Дория вече изплуваха над опасната зона"/>
  </head>
  <body>
    <article>
      <h1>Сампдория обърна Удинезе с ВАР</h1>
      <address>
        <time datetime="2019-11-24T19:50:00+00:00">24 Nov 2019, 19:50</time>
      </address>
      <p>Сампдория победи с 2:1 Удинезе в дербито в долната половина на класирането в Серия А. Генуезци постигнаха пълен обрат, след като зебрите откриха още в 29-та минута.<br/><br/>Oще в 3-ата минута Удинесе привидно откри. Илия Несторовски се извиси над всички в наказателното поле и попари вратата на домакините. След преразглеждане с ВАР обаче голът бе отменен.<br/><br/>В 12-ата минута Гастон Рамирес отвърна с греда за домакините, след центриране от фланга. Все пак в 29-ата минута Несторовски празнува, след като се оказа непокрит на границата на наказателното поле, отправи изстрел, който рикошира и влезе неспасяемо зад Аудеро за 0:1.<br/><br/>Дълбоко в добавеното време на първата част Сампдория изравни. Маноло Габиадини се засили от пряк свободен удар и прати коженото кълбо по страхотен начин в горния десен ъгъл.<br/><br/>В 75-ата минута домакините стигнаха до пълния обрат. Те получиха правото да изпълнят дузпа след преразглеждане с ВАР. С отговорността се нагърби Гастон Рамирес, който показаха хладнокръвие и прати топката неспасяемо в лявата част на вратата за крайното 2:1.</p>
    </article>
  </body>
</html>