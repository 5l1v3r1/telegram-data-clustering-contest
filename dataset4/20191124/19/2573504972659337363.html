<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230892/tiziano-ferro-vittima-di-bullismo-mi-consideravano-sfito/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T19:00:12+00:00"/>
    <meta property="og:title" content="Tiziano Ferro, vittima di bullismo: “Mi consideravano sfi**to”"/>
    <meta property="og:description" content="Tiziano Ferro racconta il bullismo subito da bambino. E risponde alle voci sulla sua partecipazione al Festival di Sanremo 2020 In uscita mondiale da venerdì 22 novembre 2019, Accetto Miracoli riporta Tiziano Ferro alla musica. Un album ambizioso, dove il cantante di Latina racconta senza filtri gli anni da bambino. Lo bullizzavano perché grasso. “Ero […]"/>
  </head>
  <body>
    <article>
      <h1>Tiziano Ferro, vittima di bullismo: “Mi consideravano sfi**to”</h1>
      <address><time datetime="2019-11-24T19:00:12+00:00">24 Nov 2019, 19:00</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Tiziano Ferro racconta il bullismo subito da bambino. E risponde alle voci sulla sua partecipazione al Festival di Sanremo 2020</h3>
      <p>In uscita mondiale da venerdì 22 novembre 2019, <b>Accetto Miracoli riporta Tiziano Ferro alla musica.</b> Un album ambizioso, dove il cantante di Latina racconta senza filtri gli anni da bambino. <b>Lo bullizzavano perché grasso.</b></p>
      <p>“<i><b>Ero considerato sfigato</b></i>” aggiunge, perché gli piaceva studiare e voleva lavorare in radio, mentre i coetanei giocavano a calcio: non gli piaceva. Durante la presentazione del disco,<b> l’artista, vociferato ospite a X Factor, spiega che fin da bambino si sentiva diverso.</b> Gli altri andavano alle feste, lui fortunatamente metteva sui dischi, aveva il mixer. Si è <b>sempre sentito enormemente inadeguato.</b></p>
      <p><b>A trarlo in salvo la musica</b>: in qualche modo gli ha consentito di sbloccare altri canali emotivi. Oggi vicino alle 40 primavere e con una carriera straordinaria <b>Tiziano Ferro</b> è più sereno rispetto al passato. Anche se ti ritrovi con un disco di platino a 26 anni, puoi sentire che la vita non si evolve.</p>
      <p>Tutti diventavano amici e avvocati, non gli bastava fare il cantante. <b>Spostava l’asticella sempre più in alto.</b> In prossimità degli “anta” giunge la consapevolezza: prima o poi gli sforzi pagano. Ogni tanto combina <b>errori</b>, ma quando quegli errori li abbracci, diventano <b>un superpotere</b> perché non esiste niente di più forte della verità.</p>
      <h3>Sanremo 2020</h3>
      <p>L’interprete di Rosso relativo ha commentato la possibile partecipazione a Sanremo 2020. Una presenza che attualmente pare assodata, infatti <b>Tiziano Ferro paragona il festival della canzone italiana a un panettone: nessuno può rifiutare.</b> Ci sarà, anche se non sa ancora bene in quale forma.</p>
      <p>La popstar italiana ha successivamente detto la sua sulla nomina di <b>Amadeus come presentatore e direttore artistico dell’edizione numero 70.</b> È convinto nascerà un bello spettacolo. Si fida parecchio del ravennate: viene dalla radio e ama la musica,<b> ricoprirà ottimamente il doppio ruolo.</b></p>
      <h3>Tiziano Ferro: l’opinione su Ultimo</h3>
      <p>Tuttavia,<b> Ferro non affiancherà Amadeus in veste di co-conduttore.</b> All’<i>Huffington Post</i> scarta l’ipotesi, non saprebbe neppure come si fa. Ci sarà, sebbene i dettagli vadano ancora definiti. <b>Allo stato attuale non ha nemmeno incontrato Amadeus.</b></p>
      <p>Sulla musica odierna, esprime un giudizio molto positivo per <b>Ultimo</b>, emerso da una piccola realtà con i propri pezzi, consacratosi artista da sold-out. Lo considera <b>la sorpresa musicale più bella di questo 2019</b>, prova tangibile che se realizzi qualcosa vicino alle persone, loro ti ripagano.</p>
    </article>
  </body>
</html>