<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_donbasi_vorog_trychi_porushyv_rezhym_tyshi_331563.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T19:20:00+00:00"/>
    <meta property="og:title" content="На Донбасі ворог тричі порушив режим &quot;тиші&quot;"/>
    <meta property="og:description" content="Впродовж поточної доби збройні формування РФ три рази порушили режим припинення вогню. Про це інформує прес-центр ООС."/>
  </head>
  <body>
    <article>
      <h1>На Донбасі ворог тричі порушив режим "тиші"</h1>
      <h2>Впродовж поточної доби збройні формування РФ три рази порушили режим припинення вогню. Про це інформує прес-центр ООС.</h2>
      <address>
        <time datetime="2019-11-24T19:20:00+00:00">24 Nov 2019, 19:20</time>
      </address>
      <p>Противник обстріляв позиції наших підрозділів із заборонених Мінськими домовленостями мінометів калібру 82 мм, станкових протитанкових гранатометів та великокаліберних кулеметів.<br/>Всі 3 обстріли по позиціях Об'єднаних сил зафіксовано в районі відповідальності оперативно-тактичного угруповання "СХІД":<br/>біля Водяного, що на Приазов'ї  – з мінометів калібру 82 мм;<br/>поблизу Тарамчука  – з великокаліберних кулеметів;<br/>неподалік Красногорівки  – зі станкових протитанкових гранатометів та великокаліберних кулеметів.<br/>Впродовж поточної доби втрат внаслідок обстрілів серед особового складу Об'єднаних сил не зафіксовано.<br/>На ділянці розведення №1 (Станиця Луганська), на КПВВ та біля мосту, працюють співробітники Червоного Хреста щодо надання допомоги населенню. ДСНС України продовжує обстеження ділянок місцевості з обох боків від дороги в районі лісосмуги та мосту.<br/>На ділянці розведення №2 піротехніками ДСНС України проведено щоденне технічне обстеження місцевості. <br/>На  ділянці розведення №3  співробітниками ДСНС України вилучено 2 вибухонебезпечних предмета.<br/>Підсумки минулої доби<br/>23 листопада збройні формування Російської Федерації 8 разів порушили режим припинення вогню. Противник обстріляв позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно.<br/>Факти ворожого вогню було зафіксовано неподалік Тарамчука, Південного, Водяного, Пісків та Верхньоторецького.<br/>Вчора, 23 листопада, втрат серед особового складу Об'єднаних сил внаслідок обстрілів не було. <br/>Минулої доби, представниками Національної поліції України та військовослужбовцями Національної гвардії України зі складу Об'єднаних сил серед цивільного населення розкрито 1 грабіж, 5 крадіжок, 1 факт незаконного обігу вогнепальної зброї та 12 фактів незаконного обігу наркотичних засобів. <br/>Через контрольні пункти в'їзду-виїзду на контрольовану Об'єднаними силами територію в'їхали 19456 осіб та 2381 транспортний засіб. У зворотному напрямку лінію зіткнення перетнули 22210 осіб та 2578 транспортних засобів.<br/>В пропуску через лінію розмежування, з різних причин, було відмовлено 32 особам.<br/>Військово-цивільні адміністрації та правоохоронні органи в районі проведення операції працюють у режимі "Жовтий", який введено 28 жовтня 2019 року. <br/>Підрозділи Об’єднаних сил дотримуються умов припинення вогню та перебувають напоготові до будь-яких підступних та провокаційних дій противника.</p>
    </article>
  </body>
</html>