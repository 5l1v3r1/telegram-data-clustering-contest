<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-xiaomi-5g-csucsmobil-gyar.html"/>
    <meta property="og:site_name" content="Origo"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="Külön gyárat épít az 5G-s csúcsmobilokhoz a Xiaomi"/>
    <meta property="og:description" content="Az 5G-s csúcsmobilok fejlesztése és gyártása történik majd a Xiaomi legújabb létesítményében."/>
  </head>
  <body>
    <article>
      <h1>Külön gyárat épít az 5G-s csúcsmobilokhoz a Xiaomi</h1>
      <address><time datetime="2019-11-24T19:40:00+00:00">24 Nov 2019, 19:40</time> by <a rel="author">Origo</a></address>
      <p>
        <b>Az 5G-s csúcsmobilok fejlesztése és gyártása történik majd a Xiaomi legújabb létesítményében.</b>
      </p>
      <p>A World 5G Conference Kínában zajlott le, és ennek alkalmából a Xiaomi ügyvezetője, Lei Jun is <a href="https://news.mydrivers.com/1/658/658348.htm">elárult </a>pár érdekességet. A keynote során például azt, hogy épül a cég saját 5G-s gyára, és a munkálatok vége felé tartanak.</p>
      <figure>
        <img src="https://cdn.nwmgroups.hu/s/img/i/1911/2019112365.jpg?w=644&amp;h=362"/>
        <figcaption>
          <cite>Forrás:Pandaily</cite>
        </figcaption>
      </figure>
      <p>Ebben a létesítményben fejlesztik és gyártják majd az 5G-s csúcsmobilokat. A gyár már decemberben elkészül a várakozások alapján. Itt kizárólag a csúcskészülékekkel foglalkoznak majd, nagy méretű, automatizált gyártósorok segítenek fokozni a hatékonyságot, illetve felhős szolgáltatásokat és 5G-s laborokat is bevetnek.</p>
      <p>A 187 000 négyzetméteren elterülő gyár elvileg percenként 60 mobilt tud majd termelni, vagyis több mint 60 százalékkal többet, mint egy átlag gyár. Az első fázisban 1 millió készüléket gyártanak majd, ugyanakkor a legnagyobb pozitívum az lesz, hogy minden eddiginél gyorsabban dobhatnak majd piacra új eszközöket.</p>
    </article>
  </body>
</html>