<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/evlat-katili-emekli-baskomiserden-sok-ifade-1286839-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T19:51:00+00:00"/>
    <meta property="og:title" content="Evlat katili emekli başkomiserden şok ifade"/>
    <meta property="og:description" content="FATİH’te, emekli başkomiser, kızını tabancayla başından vurarak öldürdü. Olayın ardından 155 polis imdatı arayan başkomiser, olay yerine gelen polise teslim oldu."/>
  </head>
  <body>
    <article>
      <h1>Evlat katili emekli başkomiserden şok ifade</h1>
      <h2>FATİH’te, emekli başkomiser, kızını tabancayla başından vurarak öldürdü. Olayın ardından 155 polis imdatı arayan başkomiser, olay yerine gelen polise teslim oldu.</h2>
      <address>
        <time datetime="2019-11-24T19:51:00+00:00">24 Nov 2019, 19:51</time>
      </address>
      <p>Olay, Zeyrek Mahallesi Dülgeroğlu Sokak 20/2 numarada 10.45 sıralarında meydana geldi. İddiaya göre, kızıyla birlikte yaşayan emekli başkomiser Kemal A., henüz belirlenemeyen bir nedenle, çekyatta uyuyan kızı Nihal’i başından tabancayla vurdu. Daha sonra sokağa çıkan emekli başkomiser, 155 polis imdatı arayarak kendini ihbar etti.</p>
      <p>İhbarın ardından olay yerine <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ve polis ekipleri sevk edildi. Babası tarafından sol şakağından vurulan Nihal A.(40) ağır yaralı olarak ambulansla Samatya’daki <a href="http://www.gazetevatan.com/arama/?Keyword=%C4%B0stanbul">İstanbul</a><a href="http://www.gazetevatan.com/arama/?Keyword=e%C4%9Fitim"> Eğitim</a> ve Araştırma Hastanesi’ne kaldırıldı. Nihal A., burada yapılan tüm müdahalelere rağmen hayatını kaybetti.</p>
      <p>Emekli başkomiser Kemal A., olay yerine gelen polis ekibine olayda kullandığı tabancayla birlikte teslim oldu.</p>
      <p>Kızı Nihal A.'yı öldüren emekli başkomiser baba Kemal A.'nın emniyetteki ifadesine ulaşıldı. Baba Kemal A.'nın ifadesinde savunma olarak "Kurtulsun diye yaptım" dediği öğrenildi. Evlat katili babanın emniyetteki işlemleri sürüyor.</p>
      <p>Babası tarafından uyurken öldürülen Nihal A.’nın 10 yaşından bu psikolojik tedavi gördüğü, yaklaşık bir ay önce de Bakırköy Ruh ve Sinir Hastalıkları Hastanesi’ne yattığı öğrenildi.</p>
    </article>
  </body>
</html>