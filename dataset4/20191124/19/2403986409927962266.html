<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/dityache_yevrobachennya_2019_ukrayina_sofiya_ivanko_video_vistupu_online_n1238122"/>
    <meta property="og:site_name" content="24 Канал"/>
    <meta property="article:published_time" content="2019-11-24T19:44:00+00:00"/>
    <meta property="og:title" content="Дитяче Євробачення 2019: як виступила учасниця від України Софія Іванько"/>
    <meta property="og:description" content="24 листопада у місті Глівіце, що у Польщі, відбувся фінал Дитячого пісенного конкурсу Євробачення 2019. Перемогу здобула Вікі Габор з Польщі, тому держава вже вдруге в історії стане країною-господаркою пісенного конкурсу. Конкуренцію їй склали 19 конкурсантів, серед яких – українка Софія Іванько."/>
  </head>
  <body>
    <article>
      <h1>Дитяче Євробачення 2019: як виступила учасниця від України Софія Іванько</h1>
      <address><time datetime="2019-11-24T19:44:00+00:00">24 Nov 2019, 19:44</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>24 листопада у місті Глівіце, що у Польщі, відбувся фінал Дитячого пісенного конкурсу Євробачення 2019. Перемогу здобула Вікі Габор з Польщі, тому держава вже вдруге в історії стане країною-господаркою пісенного конкурсу. Конкуренцію їй склали 19 конкурсантів, серед яких – українка Софія Іванько.</b>
      </p>
      <p>Свою пісенну творчість дівчинка починала розвивати від 4 років, а професійно музикою зайнялася у 10 років. Софія сама пише собі пісні та виконує у дуеті зі старшим братом, який акомпанує їй на гітарі.</p>
      <blockquote>Читайте також: <a href="https://24tv.ua/lifestyle/dityache_yevrobachennya_2019_peremozhets_24_11_2019_hto_peremig_n1238053">Дитяче Євробачення 2019: переможницею конкурсу стала Вікі Габор з Польщі</a></blockquote>
      <p>Пісня The Spirit of Music, яку дівчина виконувала на пісенному конкурсі розповідає про могутню силу музики, яка є ключем да внутрішнього щастя.</p>
      <p>У фіналі Софія Іванько вийшла у стильному рожевому костюмі з блискучою баскою. 13-річна вокалістка чуттєво виконала конкурсний трек, а в кульмінаційний момент виступу на сцені утворилась вогняна квітка, яка перейшла у рознобарвний малюнок. Такий ефектний номер нагадував тріумфальний перформанс Джамали. </p>
      <p>За результатами голосування експертів та глядачів, Софія Іванько отримала 59 балів та посіла <b>15 місце</b> у турнірній таблиці. </p>
      <p>
        <b>Виступ Софії Іванько на Дитячому Євробаченні: дивіться відео</b>
      </p>
      <figure>
        <iframe src="https://www.youtube.com/embed/JUo6pKdSRtM" width="560" height="315" data-service="Youtube" scrolling="no"/>
      </figure>
      <blockquote>Читайте також: <a href="https://24tv.ua/lifestyle/dityache_yevrobachennya_2019_sofiya_ivanko_prezentuvala_klip_do_konkursnoyi_pisni_n1216625">Софія Іванько представить Україну на Дитячому Євробаченні 2019: кліп і текст конкурсної пісні</a></blockquote>
      <p>Відомо, що Софія Іванько навчалася в музичній школі по класу фортепіано та естрадного співу, а також у творчій студії Заслуженого діяча естрадного мистецтва України Михайла Толмачова. У цьому ж році Софія брала участь у вокальному талант-шоу "Голос. Діти-5" на телеканалі 1+1, де потрапила у команду Джамали. Однак під час вокальних боїв програла Варі Кошовій, яка дійшла до фіналу проєкту.</p>
    </article>
  </body>
</html>