<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/alegeri-prezidentiale-2019-peste-85-milioane-de-romani-au-mers-la-vot-pana-la-ora-19-in-diaspora-prezenta-record-153017.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T19:15:00+00:00"/>
    <meta property="og:title" content="Alegeri prezidenţiale 2019: Peste 8,5 milioane de români au mers la vot, până la ora 19. În diaspora, prezenţă record"/>
    <meta property="og:description" content="Până duminică la ora 19, peste 8,5 milioane de români, însemnând 47% dintre cetăţenii cu drept de vot, au mers la urne, la al doilea tur al alegerilor prezidenţiale. Prezenţa este semnificativ mai mică decât în 2014, la aceeaşi oră. În schimb, acum s-a înregistrat o prezenţă record în străinătate, unde au votat peste 855.000 de oameni."/>
  </head>
  <body>
    <article>
      <h1>Alegeri prezidenţiale 2019: Peste 8,5 milioane de români au mers la vot, până la ora 19. În diaspora, prezenţă record</h1>
      <address><time datetime="2019-11-24T19:15:00+00:00">24 Nov 2019, 19:15</time> by <a rel="author" href="https://www.ebihoreanul.ro/contact/Adriana%20Totorean#redactia_form" target="_blank">Adriana Totorean</a></address>
      <figure>
        <img src="https://cdn.ebihoreanul.ro/static/gallery_big/vot-prezidentiale-2019_06-2411.JPG"/>
      </figure>
      <p>Până duminică la ora 19, peste 8,5 milioane de români, însemnând 47% dintre cetăţenii cu drept de vot, au mers la urne, la al doilea tur al alegerilor prezidenţiale.</p>
      <p>Judeţele cu cea mai mare participare sunt Ilfov (63%), Cluj (57%), Sibiu (55%). Cea mai mică prezenţă la vot este raportată în judeţele Harghita (21%), Covasna (24%)  şi Satu Mare (35%). Bihorul se află pe la jumătatea clasamentului naţional, cu o prezenţă de 46%.</p>
      <p>Prezenţa la urne este semnificativ mai mică decât la turul doi al alegerilor prezidenţiale din 2014, când, la aceeaşi oră, trecuseră pe la secţiile de votare 58% dintre români.</p>
      <p>În schimb, acum s-a înregistrat o prezenţă record în străinătate, unde au votat peste 855.000 de oameni.</p>
    </article>
  </body>
</html>