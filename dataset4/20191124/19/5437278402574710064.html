<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/gedeputeerde-over-geitenstop-wij-zijn-goede-democraten"/>
    <meta property="og:site_name" content="1limburg"/>
    <meta property="article:published_time" content="2019-11-24T19:18:39+00:00"/>
    <meta property="og:title" content="Gedeputeerde over geitenstop: 'Wij zijn goede democraten'"/>
    <meta property="og:description" content="Het provinciebestuur had liever gezien dat de definitieve regeling van de geitenstop wat ruimer zou zijn geweest."/>
  </head>
  <body>
    <article>
      <h1>Gedeputeerde over geitenstop: 'Wij zijn goede democraten'</h1>
      <h2>Het provinciebestuur had liever gezien dat de definitieve regeling van de geitenstop wat ruimer zou zijn geweest.</h2>
      <address><time datetime="2019-11-24T19:18:39+00:00">24 Nov 2019, 19:18</time> by <a rel="author">Jean van Hoof</a></address>
      <p>"Nu kan niks. Maar wij zijn allemaal goede democraten", aldus CDA-gedeputeerde Hubert Mackus over het besluit van het Limburgs Parlement.</p>
      <p><b>Lees ook:</b> <a href="https://www.1limburg.nl/geitenstop-met-vertraging-definitief">Geitenstop met vertraging definitief</a></p>
      <p><b>Overgangsregeling</b><br/>Het provinciebestuur had een opzet voorgesteld waarbij geitenhouderijen onder zeer strikte voorwaarden toch hadden kunnen uitbreiden. Ook wilde het een ruimere overgangsregeling voor alle ingediende aanvragen en afgegeven (ontwerp)vergunningen. Maar met 23 tegen 21 stemmen zette een meerderheid van het Limburgs Parlement een streep door die voorstellen door twee amendementen van de Partij voor de Dieren (PvdD) daarover aan te nemen.</p>
      <p><b>Vooral uitbreidingen<br/></b>Op basis van het voorgestelde overgangsrecht van het provinciebestuur, zouden negen geitenhouderijen voor een vergunning in aanmerking zijn gekomen. In verreweg de meeste gevallen ging het om uitbreidingen. Na het aangenomen amendement van de PvdD zou het nog om zo'n zes vergunningen gaan.</p>
      <p><b>Geen claims<br/></b>Het is nu aan de aanvragers van een vergunning te kijken naar de juridische consequenties samen met de betrokken gemeenten. Want die gaan daar uiteindelijk over, aldus Mackus. De gedeputeerde waarschuwt gemeenten wel dat ze in dit opzicht niks van de provincie hoeven te verwachten. "Een claim voor planschade bij de provincie, sturen we linea recta terug", zo zegt Mackus.</p>
    </article>
  </body>
</html>