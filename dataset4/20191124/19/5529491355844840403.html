<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/lecce-cagliari-maltempo-impianto-illuminazione-3121068/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T19:15:28+00:00"/>
    <meta property="og:title" content="Lecce-Cagliari, maltempo e corrente saltata: partita a rischio rinvio"/>
    <meta property="og:description" content="LECCE – Lecce-Cagliari, posticipo della tredicesima giornata del campionato italiano di calcio di Serie A, è a forte rischio rinvio a causa del maltempo. A pochi minuti dall’inizio della gara, la palla non rimbalza e da regolamento in questi casi la partita va rinviata. Poco fa, è anche saltato l’impianto di illuminazione dello stadio di Lecce ma per fortuna il guasto è già stato riparato.  Si tratta di una gara molto importante per entrambe le squadre. Il Lecce ha bisogno di conquistare punti salvezza, mentre il Cagliari deve rispondere alla vittoria della Roma per portarsi nuovamente in zona Champions. In questo momento, il Lecce è 17esimo a più uno sul Genoa, a più due sulla Spal e a più tre sul Brescia ultimo in classifica. Champions League, la Uefa si mette in proprio? Partite in streaming, addio diritti alle pay-tvFiorentina. Federico Chiesa ormai è un caso. Montella non lo fa giocare: “Faccia quello che vuole” Il Cagliari è quinto in classifica, a più due sull’Atalanta e a più quattro sul Napoli. I sardi…"/>
  </head>
  <body>
    <article>
      <h1>Lecce-Cagliari, maltempo e corrente saltata: partita a rischio rinvio</h1>
      <address>
        <time datetime="2019-11-24T19:15:28+00:00">24 Nov 2019, 19:15</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/lecce-cagliari-.jpg"/>
        <figcaption>Lecce Cagliari, la palla non rimbalza, il campo è impraticabile (fermo immagine Sky Sport)</figcaption>
      </figure>
      <p>LECCE – Lecce-<a href="https://www.blitzquotidiano.it/sport/cagliari-sport/cagliari-lecce-3-2-matri-657280/">Cagliari</a>, posticipo della tredicesima giornata del campionato italiano di calcio di Serie A, è a forte rischio rinvio a causa del maltempo. A pochi minuti dall’inizio della gara, la palla non rimbalza e da regolamento in questi casi la partita va rinviata. Poco fa, è anche saltato l’impianto di illuminazione dello stadio di Lecce ma per fortuna il guasto è già stato riparato. </p>
      <p>Si tratta di una gara molto importante per entrambe le squadre. Il Lecce ha bisogno di conquistare punti salvezza, mentre il Cagliari deve rispondere alla vittoria della Roma per portarsi nuovamente in zona Champions. In questo momento, il Lecce è 17esimo a più uno sul Genoa, a più due sulla Spal e a più tre sul Brescia ultimo in classifica. </p>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/wp/wp-content/uploads/2019/11/champions-league_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/champions-league-uefa-streming-3121324/">Champions League, la Uefa si mette in proprio? Partite in streaming, addio diritti alle pay-tv</a>
      </h3>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <p>Il Cagliari è quinto in classifica, a più due sull’Atalanta e a più quattro sul Napoli. I sardi sono a meno uno dalla Roma e a meno tre dalla Lazio. In caso di vittoria, il Cagliari scavalcherebbe di nuovo la Roma ed aggancerebbe la Lazio al terzo posto in classifica, in piena zona Champions League. I sardi stanno disputando un campionato straordinario grazie alle grandi prestazioni di Radja Nainggolan, Giovanni Simeone e Marko Rog. </p>
    </article>
  </body>
</html>