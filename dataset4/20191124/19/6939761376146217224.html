<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://footballtransfer.com.ua/ua/news-90967.html"/>
    <meta property="og:site_name" content="Футбольні трансфери"/>
    <meta property="article:published_time" content="2019-11-24T19:00:00+00:00"/>
    <meta property="og:title" content="Суркіс: За фінансами &quot;Динамо&quot; поступається &quot;Шахтарю&quot;"/>
    <meta property="og:description" content="Президент &quot;Динамо&quot; Ігор Суркіс порівняв бюджет київського клубу з іншими. Повідомляють Футбольні трансфери"/>
  </head>
  <body>
    <article>
      <h1>Суркіс: За фінансами "Динамо" поступається "Шахтарю"</h1>
      <address><time datetime="2019-11-24T19:00:00+00:00">24 Nov 2019, 19:00</time> by <a rel="author">dmytrokorotayev</a></address>
      <figure>
        <img src="http://footballtransfer.com.ua/uploads/images/aaa/4971_igo.jpg"/>
      </figure>
      <p>Президент "<a href="http://footballtransfer.com.ua/club/Dynamo+Kiew/2">Динамо</a>" Ігор Суркіс порівняв бюджет київського клубу з іншими. Повідомляють <a href="http://footballtransfer.com.ua/">Футбольні трансфери</a></p>
      <p>"У професійному футболі є цікава фраза щодо цього: "Можна і при наявності серйозних грошей не зробити сильну команду, а ось без грошей її точно не створити".</p>
      <p>В нашому клубі ситуація досить стабільна, але за фінансовими можливостями ми поступаємося тому ж “Шахтарю”. Усе пізнається в порівнянні, і якщо порівняти бюджети "<a href="http://footballtransfer.com.ua/club/Dynamo+Kiew/2">Динамо</a>" і "Шахтаря" з іншими клубами, то це несумірні величини.</p>
      <p>У будь-якому разі власнику "Зорі" Євгену Геллеру, власнику "Олександрії" Сергію Кузьменку можна лише подякувати за те, що вони вкладають гроші у футбол. За те, що втримують клуби на певному рівні, за те, що відстоюють честь України в єврокубках. За те, що б'ються з “Динамо” і “Шахтарем”, намагаючись скласти їм конкуренцію.</p>
      <p>І якби власники інших клубів підтяглися б до цього рівня, підтягнули б бюджети і розвивали команди, то в нас був би сильніший чемпіонат. Усе йде від власників і керівників клубів, це їхня філософія і їхнє бажання розвивати своїх "дитят".</p>
      <p>Насамперед треба любити не місце в турнірній таблиці, не ситуативні успіхи, а любити сам футбол. Ось тоді буде розвиток, буде конкуренція і рух уперед. Але ще раз підкреслю: важлива стабільність у країні й в економіці. Поліпшення економічної ситуації в Україні є найважливішим фактором для розвитку професійного футболу", - заявив Суркіс.</p>
      <p>Сайт <a href="http://footballtransfer.com.ua/">Footballtransfer</a>, оперативні новини про <a href="http://footballtransfer.com.ua/">футбольні трансфери</a>!</p>
      <footer>Джерело: <a href="http://fcdynamo.kiev.ua/">fcdynamo.kiev.ua</a></footer>
    </article>
  </body>
</html>