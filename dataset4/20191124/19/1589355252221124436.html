<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html"/>
    <meta property="og:site_name" content="TREND.sk"/>
    <meta property="article:published_time" content="2019-11-24T19:00:00+00:00"/>
    <meta property="og:title" content="Koľko stoja najdrahšie Airpody? Ošúchané tenisky v aukcii a úspech mladého Slováka"/>
    <meta property="og:description" content="Čo nás tento týždeň zaujalo, potešilo a rozosmialo"/>
  </head>
  <body>
    <article>
      <h1>Koľko stoja najdrahšie Airpody? Ošúchané tenisky v aukcii a úspech mladého Slováka</h1>
      <address><time datetime="2019-11-24T19:00:00+00:00">24 Nov 2019, 19:00</time> by <a rel="author">Vladimíra Púpavová</a></address>
      <p>
        <b><b>6+1 dôvodov na úsmev |</b> Cez týždeň máte problémov a starostí akurát tak dosť. Preto vám cez víkend prinášame sedem správ, ktoré nás zaujali, potešili a rozosmiali, skrátka a jasne, pohladili na duši a vyčarovali úsmev na tvári. Veríme, že aj vám.</b>
      </p>
      <h3>Tenisky z waflovača za 350-tisíc libier</h3>
      <p>Aj keď to znie neuveriteľne, tento pár tenisiek patrí k jedným z najžiadanejších topánok na svete. Kolekcia s názvom Waffle Racing Flats známejšia ako Moon Shoes vznikla v roku 1972. Táto obuv je výnimočná tým, že je kompletne ručne šitá a navrhnutá spoluzakladateľom značky Nike a známym oregonským trénerom Billom Bowermanom.</p>
      <p>B. Bowerman vytvoril podrážku tenisiek tak, že nalial gumu do formy walfovača, aby tak vytvoril inovatívny vzor, ktorý mal zrýchliť beh. Bol určený pre amerických olympijských bežcov a celkovo B. Bowerman vytvoril len 12 kusov.</p>
      <figure>
        <img src="https://static.etrend.sk/uploads/tx_media/2019/11/24/article_detail_image_750_box/moon-shoes-od-nike.jpeg"/>
        <figcaption>Moon Shoes od Nike<cite>Zdroj: Goldin</cite></figcaption>
      </figure>
      <p>Tenisky za sebou zanechávali stopy, ktoré pripomínali prvé kroky na mesiaci, preto si mnohí dlho značku Nike pamätali ako tú, čo vyrába Moon Shoes. Dnes už vieme, že značka sa etablovala po celom svete a podrážky so vzorom sú súčasť takmer každej obuvi.</p>
      <figure>
        <img src="https://static.etrend.sk/uploads/tx_media/2019/11/24/article_detail_image_750_box/moon-shoes-od-nike-2.jpeg"/>
        <figcaption>Moon Shoes od Nike<cite>Zdroj: goldin</cite></figcaption>
      </figure>
      <p>Tí, ktorí sa zbieraniu obuvi venujú, tak práve túto kolekciu považujú za zlomovú. Dodnes sa nevie, koľko prvotín B. Bowermana sa zachovalo.</p>
      <related>
        <a href="https://www.etrend.sk/relax/bzuciace-billboardy-koniec-kozuchov-a.html"/>
        <a href="https://www.etrend.sk/ekonomika/vallove-ovce-robot-na-mesiaci-a-uspech-slovenskej-vedy.html"/>
      </related>
      <p>Nedávno sa jeden takýto zachovaný pár vydražil v aukčnej sieni Sotheby za 350-tisíc libier. O dva týždne ide do dražby aukčnej siene Goldin aj ďalší pár. Vyvolávacia cena je 100-tisíc dolárov a pravdepodobne všetci odborníci na módu budú sledovať, či sa vydražia za viac ako naposledy.</p>
      <p>Pokračovanie článku - stránka 1 z 3<br/>Pokračovanie článku na ďalšej stránke</p>
      <p><a href="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html?split=all">Celý článok</a> <a href="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html?split=1">1</a> <a href="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html?split=2">2</a> <a href="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html?split=3">3</a></p>
      <p>
        <a href="https://www.etrend.sk/relax/kolko-stoja-najdrahsie-airpody-znicene-tenisky-v-aukcii-a-uspech-mladeho-slovaka.html?split=2">Ďalej</a>
      </p>
    </article>
  </body>
</html>