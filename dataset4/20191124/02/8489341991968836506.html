<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806918/%D9%81%D8%B1%D9%88%D8%B4-%D8%B5%D9%86%D8%AF%D9%84%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%A7%D8%B1%D8%AA%D8%A8%D8%A7%D8%B7%DB%8C-%D8%A8%D9%87-%D8%B3%D8%A7%D8%B2%D9%85%D8%A7%D9%86-%D8%B3%D9%86%D8%AC%D8%B4-%D9%86%D8%AF%D8%A7%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T02:41:00+00:00"/>
    <meta property="og:title" content="واکنش خدایی به پدیده صندلی فروشی؛ فروش صندلی در دانشگاه‌های علوم پزشکی ارتباطی به سازمان سنجش ندارد"/>
    <meta property="og:description" content="رییس سازمان سنجش آموزش کشور گفت: فروش صندلی در دانشگاه‌های علوم پزشکی ارتباطی به معرفی شدگان از طریق سازمان سنجش ندارد."/>
  </head>
  <body>
    <article>
      <h1>واکنش خدایی به پدیده صندلی فروشی؛ فروش صندلی در دانشگاه‌های علوم پزشکی ارتباطی به سازمان سنجش ندارد</h1>
      <h2>رییس سازمان سنجش آموزش کشور گفت: فروش صندلی در دانشگاه‌های علوم پزشکی ارتباطی به معرفی شدگان از طریق سازمان سنجش ندارد.</h2>
      <address>
        <time datetime="2019-11-24T02:41:00+00:00">24 Nov 2019, 02:41</time>
      </address>
      <p>به گزارش گروه دانشگاه <a href="https://snn.ir/">خبرگزاری دانشجو</a>، ابراهیم خدایی با تاکید بر این‌که فروش صندلی در دانشگاه‌های علوم پزشکی ارتباطی به معرفی‌ شدگان از طریق سازمان سنجش آموزش کشور ندارد، اظهار کرد: هر سال اسامی پذیرفته‌شدگان رشته‌های علوم پزشکی که از طریق کنکور سراسری وارد دانشگاه‌ها می‌شوند از سوی سازمان سنجش آموزش کشور به وزارت بهداشت اعلام می‌شود، بنابراین مشکلی در این زمینه وجود ندارد.</p>
      <p>وی در ادامه تصریح کرد: فروش صندلی در دانشگاه‌های علوم پزشکی در مورد افرادی صدق می‌کند که خارج از سیستم سازمان سنجش آموزش کشور یعنی از روش انتقال دانشجویان داخل به خارج صورت می‌گیرد، چرا که معرفی‌شدگان سازمان سنجش در یک آزمون سراسری و براساس نمره کسب شده وارد دانشگاه‌ها می شوند. بنابراین این موضوع ارتباطی به معرفی شدگان این سازمان ندارد.</p>
      <p>خدایی خاطر نشان کرد: دانشگاه‌های علوم پزشکی و وزارت بهداشت، درمان و آموزش پزشکی باید لیست اسامی دانشجویان موجود را با لیست معرفی شدگان سازمان سنجش آموزش کشور مطابقت دهند تا اگر مقایرتی وجود داشته باشد متناسب با آن برخورد شود و این یکی از وظایف وزارت بهداشت است که بخواهد لیست‌ها را مطابقت دهد.</p>
      <p>رییس سازمان سنجش آموزش کشور ادامه داد: اظهارنظر وزارت بهداشت، درمان و آموزش پزشکی فروش صندلی قابل تامل است. بحث فروش صندلی در دانشگاه‌های علوم پزشکی هیچ ارتباطی به پذیرفته‌شدگان رشته‌های علوم پزشکی که از طریق سازمان سنجش معرفی می‌شود ندارد و تاکید می کنم این مباحث خارج از سازمان سنجش اتفاق افتاده است.</p>
    </article>
  </body>
</html>