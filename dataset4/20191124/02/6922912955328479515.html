<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/volivia-egri8ike-apo-to-kogreso-o-nomos-gia-tis-nes-ekloges"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T02:43:00+00:00"/>
    <meta property="og:title" content="Βολιβία: Εγκρίθηκε από το Κογκρέσο ο νόμος για τις νέες εκλογές"/>
    <meta property="og:description" content="Αμφότερα τα σώματα του Κογκρέσου της Βολιβίας ενέκριναν το Σάββατο τον νόμο για την ακύρωση των εκλογών της 20ης Οκτωβρίου, με το αμφισβητούμενο αποτέλεσμα και δρομολόγησαν τις εξελίξεις για μία νέα εκλογική αναμέτρηση χωρίς τη συμμετοχή του πρώην προέδρου Έβο Μοράλες. Η εξέλιξη αυτή δίνει μία διέξοδο στην πολιτική κρίση."/>
  </head>
  <body>
    <article>
      <h1>Βολιβία: Εγκρίθηκε από το Κογκρέσο ο νόμος για τις νέες εκλογές</h1>
      <address>
        <time datetime="2019-11-24T02:43:00+00:00">24 Nov 2019, 02:43</time>
      </address>
      <p>Αμφότερα τα σώματα του Κογκρέσου της Βολιβίας ενέκριναν το Σάββατο τον νόμο για την ακύρωση των εκλογών της 20ης Οκτωβρίου, με το αμφισβητούμενο αποτέλεσμα και δρομολόγησαν τις εξελίξεις για μία νέα εκλογική αναμέτρηση χωρίς τη συμμετοχή του πρώην προέδρου Έβο Μοράλες. Η εξέλιξη αυτή δίνει μία διέξοδο στην πολιτική κρίση.</p>
      <p>Η μεταβατική πρόεδρος Τζανίν Άνιες, πρώην γερουσιαστής και αντίπαλος του Μοράλες, έχει δηλώσει πως προτίθεται να υπογράψει τον νόμο ώστε να τεθεί σε εφαρμογή, δεν έχει όμως αποσαφηνίσει πότε θα το πράξει.</p>
      <p>Η έγκριση του νόμου επιτεύχθηκε μετά τον τερματισμό των κινητοποιήσεων κατά της προσωρινής κυβέρνησης, με στόχο τον διάλογο, έπειτα από εβδομάδες συγκρούσεων με τις δυνάμεις ασφαλείας, που στοίχισαν τη ζωή σε περισσότερους από 30 ανθρώπους.</p>
    </article>
  </body>
</html>