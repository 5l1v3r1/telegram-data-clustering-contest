<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7147445/%DA%86%D8%B1%D8%A7-%D8%AF%DA%86%D8%A7%D8%B1-%D9%86%D9%81%D8%AE-%D9%85%DB%8C-%D8%B4%D9%88%DB%8C%D9%85-%D8%B1%D8%A7%D9%87-%D9%87%D8%A7%DB%8C-%D8%AF%D8%B1%D9%85%D8%A7%D9%86"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-24T02:12:00+00:00"/>
    <meta property="og:title" content="چرا دچار نفخ می شویم + راه های درمان"/>
    <meta property="og:description" content="بسیاری از ما نفخ شکم را تجربه کرده ایم. عارضه ای که اصلا خوشایند نیست. چرا دچار نفخ شکم می شویم و راه علاج آن چیست؟ در ادامه پاسخ هایی برای این موارد ارائه می شود."/>
  </head>
  <body>
    <article>
      <h1>چرا دچار نفخ می شویم + راه های درمان</h1>
      <address>
        <time datetime="2019-11-24T02:12:00+00:00">24 Nov 2019, 02:12</time>
      </address>
      <h3>بسیاری از ما نفخ شکم را تجربه کرده ایم. عارضه ای که اصلا خوشایند نیست. چرا دچار نفخ شکم می شویم و راه علاج آن چیست؟ در ادامه پاسخ هایی برای این موارد ارائه می شود.</h3>
      <p>به گزارش<b> <a href="https://www.yjc.ir/fa/netsearching">گروه وبگردی باشگاه خبرنگاران جوان</a></b>، معمولا پنج دلیل شایع باعث تورم و بزرگ شدن <b>شکم</b> می‌شود که با آگاهی از آنها می‌توان تا حد زیادی این مشکل را برطرف کرد.</p>
      <p>بسیاری از ما نفخ شکم را تجربه کرده ایم. عارضه ای که اصلا خوشایند نیست. چرا دچار نفخ شکم می شویم و راه علاج آن چیست؟ در ادامه پاسخ هایی برای این موارد ارائه می شود.</p>
      <p><b>نفخ شکم:</b>گاهی اوقات ممکن است اندازه درد کمر در برخی افراد بدون اضافه وزن افزایش پیدا کند و شکم متورم شود که این حالت می‌تواند دلایل مختلفی داشته باشد.</p>
      <p>معمولا پنج دلیل شایع باعث تورم و بزرگ شدن شکم می‌شود که با آگاهی از آنها می‌توان تا حد زیادی این مشکل را برطرف کرد.</p>
      <p>
        <b>به گزارش روزنامه دیلی میدرو، شایع‌ترین عوامل ایجاد تورم و نفخ شکم عبارتند از:</b>
      </p>
      <p><b>– </b><b>سندرم روده تحریک‌پذیر یا</b><b> IBS</b><br/>ابتلا به این عارضه می‌تواند مدت طولانی موجب ایجاد نفخ و تورم شکمی شود که درعین حال با علائمی چون درد، یبوست یا اسهال همراه است.</p>
      <p>پیتر وورول، استاد طب و گاستروانترولوژی در دانشگاه منچستر در این باره خاطرنشان کرد:<br/>ما تصور می‌کنیم که در مبتلایان به این سندرم، روده‌ها از حساسیت بالاتری برخوردارهستند و بنابراین فرآیندهای عادی روده موجب بروز این علائم می‌شوند. نفخ و تورم شکم یکی از ناخوشایندترین و مختل‌‌ کننده‌ترین عوارض سندرم روده تحریک‌پذیر است.</p>
      <p>این سندرم درمان ندارد اما می‌توان علائم آن را کنترل کرد. به این ترتیب کاهش مصرف فیبرغلات می‌تواند ۳۰ تا ۴۰ درصد علائم این سندرم را در مبتلایان کاهش دهد.</p>
      <p>مصرف فرآورده‌های پروبیوتیک نیز به کاهش علائم سندرم روده تحریک‌پذیر کمک می‌کند.<br/>در برخی موارد شدیدتر می‌توانید با مراجعه به پزشک عمومی و دریافت داروهای خاص علائم بیماری را کاهش دهید.</p>
      <p><b>– </b><b>نفخ شکم</b><br/>در برخی موارد تجمع باد در روده‌ها باعث تورم و بزرگی شکم می‌شود که در این وضعیتمعمولا علائم دیگری دیده نمی‌شود. اکثر ما گاهی اوقات دچار نفخ و تجمع باد در روده‌ها می‌شویم که ۱۵ بار در روز بروز این حالت کاملا طبیعی است اما در برخی افراد این وضعیت ادامه پیدا می‌کند و به دلیل طولانی شدن، آزاردهنده می‌شود و احساس ناراحتی زیاد ایجاد می‌کند.</p>
      <p>در این شرایط می‌توانید با چند تکنیک ساده تا حد زیادی از این مشکل خلاصی یابید.<br/>برای مثال توصیه می‌شود مصرف غذاهایی را که حاوی مقادیر زیادی از کربوهیدرات‌های هضم‌نشدنی هستند، کاهش دهید.</p>
      <p>حبوبات، کلم بروکلی، کلم پیچ و سیب از این گروه هستند.<br/>این مواد غذایی خیلی به کندی هضم می‌شوند و می‌توانند مقادیر اندکی گاز سولفور در حین عبور از روده آزاد کنند.</p>
      <p>همچنین تاکید می‌شود که برای کاهش نفخ شکم غذا را به آرامی بخورید و خوب بجوید.<br/>اگر غذا خوب جویده نشود بخش اعظمی از تجزیه آن در روده‌ها صورت می‌گیرد و گاز زیاد تولید می‌کند.</p>
      <p><b>– </b><b>بیماری سلیاک</b><br/>این بیماری می‌تواند باعث احساس خستگی دائمی، کاهش وزن بی‌دلیل و ابتلا به دردها ونفخ شکم شود.</p>
      <p>بیماری سلیاک ناشی از واکنش شدید به گلوتن است.</p>
      <p>گلوتن در گندم، چاودار و جو و تمام مواد غذایی حاوی این غلات موجود است.<br/>در مبتلایان به این بیماری بدن در مقابل ورود گلوتن یک واکنش خودکار ایمنی از خود نشان می‌دهد و با این ماده به عنوان بیگانه‌ای برخورد می‌کند که باید به آن حمله کند. این امر باعث آسیب دیدن سطح روده کوچک می‌شود و روی فرآیند جذب ریزمغذی‌ها از غذا تاثیر سوء می‌گذارد. در صورت مشاهده این علائم باید به پزشک مراجعه کرد.</p>
      <p><b>– </b><b>تغییرات هورمونی</b><br/>در روزهای پیش از قاعدگی و در ماه‌های نخست بارداری، تغییرات هورمونی قابل توجهی در بدن بروز می‌کند</p>
      <p>که این تغییرات نیز به نوبه خود در ایجاد تورم و نفخ شکمی موثر هستند.</p>
      <p>در این مواقع میزان ترشح هورمون پروژسترون افزایش می‌یابد و این امر موجب کاهش حرکات دودی روده می‌شود. این وضعیت منجر به نفخ و احتمالا یبوست می‌شود.</p>
      <p>در این شرایط می‌توان با ورزش کردن و ۳۰ دقیقه پیاده‌روی در روز تا حد زیادی تورم شکمی را کاهش داد.<br/>همچنین نوشیدن مایعات زیاد و مصرف مقادیر زیاد میوه‌ها، سبزی‌ها و دانه‌های سبوس‌دار در پیشگیری از یبوست موثر است.</p>
      <p><b>– </b><b>سرطان تخمدان</b><br/>این بیماری نیز می‌تواند موجب تورم دائمی شکم و بروز مشکلات دیگر نظیر احساس سیری دائمی و درد شکمی شود.</p>
      <p>علائم سرطان تخمدان بسیار گیج‌ کننده است و به همین دلیل معمولا در مراحل پیشرفته تشخیص داده می‌شود که درمان آن سخت‌تر است. بنابراین آگاهی از علائم بالقوه آن ضروری است.</p>
      <p>به گفته پزشکان مهم‌ترین نشانه این بیماری تورم دائم شکم است که پیوسته وجود دارد و کم و زیاد نمی‌شود و اندازه شکم نیز بزرگ می‌شود. سایر علائم درد دائم شکم، دشواری در خوردن و علائم دستگاه ادراری هستند. در این شرایط باید بلافاصله به متخصص مراجعه کرد.</p>
      <p>منبع : عصر ایران</p>
      <p>انتهای پیام/</p>
    </article>
  </body>
</html>