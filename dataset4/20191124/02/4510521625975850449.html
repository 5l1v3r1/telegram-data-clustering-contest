<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/constanta/cum-asezi-invitatii-masa-cateva-reguli-simple-elimina-momentele-tacere-1_5dd8c7165163ec42714f9875/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T02:19:13+00:00"/>
    <meta property="og:title" content="Cum aşezi invitaţii la o masă. Câteva reguli simple pentru a elimina momentele de tăcere"/>
    <meta property="og:description" content="Fie că vorbim despre mesele festive de sărbători, zile de naştere, sau o cină, gazda trebuie să respecte câteva reguli simple când stabileşte locurile invitaţilor."/>
  </head>
  <body>
    <article>
      <h1>Cum aşezi invitaţii la o masă. Câteva reguli simple pentru a elimina momentele de tăcere</h1>
      <address><time datetime="2019-11-24T02:19:13+00:00">24 Nov 2019, 02:19</time> by <a rel="author">Călin Gavrilaş</a></address>
      <h4>Fie că vorbim despre mesele festive de sărbători, zile de naştere, sau o cină, gazda trebuie să respecte câteva reguli simple când stabileşte locurile invitaţilor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/constanta/al-saselea-algerian-fugit-vapor-portul-constanta-fost-prins-1_5dd923465163ec4271524e65/index.html"/>
        <a href="https://adevarul.ro/locale/constanta/video-slujba-pomenire-fondatorului-presei-moderne-dobrogene-constantin-sarry-evenimente-dedicate-zilei-dobrogei-1_5dd8eb585163ec4271508d08/index.html"/>
        <a href="https://adevarul.ro/locale/constanta/cum-gafat-primaria-constanta-denumirea-unui-parc-nestiinta-carte-spatiul-public-1_5dd8d5c65163ec42714fee53/index.html"/>
      </related>
      <p>Aranjarea unei mese festive la tine acasă poate deveni un lucru stresant dacă ne gândim că trebuie să planifici totul: de la locul unde pui masa, felurile de  mâncare, tacâmurile, paharele, lista invitaţilor şi aşezarea lor la masă.</p>
      <p>Pentru a evita momentele stânjenitoare de linişte, în care fiecare invitat îşi vede de mâncarea sau băutura sa, iar toţi aşteaptă ca cineva să spună ceva, există câteva reguli simple pe care trebuie să le respecţi când stabileşti locul la masă al musafirilor.</p>
      <p>În primul rând, trebuie să ai în vedere că tu vei face multe drumuri de la bucătarile la masa unde sunt invitaţii. Aşadar, locul gazdei este în capul mesei şi din acest motiv: să nu deranjezi oaspeţii cu desele tale deplasări. Vorbim aici despre mesele tradiţionale, în care toată lumea stă la masă, nu despre cele stil „bufet” în care oaspeţii se bucură de libertatea de mişcare şi de libertatea de a-şi alege partenerul de discuţie.</p>
      <p>Chiar dacă pare puţin demodat, sistemul de desemnare a locurilor cu un bileţel pe care este trecut numele fiecăruia, permite echilibrarea conversaţiei în timpul mesei.</p>
      <p>Bărbaţii şi femeile se aşează alternativ, dar trebuie alese persoane cu interese comune. Dacă în grup există o persoană „vorbăreaţă” care poate aborda orice subiect, cu oricine, aceasta trebuie pusă la mijloc sau în capul mesei. Astfel, ai siguranţa că nu va exista un moment de linişte.</p>
      <p>De cealaltă parte, dacă ai un invitat timid sau care nu cunoaşte pe nimeni de la acea masă, acesta trebuie aşezat lângă gazdă.</p>
      <p>Persoanele care se cunosc foarte bine nu trebuie aşezate unele lângă altele (deşi ei îşi doresc asta) deoarece rişti ca discuţia lor să excludă alte persoane şi astfel s-ar crea un mic grup care se izolează de restul invitaţilor. Aceasta este raţiunea pentru care nu se pun unul lângă altul cuplurile.</p>
      <hr/>
      <related>
        <h4>Pe aceeaşi temă:</h4>
        <a href="https://adevarul.ro/locale/constanta/cum-alegem-mai-bun-vin-masa-craciun-permis-bei-sarbatori-1_5c0cb920df52022f7545382d/index.html"/>
        <a href="https://adevarul.ro/locale/constanta/cat-putin-pricep-romanii-vinuri-noi-avut-cultura-dar-fost-distrusa-cinci-decenii-comunism-1_5a2d154c5ab6550cb80bc4f1/index.html"/>
      </related>
    </article>
  </body>
</html>