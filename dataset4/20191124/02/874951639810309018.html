<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/%d0%b1%d0%b8%d0%b2%d1%88%d0%b8-%d1%81%d0%bb%d1%83%d0%b6%d0%b8%d1%82%d0%b5%d0%bb%d0%b8-%d0%bd%d0%b0-arkane-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8%d1%85%d0%b0-%d1%81%d0%b2%d0%be%d0%b5-323385.html"/>
    <meta property="og:site_name" content="kaldata.com"/>
    <meta property="article:published_time" content="2019-11-24T02:20:38+00:00"/>
    <meta property="og:title" content="Бивши служители на Arkane представиха своето ново студио - kaldata.com"/>
    <meta property="og:description" content="Бивши служители на Arkane Studios, студиото зад Dishonored се обединиха, за да сформират нова компания WolfEye Studios. Начело на новото студио ще"/>
  </head>
  <body>
    <article>
      <h1>Бивши служители на Arkane представиха своето ново студио - kaldata.com</h1>
      <address><time datetime="2019-11-24T02:20:38+00:00">24 Nov 2019, 02:20</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Бивши служители на Arkane Studios, студиото зад Dishonored се обединиха, за да сформират нова компания WolfEye Studios. Начело на новото студио ще застанат бившият президент и творчески директор на Arcane Рафаел Колантонио и Жулиен Роби, бившият изпълнителен продуцент на студиото.</p>
      <p>Очаква се първата игра на WolfEye да бъде анонсирана по време на церемонията по връчване на наградите The Game Awards на 12-ти следващия месец. Макар и все още да няма подробности около този нов проект, то се смята, че той ще стъпва на основите на запазената марка на Arkane да осигурява централна роля на играещия, поставен в богат и разнообразен свят.</p>
      <p>„След като си взех кратка почивка и бях консултант за няколко видеоигрови компании, аз съм готов за приключения“, обяви при представянето на новото студио Колантонио, който се явява президент и творчески директор на WolfEye. „ААА пазарът е враждебно настроен към рискове и иновациите страдат от това. В качеството си на игрови дизайнер, аз исках дълго време да изпробвам нови идеи и подходи и вярвам, че независимите игри са най-доброто поле за това“.</p>
      <p>„Да работя заедно с Раф представлява невероятна възможност за мен – да можем да изграждаме този вид уникални и задълбочени игри, които толкова много обичаме да играем“, заяви на свой ред изпълнителният директор и изпълнителен продуцент на компанията Роби.</p>
    </article>
  </body>
</html>