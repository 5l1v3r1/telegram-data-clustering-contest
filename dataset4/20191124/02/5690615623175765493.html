<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837470-u-niderlandakh-zaareshtuvali-pidlitkiv-yaki-obstrilyali-potyagi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T02:16:00+00:00"/>
    <meta property="og:title" content="У Нідерландах заарештували підлітків, які обстріляли потяги"/>
    <meta property="og:description" content="КИЇВ. 24 листопада. УНН. У Нідерландах заарештували двох підлітків, яких підозрюють в обстрілі потягів із пневматичної зброї. Про це повідомляє УНН з …"/>
  </head>
  <body>
    <article>
      <h1>У Нідерландах заарештували підлітків, які обстріляли потяги</h1>
      <address><time datetime="2019-11-24T02:16:00+00:00">24 Nov 2019, 02:16</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> У Нідерландах заарештували двох підлітків, яких підозрюють в обстрілі потягів із пневматичної зброї. Про це повідомляє <b>УНН</b> з посиланням на NOS.</p>
      <p>"Поліція заарештувала двох 15-річних хлопців у Дорсті. На них указали свідки обстрілу. В юнаків знайшли пневматичну зброю", - йдеться в повідомленні.</p>
      <p>Один з потягів став на вимушену зупинку на станції Бреда, після того як у нього було пошкоджено п’ять вікон. Другий поїзд із розбитим унаслідок обстрілу вікном прибув до Ейндховена.</p>
      <p>Ніхто з пасажирів не постраждав.</p>
      <p>Нагадаємо, на Донеччині <a href="https://www.unn.com.ua/uk/news/1834776-na-donechchini-suditimut-dvokh-pidlitkiv-za-rozbiyniy-napad-na-12-richnogo-khlopchika">судитимуть двох підлітків</a> за розбійний напад на 12-річного хлопчика.</p>
    </article>
  </body>
</html>