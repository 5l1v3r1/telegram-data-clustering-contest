<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962290/"/>
    <meta property="og:site_name" content="Sanook"/>
    <meta property="article:published_time" content="2019-11-24T02:24:08+00:00"/>
    <meta property="og:title" content="หนุ่มใหญ่สั่งหมูสะเต๊ะ-ปลาลวกจิ้ม กินแล้วชักหมดสติ เสียชีวิตน่าเศร้า"/>
    <meta property="og:description" content="หนุ่มใหญ่สั่งอาหารมื้อสังสรรค์กินกับเพื่อนๆ แต่เกิดอาการชักหมดสติกะทันหัน เจ้าของร้านรีบช่วยปฐมพยาบาล แต่ยื้อชีวิตเอาไว้ไม่ได้ สาเหตุยังไม่ชัดอาหารติดหลอดลมหรือไม่"/>
  </head>
  <body>
    <article>
      <h1>หนุ่มใหญ่สั่งหมูสะเต๊ะ-ปลาลวกจิ้ม กินแล้วชักหมดสติ เสียชีวิตน่าเศร้า</h1>
      <address>
        <time datetime="2019-11-24T02:24:08+00:00">24 Nov 2019, 02:24</time>
      </address>
      <p>
        <b>หนุ่มใหญ่สั่ง<a href="https://www.sanook.com/travel/restaurant/">อาหาร</a>มื้อสังสรรค์กินกับเพื่อนๆ แต่เกิดอาการชักหมดสติกะทันหัน เจ้าของร้านรีบช่วยปฐมพยาบาล แต่ยื้อชีวิตเอาไว้ไม่ได้ สาเหตุยังไม่ชัดอาหารติดหลอดลมหรือไม่</b>
      </p>
      <p>เมื่อวานนี้ (23 พ.ย.) ร.ต.อ.ภัคภณ ธนินญานธร นองสารวัตรสอบสวน สภ.นาจอมเทียน ต.นาจอมเทียน อ.สัตหีบ จ.ชลบุรี ได้รับแจ้งเหตุมีผู้หมดสติภายในร้านก๋วยเตี๋ยวปลาแห่งหนึ่ง ริมถนนสุขุมวิท ม.4 ต.นาจอมเทียน อ.สัตหีบ จ.ชลบุรี จึงรุดไปตรวจสอบพร้อม หน่วยกู้ชีพ โรงพยาบาลวัดญาณสังวรารามวรวิหารฯ หน่วยกู้ภัยมูลนิธิสว่างโรจนธรรมสถาน</p>
      <p>ที่เกิดเหตุพบร่าง นายประเสริฐ อายุ 56 ปี สวมเสื้อเชิ้ตสีขาว สภาพนอนหมดสติอยู่ที่โต๊ะอาหาร เจ้าหน้าที่ได้ทำการช่วยปั๊มหัวใจและกระตุ้นชีพจร ก่อนเร่งนำตัวส่งรักษายังห้องฉุกเฉินโรงพยาบาล แต่ปรากฏว่าไม่สามารถยื้อชีวิตเอาไว้ได้ และเสียชีวิตในเวลาต่อมา</p>
      <p>จากการสอบถามทราบว่า ก่อนเกิดเหตุผู้เสียชีวิตได้เข้ามาสั่งอาหารและนั่งทานอยู่ภายในร้าน พร้อมกับเพื่อนๆ อีก 4 คน โดนสั่งหมูสะเต๊ะและปลาลวกจิ้ม พร้อมเครื่องดื่ม แต่ระหว่างที่ นายประเสริญ กำลังนั่งทานอาหารอยู่ ปรากฏว่ามีอาการชักและหมดสติลงไปอย่างกะทันหัน เจ้าของร้านจึงได้เข้ามาช่วยเหลือ ก่อนโทรแจ้งเจ้าหน้าที่กู้ภัยมาช่วยเหลือ</p>
      <p>ขณะที่สาเหตุยังไม่ทราบว่าเกิดจากอะไร อาจจะเป็นโรคประจำตัวของผู้เสียชีวิต หรือภาวะอาหารติดหลอดลม ต้องรอผลผ่าพิสูจน์ของแพทย์ จึงจะสามารถทราบสาเหตุการเสียชีวิตที่แน่ชัดต่อไป</p>
    </article>
  </body>
</html>