<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/24/Person-ikke-alvorlig-skadd-etter-knivstikking-i-Oslo-sentrum-20462546.ece"/>
    <meta property="og:site_name" content="adressa.no"/>
    <meta property="article:published_time" content="2019-11-24T02:59:12+00:00"/>
    <meta property="og:title" content="Person ikke alvorlig skadd etter knivstikking i Oslo sentrum"/>
    <meta property="og:description" content="En person som ble kjørt til sykehus etter å ha blitt knivstukket i ryggen i Brugata i Oslo, er ikke blitt alvorlig skadd."/>
  </head>
  <body>
    <article>
      <h1>Person ikke alvorlig skadd etter knivstikking i Oslo sentrum</h1>
      <address><time datetime="2019-11-24T02:59:12+00:00">24 Nov 2019, 02:59</time> by <a rel="author">(NTB) NTB</a></address>
      <p>En person som ble kjørt til sykehus etter å ha blitt knivstukket i ryggen i Brugata i Oslo, er ikke blitt alvorlig skadd.</p>
      <aside><a href="https://www.adressa.no/nyheter/innenriks/2019/11/24/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/24/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/24/javascript:void(0);">Del denne artikkelen på e-post</a></aside>
      <p>Politiet fikk melding om hendelsen midt i Brugata i Oslo sentrum klokka 2.33 natt til søndag.</p>
      <p>– Vi ble varslet av et vitne som så en person som var blitt stukket i ryggen og at det var kommet mye blod. Politi og ambulanse rykket til stedet og fikk vedkommende som var stukket sendt til akuttmottaket på Ullevål sykehus, opplyste operasjonsleder Vidar Pedersen i Oslo politidistrikt til NTB.</p>
      <p>En drøy time senere kunne politiet melde at offeret ikke skal ha blitt alvorlig skadd.</p>
      <p>Området der knivstikkingen skjedde ble sperret av. Politiets etterforskere er på stedet. Det er ikke funnet noe våpen, og politiet har heller ikke fått opplysninger om hvem som kan ha knivstukket offeret.</p>
      <p>(©NTB)</p>
    </article>
  </body>
</html>