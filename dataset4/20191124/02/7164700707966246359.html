<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/politics/news_539409/"/>
    <meta property="og:site_name" content="INNnews"/>
    <meta property="article:published_time" content="2019-11-24T02:22:00+00:00"/>
    <meta property="og:title" content="NIDAโพลปชช.มองอนค.จัดกิจกรรมแสดงจุดยืน-เชื่อพรรคอยู่เป็น"/>
    <meta property="og:description" content="“นิด้าโพล” สถาบันบัณฑิตพัฒนบริหารศาสตร์ (นิด้า) ทำการสำ…"/>
  </head>
  <body>
    <article>
      <h1>NIDAโพลปชช.มองอนค.จัดกิจกรรมแสดงจุดยืน-เชื่อพรรคอยู่เป็น</h1>
      <h2>“นิด้าโพล” คนมอง อนาคตใหม่ "อยู่เป็น" ส่วนกิจกรรม "อยู่ไม่เป็น" เป็นการแสดงจุดยืนของพรรค</h2>
      <address>
        <time datetime="2019-11-24T02:22:00+00:00">24 Nov 2019, 02:22</time>
      </address>
      <p>“นิด้าโพล” สถาบันบัณฑิตพัฒนบริหารศาสตร์ (นิด้า) ทำการสำรวจประชาชนที่มีอายุ 18 ปีขึ้นไป ทั่วประเทศ รวมทั้งสิ้น จำนวน 1,262 หน่วยตัวอย่าง ประชาชน เรื่อง “อยู่ไม่เป็นของพรรคอนาคตใหม่” ทำการสำรวจระหว่างวันที่ 19 – 20 พฤศจิกายน 2562 เมื่อถามถึงความเข้าใจของประชาชนต่อคำว่า “อยู่เป็น” พบว่า ส่วนใหญ่ ร้อยละ 40.57 ระบุว่า คนที่สามารถปรับตัว ตามสถานการณ์ให้สอดคล้องกับบริบทที่ดำรงอยู่ รองลงมา ร้อยละ 38.11 ระบุว่า คนที่ใช้วิธีการใด ๆ ก็ได้ที่ทำให้สามารถดำรงชีวิตอยู่รอดปลอดภัย ร้อยละ 15.53 ระบุว่า คนที่สามารถวิเคราะห์สถานการณ์ และเข้าใจสังคม ส่วนความเข้าใจของประชาชนต่อคำว่า “อยู่ไม่เป็น” พบว่า ส่วนใหญ่ ร้อยละ 35.18 ระบุว่า คนที่ไม่สามารถปรับตัวตามสถานการณ์ ให้สอดคล้องกับบริบทที่ดำรงอยู่ รองลงมา ร้อยละ 23.45 ระบุว่า คนที่กระทำสิ่งใดแล้วเกิดผลลบกับตนเอง ร้อยละ 15.77 ระบุว่า คนที่ไม่รู้จักกาละเทศะ ดื้อรั้น หัวชนฝา เอาแต่ใจตนเองเป็นหลัก ด้านการติดตามข่าว “อยู่ไม่เป็น” ของพรรคอนาคตใหม่ พบว่า ประชาชนส่วนใหญ่ ร้อยละ 65.21 ระบุว่า ไม่ติดตามเลย ร้อยละ 27.73 ระบุว่า ติดตามบ้าง ร้อยละ 6.66 ระบุว่า ติดตามตลอด และร้อยละ 0.40 ระบุว่า ไม่รู้/ไม่ตอบ/ไม่สนใจ</p>
      <p>ทั้งนี้เมื่อถามถึงความคิดเห็นต่อการประกาศและกิจกรรม “อยู่ไม่เป็น” ของพรรคอนาคตใหม่ จากผู้ที่ตอบติดตามตลอดและติดตามบ้าง พบว่า ส่วนใหญ่ ร้อยละ 38.25 ระบุว่า เป็นการแสดงจุดยืนของพรรค รองลงมา ร้อยละ 26.27 ระบุว่า เป็นการพูดความจริงเกี่ยวกับสังคม ร้อยละ 21.20 ระบุว่า เป็นการสร้างกระแส ในการเรียกคะแนนเสียง/ความสนใจ จากประชาชน ร้อยละ 11.29 ระบุว่า เป็นคำพูด/วิธีการ ในการโจมตีฝ่ายตรงข้าม สำหรับความคิดเห็นต่อพรรคอนาคตใหม่ว่า “อยู่ไม่เป็น” หรือ “อยู่เป็น” จากผู้ที่ตอบติดตามตลอดและติดตามบ้าง พบว่า ส่วนใหญ่ ร้อยละ 41.70 ระบุว่า “อยู่เป็น” ร้อยละ 29.03 ระบุว่า “อยู่ไม่เป็น” ร้อยละ 20.05 ระบุว่า บางครั้งก็ “อยู่เป็น” บางครั้งก็ “อยู่ไม่เป็น” ร้อยละ 5.30 ระบุว่า ไม่รู้/ไม่ตอบ/ไม่สนใจ และร้อยละ 3.92 ระบุว่า ไม่แน่ใจ</p>
      <p>อย่างไรก็ตาม เมื่อถามถึงความคิดเห็นของประชาชนต่อตนเองว่า “อยู่ไม่เป็น” หรือ “อยู่เป็น” พบว่า ส่วนใหญ่ ร้อยละ 72.19 ระบุว่า “อยู่เป็น” ร้อยละ 19.81 ระบุว่า บางครั้งก็ “อยู่เป็น” บางครั้งก็ “อยู่ไม่เป็น” ร้อยละ 5.94 ระบุว่า “อยู่ไม่เป็น” ร้อยละ 1.19 ระบุว่า ไม่รู้/ไม่ตอบ/ไม่สนใจ และร้อยละ 0.87 ระบุว่า ไม่แน่ใจ</p>
      <figure>
        <img src="https://www.innnews.co.th/wp-content/uploads/2019/11/%E0%B8%99%E0%B8%B4%E0%B8%94%E0%B9%89%E0%B8%B2%E0%B9%82%E0%B8%9E%E0%B8%A5-2.jpg"/>
      </figure>
    </article>
  </body>
</html>