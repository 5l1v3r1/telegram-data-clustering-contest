<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743276"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T02:15:00+00:00"/>
    <meta property="og:title" content="บุญ'เจ้าบิ๊ก'ตูบป่วยมะเร็งคอ 'หมอดิว'ใจดีช่วยผ่าตัดฟรี"/>
    <meta property="og:description" content="แห่ชื่อชมนางฟ้าน้องหมา! คุณหมอใจดีช่วยผ่าตัดเนื้องอกของ “เจ้าบิ๊ก”สุนัขป่วยมะเร็งลำคอ ไม่คิดค่ารักษา"/>
  </head>
  <body>
    <article>
      <h1>บุญ'เจ้าบิ๊ก'ตูบป่วยมะเร็งคอ 'หมอดิว'ใจดีช่วยผ่าตัดฟรี</h1>
      <address>
        <time datetime="2019-11-24T02:15:00+00:00">24 Nov 2019, 02:15</time>
      </address>
      <p>
        <b>แห่ชื่อชมนางฟ้าน้องหมา! คุณหมอใจดีช่วยผ่าตัดเนื้องอกของ “เจ้าบิ๊ก”สุนัขป่วยมะเร็งลำคอ ไม่คิดค่ารักษา</b>
      </p>
      <p>จากกรณีผู้สื่อข่าวได้รับแจ้งจากพลเมืองที่ ที่ขับรถผ่านไปมาบริเวณวงเวียนนอกไร่-สะพานยาวถนนสะพานยาว ต.โพธ์เสด็จ อ.เมือง จ.นครศรีธรรมราชว่า พบสุนัขสีดำตัวหนึ่งชื่อเจ้าบิ๊ก มีเนื้องอกขาดใหญ่บริเวณใต้ลำคอ ทำให้สุนัขตัวดังกล่าวได้รับความทุกข์ทรมานเป็นอย่างมากนั้น<br/><br/>ความคืบหน้าเมื่อวันที่ 24 พ.ย. สัตวแพทย์หญิงสินีรัตน์ ซีลิน หรือ "หมอดิว" ที่ กะโรม สัตวแพทย์ ได้ผ่าตัดเนื้องอกใต้ลำคอของสุนขตัวดังกล่าวแล้ว ทราบชื่อสุนัขตัวกล่าวภายหลังว่า "เจ้าบิ๊ก" อายุประมาณ 15 ปี โดยใช้เวลาในการผ่าตัดนานกว่า 1 ชม. โดยสัตวแพทย์หญิงสินีรัตน์ เปิดเผยว่า เมื่อเดือนก่อนตนขับรถผ่านบริเวณวงเวียนนอกไร่-สะพานยาว พบว่าที่บริเวณลำคอของเจ้าบิ๊กมีก้อนเนื้อห้อยลงมาขาดเท่าผลกระท้อน เมื่อเวลาผ่านไปหลายวันก็พบว่าก้อนเนื้อใหญ่มากขึ้นกว่าเดิมมาก จึงได้ประกาศผ่านเฟซบุ๊ก กะโรม สัตวแพทย์ ว่า หากใครพบเห็นสุนัขพันธุ์ไทย สีดำ ขนเกรียนเพศผู้บริเวณลำคอมีก้อนใหญ่ๆ จะมีเจ้าของหรือไม่มีเจ้าของก็ได้ ใครจับมาส่งหมอได้เลย ยินดีที่จะผ่าตัดก้อนเนื้อออกให้ ไม่มีค่าใช้จ่าย แค่นำมาส่ง-มารับที่คลินิกหมอให้ได้</p>
      <figure>
        <img src="https://www.dailynews.co.th/admin/upload/20191124/news_OhwgRyoWFD071810_533.jpg?v=20191124103?v=4659"/>
      </figure>
      <p>จนกระทั่งสื่อมวลชนมาพบเจ้าบิ๊กและนำเสนอข่าว ในที่สุดได้มีคุณลุงใจบุญชื่อ เกษม เจริญพานิช อายุ 72 ปี นำเจ้าบิ๊กมาส่งที่คลินิก นอกจากเจ้าบิ๊กจะเป็นมะเร็งที่ลำคอแล้วยังเป็นโรคขี้เรื้อนทำให้ขนหลุดร่วงไปเกือบหมดตัว ซึ่งหมอจะช่วยรักษาโรคขี้เรื้อนให้เขาด้วย โดยในเคสอย่างนี้หากคิดค่ารักษา พยายาล ค่าผ่าตัด ค่ายาปฏิชีวนะ ยาฆ่าเชื้อ ยาป้องกันการอักเสบไม่น้อยกว่า 10,000 บาท แต่หมอไม่คิดค่ารักษา ผ่าตัด ซึ่งหลังการผ่าตัดเจ้าบิ๊กจะต้องนอนพักฟื้นที่คลินิกอย่างน้อย 7 วัน หลังจากนั้นจะนำไปปล่อยให้เขาอาศัยในที่เดิมและขอให้ทางประธานชุมชน ช่วยเอายาผมอาหารให้เจ้าบิ๊กกิน แค่วันละ1 ครั้งต่อเนื่อง 10 วัน จะทำให้เจ้าบิ๊กหาย จากโรคขี้เรื้อนกลับมามีขนดกดำเหมือนเดิม ทำให้เจ้าบิ๊กจะมีคุณภาพชีวิตที่ดีขึ้น แต่ในส่วนของเนื้องอก หรือมะเร็งที่ลำคอคงไม่หายขาดนานๆ ไปอาจจะโตขึ้นมาอีก ซึ่งเจ้าบิ๊กเป็นสุนัขที่แก่ชรามากแล้ว หากเปรียบกับมนุษย์เจ้าบิ๊กน่าจะมีอายุเกือบ 100 ปี แล้วเขาคงมีชีวิตอยู่ได้อีกไม่กี่ปี ซึ่งหากก้อนเนื้อโตขึ้นอีกหมอจะช่วยผ่าตัดช่วยชีวิตเขาอีกหมอจะช่วยเหลือเขาตลอดไป”</p>
      <figure>
        <img src="https://www.dailynews.co.th/admin/upload/20191124/news_qDbZcHdRUf071747_533.jpg?v=20191124103?v=7708"/>
      </figure>
      <p> หมอดิว ยืนยันด้วยว่าจะไม่รับค่ารักษาและผ่าตัด แต่หากใครจะช่วยเหลือก็ช่วยเป็นค่าอาหารในช่วงพักฟื้นทั้งที่อยู่ในคลินิก 7 วัน ซึ่งในส่วนนี้คุณลุงเกษม ผู้ที่จับเจ้าบิ๊กมาส่งที่คลินิกมอบเงิน 1,000 บาท ไว้ให้เป็นค่าอาหารในช่วงพักฟื้นที่คลินิก 7 วันแล้ว แต่เมื่อนำไปปล่อยกลับไปอยู่ในชุมชนนอกไร่-สะพานยาว จะต้องมีค่าอาหารอย่างน้อย 10 วันโดยให้กินอาหารผสมกับยารักษาโรคขี้เรื้อน ในช่วงนั้นจะมีค่าอาหารอีกจำนวนหนึ่ง.      </p>
      <figure>
        <img src="https://www.dailynews.co.th/admin/upload/20191124/news_JTnVnfwnbY071845_533.jpg?v=20191124103?v=9661"/>
      </figure>
      <p> </p>
    </article>
  </body>
</html>