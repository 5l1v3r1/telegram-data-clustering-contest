<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_golova-pravlinnya-privatbanku-potrapiv-do-likarni/939593"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T02:13:00+00:00"/>
    <meta property="og:title" content="Голова правління Приватбанку потрапив до лікарні"/>
    <meta property="og:description" content="Голова правління Приватбанку Петро Крумханзл госпіталізований в лікарню через перевтому. &quot;У голови правління Приватбанку Крумханзла в тренажерному залі стався інфаркт. Знаходиться в реанімації в стані середньої тяжкості, в загальній палаті на 6 ліжок&quot;, - повідомив прес-секретар Приватбанку ..."/>
  </head>
  <body>
    <article>
      <h1>Голова правління Приватбанку потрапив до лікарні</h1>
      <address><time datetime="2019-11-24T02:13:00+00:00">24 Nov 2019, 02:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939593_w_300.jpg?v=0"/>
        <figcaption>Голова правління Приватбанку потрапив до лікарні. Фото: Сегодня</figcaption>
      </figure>
      <p>Голова правління Приватбанку <b>Петро Крумханзл</b> госпіталізований в лікарню через перевтому.</p>
      <p>"У голови правління Приватбанку Крумханзла в тренажерному залі стався інфаркт. Знаходиться в реанімації в стані середньої тяжкості, в загальній палаті на 6 ліжок", - повідомив прес-секретар Приватбанку <b>Олег Серга</b> в коментарі <a href="https://www.unn.com.ua/uk/exclusive/1837445-u-privatbanku-pidtverdili-scho-golova-pravlinnya-potrapiv-do-likarni">"УНН"</a>, після того, як нардеп від "Слуги народу" <b>Олександр Дубинський</b> в своєму Telegram-каналі повідомив, що Крумханзл знаходиться лікарні з інфарктом.</p>
      <p>"Ми не підтверджуємо госпіталізації з інфарктом. Пану Крумханзлу була надана медична допомога, але не за діагнозом інфаркт. Він знаходиться зараз в лікарні, в амбулаторії. І стан здоров'я нормальний, нічого не загрожує", - повідомив Серга.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_privatbank-kolomojskomu-ne-povernut-goncharuk/939466"/>
      </related>
      <p>Раніше народний депутат від "Слуги народу" Олександр Дубинський в своєму Telegram-каналі заявив, що у голови правління Приватбанку Петра Крумханзла стався інфаркт, коли він тренувався в тренажерному залі.</p>
      <blockquote>Петро Крумханзл очолив Приватбанк на початку 2018 року. До цього він працював операційним директором Home Credit China. З 2008 року по 2011 рік Крумханзл працював в Україні операційним директором "Райффайзен Банк Аваль", після чого повернувся в ЄС і зайнявся консалтингом у сфері фінансових послуг.</blockquote>
    </article>
  </body>
</html>