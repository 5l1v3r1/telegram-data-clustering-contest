<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/bijna-150-migranten-gered-voor-lampedusa~a18e9ce7/"/>
    <meta property="og:site_name" content="HLN"/>
    <meta property="article:published_time" content="2019-11-24T02:29:00+00:00"/>
    <meta property="og:title" content="Bijna 150 migranten gered voor Lampedusa"/>
    <meta property="og:description" content="Voor het Italiaanse eiland Lampedusa zijn 143 mensen gered na een schipbreuk. De kustwacht laat via Twitter weten dat een burger hen gewezen had op de boot.Â "/>
  </head>
  <body>
    <article>
      <h1>Bijna 150 migranten gered voor Lampedusa</h1>
      <address><time datetime="2019-11-24T02:29:00+00:00">24 Nov 2019, 02:29</time> by <a rel="author">SVM , IB</a></address>
      <p>
        <b>Voor het Italiaanse eiland Lampedusa zijn 143 mensen gered na een schipbreuk. De kustwacht laat via Twitter weten dat een burger hen gewezen had op de boot.</b>
      </p>
      <p>De weersomstandigheden hebben er waarschijnlijk toe geleid dat de boot gekapseisd is. De kustwacht heeft de schipbreukelingen overgebracht naar de haven van Lampedusa. Er zouden volgens de autoriteiten geen doden gevallen zijn. Overlevenden beweren volgens Italiaanse media dan weer dat er zeker een twintigtal mensen vermist zijn.</p>
      <p>De patrouillevaartuigen zetten de zoekacties deze nacht verder. Ze worden daarbij geholpen door twee vliegtuigen van het Europees grens- en kustwachtagentschap Frontex en de Italiaanse marine. Voorlopig zijn er geen lichamen geborgen.</p>
      <p>Ook de kust van Lampedusa wordt doorzocht voor het geval dat de vermisten erin slagen daar naartoe te zwemmen.</p>
    </article>
  </body>
</html>