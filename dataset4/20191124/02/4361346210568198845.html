<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/elhunyt-nagymamaja-is-jelen-lesz-horvath-greta-eskuvojen/187169"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T02:00:00+00:00"/>
    <meta property="og:title" content="Elhunyt nagymamája is jelen lesz Horváth Gréta esküvőjén"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elhunyt nagymamája is jelen lesz Horváth Gréta esküvőjén</mark>
      </h1>
      <address><time datetime="2019-11-24T02:00:00+00:00">24 Nov 2019, 02:00</time> by <a rel="author">Bors</a></address>
      <p>
        <b>A megszokott forró hónaptól eltérve, februárban, hófödte vidéken mondja ki a boldogító igent Horváth Gréta és Meggyesi Dávid. De a meghittségét nem csak ez adja majd. </b>
        <b>A megszokott forró hónaptól eltérve, februárban, hófödte vidéken mondja ki a boldogító igent Horváth Gréta és Meggyesi Dávid. De a meghittségét nem csak ez adja majd.</b>
      </p>
      <p>Grétának már van tapasztalata a házasságban, így már sokkal rutinosabban készül a menyegzőre, és nem szeretne nagy felhajtást.</p>
      <figure>
        <img src="http://media.borsonline.hu/cikk/20/192783/gallery-picture/645w/2032019_screen-shot-2019-11-21-at-113432.jpg"/>
      </figure>
      <p>– Arra vágyunk, hogy meghitt, családias közegben tudjuk ünnepelni ezt az nagy napot. Nem szeretnénk azon stresszelni, mi hogyan legyen, inkább meg szeretnénk élni a pillanatot – mesélte a Vasárnapi Borsnak az Ázsia Exp-ressz 2 győztes párosának Grétája.</p>
      <p>– Olyannyira szembementünk az őrült trendekkel, hogy a család és a barátok segítenek nekünk mindenben. Például a menyasszonyi ruhámat a barátnőm varrja, akit a műsornak köszönhetően ismertem meg – osztotta meg lapunkkal Gréta.</p>
      <figure>
        <img src="http://media.borsonline.hu/cikk/20/192783/gallery-picture/645w/2032036_screen-shot-2019-11-21-at-113432.jpg"/>
        <figcaption>© TV2</figcaption>
      </figure>
      <p>– Amikor ment az Ázsia Exp­ressz 2, és látta, hogy megkéri Dávid a kezem, azt mondta az édesanyjának, hogy úgy szeretné ő készíteni a ruhám. Anyukája pedig bátorkodott megkeresni a Facebookon, így találkoztam velük. Aztán hamar barátok lettünk – folytatta Gréta, akinek barátnője különleges ruhával készül.</p>
      <figure>
        <img src="http://media.borsonline.hu/cikk/20/192783/gallery-picture/645w/2032034_screen-shot-2019-11-21-at-113432.jpg"/>
        <figcaption>© TV2</figcaption>
      </figure>
      <p>Gréta nagymamájának esküvői ruhájából használ fel egy csipkét, amit belevarr a készülő menyasszonyi ruhába.</p>
      <p>– Hiszek abban, hogy kell valami új, valami kék, valami régi és valami kölcsön. De nekem nem csak azt jelenti a nagymamám ruhája, hogy valami régi is legyen az esküvőn. Ezzel a kis darabkával is nagyon szép emlék őrzök, amit viszek magammal tovább. Kölcsönbe pedig az édesanyámtól kapok valamit, de még nem tudom, milyen meglepetéssel készül – osztotta meg lapunkkal Horváth Gréta, akinek nagypapája a napokban hunyt el.</p>
      <figure>
        <img src="http://media.borsonline.hu/cikk/20/192783/gallery-picture/645w/2032021_screen-shot-2019-11-21-at-113432.jpg"/>
      </figure>
      <p>Ugyan ebben a gyászban többen lemondanák a lagzit, Grétáék úgy gondolták, éppen a papa emléke miatt kell azt megtartani, ő ugyanis nagyon szerette volna, ha az unokájának tökéletes és szép esküvője lenne. Addig is a szorgos családtagok nem csak a ruhában segédkeznek.</p>
      <blockquote><b>Anyukák önbizalmát növeli </b><br/>Horváth Gréta nagyon régi álmát valósította meg, létrehozta smink­szalonját. – Szentül hiszek abban, hogy minden nőben van valami, ami kimagaslóan szép és eredeti. Nem csak arról szól ez a hely, hogy megtanítom az ide érkező lányokat négy óra alatt sminkelni. Ez a hely sokkal több annál. Kiszakadhatnak a hétköznapi mókuskerékből, és csak magukra koncentrálhatnak úgy, hogy közben megtanulják azt, hogyan sminkeljék ki magukat. Közben beszélgetünk sok-sok velünk kapcsolatos dologról, építjük egymást – mesélte szalonja lényegét Gréta.</blockquote>
      <p>– Anyukám készíti a csokromat, én készítem a fiúknak a kitűzőt, és egy nagyon jó barátunk adja a helyszínt, amit majd a barátnőim díszítenek fel – magyarázta nevetve Horváth Gréta.</p>
      <figure>
        <img src="http://media.borsonline.hu/cikk/20/192783/gallery-picture/645w/2032047_screen-shot-2019-11-21-at-113432.jpg"/>
        <figcaption>© TV2</figcaption>
      </figure>
      <p>A kézfogót nemcsak a készülődő rokonok, a barátok és a házasulandók várják, Gréta kisfia, Filip is izgatott a nagynap miatt. Rá egy egészen különleges feladat vár, de más oka is van a kisfiú lázas készülôdésének.</p>
      <p>– Tulajdonképpen ő miatta is kötjük össze az életünket. Ő már nagyon vágyott arra, hogy lásson szép, hosszú fehér ruhában. Most öt és fél éves, ezért úgy gondoltam, már emlékezni fog erre a pillanatra. A legnagyobb feladatot ő kapta. Filip lesz a mi gyűrűhozónk – mesélte el a készülő esküvő részleteit az ara.</p>
    </article>
  </body>
</html>