<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962958"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T02:56:28+00:00"/>
    <meta property="og:title" content="సీఎం జగన్‌ పాలన తీరుపై జనసేనాని ట్వీట్లు"/>
    <meta property="og:description" content="ADVT"/>
  </head>
  <body>
    <article>
      <h1>సీఎం జగన్‌ పాలన తీరుపై జనసేనాని ట్వీట్లు</h1>
      <address>
        <time datetime="2019-11-24T02:56:28+00:00">24 Nov 2019, 02:56</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి, (ఆంధ్రజ్యోతి):</b> ముఖ్యమంత్రి జగన్మోహన్‌రెడ్డి ఆరు నెలల పాలనపై జనసేన అధినేత పవన్‌ కల్యాణ్‌ ట్విటర్‌ వేదికగా విమర్శనాత్మక వ్యాఖ్యలు చేశారు. శనివారం ఆయన తన వరుస ట్వీట్లలో ఆరు మాటలు, వాటికి వివరణలను పొందుపరిచారు. ‘‘శ్రీజగన్‌రెడ్డి గారి ఆరు నెలల పాలన ఆరు మాటల్లో చెప్పాలంటే... విధ్వంసం, దుందుడుకుతనం, కక్ష సాధింపుతనం, మానసిక వేదన, అనిశ్చితి, విచ్ఛిన్నం’’ అని ట్వీట్‌ చేశారు. మొదటి రెండు... విధ్వంసం, దుందుడుకుతనం పదాలను వివరిస్తూ... ‘‘కూల్చివేత పర్వాలు, వరద నీరుతో రాజకీయ క్రీడలు, కార్మికుల ఆత్మహత్యలు, కాంట్రాక్టు రద్దులు’’ అంటూ ట్వీట్‌ చేశారు. మూడో పదంగా.. కక్షసాధింపుతనం గురించి పేర్కొన్నారు. శ్రీకాకుళంలో జనసైనికులపై కేసులు, ఎమ్మెల్యే రాపాకపై కేసులు, మాజీ స్పీకర్‌ కోడెల ఉరివేసుకోవడం, జర్నలిస్టులపై దాడులు తదితర అంశాలననేకం పేర్కొన్నారు. నాల్గవ పదం ‘మానసిక వేదన’ను వివరిస్తూ.. భవన నిర్మాణ కార్మికులు ఉపాధి కోల్పోవడం, వివిధ కులాలపై వేధింపులు.. అని పేర్కొన్నారు. ఐదవ అంశం ‘అనిశ్చితి’ గురించి మరో ట్వీట్‌లో ప్రస్తావిస్తూ... రాజధాని అమరావతి ఉంటుందా? కేంద్రం ఏపీకి నిధులు ఇస్తుందా? అంటూ వరుస ప్రశ్నలను సంధించారు. 6వ అంశం ‘విచ్ఛిన్నం’ అన్న దానిని వివరిస్తూ... ‘ఆంగ్ల భాషలో బోధన అన్న వాదనతో తెలుగు భాషనీ, సంస్కృతిని, భారతీయ సనాతన ధర్మ విచ్ఛిన్నానికి శ్రీకారం చుట్టారు’ అని ట్వీట్‌ చేశారు.</p>
    </article>
  </body>
</html>