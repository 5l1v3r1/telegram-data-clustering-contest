<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837471-u-kiyevi-za-dobu-zaginuli-dvoye-lyudey-pid-chas-pozhezh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T02:30:00+00:00"/>
    <meta property="og:title" content="У Києві за добу загинули двоє людей під час пожеж"/>
    <meta property="og:description" content="КИЇВ. 24 листопада. УНН. У суботу о 21:56 до Служби порятунку 101 надійшло повідомлення про пожежу, яка виникла по просп. Комарова, 1, у столиці. До цього …"/>
  </head>
  <body>
    <article>
      <h1>У Києві за добу загинули двоє людей під час пожеж</h1>
      <address><time datetime="2019-11-24T02:30:00+00:00">24 Nov 2019, 02:30</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> У суботу о 21:56 до Служби порятунку 101 надійшло повідомлення про пожежу, яка виникла по просп. Комарова, 1, у столиці. До цього минулої ночі загинув чоловік під час пожежі у квартирі. Про це повідомляє <b>УНН</b> з посиланням на ГУ ДСНС у Києві.</p>
      <p>На місце події прибули рятувальники 18-ї Державної пожежно-рятувальної частини. По прибуттю вогнеборці встановили, що займання виникло в побутівці. Провівши розвідку, бійці виявили тіло чоловіка.</p>
      <p>О 22:19 рятувальники ліквідували пожежу.</p>
      <p>На місці події було залучено 2 одиниці основної та спеціальної пожежно-рятувальної техніки, а також 10 людей особового складу.</p>
      <p>Причина займання наразі встановлюється.</p>
      <p>Нагадаємо, у суботу о 1:45 до Служби порятунку 101 надійшло повідомлення про пожежу, яка виникла у 5-поверховому житловому будинку по вул. Олени Теліги, 27А. Рятувальники <a href="https://www.unn.com.ua/uk/news/1837456-u-kiyevi-pid-chas-pozhezhi-u-kvartiri-zaginula-lyudina">на місці пожежі виявили тіло чоловіка.</a></p>
    </article>
  </body>
</html>