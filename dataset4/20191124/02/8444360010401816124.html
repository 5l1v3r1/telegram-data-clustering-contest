<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/santorini-kalogeros-spaei-me-losto-to-parmpriz-enos-poulman-6/2921202/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T02:26:48+00:00"/>
    <meta property="og:title" content="Σαντορίνη: Καλόγερος σπάει με λοστό το παρμπρίζ ενός πούλμαν"/>
    <meta property="og:description" content="Τον γύρο του διαδικτύου κάνει ένα βίντεο που δείχνει ένα καλόγερο στη Σαντορίνη να χτυπάει και να κάνει θρύψαλα με λοστό το παρμπρίζ ενός εκπαιδευτικού τουριστικού λεωφορείου μετά από τροχαίο."/>
  </head>
  <body>
    <article>
      <h1>Σαντορίνη: Καλόγερος σπάει με λοστό το παρμπρίζ ενός πούλμαν</h1>
      <h2>Τον γύρο του διαδικτύου κάνει ένα βίντεο που δείχνει ένα καλόγερο στη Σαντορίνη να χτυπάει και να κάνει θρύψαλα με λοστό το παρμπρίζ ενός εκπαιδευτικού τουριστικού λεωφορείου μετά από τροχαίο.</h2>
      <address><time datetime="2019-11-24T02:26:48+00:00">24 Nov 2019, 02:26</time> by <a rel="author">Newsit Newsroom</a></address>
      <p>Όπως φαίνεται και στο βίντεο ο καλόγερος μετά το τροχαίο με το λεωφορείο σχολής οδηγών, παίρνει φόρα και πέφτει με το αγροτικό του μετωπικά στο πούλμαν και στη συνέχεια βγαίνει από το αυτοκίνητο και βγάζει ένα λοστό.</p>
      <p>Με απίστευτη ψυχραιμία πλησιάζει το πούλμαν και αρχίζει να σπάει τα τζάμια του λεωφορείου και παράλληλα απειλεί τόσο τον δάσκαλο οδήγησης, όσο και τον εκπαιδευόμενο οδηγό. Στη συνέχεια με τον λοστό στο χέρι, διαλύει και το παρμπρίζ του πούλμαν. Μάλιστα κάποια στιγμή ο καλόγερος απευθύνεται στον εκπαιδευόμενο και του λέει” “Άμα πάρεις δίπλωμα, σφύρα μου”.</p>
      <figure>
        <iframe src="https://www.youtube.com/embed/0arJrJZYsgY" width="640" height="360" data-service="Youtube" scrolling="no"/>
      </figure>
      <p>Το περιστατικό βιντεοσκόπησε ο εκπαιδευτής οδήγησης, ενώ παράλληλα κάλεσε την Άμεση Δράση. Το βίντεο τραβήχτηκε τον Αύγουστο, όμως τις τελευταίες ώρες έγινε viral στο διαδίκτυο και έχει ξεσηκώσει πλήθος συζητήσεων ανάμεσα στους χρήστες των κοινωνικών μέσων δικτύωσης</p>
    </article>
  </body>
</html>