<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837465-debyut-mourinyu-vest-khem-yarmolenka-prodovzhiv-seriyu-porazok-v-apl"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T00:59:00+00:00"/>
    <meta property="og:title" content="Дебют Моурінью: &quot;Вест Хем&quot; Ярмоленка продовжив серію поразок в АПЛ"/>
    <meta property="og:description" content="КИЇВ. 24 листопада. УНН. Матчем-відкриття 13 туру Англійської Прем’єр-ліги стало протистояння &quot;Вест Хема&quot; вінгера збірної України Андрія Ярмоленка та …"/>
  </head>
  <body>
    <article>
      <h1>Дебют Моурінью: "Вест Хем" Ярмоленка продовжив серію поразок в АПЛ</h1>
      <address><time datetime="2019-11-24T00:59:00+00:00">24 Nov 2019, 00:59</time> by <a rel="author">Сергій Куркович</a></address>
      <p><b>КИЇВ. 24 листопада. УНН.</b> Матчем-відкриття 13 туру Англійської Прем’єр-ліги стало протистояння "Вест Хема" вінгера збірної України Андрія Ярмоленка та лондонського "Тоттенхема", передає <b>УНН</b> з посиланням на сайти клубів.</p>
      <p>Гра вийшла результативною. У перші 45 хвилин "шпори" заробили собі гандикап в два м'ячі зусиллями Сон Хин-Міна та Лукаса. ПО перерві Харрі Кейн довів результат до розгромного (49 хвилина). Однак голи Марко Антоніо на 73 хвилині та Огбонни на 90 + 6 хвилині дозволив "молотобійцям" уникнути поразки з великим рахунком – 2:3.</p>
      <p>Наш футболіст вийшов у стартовому складі господарів, відіграв до 56-ї хвилини, і був замінений на Форналса.</p>
      <p>Примітно, що на посту наставника "Тоттенхема" дебютував Жозе Моурінью.</p>
      <p>Ця поразка стала для "Молотобійців" третьою поспіль у чемпіонаті. Загалом же "Вест Хем" не знає смаку перемог в АПЛ уже сім поєдинків поспіль - 13 очок і лондонці посідають 16-у сходинку в турнірній таблиці.</p>
      <p>Додамо, що в цьому сезоні Ярмоленко провів у складі "ВХ" 12 матчів, забив три м’ячі та відзначився однією гольовою передачею.</p>
    </article>
  </body>
</html>