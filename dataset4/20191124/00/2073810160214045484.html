<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/gemma-e-juan-luis-anticipazioni-regalo-cartellone-tina-dimagrita-449266"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Gemma e Juan Luis anticipazioni, gesto eclatante e sfida a Tina (che festeggia)"/>
    <meta property="og:description" content="Anticipazioni Gemma Galgani e Juan Luis Ciano: la storia d’amore continua a Uomini e Donne Gemma Galgani e Juan Luis Ciano stanno continuando a vivere al meglio la loro storia d’amore e nell’ultima registrazione attentamente descritta dal Vicolo delle News la Dama del Trono Over si è sbilanciata ancor di più. L’ultima volta vi abbiam […]"/>
  </head>
  <body>
    <article>
      <h1>Gemma e Juan Luis anticipazioni, gesto eclatante e sfida a Tina (che festeggia)</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Mik</a></address>
      <figure>
        <img src="https://www.gossipetv.com/wp-content/uploads/2018/12/gemma-galgani-vestito-giulia-de-lellis.jpg"/>
      </figure>
      <h3>Anticipazioni Gemma Galgani e Juan Luis Ciano: la storia d’amore continua a Uomini e Donne</h3>
      <p><b>Gemma Galgani e Juan Luis Ciano</b> stanno continuando a vivere al meglio la loro <b>storia d’amore</b> e nell’<b>ultima registrazione</b> attentamente descritta dal <i>Vicolo delle News</i> la Dama del <b>Trono Over</b> si è sbilanciata ancor di più. L’ultima volta vi abbiam parlato di un <a href="https://www.gossipetv.com/gemma-juan-luis-news-messaggio-amore-tina-segue-lui-instagram-449079">gesto d’amore fatto da Juan Luis su Instagram</a> e oggi <b>Gemma</b>, che si fida ciecamente di lui, lo avrà senz’altro fatto felice: la <b>Galgani</b> infatti ha avuto l’idea di sfidare <b>Tina Cipollari</b> con un’arma che l’opinionista ha usato contro di lei in queste puntate. Di cosa parliamo esattamente? Veniamo subito al dunque.</p>
      <h3>Juan Luis e Gemma, l’ultimo gesto d’amore della Galgani</h3>
      <p>Come tutti sapete, Tina aveva scelto ben otto canzoni da ballare con Juan Luis mandando su tutte le furie la Dama del Trono Over. Nella <b>registrazione di oggi</b> Gemma ha regalato un cartellone a forma di cuore al suo Cavaliere con 120 <i>post-it</i> sopra per un totale di ben 80 canzoni; la Galgani ha ripreso l’idea di Tina e l’ha resa molto più bella perché ogni puntata Juan Luis dovrà togliere un <i>post-it</i> dal cartellone e ballare assieme a lei il pezzo associato. Una chiara sfida a Tina dunque che intanto può festeggiare un nuovo importante traguardo: la <b>Cipollari</b> si è pesata ed è arrivata a 74 chili! Un grande risultato che mette in evidenza la sua motivazione e determinazione.</p>
      <h3>Gemma e Juan anticipazioni: la passione non esplode, lui rifiuta cinque donne</h3>
      <p>Tornando a <b>Gemma e Juan Luis</b>, dal <i>Vicolo</i> apprendiamo che tra i due la passione non è ancora esplosa perché almeno finora i due non si sono scambiati baci passionali. Nessuno può mettere in dubbio però che lui sia interessato perché oggi nella registrazione si sono presentate cinque donne e le ha rifiutate tutte. Solo una strategia per non perdere la fiducia di Gemma? Potrebbe essere; non è da escludere però che a Juan Luis Gemma piaccia realmente.</p>
    </article>
  </body>
</html>