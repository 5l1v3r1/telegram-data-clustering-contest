<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700002/%D8%A7%D8%AF%D8%B9%D8%A7%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A7%DB%8C%D8%B1%D8%A7%D9%86-%D8%AF%D8%B1%D8%AD%D8%A7%D9%84-%D8%A8%D8%B1%D9%86%D8%A7%D9%85%D9%87%E2%80%8C%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%A7%D9%86%D8%AC%D8%A7%D9%85-%D8%AD%D9%85%D9%84%D8%A7%D8%AA-%D8%AC%D8%AF%DB%8C%D8%AF-%D9%85%D9%88%D8%B4%DA%A9%DB%8C-%D8%A7%D8%B2-%D8%B9%D8%B1%D8%A7%D9%82-%D9%88-%DB%8C%D9%85%D9%86-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ادعای نتانیاهو: ایران درحال برنامه‌ریزی برای انجام حملات جدید موشکی از عراق و یمن علیه اسرائیل است"/>
    <meta property="og:description" content="نخست وزیر اسرائیل با متهم کردن ایران به تلاش برای تبدیل عراق و یمن به محلی برای انجام حملات موشکی علیه اسرائیل، گفت تل‌آویو به مقابله با تهران ادامه می‌دهد."/>
  </head>
  <body>
    <article>
      <h1>ادعای نتانیاهو: ایران درحال برنامه‌ریزی برای انجام حملات جدید موشکی از عراق و یمن علیه اسرائیل است</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1040243_765.jpg"/>
      </figure>
      <p>نخست وزیر اسرائیل با متهم کردن ایران به تلاش برای تبدیل عراق و یمن به محلی برای انجام حملات موشکی علیه اسرائیل، گفت تل‌آویو به مقابله با تهران ادامه می‌دهد.</p>
      <p>به گزارش فارس، «بنیامین نتانیاهو» نخست وزیر اسرائیل یکشنبه با حضور در شمال فسلطین اشغالی بار دیگر گفت این رژیم به «مقابله» با ایران ادامه می‌دهد.</p>
      <p>به نوشته وبگاه شبکه «آی-24»، نتانیاهو حین دیدار از شمال فلسطین اشغالی همراه با «نفتالی بنت» وزیر جنگ رژیم صهیونیستی مدعی شد که ایران درحال برنامه‌ریزی برای انجام حملات جدید موشکی از عراق و یمن علیه اسرائیل است.</p>
      <p>نخست وزیر اسرائیل سپس گفت تلاش می‌کند تا از افزایش نفوذ و حضور ایران در منطقه جلوگیری کند.</p>
      <p>نتانیاهو گفت: «هر اقدام لازم برای جلوگیری از استقرار نظامی ایران در منطقه، از جمله فعالیت‌های لازم برای ممانعت از انتقال سلاح‌های کشنده از ایران به سوریه را انجام می‌دهیم. تعهد و آمادگی ما برای مبارزه با رژیم ایران قاطع است و تلاش می‌کنیم از دستیابی تهران به اهداف خود پیشگیری کنیم.»</p>
      <p>نتانیاهو از ذکر جزئیات بیشتر در این زمینه خوداری کرد و تنها افزود که این روند ادامه خواهد داشت.</p>
    </article>
  </body>
</html>