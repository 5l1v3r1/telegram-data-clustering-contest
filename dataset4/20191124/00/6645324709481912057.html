<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/chronicles/rodena-e-fransis-hodjsyn-byrnet-news_1409079.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T00:03:00+00:00"/>
    <meta property="og:title" content="Родена е Франсис Ходжсън Бърнет"/>
    <meta property="og:description" content="Автор на"/>
  </head>
  <body>
    <article>
      <h1>Родена е Франсис Ходжсън Бърнет</h1>
      <address><time datetime="2019-11-24T00:03:00+00:00">24 Nov 2019, 00:03</time> by <a rel="author" href="https://www.actualno.com/editors/uid/40" target="_blank">Евгения Чаушева</a></address>
      <p>Франсис Бърнет е британско-американска писателка.  <br/><br/><br/><b>Биография и творчество</b></p>
      <related>
        <a href="https://www.actualno.com/chronicles/rodena-e-mariluize-flajser-news_1408549.html"/>
      </related>
      <p>Баща ѝ, търговец по професия, умира, когато тя е на 4 години, и за семейството настават трудни години. С надежди за по-добър живот майка ѝ отвежда нея и двете ѝ сестри от Великобритания в Тенеси, САЩ, в периода след Гражданската война. Младата жена опитва да изкара прехраната си по различни начини, включително с писане. Усилията ѝ са възнаградени и през юни 1868 г. нейният първи разказ е отпечатан. През 1870 г. майката на писателката почива. 2 години по-късно Франсис се завръща в родината си. През 1873 г. сключва брак със Суон Бърнет, с когото впоследствие се местят във Франция, където с писателската си дейност тя издържа и него. Първият им син умира от туберкулоза. По-късно тя се развежда с мъжа си. Вторият ѝ брак също не е особено успешен. <br/>За сметка на това кариерата и славата на Бърнет вървят стремглаво нагоре. Писателката става истински известна след публикуването на първия си детски роман „Малкият лорд Фаунтлерой“ през 1886 година. Голям успех има и следващият роман „Малката принцеса“. Така или иначе най-широка популярност от творбите ѝ достига „Тайната градина“ (1911).</p>
    </article>
  </body>
</html>