<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200775"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="বিএনপির সমাবেশে চলছে, খালেদা জিয়ার মুক্তি আন্দোলনের চূড়ান্ত ডাক আসতে পারে"/>
    <meta property="og:description" content="কারাবন্দি চিকিৎসাধীন দলীয় চেয়ারপারসন খালেদা জিয়ার মুক্তির দাবিতে বিএনপির প্রতিবাদ সমাবেশ চলছে। এর আগে সমাবেশকে কেন্দ্র করে দলটির বিভিন্ন অঙ্গ সংগঠনের নেতাকর্মীরা খালেদা জিয়া, তারেক রহমানের ছবি সম্বলিত পোস্টার, ব্যানার ও ফেস্টুন সহকারে খন্ড খন্ড মিছিল নিয়ে সমাবেশস্থলে আসতে থাকেন। আজ বেলা ২ টার দিকে নয়াপল্টনে বিএনপির কেন্দ্রীয় কার্যালয়ের সামনের রাস্তায় সমাবেশ শুরু হয়। এদিকে সমাবেশেকে কেন্দ্র করে নাইটিংগেল, ফকিরাপুল ও নয়াপল্টন এলাকায় রাস্তায় যান চলাচল সংকুচিত হয়ে গেছে। তবে নয়াপল্টন বিএনপির কার্যালয়ের সামনের রাস্তায় একটি লেন যান চলাচলের উন্মুক্ত রাখা হয়েছে। সমাবেশকে ঘিরে আইনশৃঙ্খলা বাহিনী সদস্যরা সর্তক অবস্থানে রয়েছে। বিএনপির সহ-সাংগঠনিক সম্পাদক এডভোকেট আবদুস সালাম আজাদ বলেন,  আজকের সমাবেশ থেকে খালেদা জিয়ার মুক্তি আন্দোলনের চূড়ান্ত ডাক আসতে পারে। সরকারের সব বাধা অতিক্রম করে সমাবেশে ব্যাপক জমায়েত হয়েছে। প্রতিবাদ সমাবেশে বিএনপি মহাসচিব মির্জা ফখরুল ইসলাম আলমগীরের সভাপতিত্বে দলটির স্থায়ী কমিটির সদস্যরা বক্তব্য রাখবেন।উল্লেখ্য, জিয়া অরফানেজ ট্রাস্ট দুর্নীতি মামলায় সাজাপ্রাপ্ত হয়ে গত বছরের ৮ই ফেব্রুয়ারি থেকে কারাগারে…"/>
  </head>
  <body>
    <article>
      <h1>বিএনপির সমাবেশে চলছে, খালেদা জিয়ার মুক্তি আন্দোলনের চূড়ান্ত ডাক আসতে পারে</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>কারাবন্দি চিকিৎসাধীন দলীয় চেয়ারপারসন খালেদা জিয়ার মুক্তির দাবিতে বিএনপির প্রতিবাদ সমাবেশ চলছে। এর আগে সমাবেশকে কেন্দ্র করে দলটির বিভিন্ন অঙ্গ সংগঠনের নেতাকর্মীরা খালেদা জিয়া, তারেক রহমানের ছবি সম্বলিত পোস্টার, ব্যানার ও ফেস্টুন সহকারে খন্ড খন্ড মিছিল নিয়ে সমাবেশস্থলে আসতে থাকেন।</p>
      <p>আজ বেলা ২ টার দিকে নয়াপল্টনে বিএনপির কেন্দ্রীয় কার্যালয়ের সামনের রাস্তায় সমাবেশ শুরু হয়।</p>
      <p>এদিকে সমাবেশেকে কেন্দ্র করে নাইটিংগেল, ফকিরাপুল ও নয়াপল্টন এলাকায় রাস্তায় যান চলাচল সংকুচিত হয়ে গেছে। তবে নয়াপল্টন বিএনপির কার্যালয়ের সামনের রাস্তায় একটি লেন যান চলাচলের উন্মুক্ত রাখা হয়েছে। সমাবেশকে ঘিরে আইনশৃঙ্খলা বাহিনী সদস্যরা সর্তক অবস্থানে রয়েছে।</p>
      <p>বিএনপির সহ-সাংগঠনিক সম্পাদক এডভোকেট আবদুস সালাম আজাদ বলেন,  আজকের সমাবেশ থেকে খালেদা জিয়ার মুক্তি আন্দোলনের চূড়ান্ত ডাক আসতে পারে। সরকারের সব বাধা অতিক্রম করে সমাবেশে ব্যাপক জমায়েত হয়েছে।</p>
      <p>প্রতিবাদ সমাবেশে বিএনপি মহাসচিব মির্জা ফখরুল ইসলাম আলমগীরের সভাপতিত্বে দলটির স্থায়ী কমিটির সদস্যরা বক্তব্য রাখবেন।</p>
      <p>উল্লেখ্য, জিয়া অরফানেজ ট্রাস্ট দুর্নীতি মামলায় সাজাপ্রাপ্ত হয়ে গত বছরের ৮ই ফেব্রুয়ারি থেকে কারাগারে রয়েছেন খালেদা জিয়া। বর্তমানে কারাবন্দি অবস্থায় বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে চিকিৎসাধীন তিনি।</p>
      <p>এই বিভাগের সর্বাধিক পঠিত</p>
    </article>
  </body>
</html>