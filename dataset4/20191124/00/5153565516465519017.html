<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/slovenija/sramota-se-ena-pozabljena-zrtev-vojne-za-slovenijo-ki-ga-je-med-prebegom-k-teritorialcem-ustrelil-desetar-jla-742836"/>
    <meta property="og:site_name" content="Revija Reporter"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="V vojni za Slovenijo padel med prebegom k teritorialcem, toda na seznamu je med žrtvami na strani JLA"/>
    <meta property="og:description" content="Težko je verjeti, da Republika Slovenija sploh nima uradnega seznama padlih v vojni za Slovenijo, saj ga nimajo ne na ministrstvu za obrambo ne na ministrstvu"/>
  </head>
  <body>
    <article>
      <h1>V vojni za Slovenijo padel med prebegom k teritorialcem, toda na seznamu je med žrtvami na strani JLA</h1>
      <h2>
        <b>Težko je verjeti, da Republika Slovenija sploh nima uradnega seznama padlih v vojni za Slovenijo, saj ga nimajo ne na ministrstvu za obrambo ne na ministrstvu za delo, družine in socialne zadeve. Slednjemu je naloženo izplačevanje transferjev po tako imenovanem vojnem seznamu, toda o teh pravicah odločajo upravne enote.</b>
      </h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Igor Kršinar</a></address>
      <p>Seznam padlih in ranjenih v vojni za Slovenijo je objavila Zveza veteranov vojne za Slovenijo, njena ljubljanska podružnica pa je objavila seznam vseh padlih, med njimi so tudi žrtve na strani Jugoslovanske armade. Po obeh seznamih je iz Teritorialne obrambe Slovenije padlo enajst ljudi, na strani policije pa šest, seznama se razlikujeta pri padlih civilistih, saj jih zveza navaja pet, od tega dva tujca, njena ljubljanska podružnica pa tri več.</p>
      <p>Na seznamu padlih teritorialcev so Dejan Bizjak, Toni Mrlak, Stanislav Požar, Vincenc Repnik, Jernej Molan, Miroslav Moljk, Edvard Peperko, Peter Petrič, Franc Uršič in Anton Žakel, padli policisti pa so Franc Šuster, Robert Hvalc, Stanko Strašek, Marjan Dobelšek, Željko Ernoič in Bojan Štumberger.</p>
      <blockquote>Veterani nam niso mogli razložiti, zakaj je Mrlak naveden med žrtvami iz TO, Špelko pa med žrtvami JLA. Obrambno ministrstvo pa, kot rečeno, sploh nima evidence padlih v vojni za Slovenijo.</blockquote>
      <p>Na strani JLA je po podatkih ljubljanske organizacije ZVVS padlo 11 častnikov, en civilni uslužbenec in 31 vojakov. Med slednjimi je tudi Slovenec Franci Špelko, ki ga je med prebegom k teritorialcem ustrelil desetar JLA. Po drugi strani pa je na seznamu padlih na strani teritorialcev pilot JLA Toni Mrlak, ki so ga teritorialci sestrelili v helikopterju med njegovim letom nad parlamentom, ko je vozil kruh za vojašnico JLA na Vrhniki.</p>
      <p>Mrlak ni vedel za ukaz slovenskega predsedstva o prepovedi letenja za zračna plovila JLA, teritorialci, ki so ga sestrelili, pa niso vedeli, da se je dogovarjal za prestop v  naše vrste. Skupaj z Mrlakom je v helikopterju letel Makedonec Bojan Sibinovski, ki je na seznamu med padlimi na strani JLA.</p>
      <p>Veterani nam niso mogli razložiti, zakaj je Mrlak naveden med žrtvami iz TO, Špelko pa med žrtvami JLA. Obrambno ministrstvo pa, kot rečeno, sploh nima evidence padlih v vojni za Slovenijo.</p>
      <p>loading...</p>
    </article>
  </body>
</html>