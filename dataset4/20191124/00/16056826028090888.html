<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200749"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="রানু মন্ডলকে কটাক্ষ"/>
    <meta property="og:description" content="ভক্তকে অবহেলার করার জন্য আবারও কটাক্ষের শিকার হলেন রানু মণ্ডল। সম্প্রতি এক নারী রানুর কাছে গিয়ে সেলফি তোলার আবদার করেন। প্রথমে ক্যামেরার দিকে পোজ দিলেও খানিক বিচলিত দেখা গেল রানুকে। এমনকি, ওই নারী বারবার ছবির জন্য অনুরোধ করলেও সেদিকে কর্ণপাতই করেননি তিনি। ভক্তকে অবজ্ঞা করে এদিক-ওদিক তাকাতে থাকেন রানু। আর এই ভিডিও প্রকাশ্যে আসতেই নেটিজেনরা ফের কটাক্ষ করেন রানু মণ্ডলকে। তার আচার-আচরণ যে ঠিক করা দরকার সেকথাও বলতে ভোলেননি নেটিজেনদের একাংশ। এর আগে এক ভক্ত রানুকে  দেখে তার সঙ্গে সেলফি তোলার আবদার করেছিলেন। কিন্তু রানু প্রথমে হইচইয়ের মাঝে না শুনতে পাওয়ায় সেই নারী ভক্ত তার গায়ে খানিক আলতো স্পর্শ করেই ডাকেন। আর তাতেই বেজায় চটে যান রানু। ভক্তের কথা না শুনে, হাতের স্পর্শ পাওয়া মাত্রই ঘুরে রানু পালটা ওই নারীকে জিজ্ঞেস করেছিলেন, ‘হোয়াট ইজ দিস?’ সেলফি তোলার আবদার তো দূরের কথা, এককথায় ওই নারীর সঙ্গে দুর্ব্যবহার করেন।"/>
  </head>
  <body>
    <article>
      <h1>রানু মন্ডলকে কটাক্ষ</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">বিনোদন ডেস্ক</a></address>
      <p>ভক্তকে অবহেলার করার জন্য আবারও কটাক্ষের শিকার হলেন রানু মণ্ডল। সম্প্রতি এক নারী রানুর কাছে গিয়ে সেলফি তোলার আবদার করেন। প্রথমে ক্যামেরার দিকে পোজ দিলেও খানিক বিচলিত দেখা গেল রানুকে। এমনকি, ওই নারী বারবার ছবির জন্য অনুরোধ করলেও সেদিকে কর্ণপাতই করেননি তিনি। ভক্তকে অবজ্ঞা করে এদিক-ওদিক তাকাতে থাকেন রানু। আর এই ভিডিও প্রকাশ্যে আসতেই নেটিজেনরা ফের কটাক্ষ করেন রানু মণ্ডলকে। তার আচার-আচরণ যে ঠিক করা দরকার সেকথাও বলতে ভোলেননি নেটিজেনদের একাংশ। এর আগে এক ভক্ত রানুকে  দেখে তার সঙ্গে সেলফি তোলার আবদার করেছিলেন।</p>
      <p>কিন্তু রানু প্রথমে হইচইয়ের মাঝে না শুনতে পাওয়ায় সেই নারী ভক্ত তার গায়ে খানিক আলতো স্পর্শ করেই ডাকেন। আর তাতেই বেজায় চটে যান রানু। ভক্তের কথা না শুনে, হাতের স্পর্শ পাওয়া মাত্রই ঘুরে রানু পালটা ওই নারীকে জিজ্ঞেস করেছিলেন, ‘হোয়াট ইজ দিস?’ সেলফি তোলার আবদার তো দূরের কথা, এককথায় ওই নারীর সঙ্গে দুর্ব্যবহার করেন।</p>
      <p>এই বিভাগের সর্বাধিক পঠিত</p>
    </article>
  </body>
</html>