<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699892/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%A8%D9%87-%D9%85%D8%B0%D8%A7%DA%A9%D8%B1%D9%87-%D8%AA%D8%A7%D8%AC-%D8%A8%D8%A7-%D8%A8%D8%B1%D8%A7%D9%86%DA%A9%D9%88-%D9%86%D9%87-%D8%AA%D8%A7%DB%8C%DB%8C%D8%AF-%D9%86%D9%87-%D8%AA%DA%A9%D8%B0%DB%8C%D8%A8"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="واکنش فدراسیون فوتبال به مذاکره تاج با برانکو/ نه تایید نه تکذیب"/>
    <meta property="og:description" content="انتظارات فدراسیون فوتبال از سرمربی محترم تیم ملی وفق جزییات قرارداد در مذاکرات اخیر میان دو طرف مورد تاکید دوباره قرار گرفته است."/>
  </head>
  <body>
    <article>
      <h1>واکنش فدراسیون فوتبال به مذاکره تاج با برانکو/ نه تایید نه تکذیب</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>انتظارات فدراسیون فوتبال از سرمربی محترم تیم ملی وفق جزییات قرارداد در مذاکرات اخیر میان دو طرف مورد تاکید دوباره قرار گرفته است.</b>
      </p>
      <figure>
        <img src="https://cdn.asriran.com/files/fa/news/1398/9/3/1040083_526.jpg"/>
      </figure>
      <p>روابط عمومی فدراسیون فوتبال توضیحاتی پیرامون برخی گمانه‌زنی‌هایی که درباره سپردن هدایت تیم ملی به برانکو مطرح شده ارائه کرد.</p>
      <p>به گزارش سایت رسمی فدراسیون فوتبال، با توجه به انتشار برخی مطالب درباره نیمکت تیم ملی فوتبال بزرگسالان، فدراسیون فوتبال با تاکید بر سیاست خود مبنی بر ضرورت برنامه‌ریزی همه جانبه و تداوم پشتیبانی لازم برای حضوری موفق در دور برگشت مقدماتی جام جهانی مطالب ذیل را به اطلاع عموم می‌رساند:</p>
      <p>۱- انتظارات فدراسیون فوتبال از سرمربی محترم تیم ملی وفق جزییات قرارداد در مذاکرات اخیر میان دو طرف مورد تاکید دوباره قرار گرفته است.</p>
      <p>تاکید فدراسیون بر ضرروت انجام برنامه جامع و متمرکز تیم ملی در ماه‌های باقیمانده تا آغاز دور برگشت، از تصریحات مکاتبات و مذاکرات صورت گرفته است.</p>
      <p>۲- با توجه به شرایط به وجود آمده در جدول و این که سرنوشت صعود به دست تیم ملی است، بستر فعلی در موضوع هم‌گرایی آحاد مردم، رسانه‌ها و حمایت تام و تمام از ملی پوشان در ۴ بازی مهم پیش‌رو پیش از پیش حائز اهمیت به نظر می‌رسد.</p>
      <p>۳ - فدراسیون فوتبال در حال حاضر در موقعیت تایید یا تکذیب گمانه‌زنی‌های مطرح شده قرار ندارد.</p>
      <p>۴ - نتایج پیگیری‌ها و مذاکرات صورت گرفته در باب مباحث مرتبط با سرمربی تیم ملی در آینده به اطلاع عموم خواهد رسید.</p>
    </article>
  </body>
</html>