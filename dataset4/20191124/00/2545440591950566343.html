<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/bolivyada-yeni-devlet-baskanligi-secimini-kapsayan-duzenleme-onaylandi/1653849"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Bolivya'da yeni devlet başkanlığı seçimini kapsayan düzenleme onaylandı"/>
    <meta property="og:description" content="Bolivya Çokuluslu Yasama Meclisinin alt kanadı Milletvekilleri Meclisi, ülkede yeni bir devlet başkanlığı seçimi yapılmasını kapsayan yasa tasarısını onayladı."/>
  </head>
  <body>
    <article>
      <h1>Bolivya'da yeni devlet başkanlığı seçimini kapsayan düzenleme onaylandı</h1>
      <h2>Bolivya Çokuluslu Yasama Meclisinin alt kanadı Milletvekilleri Meclisi, ülkede yeni bir devlet başkanlığı seçimi yapılmasını kapsayan yasa tasarısını onayladı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Muhammed Emin Canik  </a></address>
      <h4>Buenos Aires</h4>
      <p>Önce<b> Bolivya Çokuluslu Yasama Meclisi</b>nin (ALP) üst kanadı Senatörler Meclisinden geçen, muhaliflerin ve ordunun baskısıyla istifa eden Devlet Başkanı <b>Evo Morales</b>'in yeni seçimlerde aday olmasını engelleyen tasarının, Milletvekilleri Meclisinde de onaylanmasının ardından ülkenin geçici Devlet Başkanı<b> Jeanine Anez</b> tarafından yürürlüğe konması bekleniyor.</p>
      <ul>
        <li>
          <a href="https://www.aa.com.tr/tr/dunya/bolivyada-morales-hakkinda-ayaklanma-cikarmak-suclamasiyla-sorusturma/1653293">
            <u>
              <b>Bolivya'da Morales hakkında 'ayaklanma çıkarmak' suçlamasıyla soruşturma</b>
            </u>
          </a>
        </li>
        <li>
          <u>
            <b>
              <a href="https://www.aa.com.tr/tr/dunya/bolivyada-moralesin-partisi-yeni-adaylarla-secime-katilacak/1652307">Bolivya'da Morales'in partisi yeni adaylarla seçime katılacak</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/eski-ekvador-lideri-correa-fotograflarla-bolivyadaki-askeri-vesayete-dikkati-cekti/1650823">Eski Ekvador lideri Correa, fotoğraflarla Bolivya'daki askeri vesayete dikkati çekti</a>
            </b>
          </u>
        </li>
        <li>
          <a href="https://www.aa.com.tr/tr/dunya/bolivyada-devlet-baskani-moralesi-istifaya-zorlayan-surec/1641420">
            <u>
              <b>Bolivya'da Devlet Başkanı Morales'i istifaya zorlayan süreç</b>
            </u>
          </a>
        </li>
      </ul>
      <p>Tasarının uygulamaya konmasıyla, ülkede seçimleri düzenlemekle sorumlu Yüksek Seçim Mahkemesi üyeleri ve yeni devlet başkanlığı seçimlerinin tarihi belirlenecek.</p>
      <p>Tasarıda iki dönem devlet başkanlığı yürüten bir kişinin tekrar seçime katılmasını engelleyen maddenin yer alması nedeniyle Morales, seçimlerde aday olamayacak.</p>
      <p>Morales, 20 Ekim'deki seçimlerde tekrar aday olabilmek için gerekli anayasa değişikliğini öngören 2016 referandumundan "hayır" oyu çıkmasına rağmen Anayasa Mahkemesinin "yeniden seçilmenin politik hak" olduğuna hükmetmesiyle seçimlere katılmıştı.</p>
      <figure>
        <img src="https://www.aa.com.tr/uploads/userFiles/23525b19-4139-468c-8051-ba931b6738e4/bolivyaic.jpg"/>
      </figure>
      <h3>Bolivya'daki kriz</h3>
      <p>Bolivya'da 20 Ekim'de düzenlenen başkanlık seçimlerinin ardından, muhalefet, seçimlerde "hile" yapıldığını iddia etmiş ve taraflar karşılıklı olarak destekçilerini sokak gösterilerine çağırmıştı.</p>
      <p>Sonuçları tartışmalı seçimlerin iptalini ve tekrar seçime gidilmesini isteyen muhalifler, Morales'in tekrar seçim yapılacağı duyurusunun ardından, Morales'in katılmadığı bir seçim düzenlenene kadar protestoların devam edeceğini açıklamıştı.</p>
      <p>Morales, Bolivya Genelkurmay Başkanı Williams Kaliman'ın istifa çağrısı üzerine görevi bırakmış, süreci "darbe" olarak niteleyen ve tepki gösteren Meksika'nın iltica teklifini kabul etmesinin ardından bu ülkeye gitmişti.</p>
      <p>ALP'nin üst kanadı Senatörler Meclisinin başkan yardımcısı Jeanine Anez, Morales'in liderliğini yaptığı parti Sosyalizm Hareketi (MAS) mensuplarının katılmaması nedeniyle çoğunluğun sağlanamadığı oturumda, ülkenin geçici devlet başkanı ilan edilmişti.</p>
      <related>
        <a href="https://www.aa.com.tr/tr/dunya/bolivyada-yeni-devlet-baskanligi-secimini-kapsayan-duzenleme-onaylandi/1653849"/>
        <a href="https://www.aa.com.tr/tr/dunya/bolivyada-cenazeleriyle-yurumek-isteyen-protestoculara-mudahale/1652454"/>
        <a href="https://www.aa.com.tr/tr/dunya/bolivyada-moralesin-partisi-yeni-adaylarla-secime-katilacak/1652307"/>
        <a href="https://www.aa.com.tr/tr/dunya/bolivyada-secim-yasa-tasarisi-mecliste/1651391"/>
        <a href="https://www.aa.com.tr/tr/dunya/eski-ekvador-lideri-correa-fotograflarla-bolivyadaki-askeri-vesayete-dikkati-cekti/1650823"/>
        <a href="https://www.aa.com.tr/tr/dunya/arjantinde-binlerce-kisi-morales-icin-sokaklara-indi/1649305"/>
      </related>
    </article>
  </body>
</html>