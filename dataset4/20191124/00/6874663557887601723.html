<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774321,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="סין מאשימה: ארה&quot;ב היא המקור הגדול ביותר לחוסר יציבות בעולם"/>
    <meta property="og:description" content="חבר המועצה הלאומית של סין בוועידת ה-G-20: &quot;ארה&quot;ב מנהלת מדיניות כלכלית של הגנה על התוצרת המקומית באמצעות הגבלות על היבוא ופוגעת בהדדיות ובמערכת המסחר הרב צדדית&quot;"/>
  </head>
  <body>
    <article>
      <h1>סין מאשימה: ארה"ב היא המקור הגדול ביותר לחוסר יציבות בעולם</h1>
      <h2>חבר המועצה הלאומית של סין בוועידת ה-G-20: "ארה"ב מנהלת מדיניות כלכלית של הגנה על התוצרת המקומית באמצעות הגבלות על היבוא ופוגעת בהדדיות ובמערכת המסחר הרב צדדית"</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">שירות כלכליסט</a></address>
      <p>חבר המועצה הלאומית הסינית, וואנג הי, לא חסך בביקורת על ארה"ב במהלך פגישתו עם שר החוץ ההולנדי, סטף בלוק, בשולי פגישת שרי החוץ בוועידת ה-G-20 בעיר נאגויה שביפן. בין היתר טען כי ארה"ב היא המקור הגדול ביותר בעולם לחוסר יציבות, בזמן שהפוליטיקאים שלה מסתובבים בעולם ומשמיצים את סין.</p>
      <p>הקשרים בין שתי הכלכלות הגדולות בעולם צללו אל תוך מלחמת סחר מרה - שהן מנסות להביא לסופה בימים אלו - ויכוחים לגבי זכויות אדם, הונג קונג והתמיכה האמריקאית בדרישות הסיניות לגבי טאיוואן.</p>
      <figure>
        <img src="https://images1.calcalist.co.il/PicServer3/2019/08/22/929004/6_l.jpg"/>
        <figcaption>דונלד טראמפ <br/>צילום: איי אף פי</figcaption>
      </figure>
      <p>"ארצות הברית מנהלת מדיניות כלכלית של הגנה על התוצרת המקומית באמצעות הגבלות על היבוא ופוגעת בהדדיות ובמערכת מסחר רב-צדדית. היא הפכה להיות הגורם המערער הגדול ביותר בעולם". אמר הדיפלומט הסיני הבכיר בשבת בהתקפה עוקצנית במהלך פגישת ה G-20 ביפן.</p>
      <p>ארצות הברית השתמשה בכוח שלה לדיכוי עסקים סיניים לגיטימיים, מטעמים פוליטיים, והאשימה אותם בהאשמות חסרות בסיס, דבר שהוא מעשה של בריונות לכל דבר, בנוסף, ארצות הברית השתמשה בחוקים המקומיים שלה בכדי "להתערב באכזריות" בענייניה הפנימיים של סין בניסיון לפגוע בסין וביציבות ובשגשוג בהונג קונג, הוא הוסיף. "פוליטיקאים אמריקאים מסוימים השמיצו את סין בעולם, מבלי להציג ראיות התומכות בדבריהם".</p>
      <p>בית הנבחרים האמריקאי העלה השבוע את חמתו של הממשל בסין, כאשר העביר שני חוקים התומכים במפגינים בהונג קונג ואותת לסינים מפני פגיעה נמשכת בזכויות אדם. למרות התזמון הרגיש בו מתנהלות שיחות הסחר עם בייג'ין, צפוי הנשיא טראמפ לאשר את החוקים האלו.</p>
      <p>סין מנהלת את הונג קונג תחת המודל "מדינה אחת, שתי שיטות", בו הטריטוריה נהנית מחופש שלא קיים ברחבי המדינה, כמו חופש העיתונות למשל. תושבים רבים בהונג קונג חשים שבייג'ין שוחקת את המדיניות הזאת. הממשל הסיני מכחיש האשמות אלו.</p>
      <p>וואנג אמר שהפיתוח והצמיחה הסינית היא מגמה בלתי נמנעת של ההיסטוריה ששום כוח לא יוכל לעצור. "אין שום דרך לברוח מהמשחקי סכום אפס של ארצות הברית. הדרך הבטוחה היחידה בה ירוויחו שתי המעצמות תהיה שיתוף פעולה מלא".</p>
    </article>
  </body>
</html>