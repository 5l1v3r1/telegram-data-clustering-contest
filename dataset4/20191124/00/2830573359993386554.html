<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/brescia/2019/11/24-63756215/brescia_grosso_balotelli_puo_giocare_ma_lo_deve_decidere_anche_lui_/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Brescia, Grosso: &quot;Balotelli può giocare, ma lo deve decidere anche lui&quot;"/>
    <meta property="og:description" content="Il tecnico dopo la sconfitta dell'Olimpico: &quot;Con la Roma abbiamo fatto un primo tempo interessante, nella ripresa siamo crollati dopo il loro gol e questo non deve succedere. Da Mario voglio determinazione e voglia, caratteristiche che ha sempre fatto fatica a dimostrare&quot;"/>
  </head>
  <body>
    <article>
      <h1>Brescia, Grosso: "Balotelli può giocare, ma lo deve decidere anche lui"</h1>
      <h2>Il tecnico dopo la sconfitta dell'Olimpico: "Con la Roma abbiamo fatto un primo tempo interessante, nella ripresa siamo crollati dopo il loro gol e questo non deve succedere. Da Mario voglio determinazione e voglia, caratteristiche che ha sempre fatto fatica a dimostrare"</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>ROMA</b> - E' deluso il tecnico del <b>Brescia</b> Fabio <b>Grosso</b> dopo la sconfitta con la <b>Roma</b> maturata nella ripresa. "<i>Il fatto di cedere così nella ripresa non è stato positivo, dopo aver fatto un primo tempo interessante e con le giuste distanze, dove ci eravamo difesi in maniera ordinata ed eravamo stati pericolosi in ripartenza</i><i>Sul loro gol abbiamo commesso ingenuità clamorose -</i> ha spiegato a <i>Sky</i> -,<i> da lì siamo crollati, è successo quello che ho chiesto ai ragazzi di non fare contro avversari così forti. Ma sono convinto che nel tempo potremo fare i punti che ci servono per raggiungere il nostro obiettivo. Io alleno questa squadra e conosco il loro percorso, sono venuti in A con grande entusiasmo ed energia, e nella prima parte di campionato ha fatto anche bei risultati. Poi le sconfitte tolgono certezze e in questo momento la squadra non ha fiducia, dovrò essere bravo io a ridargliela". </i>Poi, inevitabilmente, si torna sul <b>caso Balotelli</b>, non convocato dopo essere stato cacciato dall'allenamento: "<i>Di lui si parla e si parlerà sempre, a voi fa notizia. A lui ho detto che può essere protagonista in questa squadra, ma deve esserci determinazione e soprattutto voglia, caratteristiche che ha sempre fatto fatica a dimostrare. Se lui c'è o non c'è lo decido io, ma dopo che l'ha deciso lui. Quando sei in fondo alla classifica come siamo noi servono altre caratteristiche, serve faticare e alla lunga si paga dazio. Se Mario non si mette a disposizione la squadra fa fatica a sorreggerlo</i>" è la chiosa di <b>Grosso</b>.</p>
      <p>
        <b>
          <a href="https://www.tuttosport.com/news/calcio/serie-a/2019/11/24-63749472/serie_a_la_roma_cala_il_tris_la_lazio_vince_all_ultimo_respiro_cade_la_fiorentina/">ROMA-BRESCIA 3-0: NUMERI E STATISTICHE</a>
        </b>
      </p>
      <figure>
        <a href="https://www.tuttosport.com/foto/calcio/serie-a/2019/11/24-63748556/smalling_e_mancini_lanciano_il_tris_della_roma_applausi_e_abbracci_all_olimpico_/">
          <img src="https://cdn.tuttosport.com/images/2019/11/24/164137537-36cf254d-550b-4cf7-99d8-c70ed1747d3d.jpg"/>
        </a>
        <figcaption>Smalling e Mancini lanciano il tris della Roma: applausi e abbracci all'Olimpico!<br/><a href="https://www.tuttosport.com/foto/calcio/serie-a/2019/11/24-63748556/smalling_e_mancini_lanciano_il_tris_della_roma_applausi_e_abbracci_all_olimpico_/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/24-63749472/serie_a_la_roma_cala_il_tris_la_lazio_vince_all_ultimo_respiro_cade_la_fiorentina/"/>
        <a href="https://www.corrieredellosport.it/live/classifica-serie-a.html"/>
        <a href="https://www.tuttosport.com/archivio/calcio/serie-a/brescia"/>
        <a href="https://www.tuttosport.com/news/calcio/serie-a/2019/11/24-63748264/roma-brescia_3-0_il_tabellino/?related_news"/>
        <a href="https://www.tuttosport.com/news/calcio/serie-a/brescia/2019/11/24-63734950/brescia_balotelli_lasciamoli_parlare_torno_presto_/?related_news"/>
        <a href="https://www.tuttosport.com/news/calcio/serie-a/2019/11/24-63730040/diretta_roma-brescia_ore_15_dove_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/brescia/2019/11/23-63669196/brescia_grosso_non_convoca_balotelli/?related_news"/>
      </related>
    </article>
  </body>
</html>