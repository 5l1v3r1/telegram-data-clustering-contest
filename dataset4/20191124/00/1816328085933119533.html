<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/24042252/AIADMK-The-general-committee-meeting-is-going-on-today.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="பரபரப்பான அரசியல் சூழ்நிலையில்அ.தி.மு.க. பொதுக்குழு கூட்டம் இன்று நடக்கிறதுஉள்ளாட்சி தேர்தல் வெற்றிக்கான வியூகம் அமைக்கப்படுகிறது"/>
    <meta property="og:description" content="பரபரப்பான அரசியல் சூழ்நிலையில், அ.தி.மு.க. பொதுக்குழு கூட்டம் இன்று (ஞாயிற்றுக்கிழமை) நடக்கிறது. இந்த கூட்டத்தில் உள்ளாட்சி தேர்தல் வெற்றிக்கு வியூகம் அமைக்கப்படுகிறது."/>
  </head>
  <body>
    <article>
      <h1>பரபரப்பான அரசியல் சூழ்நிலையில்அ.தி.மு.க. பொதுக்குழு கூட்டம் இன்று நடக்கிறதுஉள்ளாட்சி தேர்தல் வெற்றிக்கான வியூகம் அமைக்கப்படுகிறது</h1>
      <h2>பரபரப்பான அரசியல் சூழ்நிலையில், அ.தி.மு.க. பொதுக்குழு கூட்டம் இன்று (ஞாயிற்றுக்கிழமை) நடக்கிறது. இந்த கூட்டத்தில் உள்ளாட்சி தேர்தல் வெற்றிக்கு வியூகம் அமைக்கப்படுகிறது.</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>சென்னை,தமிழகத்தில் உள்ளாட்சி தேர்தல் கடந்த 2016-ம் ஆண்டு நடத்தி முடிக்கப்பட்டு இருக்க வேண்டும். ஆனால் பல்வேறு வழக்குகள் காரணமாக உள்ளாட்சி தேர்தல் நடத்தப்படுவது கேள்வி குறியாக மாறி போனது. இந்தநிலையில், டிசம்பர் 2-ந்தேதி உள்ளாட்சி தேர்தல் தேதி தொடர்பான அறிவிப்பாணை வெளியிடப்படும் என்று மாநில தேர்தல் ஆணையம் அறிவித்துள்ளதை தொடர்ந்து, தமிழக அரசியல் களம் சூடுபிடித்துள்ளது.</p>
      <p>உள்ளாட்சி தேர்தலை எதிர்கொள்ள அனைத்து கட்சிகளும் தயாராகி வருகிறது. பிரதான கட்சிகளான அ.தி.மு.க., தி.மு.க. ஆகிய கட்சிகள் தொண்டர்களிடம் இருந்து ஏற்கனவே விருப்ப மனுக்களை பெற்று முடித்துள்ளது. இதற்கிடையே, அ.தி.மு.க. பொதுக்குழு- செயற்குழு கூட்டம் இன்று (ஞாயிற்றுக்கிழமை) காலை 10.30 மணிக்கு சென்னை, வானகரத்தில் உள்ள ஸ்ரீவாரு வெங்கடாசலபதி பேலஸ் மண்டபத்தில் நடக்கிறது.உள்ளாட்சி தேர்தல் வியூகம்இந்த கூட்டத்திற்கு, அவைத்தலைவர் மதுசூதனன் தலைமை தாங்குகிறார். அ.தி.மு.க. இணை ஒருங்கிணைப்பாளரும், முதல்-அமைச்சருமான எடப்பாடி பழனிசாமி, ஒருங்கிணைப்பாளரும், துணை முதல்-அமைச்சருமான ஓ.பன்னீர்செல்வம் ஆகியோர் முன்னிலை வகிக்கிறார்கள்.கூட்டத்தில் பொதுக்குழு, செயற்குழு உறுப்பினர்கள், மாவட்ட செயலாளர்கள், எம்.எல்.ஏ.க்கள், எம்.பி.க்கள் மற்றும் சிறப்பு அழைப்பாளர்கள் என சுமார் 3,400 பேர் பங்கேற்கின்றனர். இதற்கான அழைப்பிதழ் செயற்குழு மற்றும் பொதுக்குழு உறுப்பினர்களுக்கு தனித்தனியே அனுப்பி வைக்கப்பட்டுள்ளது.இந்த கூட்டத்தில் உள்ளாட்சி தேர்தல் குறித்து விவாதிக்கப்படுகிறது. முறைமுக தேர்தல் முறை அறிவிக்கப்பட்டு இருப்பதால் வார்டுகளில் அதிக எண்ணிக்கையில் வெற்றியை குவிப்பது குறித்தும், அதற்கான வியூகம் அமைப்பது குறித்தும் விவாதிக்கப்படுகிறது. மேலும், அ.தி.மு.க.வில் இருந்து டி.டி.வி. தினகரனின் கட்சிக்கு சென்றவர்களில் பலர் மீண்டும் அ.தி.மு.க.வுக்கு திரும்பியிருப்பதால் அவர்களுக்கு உரிய பதவிகள், பொறுப்புகள் வழங்குவதும் குறித்தும் ஆலோசிக்கப்படுகிறது.பாராட்டுவிக்கிரவாண்டி, நாங்குநேரி ஆகிய சட்டசபை தொகுதி இடைத்தேர்தலில் தி.மு.க. கூட்டணி வசம் இருந்த 2 தொகுதிகளிலும் வெற்றிபெற பாடுபட்ட முதல்-அமைச்சர் எடப்பாடி பழனிசாமி, துணை முதல்-அமைச்சர் ஓ.பன்னீர்செல்வம் ஆகியோருக்கு இந்த கூட்டத்தில் பாராட்டும், நன்றியும் தெரிவிக்கப்படுகிறது.</p>
    </article>
  </body>
</html>