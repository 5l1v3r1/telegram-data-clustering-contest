<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/z4jzx6"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="அண்ணியுடன் தகாத உறவு வைத்ததால் கணவரை கொலை செய்த மனைவி...!"/>
    <meta property="og:description" content="அண்ணியுடன் தகாத உறவு வைத்ததால் கணவரை கொலை செய்த மனைவி...!"/>
  </head>
  <body>
    <article>
      <h1>அண்ணியுடன் தகாத உறவு வைத்ததால் கணவரை கொலை செய்த மனைவி...!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">shanmugapriya</a></address>
      <p>
        <b>அண்ணியுடன் தகாத உறவு வைத்ததால் கணவரை கழுத்து நெரித்து கொலை செய்த மனைவி, சடலத்தை சமையலறையில் புதைத்தார். </b>
      </p>
      <p>மத்திய பிரதேச மாநிலம் அனுப்பூர் மாவட்டம் கரோடா டோலா பகுதியை சேர்ந்தவர் மோஹித். ராஜேந்திரகிராம் நீதிமன்றத்தில் பயிற்சி வழக்கறிஞராக பணியாற்றி வந்தார். மோகித்தின் மனைவி பிரதிமா. தம்பதியருக்கு நான்கு குழந்தைகள் உள்ளனர். மோகித்தும், அவரது மூத்த சகோதரர் கானாராம் குடும்பத்தினரும் ஒரே வீட்டில் வசித்து வந்தனர். </p>
      <p>இந்நிலையில்தான் மோகித்துக்கும், அவரது அண்ணிக்கும் தகாத உறவு ஏற்பட்டுள்ளது. இதையறிந்து அதிர்ந்து போன பிரதிமா, கணவரை எச்சரித்தார். ஆனால் அதை கண்டுகொள்ளாத மோகித், அண்ணியுடன் தகாத உறவை தொடர்ந்துள்ளார். கணவர் மோகித்தின் நடத்தையால் ஆத்திரம் அடைந்த பிரதிமா, மோகித்தின் சகோதரரின் உதவியுடன் அவரை கொலை செய்ய துணிந்தார்.</p>
      <p>சம்பவத்தன்று மோகித்துக்கு உணவில் மயக்க மருந்து கலந்து கொடுத்துள்ளார் பிரதிமா. அவர் மயங்கிய பின், பிரதிமாவும், மோகித்தின் சகோதரரும் மோகித்தை கழுத்து நெரித்துக் கொலை செய்தனர். அக்கம்பக்கத்தினருக்கு சந்தேகம் வரக்கூடாது என்பதற்காக சமையலறையில் சடலத்தை புதைத்ததுடன், அந்த இடத்தில் மண் அடுப்பையும் அமைத்தனர்.</p>
      <p>நவம்பர் 11ம் தேதிக்கு பிறகு மோகித் மாயமனாதால், அவரை பற்றி அக்கம்பக்கத்தினர் விசாரிக்க தொடங்கினர்.  பிரதிமா முன்னுக்கு பின் முரணாக பதில் அளித்ததால், அக்கம்பக்கத்தினருக்கு சந்தேகம் வலுத்தது. வீட்டுக்குள் சென்று பார்த்த போது புதிதாக மண் அடுப்பு அமைக்கப்பட்ட இடத்தில் இருந்து துர்நாற்றம் வீசியதால், சந்தேகம் அதிகமானது. இதையடுத்து மண் அடுப்பு இருந்த இடத்தை உடைத்து பார்த்த போது, உள்ளே மோகித்தின் சடலம் இருந்ததை கண்டு பொதுமக்கள் அதிர்ச்சியடைந்தனர். </p>
      <p>தகவலறிந்து வந்த போலீசார் சடலத்தை கைப்பற்றி அரசு மருத்துவமனைக்கு அனுப்பி வைத்தனர். பிரேத பரிசோதனையில் மோகித் கழுத்து நெரித்து கொலை செய்யப்பட்டது உறுதியானது. போலீசார் நடத்திய விசாரணையில் கணவரை அவரது சகோதரர் உதவியுடன் கொலை செய்ததாக ஒப்புக் கொண்டார் பிரதிமா. பலமுறை எச்சரித்தும் தகாத உறவை தவிர்க்காததால் கணவரை மனைவியே கொலை செய்த சம்பவம் அதிர்ச்சியை ஏற்படுத்தியுள்ளது. </p>
    </article>
  </body>
</html>