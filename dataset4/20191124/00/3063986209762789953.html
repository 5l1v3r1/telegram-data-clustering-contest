<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842818"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T00:53:00+00:00"/>
    <meta property="og:title" content="দুই বাংলাদেশি শ্রমিককে ধরে নিয়ে গেছে বিএসএফ"/>
    <meta property="og:description" content="রাজশাহীর বাঘা উপজেলার সীমান্তের হরিরামপুর এলাকা থেকে দুই বাংলাদেশি শ্রমিককে ধরে নিয়ে গেছে ভারতীয় বিএসএফ। গতকাল শনিবার বেলা ১১টার দিকে ভারতের মর্শিদাবাদ জেলার জলংগী থানার দয়ারামপুর ক্যাম্পের বিএসএফ দুই বাংলাদেশিকে ধরে নিয়ে গেছে।   আটককৃত দুই বাংলাদেশি শ্রমিকরা হলেন, বাঘা উপজেলার মীরগঞ্জ ভানুকর গ্রামের তছির উদ্দিনের ছেলে এরাজুল ইসলাম (৫০) ও মৃত মিনু মন্ডলের ছেলে সুমন আলী (৩৫)।    আলাইপুর বিজিবি ক্যাম্প ও আটককৃত পারিবারিক সূত্রে জানা যায়, শনিবার সকাল ১১টার দিকে বাঘা উপজেলার সীমান্তের হরিরামপুর পদ্মা নদীর দুই নম্বর কলোনির চরে ক্যাশি (খ্যাড়) কাটতে যায়। এ সময় ভারতের মর্শিদাবাদ জেলার জলংগী থানার দয়ারামপুর ক্যাম্পের বিএসএফ সদস্যরা তাদের আটক করে নিয়ে যায়।   শ্রমিক এরাজুল ইসলামের ছেলে রাসিদুল ইসলাম জানান, আমরা অতি দরিদ্র মানুষ। শ্রমিকের কাজ করে খায়। আমার বাবাসহ ৭/৮ জন শ্রমিক হিসেবে উপজেলার সীমান্তের হরিরামপুর পদ্মা নদীর দুই নম্বর কলোনির চরে ক্যাশি কাটতে যায়। সেখান থেকে বাবাকেসহ আরেকজনকে আটক করে নিয়ে গেছে ভারতীয় বিজিএফ। অন্যরা পালিয়ে এসেছেন।   পালিয়ে আসা শ্রমিক শাজাহান আলী বলেন, আমরা ক্যাশি কাটতে লাগার সঙ্গে সঙ্গে ভারতীয়…"/>
  </head>
  <body>
    <article>
      <h1>দুই বাংলাদেশি শ্রমিককে ধরে নিয়ে গেছে বিএসএফ</h1>
      <address><time datetime="2019-11-24T00:53:00+00:00">24 Nov 2019, 00:53</time> by <a rel="author">বাঘা (রাজশাহী) প্রতিনিধি</a></address>
      <p>রাজশাহীর বাঘা উপজেলার সীমান্তের হরিরামপুর এলাকা থেকে দুই বাংলাদেশি শ্রমিককে ধরে নিয়ে গেছে ভারতীয় বিএসএফ। গতকাল শনিবার বেলা ১১টার দিকে ভারতের মর্শিদাবাদ জেলার জলংগী থানার দয়ারামপুর ক্যাম্পের বিএসএফ দুই বাংলাদেশিকে ধরে নিয়ে গেছে।<br/> <br/>আটককৃত দুই বাংলাদেশি শ্রমিকরা হলেন, বাঘা উপজেলার মীরগঞ্জ ভানুকর গ্রামের তছির উদ্দিনের ছেলে এরাজুল ইসলাম (৫০) ও মৃত মিনু মন্ডলের ছেলে সুমন আলী (৩৫)। <br/> <br/>আলাইপুর বিজিবি ক্যাম্প ও আটককৃত পারিবারিক সূত্রে জানা যায়, শনিবার সকাল ১১টার দিকে বাঘা উপজেলার সীমান্তের হরিরামপুর পদ্মা নদীর দুই নম্বর কলোনির চরে ক্যাশি (খ্যাড়) কাটতে যায়। এ সময় ভারতের মর্শিদাবাদ জেলার জলংগী থানার দয়ারামপুর ক্যাম্পের বিএসএফ সদস্যরা তাদের আটক করে নিয়ে যায়।<br/> <br/>শ্রমিক এরাজুল ইসলামের ছেলে রাসিদুল ইসলাম জানান, আমরা অতি দরিদ্র মানুষ। শ্রমিকের কাজ করে খায়। আমার বাবাসহ ৭/৮ জন শ্রমিক হিসেবে উপজেলার সীমান্তের হরিরামপুর পদ্মা নদীর দুই নম্বর কলোনির চরে ক্যাশি কাটতে যায়। সেখান থেকে বাবাকেসহ আরেকজনকে আটক করে নিয়ে গেছে ভারতীয় বিজিএফ। অন্যরা পালিয়ে এসেছেন।<br/> <br/>পালিয়ে আসা শ্রমিক শাজাহান আলী বলেন, আমরা ক্যাশি কাটতে লাগার সঙ্গে সঙ্গে ভারতীয় বিএসএফ পেছন থেকে এসে দুইজনকে আটক করলে আমিসহ আরো ৫/৬ জন কৌশলে পালিয়ে এসেছি।<br/> <br/>এ বিষয়ে আলাইপুর বিজিবি ক্যাম্পের ইনচার্জ আবু তালেব বলেন, বাংলাদেশি দুই শ্রমিককে ফিরিয়ে আনার জন্য লিখিত আবদেন করলেও বিএসএফ সন্ধ্যা সাড়ে ৬টা পর্যন্ত গ্রহণ করেনি। তারপরও আমরা ভারতের সংশ্লিষ্ট ক্যাম্পের বিএসএফের সঙ্গে যোগাযোগ করার চেষ্টা চালিয়ে যাচ্ছি।</p>
    </article>
  </body>
</html>