<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/zvmd55"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="தர்பார் பட பாடல் வெளியீட்டு தேதி அறிவிப்பு!"/>
    <meta property="og:description" content="தர்பார் பட பாடல் வெளியீட்டு தேதி அறிவிப்பு!"/>
  </head>
  <body>
    <article>
      <h1>தர்பார் பட பாடல் வெளியீட்டு தேதி அறிவிப்பு!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">niruban</a></address>
      <p>
        <b>நடிகர் ரஜினிகாந்த் நடிப்பில் உருவாகியுள்ள தர்பார் படத்தின் முதல் பாடலை லைக்கா நிறுவனம் வரும் 27ந்தேதி வெளியிட உள்ளது.</b>
      </p>
      <p>ரஜினிகாந்த் நடிப்பில் ஏ.ஆர்.முருகதாஸ் இயக்கத்தில் உருவாகியுள்ள தர்பார் திரைப்படம் மிகுந்த எதிர்பார்ப்பை ஏற்படுத்தியுள்ளது. இந்த படம் வரும் ஜனவரி மாதம் பொங்கல் பண்டிகையை முன்னிட்டு திரைக்கு வருகிறது. </p>
      <p>ஜனவரி 9ந்தேதி படம் வெளியாகும் என அறிவிக்கப்பட்டுள்ளது. தர்பார் படத்தின் பாடல்கள், டீசர் எப்போது வெளியாகும் என ரசிகர்கள் ஆவலுடன் எதிர்பார்த்து காத்திருந்த நிலையில் வரும் 27ந்தேதி தர்பார் படத்தின் முதல் பாடல்,  இணைய தளத்தில் வெளியாக உள்ளது. இந்த அறிவிப்பை படத்தை தயாரித்த நிறுவனமான லைக்கா தனது டிவிட்டர் பக்கத்தில் வெளியிட்டுள்ளது.</p>
      <p>பாடலாசிரியர் விவேக் எழுதி எஸ்.பி.பாலசுப்பிரமணியம் பாடிய  அந்த பாடல் வரும் புதன்கிழமை வெளியாக உள்ளதை படத்தின் இசையமைப்பாளர் அனிருத்தும் உறுதி செய்துள்ளார். <br/> </p>
    </article>
  </body>
</html>