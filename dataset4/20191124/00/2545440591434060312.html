<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/kongo-demokratik-cumhuriyetinde-yerlesim-merkezine-ucak-dustu-23-olu/1654123"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Kongo Demokratik Cumhuriyeti'nde yerleşim merkezine uçak düştü: 23 ölü"/>
    <meta property="og:description" content="Busy Bee firmasına ait Dornier-228 tipi özel uçak, kalkıştan kısa süre sonra Goma kentinde yerleşim merkezine düştü. Olayda 23 kişi hayatını kaybetti."/>
  </head>
  <body>
    <article>
      <h1>Kongo Demokratik Cumhuriyeti'nde yerleşim merkezine uçak düştü: 23 ölü</h1>
      <h2>Busy Bee firmasına ait Dornier-228 tipi özel uçak, kalkıştan kısa süre sonra Goma kentinde yerleşim merkezine düştü. Olayda 23 kişi hayatını kaybetti.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Alaattin Doğru  </a></address>
      <h4>Dakar</h4>
      <p>Kongo Demokratik Cumhuriyeti'nin (KDC) doğusunda, özel uçağın yerleşim merkezine düşmesi sonucu 23 kişi yaşamını yitirdi.</p>
      <p>Yerel basındaki haberlere göre, Busy Bee firmasına ait Dornier-228 tipi özel uçak, kalkıştan kısa süre sonra Goma kentinde yerleşim merkezine düştü.</p>
      <p>Firma yetkilileri 2'si mürettebat 19 kişinin olduğu uçağın teknik sorun nedeniyle düşmüş olabileceğini ifade etti.</p>
      <p>Sivil Havacılık Koruma Müdürü Joseph Makundi, kazanın olduğu bölgede 23 kişinin cesedine ulaştıklarını belirtti.</p>
      <p>Kuzey Kivu Eyaleti Valisi Carly Nzanzu Kasivita da uçağın rötarlı kalktığı bilgisine ulaştıklarını kaydetti.</p>
      <p>Birleşmiş Milletler İstikrar Misyonu (MONUSCO) kaza yerine 2 itfaiye aracı ve bir kurtarma ekibi gönderdi.</p>
      <p>Öte yandan, sosyal medyada yer alan görüntülerde, havaalanı yakınındaki Mapendo/Birere semtinde evin üstüne düşen uçağın enkazından dumanlar çıktığı görülüyor.</p>
      <related>
        <a href="https://www.aa.com.tr/tr/dunya/kongo-demokratik-cumhuriyetinde-yerlesim-merkezine-ucak-dustu-23-olu/1654123"/>
        <a href="https://www.aa.com.tr/tr/turkiye/afyonkarahisarda-yolcu-otobusu-ile-tir-carpisti-2-olu-21-yarali/1649311"/>
        <a href="https://www.aa.com.tr/tr/saglik/bir-ilac-devi-daha-ebola-icin-asi-uretti-/1646175"/>
        <a href="https://www.aa.com.tr/tr/yasam/minik-asya-hic-gormedigi-babasinin-kokusu-ile-buyuyor/1645070"/>
        <a href="https://www.aa.com.tr/tr/dunya/bangladeste-tren-kazasi-15-olu/1642827"/>
        <a href="https://www.aa.com.tr/tr/turkiye/batmanda-askeri-arac-devrildi-7-yarali-/1641193"/>
      </related>
    </article>
  </body>
</html>