<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774331,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="1% ממפתחי האפליקציות אחראים על 80% מההורדות"/>
    <meta property="og:description" content="על פי דו&quot;ח חדש, ל-99% מהאפליקציות היו כ-7,650 הורדות בממוצע ברבעון - פחות מאלפית האחוז שעשתה פייסבוק בתקופה זו"/>
  </head>
  <body>
    <article>
      <h1>1% ממפתחי האפליקציות אחראים על 80% מההורדות</h1>
      <h2>על פי דו"ח חדש, ל-99% מהאפליקציות היו כ-7,650 הורדות בממוצע ברבעון - פחות מאלפית האחוז שעשתה פייסבוק בתקופה זו</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">שירות כלכליסט</a></address>
      <p>המערכת הנוכחית של חנות האפליקציות לא מחבבת מפתחים אלטרנטיביים. לפי מידע מ-SensorTower, אחוז אחד בלבד מממפתחי האפליקציות אחראי ל-80% מסך 29.6 מיליארד ההורדות ברבעון השלישי של 2019. המשמעות היא שרק 20% או 6 מיליארד הורדות שייכות לשאר המוציאים לאור.</p>
      <p>99%, השווים ל-787,080 מפתחי אפליקצית, ספרו בממוצע 7,650 הורדות לכל אחד במהלך הרבעון הזה, פחות מאלפית האחוז שעשתה פייסבוק באותו רבעון (682 מיליון).</p>
      <figure>
        <img src="https://images1.calcalist.co.il/PicServer3/2016/09/22/640377/5_l.jpg"/>
        <figcaption>אילוסטרציה <br/>צילום: שאטרסטוק</figcaption>
      </figure>
      <p>המידע הזה לא מפתיע בכלל, בהתחשב בכך שפלטפורמות חברתיות וגדולות כמו פייסבוק ויוטיוב כבר משרתות קהל יעד של יותר ממיליארד איש. עם זאת חוסר השוויון הקיים בשוק לאפליקציות חדשות מדאיג מאוד בהתחשב בכך שמספר האפליקציות הקיימות בחנות ממשיך להתרחב, מה שעושה את התחרות אפילו קשה יותר.</p>
      <p>בדו"ח נכתב כי ישנן יותר מ-3.4 מיליון אפליקציות הקיימות בחנויות האפליקציות של אפל (AppStore) וגוגל (Google Play) בשנת 2018, עלייה של 65% מ-2.2 מיליון האפליקציות שהיו בחנות ב-2014. עם זאת מספר האפליקציות שהצליח להגיע ל 1,000 התקנות ירד במהלך אותה תקופה - מ-30% ל-26%.</p>
      <p>כאשר מתמקדים במשחקים בלבד, אחוז האחד שהם 1,080 מתוך 108 אלף סה"כ - זכו ל-9.1 מיליארד הורדות מתוך 11.1 מיליארד, או 82%. בממוצע 8.5 מיליון הורדות והתקנות כל אחת. שני מיליארד ההורדות הנותרות, או 18% נחלקו בין שאר 106,920 מפתחי האפליקציות. ממוצע של 18 אלף הורדות לכל אחת.</p>
      <p>במהלך הניתוח של האפליקציות לפי הכנסות, הפער היה גדול יותר. רק 1,526 מפתחי אפליקציות היו אחראים ל- 20.5 מיליארד דולר מתוך 22 מיליארד דולר של הכנסות באותו רבעון. במקביל, היתרה של 1.5 מיליארד נחלקה בין 151,056 מפתחי אפליקציות, בממוצע של 9,990 דולר לאחד.</p>
      <p>במונחים של רווחים ממשחקים, 445 מפתחי אפליקציות שהם האחוז האחד הרוויחו 15.5 מיליארד דולר בהכנסות, או 95% מכל ההכנסות, כאשר 800 מיליון הדולר הנותרים חולקו בין 44,029 מפתחי האפליקציות בתחתית ה-99%. בממוצע של קרוב ל-18,100 דולר כל אחת.</p>
    </article>
  </body>
</html>