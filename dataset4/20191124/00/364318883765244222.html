<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/lifestyle/entertainment/381439"/>
    <meta property="og:site_name" content="beartai"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="สุกี้นำทีม Mean- Alyn-เอิ๊ต ภัทรวี แถลงข่าวเทศกาลดนตรี ‘Gypsy Carnival’ ครั้งที่ 5"/>
    <meta property="og:description" content="เมื่อวันพุธที่ 20 พฤศจิกายน 2562 ‘สุกี้-กมล  สุโกศล แคลปป์’ นำแถลงข่าวสร้างบรรยากาศเทศกาลสุดร่าเริงในธีม “งานวัดภูเขาทอง” ให้ชาวยิปซีได้ออกมารวมตัวปลดปล่อยความเสรีกัน ซึ่งบรรยากาศในงานแถลงข่าวเต็มไปด้วยศิลปินและสื่อมวลชนที่มาร่วมงานกันอย่างคึกคัก ได้แก่ วง Mean, Zweed n’ Roll, Telex Telexs, สมเกียรติ อริยะชัยพาณิชย์ เป็นต้น พร้อมโชว์มินิคอนเสิร์ตจากหนุ่มมาดเท่ที่กำลังมาแรงอย่าง Alyn และอีกหนึ่งสาวเสียงใสอย่าง เอิ๊ต–ภัทรวี โดยมี โบ–ไทรอัมพ์ คิงส์ดอม เป็นพิธีกรตลอดงาน ณ โซนการ์เด้นพาวิเลี่ยน ชั้น 1 โรงแรมเดอะ สุโกศล กรุงเทพ ฯ"/>
  </head>
  <body>
    <article>
      <h1>สุกี้นำทีม Mean- Alyn-เอิ๊ต ภัทรวี แถลงข่าวเทศกาลดนตรี ‘Gypsy Carnival’ ครั้งที่ 5</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">SUKIT JAROENMUKAYANAN</a></address>
      <p>เมื่อวันพุธที่ 20 พฤศจิกายน 2562 <b>‘</b><b>สุกี้-กมล</b><b>  </b><b>สุโกศล แคลปป์</b><b>’ </b>นำแถลงข่าวสร้างบรรยากาศเทศกาลสุดร่าเริงในธีม <b>“</b><b>งานวัดภูเขาทอง</b><b>”</b> ให้ชาวยิปซีได้ออกมารวมตัวปลดปล่อยความเสรีกัน ซึ่งบรรยากาศในงานแถลงข่าวเต็มไปด้วยศิลปินและสื่อมวลชนที่มาร่วมงานกันอย่างคึกคัก ได้แก่ วง <b>Mean</b>, <b>Zweed n’ Roll, Telex Telexs</b>, <b>สมเกียรติ อริยะชัยพาณิชย์</b> เป็นต้น พร้อมโชว์มินิคอนเสิร์ตจากหนุ่มมาดเท่ที่กำลังมาแรงอย่าง <b>Alyn</b> และอีกหนึ่งสาวเสียงใสอย่าง <b>เอิ๊ต</b><b>–</b><b>ภัทรวี</b> โดยมี <b>โบ</b><b>–</b><b>ไทรอัมพ์ คิงส์ดอม</b> เป็นพิธีกรตลอดงาน <b>ณ</b> <b>โซนการ์เด้นพาวิเลี่ยน ชั้น 1 โรงแรมเดอะ สุโกศล กรุงเทพ ฯ</b></p>
      <p><b>‘</b><b>สุกี้-กมล สุโกศล แคลปป์</b><b>’</b> เผยว่า “ เนื่องจากปีนี้เทศกาลดนตรี Gypsy Carnival จัดขึ้นเป็นครั้งที่ 5 แล้ว ปีนี้เราจึงร่วมฉลองไปด้วยกัน จึงจัดงานขึ้นในธีม <b>“</b><b>งานวัดภูเขาทอง</b><b>”</b> ฉีกความสนุกให้มากขึ้นกว่าเดิม ฉลองใหญ่ด้วยการติดไฟนีออนไว้กลางทุ่งหญ้า พาสาวน้อยตกน้ำมาตั้งกลางขุนเขา สร้างบรรยากาศเทศกาลสุดร่าเริงแต่ยังคงมีกลิ่นอายความเป็นยิปซีเหมือนเดิม และที่สำคัญปีนี้เราจะมันส์กันเต็มอิ่มกว่าเดิมเพราะนี่คือครั้งแรกที่ <b>Gypsy Carnival </b>เพิ่มอีกหนึ่งเวทีให้สาวกอินดี้ และเข้มข้นกว่าทุกปีที่ผ่านมาด้วยศิลปินที่แตกต่างไปจากเดิมถึง 2 เวที 16 ศิลปิน ได้แก่ <b>Gypsy Stage  </b>นำทีมโดย <b>อาภาพร นครสวรรค์</b> <b>/ </b><b>บริษัทฮาไม่จำกัด</b><b>/ </b><b>ปู – พงษ์สิทธิ์</b><b>/ PolyCat / Mean / Taitosmith / Whal &amp; dolph  /  Zweed n’ Roll  / Safe Planet /  Alyn  / Temp. / T_</b><b>047</b><b>  / Solitude is Bliss  / Telex Telexs  /  </b><b>เอิ๊ต ภัทรวี</b><b>  </b>และ<b>  </b><b>ไปส่งกู บขส. ดู๊</b>  พร้อมด้วยกิจกรรมประจำปี “Hell on Dirt” งานแข่งมอเตอร์ไซค์ที่คุณไม่เคยสัมผัสมาก่อน แต่เน้นความสนุกและสีสันของการแต่งกายแบบแฟนซี ออกมาซิ่งกันบนกติกาไม่ว่าคนแพ้ คนชนะ หรือแม้แต่คนดูจะมีแต่รอยยิ้ม งานครั้งนี้จะจัดขึ้นในวันที่ 1 กุมภาพันธ์ 2563 ที่จะถึงนี้  ณ ต้นผึ้งฟาร์ม บนพื้นที่ที่สวยที่สุดในอำเภอสวนผึ้ง จังหวัดราชบุรี”</p>
      <p>บัตร Early Gypsy รอบพิเศษ ครั้งสุดท้าย เพียง 5 วันเท่านั้น กับบัตรราคาพิเศษ 999 บาท จากปกติ 1,500 บาท เริ่มวันที่ 28 พฤศจิกายน ถึง 2 ธันวาคมนี้เท่านั้น รีบด่วนอย่ารอช้า โปรโมชันดี ๆ แบบนี้ มีจำนวนจำกัด ต้องรีบจอง ซื้อบัตรได้ที่เคาน์เตอร์ ThaiTicketMajor ทุกสาขาหรือ <a href="http://www.thaiticketmajor.com/">www.thaiticketmajor.com</a></p>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0059-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Mean_2-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/%E0%B8%AA%E0%B8%B8%E0%B8%81%E0%B8%B5%E0%B9%89-%E0%B8%81%E0%B8%A1%E0%B8%A5-%E0%B8%AA%E0%B8%B8%E0%B9%82%E0%B8%81%E0%B8%A8%E0%B8%A5-%E0%B9%81%E0%B8%84%E0%B8%A5%E0%B8%9B%E0%B8%9B%E0%B9%8C-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0018-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0020-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0022-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0026-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0029-1024x683.jpg"/>
      </figure>
      <figure>
        <img src="https://www.beartai.com/wp-content/uploads/2019/11/Gpysy-Carnival-V_191121_0054.jpg"/>
      </figure>
      <p>พิสูจน์อักษร : สุชยา เกษจำรัส</p>
    </article>
  </body>
</html>