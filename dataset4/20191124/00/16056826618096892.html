<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200683"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="হঠাৎ দলে শান্ত"/>
    <meta property="og:description" content="ইডেন টেস্টে দ্বিতীয় ইনিংসে ব্যাটিংয়ে নেমে গেছে বাংলাদেশ। ব্যাটিং ব্যর্থতায় ম্যাচের দ্বিতীয় দিনেই ইনিংস ব্যবধানে হারের শঙ্কা ভর করেছে সফরকারীদের। এ ম্যাচের জন্য শেষ মুহূর্তে স্কোয়াডে যোগ করা হয়েছে নাজমুল হোসেন শান্তকে। টিম ম্যানেজমেন্টের ডাকে মিরপুরে ইমার্জিং এশিয়া কাপের ফাইনাল খেলেই কলকাতার বিমানে উঠেছেন তরুণ এ ব্যাটসম্যান। টিম ম্যানেজমেন্ট আনুষ্ঠানিকভাবে কিছু না জানালেও শান্ত নিশ্চিত করেছেন দলের পক্ষ থেকে তার ডাক আসার খবরটি। শেরে বাংলা স্টেডিয়াম থেকেই তিনি রওনা হয়েছেন হযরত শাহজালাল আন্তর্জাতিক বিমানবন্দরে। কলকাতায় সিরিজ শুরুর আগেই ঢাকায় ফেরেন মোসাদ্দেক হোসেন সৈকত। তিনি আর দলের সঙ্গে যোগ দেননি। দ্বিতীয় টেস্টর আগেই ইনজুরির কারণে দল থেকে ছিটকে পড়েন সাইফ হাসান। তাদের বিকল্প ক্রিকেটার না পাঠিয়ে বিপদেই পড়েছে টিম ম্যানেজমেন্ট। গোলাপি বলে ঐতিহাসিক দিবা-রাত্রির টেস্টের প্রথমদিন লিটন দাস এবং নাঈম হাসান আহত হওয়ায় ‘কনকাশন বদলি’ হিসেবে তাদের জায়গায় খেলছেন মেহেদী হাসান মিরাজ ও তাইজুল ইসলাম। বদলি হিসেবে এ দু’জন খেলার কারণে বাড়তি খেলোয়াড় নেই দলে।"/>
  </head>
  <body>
    <article>
      <h1>হঠাৎ দলে শান্ত</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্পোর্টস রিপোর্টার</a></address>
      <p>ইডেন টেস্টে দ্বিতীয় ইনিংসে ব্যাটিংয়ে নেমে গেছে বাংলাদেশ। ব্যাটিং ব্যর্থতায় ম্যাচের দ্বিতীয় দিনেই ইনিংস ব্যবধানে হারের শঙ্কা ভর করেছে সফরকারীদের। এ ম্যাচের জন্য শেষ মুহূর্তে স্কোয়াডে যোগ করা হয়েছে নাজমুল হোসেন শান্তকে। টিম ম্যানেজমেন্টের ডাকে মিরপুরে ইমার্জিং এশিয়া কাপের ফাইনাল খেলেই কলকাতার বিমানে উঠেছেন তরুণ এ ব্যাটসম্যান। টিম ম্যানেজমেন্ট আনুষ্ঠানিকভাবে কিছু না জানালেও শান্ত নিশ্চিত করেছেন দলের পক্ষ থেকে তার ডাক আসার খবরটি। শেরে বাংলা স্টেডিয়াম থেকেই তিনি রওনা হয়েছেন হযরত শাহজালাল আন্তর্জাতিক বিমানবন্দরে। কলকাতায় সিরিজ শুরুর আগেই ঢাকায় ফেরেন মোসাদ্দেক হোসেন সৈকত। তিনি আর দলের সঙ্গে যোগ দেননি।</p>
      <p>দ্বিতীয় টেস্টর আগেই ইনজুরির কারণে দল থেকে ছিটকে পড়েন সাইফ হাসান। তাদের বিকল্প ক্রিকেটার না পাঠিয়ে বিপদেই পড়েছে টিম ম্যানেজমেন্ট। গোলাপি বলে ঐতিহাসিক দিবা-রাত্রির টেস্টের প্রথমদিন লিটন দাস এবং নাঈম হাসান আহত হওয়ায় ‘কনকাশন বদলি’ হিসেবে তাদের জায়গায় খেলছেন মেহেদী হাসান মিরাজ ও তাইজুল ইসলাম। বদলি হিসেবে এ দু’জন খেলার কারণে বাড়তি খেলোয়াড় নেই দলে।</p>
      <p>এই বিভাগের সর্বাধিক পঠিত</p>
    </article>
  </body>
</html>