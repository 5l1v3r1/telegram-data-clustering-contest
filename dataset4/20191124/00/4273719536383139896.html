<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/shatrughna-sinha-says-uddhav-is-great-sanjay-is-hanuman-119112400059_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="महाराष्‍ट्र संकट पर शत्रुघ्न सिन्हा का बड़ा बयान, उद्धव को बताया महान, संजय राऊत हनुमान"/>
    <meta property="og:description" content="पटना। कांग्रेस नेता शत्रुघ्न सिन्हा ने महाराष्ट्र के राजनीतिक संकट पर रविवार को बड़ा बयान देते हुए शिवसेना प्रमुख उद्धव ठाकरे, संजय राऊत और कांग्रेस नेताओं की जमकर सराहना की।"/>
  </head>
  <body>
    <article>
      <h1>महाराष्‍ट्र संकट पर शत्रुघ्न सिन्हा का बड़ा बयान, उद्धव को बताया महान, संजय राऊत हनुमान</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">वेबदुनिया न्यूज डेस्क</a></address>
      <p>पटना। कांग्रेस नेता शत्रुघ्न सिन्हा ने महाराष्ट्र के राजनीतिक संकट पर रविवार को बड़ा बयान देते हुए शिवसेना प्रमुख उद्धव ठाकरे, संजय राऊत और कांग्रेस नेताओं की जमकर सराहना की।<br/><br/>शत्रुघ्न सिन्हा ने ट्वीट कर कहा, 'महान उद्धव ठाकरे, हमारे अपने हनुमान संजय राउत और हमारे दोस्त कांग्रेस नेता ने वास्तव में महाराष्ट्र में सराहनीय काम किया है। मुझको यकीन है कि इसका फल जल्द से जल्द मिलेगा। जय महाराष्ट्र! जय हिंद!'</p>
      <figure>
        <img src="https://media.webdunia.com/_media/hi/img/article/2019-11/24/full/1574606165-1541.jpg"/>
      </figure>
      <p>शत्रुघ्न सिन्हा ने एक अन्य ट्वीट में कहा, 'मैंने पहले ही कह दिया था कि पिक्चर अभी बाकी है....इंतजार करें और देखें, एक या दो दिन और। हम सभी जानते हैं कि सत्यमेव जयते के आधार पर विजेता कौन है।' <br/>इस पर संजय कुमार ने ट्वीट कर कहा, मेरे आंखों के सामने सब साथ खेल कूद कर बड़े हुए हैं, वैसे भी ठाकरे परिवार को महान होने का प्रमाण पत्र पटना वाले ही देते आए हैं, लेकिन बाल ठाकरे जी माइनो माता को सुन्दर काण्ड सुनाते थे, याद है कुछ महोदय।<br/>पवन कुमार ने ट्वीट किया, शिवसेना बिहारियों को मारती थी तब इसलिए चुप रहता था तू।<br/><br/>उल्लेखनीय है कि महाराष्ट्र में देवेंद्र फडणवीस के मुख्यमंत्री के रूप में शपथ लेने के बाद भी राजनीतिक संकट सुलझने का नाम नहीं ले रहा है। शरद पवार और उनके भतीजे अजित पवार की बीच की जंग ने मामला और उलझा दिया है। शिवसेना, कांग्रेस और एनसीपी राज्य में एकजुट नजर आ रहे हैं ज‍बकि भाजपा का दावा है कि उसे 170 विधायकों का समर्थन प्राप्त है।</p>
    </article>
  </body>
</html>