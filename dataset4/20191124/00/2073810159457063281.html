<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/la-caccia-anticipazioni-ultima-puntata-1-dicembre-2019-449362"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="La caccia ultima puntata: la verità salta fuori, Sara riesce a trovare Lucia?"/>
    <meta property="og:description" content="La caccia-Monteperdido, le anticipazioni dell’ultimo appuntamento in onda domenica 1 dicembre 2019. Sara scopre tutta la verità sulla scomparsa di Lucia e Ana Siamo arrivati all’ultima puntata del thriller psicologico spagnolo La caccia-Monteperdido. Dopo tre appuntamenti, durante la prima serata di domenica 1 dicembre, scopriremo tutta la verità sulla scomparsa di Ana e Lucia. Grandi […]"/>
  </head>
  <body>
    <article>
      <h1>La caccia ultima puntata: la verità salta fuori, Sara riesce a trovare Lucia?</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Melania Baroncini</a></address>
      <figure>
        <img src="https://www.gossipetv.com/wp-content/uploads/2019/11/megan-montaner-protagonista-la-caccia.jpg"/>
        <figcaption>Foto gentilmente offerta da Ufficio Stampa Mediaset</figcaption>
      </figure>
      <h3>La caccia-Monteperdido, le anticipazioni dell’ultimo appuntamento in onda domenica 1 dicembre 2019. Sara scopre tutta la verità sulla scomparsa di Lucia e Ana</h3>
      <p>Siamo arrivati all’ultima puntata del thriller psicologico spagnolo <b>La caccia-Monteperdido</b>. Dopo tre appuntamenti, durante la prima serata di domenica 1 dicembre, scopriremo tutta la verità sulla<b> scomparsa di Ana e Lucia</b>. Grandi colpi di scena hanno interessato i nostri protagonisti, tra cui <i>la morte tutt’altro che attesa di Baìn</i>. Sara, anche se in difficoltà dopo la morte dell’amico e collega, cerca in tutti i modi di incastrare il puzzle che la porterà finalmente a sapere tutto quello che c’è dietro la storia misteriosa di Ana e Lucia. Nella terza puntata, appena andata in onda, la Campos si è resa conto che le sue indagini dovrebbero virare su due colpevoli. Nel paesino di Monteperdido, nessuno sembra dire la verità, <b>tutti custodiscono grandi segreti, che verremo mano a mano a scoprire</b>. Nell’ultimo appuntamento, la polizia locale e Sara Campos metteranno per sempre fine alla questione, senza però le consuete sorprese che un finale di stagione che si rispetti regalerà al suo pubblico.</p>
      <h3>La caccia: la trama degli ultimi due episodi dal titolo “La Battuta” e “La Cerva Bianca“</h3>
      <p>Prima di arrivare a scoprire la verità Sara dovrà fare i conti con Ana. Qualcosa nel racconto della ragazza non convince e sicura che qualche cosa le è stato nascosto, cerca la giovane ma le sue domande potrebbero rimanere senza risposta. <i>Ana scompare e tutti sono in apprensione per lei. Che abbia taciuto volontariamente alcuni dettagli importanti del suo rapimento?</i> Nonostante tutto, la Campos riuscirà a scoprire cosa è successo il giorno della scomparsa delle due bambine e anche il colpevole di tale gesto, senza tralasciare il motivo che lo ha portato ad un comportamento così grave. Ma non tutto è finito:<b> dove si trova Lucia?</b> Riusciranno mai a trovarla e riportarla a casa sana e salva?</p>
      <h3>Anticipazioni La caccia ultima puntata: ecco cosa succederà nel finale di stagione</h3>
      <p>Nella prossima puntata de La caccia, Sara arriverà a scoprire la verità sul tragico giorno della scomparsa di Ana e Lucia e la sua vita cambierà per sempre. A Monteperdido, tutti verranno a sapere l’identità dei colpevoli e bisognerà anche metabolizzare un lutto. Dopo la morte di Baìn, anche<b> qualcun’altro troverà la morte nello splendido seppur misterioso paese spagnolo</b>. Il ritrovamento di Lucia sarà molto difficile e solo la tenacia di Sara riuscirà a portare a casa la giovane. <b>Ad andare in aiuto alla Campos sarà un ricordo</b>, o meglio una frase specifica di una conversazione, che la porterà a scoprire il posto in cui la ragazza è tenuta ancora prigioniera.</p>
    </article>
  </body>
</html>