<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/2019/11/24-63730030/diretta_sassuolo_lazio_ore_15_come_vederla_in_tv_e_probabili_formazioni/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Diretta Sassuolo Lazio ore 15: come vederla in tv e probabili formazioni"/>
    <meta property="og:description" content="I biancocelesti cercano la quinta vittoria consecutiva in campionato che permetterebbe di mantenere la terza posizione. I padroni di casa, dopo il successo con il Bologna, proveranno a fermare una delle squadre più in forma del campionato"/>
  </head>
  <body>
    <article>
      <h1>Diretta Sassuolo Lazio ore 15: come vederla in tv e probabili formazioni</h1>
      <h2>I biancocelesti cercano la quinta vittoria consecutiva in campionato che permetterebbe di mantenere la terza posizione. I padroni di casa, dopo il successo con il Bologna, proveranno a fermare una delle squadre più in forma del campionato</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>REGGIO EMILIA -</b> La<a href="https://www.tuttosport.com/live/matchcentre/squadra.html?season=2019&amp;competition=21&amp;team=129"><b> Lazio</b></a>, ospite del Sassuolo, cerca la quinta vittoria consecutiva in questo match valevole per la tredicesima giornata di <a href="https://www.tuttosport.com/live/matchcentre/risultati.html?competition=21"><b>Serie A</b></a>. I biancocelesti stanno attraversando un momento di grazia e occupano la terza posizione in classifica a quota 24 punti, in compagnia del Cagliari che sarà impegnato al Via del Mare di Lecce. I padroni di casa, invece, sono reduci dal successo per 3-1 contro il Bologna. Gli uomini guidati da De Zerbi hanno raccolto sette punti nelle ultime cinque gare. Caputo e compagni dovranno trovare un altro risultato positivo in modo da incrementare le quattro lunghezze di vantaggio sulla zona retrocessione. </p>
      <p>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021180">
          <b>Segui in diretta Sassuolo-Lazio sul nostro sito</b>
        </a>
      </p>
      <figure>
        <a href="https://www.tuttosport.com/foto/calcio/serie-a/2019/11/15-63409218/serie_a_ecco_la_top_11_delle_prime_12_giornate/">
          <img src="https://cdn.tuttosport.com/images/2019/11/15/151124271-61d863c9-86ec-41af-a967-0f852a034dee.jpg"/>
        </a>
        <figcaption>Serie A, ecco la Top 11 delle prime 12 giornate<br/><a href="https://www.tuttosport.com/foto/calcio/serie-a/2019/11/15-63409218/serie_a_ecco_la_top_11_delle_prime_12_giornate/">Guarda la gallery</a></figcaption>
      </figure>
      <h3>Sassuolo-Lazio: come vederla in tv</h3>
      <p>La sfida del Mapei Stadium tra Sassuolo e Lazio, in programma oggi alle ore 15 a Reggio Emilia, sarà visibile in esclusiva solo per gli abbonati Sky sul canale 253. Il match sarà visibile anche in streaming attraverso SkyGo e NowTv.</p>
      <h3>Le probabili formazioni di Sassuolo-Lazio</h3>
      <p>Il Sassuolo dovrà fare a meno di <b>Berardi e Defrel</b> infortunati. In attacco, dunque, scelte obbligate per De Zerbi, che dovrebbe schierare la coppia formata da Boga e Caputo con Djuricic a supporto. Solito 3-5-2 invece per Simone Inzaghi. In difesa potrebbe esserci spazio per <b>Patric</b> al posto di Luiz Felipe. </p>
      <p><b>SASSUOLO (4-3-1-2): </b>Consigli; Toljan, Marlon, Romagna, Kyriakopoulos; Duncan, Magnanelli, Locatelli; Djuricic; Boga, Caputo. <b>ALL.:</b> De Zerbi. <b>A DISP.:</b> Turati, Russo, Peluso, Muldur, Tripaldelli, Piccinini, Obiang, Bourabia, Mazzitelli, Raspadori.</p>
      <p><b>LAZIO (3-5-2):</b> Strakosha; Patric, Acerbi, Radu; Lazzari, Milinkovic-Savic, Leiva, Luis Alberto, Lulic; Correa, Immobile. <b>ALL.:</b> Inzaghi. <b>A DISP.:</b> Proto, Guerrieri, Luiz Felipe, Bastos, Vavro, J. Lukaku, Cataldi, Parolo, Jony, Adekanye, A. Anderson, Caicedo. </p>
      <p><b>ARBITRO:</b> Chiffi di Padova</p>
      <p>
        <code>[[smiling:106265]]</code>
      </p>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021180"/>
        <a href="https://www.tuttosport.com/video/calcio/2019/11/23-63698898/de_zerbi_onoriamo_la_famiglia_squinzi_/"/>
        <a href="https://www.tuttosport.com/archivio/calcio/serie-a"/>
        <a href="https://www.tuttosport.com/news/calcio/serie-a/2019/11/24-63730028/tutte_le_probabili_formazioni_della_13_giornata_di_serie_a/?related_news"/>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/?related_news"/>
        <a href="https://www.tuttosport.com/news/calcio/serie-a/2019/11/10-63262707/serie_a_la_lazio_soffre_e_vince_pari_atalanta_a_genova/?related_news"/>
        <a href="https://www.tuttosport.com/news/calcio/serie-a/2019/11/10-63260001/lazio-lecce_4-2_il_tabellino/?related_news"/>
      </related>
    </article>
  </body>
</html>