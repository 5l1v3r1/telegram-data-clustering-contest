<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962734"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T00:29:18+00:00"/>
    <meta property="og:title" content="ఇది మధ్యంతర ఆదేశమే: కార్వీ"/>
    <meta property="og:description" content="ADVT"/>
  </head>
  <body>
    <article>
      <h1>ఇది మధ్యంతర ఆదేశమే: కార్వీ</h1>
      <address>
        <time datetime="2019-11-24T00:29:18+00:00">24 Nov 2019, 00:29</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌ (ఆంధ్రజ్యోతి బిజినెస్‌):</b> కార్వీ స్టాక్‌ బ్రోకింగ్‌పై సెబీ ఇచ్చింది మధ్యంతర ఆదేశాలేనని.. ఎన్‌ఎ్‌సఈ ప్రాథమికంగా కనుగొన్న అంశాల ఆధారంగా సెబీ ఈ ఆదేశాలు ఇచ్చిందని కార్వీ తెలిపింది. మరింత సమగ్రంగా ఆడిట్‌, పరిశోధన తర్వాత నిర్ణయాలను సమీక్షించే వీలుందని ఆదేశాల్లోనే సెబీ పేర్కొంది. ఎన్‌ఎ్‌సఈ నివేదికలోని ఏ అంశంపైన అయినా స్పందించేందుకు 21 రోజుల గడువు ఇచ్చింది. అంటే మధ్యంతర ఆదేశాల ప్రభావం తాత్కాలికంగానే ఉంటుంది.</p>
      <p> డిసెంబరు 16 నాటికి మా వాదనను సెబీకి వినిపిస్తామని కార్వీ ఒక ప్రకటనలో తెలిపింది. సాధారణంగా జరిగే తనిఖీల్లో భాగంగా ఆగస్టులో సెబీ, ఎక్స్ఛేంజీలు, డిపాజిటరీలు తనిఖీలు చేశాయి. ఎన్‌ఎ్‌సఈ సమర్పించిన నివేదిక ఆధారంగా సెబీ మధ్యంత ఆదేశాలు జారీ చేసిందని వివరించింది. ఎన్‌ఎ్‌సఈ ఇచ్చిన నివేదిక ఆధారంగా మూడేళ్ల కాలంలో రూ.1,096 కోట్లను అనుబంధ కంపెనీ కార్వీ రియల్టీకి బదిలీ చేసినట్లు ఆదేశాల్లో పేర్కొన్నారని, ఇందులో వాస్తవం లేదని తెలిపింది. మధ్యంతర ఉత్తర్వుల్లో కొత్త ఖాతాదారులను స్వీకరించరాదని మాత్రమే ఉంది. ప్రస్తుతమున్న ఖాతాదారులకు నిరంతరాయంగా సేవలందించవచ్చు. అన్ని అంశాలను సవివరణతో సెబీకి సమర్పిస్తామని కార్వీ తెలిపింది.</p>
    </article>
  </body>
</html>