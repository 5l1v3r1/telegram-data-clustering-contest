<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/governo-e-parlamento/articolo.php?articolo_id=79074"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="La settimana. Manovra, Dl Fiscale e antibioticoresistenza"/>
    <meta property="og:description" content="- L’Aula della Camera dei deputati riparte lunedì 25 novembre (alle ore 10,30 e in seduta pomeridiana, con eventuale prosecuzione notturna) con la discussione generale dei disegni di legge C. 2211-A - decreto-legge 123/2019 - Disposizioni urgenti per l'accelerazione e il completamento delle ricostruzioni in corso nei territori colpiti da eventi sismici (da inviare al Senato - scadenza: 23 dicembre 2019); C. 2222-A - decreto-legge 126/2019 - Misure di straordinaria necessità ed urgenza in materia di reclutamento del personale scolastico e degli enti di ricerca e di abilitazione dei docenti (da inviare al Senato -scadenza: 29 dicembre 2019) e delle mozioni 1-181 e 1-178 concernenti iniziative in relazione all'emergenza climatica e ambientale. In settimana previsto anche l’esame della proposta di legge C. 1524-A e abb. - Prevenzione e contrasto del fenomeno del bullismo e misure rieducative dei minori.   Venerdì 29 o sabato 30 novembre (al termine delle votazioni) avrà luogo la discussione generale del disegno di…"/>
  </head>
  <body>
    <article>
      <h1>La settimana. Manovra, Dl Fiscale e antibioticoresistenza</h1>
      <h2>
        <i>Entra nel vivo l’esame degli emendamenti alla Legge di Bilancio in commissione al Senato. Il Dl Fiscale sbarca in Aula alla Camera, prosegue in Affari sociali l’esame delle risoluzioni per contrastare il fenomeno dell'antibiotico-resistenza.</i>
      </h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><pic src="http://www.quotidianosanita.it/governo-e-parlamento/../../img_prima/front461401.jpg" width="150" height="150"/><br/>- <b>L’Aula della Camera</b> dei deputati riparte lunedì 25 novembre (alle ore 10,30 e in seduta pomeridiana, con eventuale prosecuzione notturna) con la discussione generale dei disegni di legge C. <a href="https://www.camera.it/leg18/126?tab=&amp;leg=18&amp;idDocumento=2211-A&amp;sede=&amp;tipo=">2211-A</a> - decreto-legge 123/2019 - Disposizioni urgenti per l'accelerazione e il completamento delle ricostruzioni in corso nei territori colpiti da eventi sismici (da inviare al Senato - scadenza: 23 dicembre 2019); C. <a href="https://www.camera.it/leg18/126?tab=&amp;leg=18&amp;idDocumento=2222-A&amp;sede=&amp;tipo=">2222-A </a>- decreto-legge 126/2019 - Misure di straordinaria necessità ed urgenza in materia di reclutamento del personale scolastico e degli enti di ricerca e di abilitazione dei docenti (da inviare al Senato -scadenza: 29 dicembre 2019) e delle mozioni 1-181 e 1-178 concernenti iniziative in relazione all'emergenza climatica e ambientale.<br/>In settimana previsto anche l’esame della proposta di legge C. <a href="https://www.camera.it/leg18/126?tab=&amp;leg=18&amp;idDocumento=1524-A&amp;sede=&amp;tipo=">1524-A </a>e abb. - Prevenzione e contrasto del fenomeno del bullismo e misure rieducative dei minori.<br/> <br/>Venerdì 29 o sabato 30 novembre (al termine delle votazioni) avrà luogo la discussione generale del disegno di legge <a href="https://www.camera.it/leg18/126?tab=&amp;leg=18&amp;idDocumento=2220&amp;sede=&amp;tipo=">C. 2220</a> - decreto-legge 124/2019 - Disposizioni urgenti materia fiscale e per esigenze indifferibili (da inviare al Senato - scadenza: 25 dicembre 2019).<br/> <br/>Mercoledì 27 novembre, alle ore 15, avranno luogo interrogazioni a risposta immediata (question time), con trasmissione in diretta televisiva.<br/> <br/>Nel corso della settimana la <b>Commissione Affari sociali</b>, in sede referente, proseguirà l'esame delle proposte di legge recanti Norme per il sostegno della ricerca e della produzione dei farmaci orfani e della cura delle malattie rare (C.<a href="https://www.camera.it/leg18/126?tab=&amp;leg=18&amp;idDocumento=164&amp;sede=&amp;tipo="> 164 </a>Paolo Russo, <a href="https://www.camera.it/leg18/126?tab=&amp;leg=18&amp;idDocumento=1317&amp;sede=&amp;tipo=">C. 1317 </a>Bologna, C. <a href="https://www.camera.it/leg18/126?tab=&amp;leg=18&amp;idDocumento=1666&amp;sede=&amp;tipo=">1666 </a>De Filippo e C.<a href="https://www.camera.it/leg18/126?tab=&amp;leg=18&amp;idDocumento=1907&amp;sede=&amp;tipo="> 1907 </a>Bellucci - rel. Bologna, M5S), e delle proposte di legge recanti Delega al Governo per riordinare e potenziare le misure a sostegno dei figli a carico attraverso l'assegno unico e la dote unica per i servizi (C.<a href="https://www.camera.it/leg18/126?tab=&amp;leg=18&amp;idDocumento=687&amp;sede=&amp;tipo="> 687</a> Delrio e C<a href="https://www.camera.it/leg18/126?tab=&amp;leg=18&amp;idDocumento=2155&amp;sede=&amp;tipo=">. 2155 </a>Gelmini - rel. Lepri, PD).<br/> <br/>Proseguirà poi la discussione congiunta delle risoluzioni nn.<a href="https://aic.camera.it/aic/scheda.html?numero=7-00131&amp;ramo=C&amp;leg=18"> 7-00131 </a>Novelli,<a href="https://aic.camera.it/aic/scheda.html?numero=7-00198&amp;ramo=C&amp;leg=18"> 7-00198</a> Nappi, <a href="https://aic.camera.it/aic/scheda.html?numero=7-00227&amp;ramo=C&amp;leg=18">7-00227</a> Carnevali, <a href="https://aic.camera.it/aic/scheda.html?numero=7-00233&amp;ramo=C&amp;leg=18">7-00233 </a>Rostan, <a href="https://aic.camera.it/aic/scheda.html?numero=7-00271&amp;ramo=C&amp;leg=18">7-00271 </a>Panizzut e <a href="https://aic.camera.it/aic/scheda.html?numero=7-00374&amp;ramo=C&amp;leg=18">7-00374 </a>Gemmato: Iniziative per contrastare il fenomeno dell'antibiotico-resistenza.<br/> <br/>Inoltre, svolgerà l'audizione informale di rappresentanti di AssoCofani-Federlegnoarredo, nell'ambito dell'esame delle proposte di legge <a href="https://www.camera.it/leg18/126?tab=&amp;leg=18&amp;idDocumento=928&amp;sede=&amp;tipo=">C. 928</a> Brambilla, <a href="https://www.camera.it/leg18/126?tab=&amp;leg=18&amp;idDocumento=1143&amp;sede=&amp;tipo=">C. 1143</a> Foscolo e <a href="https://www.camera.it/leg18/126?tab=&amp;leg=18&amp;idDocumento=1618&amp;sede=&amp;tipo=">C. 1618 </a>Pini, recanti Disciplina delle attività funerarie, della cremazione e della conservazione o dispersione delle ceneri.<br/> <br/>Infine, svolgerà le interrogazioni nn. <a href="https://aic.camera.it/aic/scheda.html?numero=5-01843&amp;ramo=C&amp;leg=18">5-01843</a> Carnevali: Finanziamento dei progetti di ricerca da parte dell'Aifa; <a href="https://aic.camera.it/aic/scheda.html?numero=5-02700&amp;ramo=C&amp;leg=18">5-02700</a> Rizzetto: Controlli sui costi dei farmaci veterinari; <a href="https://aic.camera.it/aic/scheda.html?numero=5/02732&amp;ramo=CAMERA&amp;leg=18">5-002732</a> Cunial: Cause della mancata iscrizione di un minore all'Anagrafe vaccinale; <a href="https://aic.camera.it/aic/scheda.html?numero=5-02781&amp;ramo=C&amp;leg=18">5-02781</a> D'Arrando: Somministrazione dei test psicodiagnostici nelle strutture sanitarie.<br/> <br/><b>L’Aula del Senato</b> starà ferma dal 25 al 29 novembre perché la settimana sarà riservata ai lavori delle Commissioni. Attesa per l’esame degli emendamenti alla Manovra in commissione Bilancio. La <b>Commissione Igiene e Sanità</b> si riunirà giovedì per programmare i lavori. Ricordiamo che la commissione è ancora senza il presidente e i suoi lavori sono praticamente fermi da agosto.</p>
    </article>
  </body>
</html>