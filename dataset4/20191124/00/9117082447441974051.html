<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/asl2-ecco-i-provvedimenti-a-seguito-del-crollo-del-viadotto-sulla-a6-213576.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ASL2: ecco i provvedimenti a seguito del crollo del viadotto sulla A6"/>
    <meta property="og:description" content="SAVONA - A fronte della situazione verificatasi a causa del crollo sulla A6, l’ASL2 comunica quanto segue:"/>
  </head>
  <body>
    <article>
      <h6 class="kicker">La situazione nel savonese</h6>
      <h1>ASL2: ecco i provvedimenti a seguito del crollo del viadotto sulla A6</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213576-420x236.jpg"/>
      </figure>
      <p>
        <b>SAVONA - </b>
        <b>A fronte della situazione verificatasi a causa del crollo sulla A6, l’ASL2 comunica quanto segue:</b>
      </p>
      <ul>
        <li>E’ stata attivata una seconda automedica con infermiere professionale e medico a Carcare, l’automedica di Cairo rimane quindi interamente a disposizione del San Giuseppe di Cairo per emergenze anche interne al nosocomio stesso.</li>
        <li>Ci sarà anche la presenza di un medico reperibile cardiologo questa notte a Cairo.</li>
        <li>E’ stata attivata un’automedica in più anche a Savona.</li>
        <li>Per quel che riguarda le possibili emergenze è stato contattato il 118 di Cuneo, che è disponibile a ricevere i nostri pazienti e a fornire mezzi.</li>
        <li>Per quanto concerne l’attività di elezione dell’Ospedale di Cairo, è stato predisposto che 6 pazienti che devono essere sottoposti nel mattino a dialisi andranno domani a Ceva ( i pz sono stati avvisati tranne uno, a causa di problemi di rete mobile in via di risoluzione), i restanti pazienti che necessitano di dialisi saranno trattati regolarmente nel pomeriggio presso la sede di Cairo e il medico raggiungerà l’ospedale tramite Ovada, con un percorso già concordato.</li>
        <li>Gli Interventi chirurgici in elezione in day surgery di domani, 7 interventi di urologia a bassa complessità , saranno sospesi e riprogrammati al più presto. Sono sospese anche le visite ambulatoriali di nefrologia che saranno anch’esse riprogrammate appena possibile.</li>
        <li>E’ stato prontamente trovato un accordo con la ditta Italiana Coke di Ferrania per fornire i pasti solitamente provenienti da Savona ai degenti del San Giuseppe.</li>
      </ul>
      <p>In questo momento non risulta nessun problema sulla copertura dei turni notturni dell’Ospedale di Cairo e di Savona. lunedì mattina l’ordinario sistema di sostituzione turni consentirà di ovviare a qualche criticità riguardante dipendenti che da Cairo avrebbero dovuto prendere servizio a Savona.</p>
      <related>
        <a href="https://www.primocanale.it/notizie/simona-sacone-nuovo-presidente-tpl-linea-209675.html"/>
        <a href="https://www.primocanale.it/notizie/a6-crolla-viadotto-tra-savona-e-altare-toti-chiederemo-estensione-stato-di-emergenza--213571.html"/>
        <a href="https://www.primocanale.it/notizie/maltempo-vodafone-fuori-uso-in-liguria-situazione-in-via-di-risoluzione-213572.html"/>
        <a href="https://www.primocanale.it/notizie/maltempo-scuole-e-campus-universitario-chiuse-a-savona-213573.html"/>
        <a href="https://www.primocanale.it/notizie/il-maltempo-flagella-in-savonese-ecco-la-situazione-delle-corriere-in-provincia-213575.html"/>
        <a href="https://www.primocanale.it/video/crolla-un-viadotto-sulla-a6-tra-savona-e-altare-il-video-dall-elicottero-dei-vigili-del-fuoco-113549.html"/>
        <a href="https://www.primocanale.it/video/crolla-un-viadotto-sulla-a6-un-testimone-una-frana-ha-trascinato-via-la-carreggiata--113551.html"/>
        <a href="https://www.primocanale.it/video/crollo-viadotto-sulla-a6-berta-porto-savona-la-situazione-tragica--113553.html"/>
        <a href="https://www.primocanale.it/video/crollo-viadotto-rossi-bisogna-pensare-subito-a-un-cambio-di-sistema-per-la-viabilit--113554.html"/>
      </related>
    </article>
  </body>
</html>