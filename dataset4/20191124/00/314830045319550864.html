<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939422/%D8%B3%D8%B1%D8%AF%D8%A7%D8%B1-%D9%81%D8%AF%D9%88%DB%8C-%D9%87%D8%AF%D9%81%E2%80%8C%DA%AF%D8%B0%D8%A7%D8%B1%DB%8C-%D9%85%D8%A7-%D8%AF%D8%A7%D8%B4%D8%AA%D9%86-%DB%B2%DB%B5-%D9%86%D9%88%D9%87-%D8%A7%D8%B3%D8%AA%D8%B3%D8%B1%D8%AF%D8%A7%D8%B1-%D8%A2%D8%A8%D9%86%D9%88%D8%B4-%D8%AF%D8%B4%D9%85%D9%86%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D9%86%D8%B3%D9%84-%DA%A9%D8%B4%DB%8C-%D8%A7%DB%8C%D8%B1%D8%A7%D9%86%DB%8C%D8%A7%D9%86-%D9%87%D8%B3%D8%AA%D9%86%D8%AF%D8%AF%D8%B1%DB%8C%D8%A7%D8%AF%D8%A7%D8%B1-%D8%B4%D9%85%D8%AE%D8%A7%D9%86%DB%8C-%D8%AD%D9%85%D9%84%D9%87-%D8%A8%D8%B1%D9%86%D8%A7%D9%85%D9%87%E2%80%8C%D8%B1%DB%8C%D8%B2%DB%8C-%D8%B4%D8%AF%D9%87-%D8%AF%D8%B4%D9%85%D9%86-%D8%A8%D9%87-%D8%AA%D8%A3%D8%B3%DB%8C%D8%B3%D8%A7%D8%AA-%D8%B9%D8%B3%D9%84%D9%88%DB%8C%D9%87-%D8%AE%D9%86%D8%AB%DB%8C-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="سردار فدوی :هدف‌گذاری ما داشتن ۲۵ نوه است/سردار آبنوش: دشمنان به دنبال «نسل کشی ایرانیان» هستند/دریادار شمخانی: حمله برنامه‌ریزی شده دشمن به تأسیسات عسلویه خنثی شد"/>
    <meta property="og:description" content="سردار فدوی، جانشین فرمانده سپاه: دلیل اینکه من ۵ فرزند بیشتر ندارم این است که قند همسر من در دوران بارداری فرزند پنجم بالا رفت و برای فرزند ششم احتمال خطر جانی برای همسرم وجود داشت. البته قرار است بچه‌های من جبران کنند. دختر کوچک من که متولد سال ۷۱ است ۴ بچه دارد. فرزندان زیر ۲۰ سال ازدواج کردند و در زمان دانشجویی همه بچه‌ دار شدند. من الان ۱۳ نوه دارم و هدف گذاری ما هم ۲۵ نوه است."/>
  </head>
  <body>
    <article>
      <h1>سردار فدوی :هدف‌گذاری ما داشتن ۲۵ نوه است/سردار آبنوش: دشمنان به دنبال «نسل کشی ایرانیان» هستند/دریادار شمخانی: حمله برنامه‌ریزی شده دشمن به تأسیسات عسلویه خنثی شد</h1>
      <h2>فوتو نیوز؛</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>سردار فدوی، جانشین فرمانده سپاه: دلیل اینکه من ۵ فرزند بیشتر ندارم این است که قند همسر من در دوران بارداری فرزند پنجم بالا رفت و برای فرزند ششم احتمال خطر جانی برای همسرم وجود داشت. البته قرار است بچه‌های من جبران کنند. دختر کوچک من که متولد سال ۷۱ است ۴ بچه دارد. فرزندان زیر ۲۰ سال ازدواج کردند و در زمان دانشجویی همه بچه‌ دار شدند. من الان ۱۳ نوه دارم و هدف گذاری ما هم ۲۵ نوه است.</i>
      </p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095237_979.jpg"/>
      </figure>
      <p>انتقاد معاون ارتباطات و اطلاع‌رسانی دفتر ریاست جمهوری از عملکرد صداوسیما.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095238_243.jpg"/>
      </figure>
      <p>سردار فدوی، جانشین فرمانده سپاه: دلیل اینکه من ۵ فرزند بیشتر ندارم این است که قند همسر من در دوران بارداری فرزند پنجم بالا رفت و برای فرزند ششم احتمال خطر جانی برای همسرم وجود داشت. اگر این خطر نبود من تاکنون ۱۰ فرزند هم داشتم. البته قرار است بچه‌های من جبران کنند. دختر کوچک من که متولد سال ۷۱ است ۴ بچه دارد. فرزندان زیر ۲۰ سال ازدواج کردند و در زمان دانشجویی همه بچه‌ دار شدند. من الان ۱۳ نوه دارم و هدف گذاری ما هم ۲۵ نوه است. آخرین نوه‌ام را که خدمت رهبری بردم ایشان گفتند تعداد نوه‌هایت بیشتر شود.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095239_103.jpg"/>
      </figure>
      <p>رئیس سازمان قضایی نیروهای مسلح: دشمنان از طریق اینترنت درحال انجام هماهنگی با نیروهای داخلی خود جهت انجام عملیات‌هایی علیه کشور بودند. باید امروز به نیروهای نظامی اعم از انتظامی، بسیج، سپاه و ارتش که قاطعانه در مقابل این اراذل ایستادند تبریک بگوییم. در این چند روزه که اینترنت قطع شد، آنها که داروی کودک سرطانی را تحریم کردند، بسیار غصه خوردند و عزا گرفتند.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095240_191.jpg"/>
      </figure>
      <p>مازنی،عضو فراکسیون امید از طرح سوال از وزیر کشور در مورد علت عدم پیش بینی‌های اجتماعی و امنیتی لازم با اجرای طرح اصلاح قیمت بنزین خبر داد و گفت که در همین رابطه طرح استیضاح وزیر کشورکلید خورده است.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095241_648.jpg"/>
      </figure>
      <p>وزیر انرژی روسیه اعلام کرد ایران از روسیه دو میلیارد دلار وام برای پروژه‌هایی شامل ساخت نیروگاه‌های حرارتی، نیروگاه‌های برق آبی، خطوط ریلی و واگن‌های قطار درخواست کرده است.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095242_382.jpg"/>
      </figure>
      <p>سردار آبنوش، فرمانده عملیات سازمان بسیج مستضعفین: همان‌هایی که امروز بیانیه می‌دهند و زندگی مردم را سازماندهی شده به آتش میکشند و هماهنگ شده با خارج از کشور به عنوان نیروها و پیاده نظام های دشمن در داخل آشوبها را به راه می‌اندازند، پدرانشان نیز صد سال قبل همین کارها را انجام می‌دادند. دشمنان به دنبال برچیده شدن نسل ایرانیان هستند.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095243_148.jpg"/>
      </figure>
      <p>دبیر شورای عالی امنیت ملی درباره حمله برخی از اغتشاشگران به تأسیسات عسلویه، گفت: حمله به عسلویه توسط دشمن برنامه‌ریزی شده بود. به نظر می‌آید دشمن به دنبال این بود کاری که انصار‌الله یمن در حمله به تأسیسات سعودی کرد را اینجا تلافی کند که نتوانست موفق شود.</p>
      <figure>
        <img src="https://cdn.tabnak.ir/files/fa/news_albums/939422/35954/resized/resized_1095244_521.jpg"/>
      </figure>
      <p>نخست‌وزیر رژیم صهیونیستی مدعی شد: ستیزه‌جویی ایران در منطقه و علیه ما ادامه دارد. ما تمام گام‌های لازم برای جلوگیری از نفوذ ایران در منطقه را اتخاذ می‌کنیم. این مسأله شامل جلوگیری از ارسال سلاح‌های کشنده از طریق آبی و زمینی از ایران به سوریه می‌شود./ایسنا</p>
    </article>
  </body>
</html>