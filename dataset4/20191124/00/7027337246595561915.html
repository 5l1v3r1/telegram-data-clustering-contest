<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699973/%D9%85%D8%AC%D8%A7%D8%B2%D8%A7%D8%AA-%D8%AD%D8%A8%D8%B3-%D8%A8%D8%B1%D8%A7%DB%8C-%D8%AA%D9%88%D9%87%DB%8C%D9%86-%D8%AF%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%A2%D9%84%D9%85%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="مجازات حبس برای توهین در فضای مجازی آلمان"/>
    <meta property="og:description" content="در پی افزایش موج توهین، بی‌اخلاقی و سوء استفاده برخی کاربران از آزادی‌های خارج از چارچوب فضای مجازی در آلمان، ایالت بایرن قصد دارد برای متخلفان، مجازات زندان در نظر بگیرد."/>
  </head>
  <body>
    <article>
      <h1>مجازات حبس برای توهین در فضای مجازی آلمان</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1040192_436.jpg"/>
      </figure>
      <p>در پی افزایش موج توهین، بی‌اخلاقی و سوء استفاده برخی کاربران از آزادی‌های خارج از چارچوب فضای مجازی در آلمان، ایالت بایرن قصد دارد برای متخلفان، مجازات زندان در نظر بگیرد.</p>
      <p>به گزارش ایرنا، به گفته مسئولان قضایی ایالت بایرن، افرادی که در فضای مجازی با پنهان شدن در پوشش هویت های ناشناس، اقدام به توهین و بی احترامی می کنند، محکوم به حبس تا پنج سال خواهند شد.</p>
      <p>«گئورگ آیزن رایش» وزیر دادگستری این ایالت گفت: توهین ها در فضای مجازی که غالبا به صورت ناشناس انجام می گیرد بسیار گسترش یافته و در عمل عاملان آن در دسترس نیستند.</p>
      <p>به گفته وی با توجه به افزایش جرایم اخلاقی در اینترنت باید مجازات های قضایی متناسب با آنها نیز اعمال شود.</p>
      <p>طبق طرحی که آیزن رایش به پارلمانی ایالتی ارائه داده توهین به دیگران در فضای مجازی دو سال و تهمت زدن ناروا تا ۵ سال زندان در پی خواهد داشت.</p>
      <p>این طرح همچنین به دستگاه قضایی اجازه می دهد اقداماتی مانند توهین های نژادپرستانه، بیگانه ستیزانه و دیگر مظاهر غیرانسانی را بدون کیفرخواست تحت تعقیب قرار دهد.</p>
      <p>قوانین اساسی در مورد توهین، افترا و تهمت در ۱۵۰ سال گذشته در آلمان تغییری نکرده است.</p>
      <p>افزایش تبعات اجتماعی منفی آزادی های بدون چارچوب در فضای مجازی، مهم ترین عامل تصمیم اخیر مسئولان قضایی آلمان برای تحت تعقیب قرار دادن توهین کنندگان اینترنتی محسوب می شود.</p>
    </article>
  </body>
</html>