<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/j9cfq5"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="முன்னாள் டிஜிபி ராஜேந்திரனுக்கு சம்மன்!"/>
    <meta property="og:description" content="முன்னாள் டிஜிபி ராஜேந்திரனுக்கு சம்மன்!"/>
  </head>
  <body>
    <article>
      <h1>முன்னாள் டிஜிபி ராஜேந்திரனுக்கு சம்மன்!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">niruban</a></address>
      <p>
        <b>குட்கா வழக்கில் ஆஜராக முன்னாள் டிஜிபி ராஜேந்திரனுக்கு அமலாக்கத்துறை சம்மன் அனுப்பி உள்ளது. </b>
      </p>
      <p>கடந்த 2016 ஆம் ஆண்டு சென்னை செங்குன்றத்தில் லஞ்ச ஒழிப்புத் துறை அதிகாரிகள் நடத்திய குட்கா சோதனையில், கைப்பற்றப்பட்ட டைரியில், அமைச்சர் விஜயபாஸ்கர், காவல் துறை தலைமை இயக்குநர் டி.கே.ராஜேந்திரன் உள்ளிட்டோருக்கு பணம் வழங்கியது பற்றி குறிப்பிடப்பட்டிருந்ததாக தகவல் வெளியானது. இந்த விவகாரம் தொடர்பான வழக்கு, சி.பி.ஐக்கு மாற்றப்பட்டு, அமைச்சர் விஜயபாஸ்கர் உள்ளிட்டோர் விசாரணைக்கு உட்படுத்தப்பட்டனர். இதனையடுத்து, குட்கா உரிமையாளர்கள், மாதவ ராவ், சீனிவாச ராவ், உமா சங்கர் குப்தா உள்ளிட்டோர் கைது செய்யப்பட்டனர்.</p>
      <p>இந்நிலையில், முன்னாள் டி.ஜி.பி. டி.கே.ராஜேந்திரன் வரும் டிசம்பர் 2 ஆம் தேதி, நேரில் ஆஜராக அமலாக்கத்துறை சம்மன் அனுப்பியுள்ளது. அதே போல, சென்னை பெருநகர வடக்கு மண்டல கூடுதல் ஆணையாளர் தினகரன் வரும் 3 ஆம் தேதி ஆஜராகவும் சம்மன் அனுப்பப்பட்டுள்ளது. <br/> </p>
    </article>
  </body>
</html>