<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774364,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="&quot;מס היוקרה&quot; למכוניות יוארך בשנתיים עד סוף 2021"/>
    <meta property="og:description" content="המס עומד על2.9% למכוניות במחיר של 350-300 אלף שקל, 8% למכוניות שמחירן 500 אלף שקל, 14% למכוניות במחיר של עד מיליון שקל ו-18% למכוניות במחיר של עד 3 מיליון שקל"/>
  </head>
  <body>
    <article>
      <h1>"מס היוקרה" למכוניות יוארך בשנתיים עד סוף 2021</h1>
      <h2>המס עומד על2.9% למכוניות במחיר של 350-300 אלף שקל, 8% למכוניות שמחירן 500 אלף שקל, 14% למכוניות במחיר של עד מיליון שקל ו-18% למכוניות במחיר של עד 3 מיליון שקל</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">אודי עציון</a></address>
      <p>שר האוצר משה כחלון האריך בשנתיים את גביית "מס היוקרה" על מכוניות חדשות שמחירן יותר מ-300 אלף שקל. התקנות המכילות את הצו היו אמורות לפוג בסוף דצמבר, וכעת יוארכו עד סוף דצמבר 2021.</p>
      <p>המס נקבע ב-2013, אך במשך מספר שנים היו פטורות ממנו מכוניות חשמליות והיברידיות יוקרתיות. ביוני 2018 הוחל המס גם על המכוניות היוקרתיות. אז התייקרו מכוניות במחיר של עד 400 אלף שקל בכ-10,000 שקל, מכוניות שמחירון עד 600 אלף שקל בכ-45 אלף שקל ומכוניות שמחירן עד 800 אלף שקל בכ-60 אלף שקל.</p>
      <p>נוסחת המס המורכבת מייקרת אותו ככל שמחירה של המכונית גבוה יותר. הוא נגבה בנוסף למס הקנייה המכס והמע"מ, ועומד על2.9% למכוניות במחיר של 300 עד 350 אלף שקל, 8% מכוניות במחיר של 500 אלף שקל, 14% על מכוניות במחיר של עד מיליון שקל ו-18% למכוניות במחיר של עד 3 מיליון שקל.</p>
      <figure>
        <img src="https://images1.calcalist.co.il/PicServer3/2018/10/17/853140/P90326050_highRe1s_l.jpg"/>
        <figcaption>רכב ב.מ.וו 7 X</figcaption>
      </figure>
      <p>לפי נתוני רשות המסים, מס היוקרה מכניס לקופת המדינה כ-110 מיליון שקל בשנה. השנה צפויה ההכנסה ממנו לזנק, משום שבדצמבר צפויים יבואני רכבי היוקרה לשחרר ממסים את מלאי המכוניות החשמליות וההיברידיות שצברו, לפני שייכנס ב-1 בינואר 2020 לפועל המיסוי הירוק המעודכן, שיעלה את מחירן של מכוניות ירוקות.</p>
      <p>כך למשל יועלה מס הקנייה על מכוניות היברידיות מ-30% ל-45%, על היברידיות נטענות מ-20% ל-25% ותוגבל גובה הנחת המס על מכוניות חשמליות ונטענות: הראשונות יהנו מהנחה של עד 75 אלף שקל, והאחרונות מהנחה של עד 60 אלף שקל.</p>
    </article>
  </body>
</html>