<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939493/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D9%87-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%DB%8C%D9%85"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="نتانیاهو: به مقابله با ایران ادامه می‌دهیم"/>
    <meta property="og:description" content="نخست وزیر رژیم صهیونیستی با متهم کردن ایران به تلاش برای تبدیل عراق و یمن به محلی برای انجام حملات موشکی علیه اسرائیل، گفت: تل‌آویو به مقابله با تهران ادامه می‌دهد."/>
  </head>
  <body>
    <article>
      <h1>نتانیاهو: به مقابله با ایران ادامه می‌دهیم</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>نخست وزیر رژیم صهیونیستی با متهم کردن ایران به تلاش برای تبدیل عراق و یمن به محلی برای انجام حملات موشکی علیه اسرائیل، گفت: تل‌آویو به مقابله با تهران ادامه می‌دهد.</i>
      </p>
      <figure>
        <img src="https://cdn.tabnak.ir/files/fa/news/1398/9/3/1095236_698.jpg"/>
      </figure>
      <p>به گزارش تابناک به نقل از فارس، «بنیامین نتانیاهو» نخست وزیر رژیم صهیونیستی یکشنبه با حضور در شمال فسلطین اشغالی بار دیگر گفت: این رژیم به «مقابله» با ایران ادامه می‌دهد.<br/><br/>به نوشته وبگاه شبکه «آی-۲۴»، نتانیاهو حین دیدار از شمال فلسطین اشغالی همراه با «نفتالی بنت» وزیر جنگ رژیم صهیونیستی مدعی شد که ایران درحال برنامه‌ریزی برای انجام حملات جدید موشکی از عراق و یمن علیه اسرائیل است.<br/><br/>نخست وزیر رژیم صهیونیستی سپس گفت: تلاش می‌کند تا از افزایش نفوذ و حضور ایران در منطقه جلوگیری کند.<br/><br/>نتانیاهو گفت: «هر اقدام لازم برای جلوگیری از استقرار نظامی ایران در منطقه، از جمله فعالیت‌های لازم برای ممانعت از انتقال سلاح‌های کشنده از ایران به سوریه را انجام می‌دهیم. تعهد و آمادگی ما برای مبارزه با رژیم ایران قاطع است و تلاش می‌کنیم از دستیابی تهران به اهداف خود پیشگیری کنیم.»<br/><br/>نتانیاهو از ذکر جزئیات بیشتر در این زمینه خوداری کرد و تنها افزود که این روند ادامه خواهد داشت.<br/><br/>وی در حالی این سخنان را بیان کرد که ژنرال «مارک میلی» رئیس ستاد مشترک نیرو‌های مسلح آمریکا صبح یکشنبه برای دیدار با مقام‌های رژیم صهیونیستی وارد فلسطین اشغالی شد.<br/><br/>مارک میلی در اولین سفر خود به فلسطین اشغالی به عنوان عالی‌ترین مقام نظامی آمریکا وارد فلسطین اشغالی شده تا با «آویو کوخاوی» رئیس ستاد مشترک ارتش رژیم صهیونیستی و دیگر مقام‌های ارشد نظامی و دفاعی این رژیم دیدار کند.</p>
    </article>
  </body>
</html>