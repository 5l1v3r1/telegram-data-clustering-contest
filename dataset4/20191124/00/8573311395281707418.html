<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/24/giulia-de-lellis-non-si-puo-piacere-a-tutti-ma-non-e-una-tragedia-vanity-fair-stories"/>
    <meta property="og:site_name" content="VANITY FAIR"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Giulia De Lellis: «Non si può piacere a tutti. Ma non è una tragedia»"/>
    <meta property="og:description" content="«Il successo è stata una sorpresa anche per me, posso dire che faccio quello che faccio perché mi piace, non perché mi pagano. Una vera"/>
  </head>
  <body>
    <article>
      <h1>Giulia De Lellis: «Non si può piacere a tutti. Ma non è una tragedia»</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.vanityfair.it/author/ssirianni" target="_blank">Simona Sirianni</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/24144020/land40-950x684.jpg"/>
        </figure>
        <figure>
          <img src="https://images.vanityfair.it/gallery/116979/Big/fad73a7c-3ec2-4bfb-9575-caf8823804e3.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/7bff0a3f-a441-4aa6-b375-30dffc7683e3.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/463ae653-fa82-4f68-a085-f0195ee64b45.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/63dfc7a3-7e11-46f5-aa82-45c1393042a3.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/1e7fa039-1fba-4d7b-ba0c-d8aa7e41146e.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/d06fd9c4-d066-4afc-b479-e132802d4a5f.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/5338e1b2-ba91-4eda-9723-d368f7b564c0.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116979/Big/2da8541a-30ee-49b2-b0ad-342be7ceb609.JPG"/>
          <figcaption>
            <b>Giulia De Lellis al Vanity Fair Stories</b>
            <cite>SGP</cite>
          </figcaption>
        </figure>
        <figcaption>Giulia De Lellis al Vanity Fair Stories</figcaption>
      </slideshow>
      <p>
        <b>«Il successo è stata una sorpresa anche per me, posso dire che faccio quello che faccio perché mi piace, non perché mi pagano. Una vera "regina" fieramente ordinaria, "abbordabile". La reginetta dei social e della Tv si racconta al nostro Vanity Fair Stories Festival</b>
      </p>
      <p>Con il suo «<b>Le corna stanno bene su tutto. Ma io stavo meglio senza</b>» ha venduto 120mila copie. Su Instagram ha 4 milioni di follower e nella realtà è diventata un fenomeno “da studiare”. Tranquilla e “normale” come sempre, <b>sale sul palco del <a href="https://vanitystories.vanityfair.it/">Vanity Fair Stories 2019</a></b>, lei, <b>la reginetta dei social e della tv Giulia De Lellis</b>.</p>
      <p>Si fa presto ad indignarsi del successo di questa giovanissima ragazza, ex parrucchiera, ex corteggiatrice di ‘Uomini e donne’, ex ‘gieffina’, ex di Andrea Damante, esperta di tendenze e icona di ragazze e ragazzine: «Ma che ne so, <b>il mio successo è stata una sorpresa anche per me – spiega sorridente e molto sicura –</b> posso dire che faccio quello che faccio perché mi piace, non perché mi pagano.</p>
      <p>Le persone non sono stupide, credo che con me non si sentano prese in giro, capiscono l’autenticità». Una vera “regina” fieramente  ordinaria, “abbordabile”.</p>
      <p><b>Ecco questa potrebbe essere la parola chiave del suo successo.</b> Il successo di un personaggio rassicurante, l’amica che potremmo avere tutti, quella che ti insegna a fare la treccia o a truccarti. Parla come mangia, insomma, anche se in abiti firmati: «Con me è molto semplice, o mi amano o mi odiano».</p>
      <p>Determinata, sicurissima di sé, questo sì. <b>Ferita mai? «Non leggo i commenti sotto i post</b>. Né buoni, né cattivi. Una volta solo l’ho fatto ma lessi delle cose talmente cattive che ho deciso di non farlo più. Ma soprattutto non mi toccano più. Non si può piacere a tutti. Ma non è una tragedia».</p>
      <p><b>Perché Giulia non è troppo in niente: e</b> questa sua ordinarietà piace, fa sentire a casa: «Non volevo scrivere il libro, l’esperienza non era stata proprio di quelle da ricordare. Poi una persona speciale, direi la prima che ha creduto in me, <b>mi ha detto scrivilo può aiutarti</b> tanto “questo morto non te lo sei mai pianto”, e se non lo fai per te, puoi aiutare qualcun altro. E con quel “fallo per gli altri”, la mia vena da crocerossina è partita.  <b>E ora sono contenta perché era vero: è servito a me. Per ripartire»</b>.</p>
      <p>Main Partner: ŠKODA<br/>Con il contributo di: Tendercapital Productions, Edison,<br/>Thanks to: Berlucchi, Campari.<br/>Beauty Partner: Guerlain, Perris Monte Carlo.<br/>Iniziative speciali: Motorola, Vitale Barberis Canonico, Zalando, 24Bottles<br/>Institutional Sponsor:  A+E Networks Italia con History, canale 407 di Sky; Rai Cinema; Sky; Taodue Film; Warner Bros. Entertainment Italia;<br/>Media Partner: Yes Milano; RTL 102.5; Urban Vision<br/>Technical Partner:  Verso, che ha realizzato l’app ufficiale di Vanity Fair Stories;<br/>Si ringrazia anche Medusa</p>
      <p> </p>
    </article>
  </body>
</html>