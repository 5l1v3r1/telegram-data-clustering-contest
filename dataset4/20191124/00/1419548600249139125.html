<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/f9994k"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="பணிக்கொடை பங்கீட்டின் போது ஏற்பட்ட கொலை சம்பவம்!"/>
    <meta property="og:description" content="பணிக்கொடை பங்கீட்டின் போது ஏற்பட்ட கொலை சம்பவம்!"/>
  </head>
  <body>
    <article>
      <h1>பணிக்கொடை பங்கீட்டின் போது ஏற்பட்ட கொலை சம்பவம்!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">saravanamanoj</a></address>
      <p>
        <b>கோவில்பட்டியில் பணிக்கொடை பணத்தை பங்கீடு செய்வதில் ஏற்பட்ட தகராறில் சித்தியை அடித்துக்கொன்ற இளைஞரை காவல்துறையினர் கைது செய்தனர்.</b>
      </p>
      <p>கோவில்பட்டி நடராஜபுரம் 9வது தெருவைச் சேர்ந்தவர், நியாய விலைக்கடை ஊழியர் பாண்டி. இவர் கடந்த 2 ஆண்டுகளுக்கு முன்பு காலமானார். இவரது இறப்பையொட்டி அரசு தரப்பில் 2 லட்சம் ரூபாய் பணிக்கொடையை பாண்டியின் 2வது மனைவியான கோகிலாவிடம் வழங்கப்பட்டுள்ளது. இதனை பங்கிடுவதில் முதல் மனைவியின் மகன் மணிகண்டனுக்கும், கோகிலாவுக்கும் தகராறு ஏற்பட்டுள்ளது. இதனால் ஆத்திரமடைந்த மணிகண்டன் மரக்கட்டையால் கோகிலாவை அடித்து படுகொலை செய்ததாக கூறப்படுகிறது. </p>
      <p>தகவலறிந்த போலீசார் கோகிலாவின் உடலை மீட்டு பிரேத பரிசோதனைக்கு அனுப்பி வைத்தனர். மேலும் கொலையாளி மணிகண்டனை போலீசார் கைது செய்து சிறையில் அடைத்தனர். மணிகண்டன் மீது பல்வேறு குற்ற வழக்குகள் நிலுவையில் உள்ளது குறிப்பிடத்தக்கது. <br/> </p>
    </article>
  </body>
</html>