<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/spal/2019/11/24-63756645/spal_semplici_strefezza_e_petagna_recuperati_per_il_genoa_/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Spal, Semplici: &quot;Strefezza e Petagna recuperati per il Genoa&quot;"/>
    <meta property="og:description" content="L'allenatore: &quot;Grifone squadra difficile. Valdifiori titolare? Sta facendo bene. Vedo un altro giocatore rispetto all'anno scorso&quot;"/>
  </head>
  <body>
    <article>
      <h1>Spal, Semplici: "Strefezza e Petagna recuperati per il Genoa"</h1>
      <h2>L'allenatore: "Grifone squadra difficile. Valdifiori titolare? Sta facendo bene. Vedo un altro giocatore rispetto all'anno scorso"</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>FERRARA</b> - La <b>Spal</b> di Leonardo <b>Semplici</b> e il <b>Genoa</b> di <b>Thiago Motta </b>sono pronte per affrontarsi in uno scontro tra candidate alla salvezza. Il tecnico biancazzurro ha parlato in conferenza stampa: <i>"Vedrete una Spal che vorrà fare la partita e portare a casa punti importanti contro una formazione ostica e di valore importante. Dovremo scendere in campo per fare davvero una grande prestazione. Il modulo? Deciderò con lo staff nelle prossime ore. <b>Strefezza</b> è pienamente recuperato. <b>Petagna</b> pure. Sono a disposizione entrambi, così come lo è anche <b>Jankovic</b>"</i>.</p>
      <figure>
        <a href="https://www.tuttosport.com/foto/calcio/serie-a/2019/11/10-63262039/mandragora_scuote_l_udinese_petagna_fallisce_un_rigore_al_99_/">
          <img src="https://cdn.tuttosport.com/images/2019/11/10/171534019-2299bd5b-a167-4c7b-93a1-0d2a5b086863.jpg"/>
        </a>
        <figcaption>Mandragora scuote l'Udinese, Petagna fallisce un rigore al 99'!<br/><a href="https://www.tuttosport.com/foto/calcio/serie-a/2019/11/10-63262039/mandragora_scuote_l_udinese_petagna_fallisce_un_rigore_al_99_/">Guarda la gallery</a></figcaption>
      </figure>
      <p><i>"Da qui alla fine le partite saranno queste e ci dovremo abituare alla pressione psicologica. Sappiamo qual è il nostro cammino e quali sono le difficoltà. Siamo consapevoli anche delle cose che ci saranno da migliorare. Le ultime prestazioni comunque hanno confermato la nostra voglia di crescita. Da parte nostra c'è la voglia di fare una grande partita domani sera. <b>Di Francesco</b> si allena a pieno regime con noi già da due settimane. Domani vedremo se dall’inizio o a partita in corso potrà essere utile alla causa. Di sicuro è un'arma in più. Se deciderò di giocare a tre, schiererò <b>Vicari</b>, <b>Felipe</b> e <b>Igor</b>"</i>.</p>
      <h3>"Valdifiori? E' un altro giocatore rispetto all'anno scorso"</h3>
      <p>Semplici parla poi degli avversari: "<i>Hanno fatto molto bene il possesso palla contro <b>Napoli</b> e <b>Juve</b>. Dovremo fare una partita di grande attenzione e aggressione, limitando il loro palleggio. Poi bisognerà controbatterli con alcune ripartenze, continuando a mettere in mostra quanto di buono fatto vedere nelle scorse partite. Abbiamo intenzione di uscire da questa situazione per riportarci in una posizione di classifica più consona al nostro valore e al nostro desiderio. Valdifiori titolare? Mirko sta facendo bene. Vedo un altro giocatore rispetto all'anno passato. Si tratta di un ragazzo che, nella partita di domani sera, può darci vantaggi. Stiamo valutando tante eventualità. Di lui sono contento per come si sta mettendo in mostra con positività in questa stagione"</i>.</p>
      <figure>
        <video src="http://media.tuttosport.com/omnisport/2019/11/23/231119_IT_PERFORM_THIAGO_MOTTA_PV_1574538562279_1065.mp4"/>
        <figcaption>Thiago Motta: "Dispiace per Kouamé, è importante per noi"</figcaption>
      </figure>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021181"/>
        <a href="https://www.tuttosport.com/news/calcio/serie-a/genoa/2019/11/24-63737687/thiago_motta_dispiace_per_kouame_e_importante_per_il_genoa_/"/>
        <a href="https://www.tuttosport.com/news/calcio/serie-a/2019/11/24-63730028/tutte_le_probabili_formazioni_della_13_giornata_di_serie_a/"/>
        <a href="https://www.tuttosport.com/archivio/calcio/serie-a/spal"/>
        <a href="https://www.tuttosport.com/news/calcio/serie-a/spal/2019/11/21-63609001/spal_colombarini_genoa_spero_di_vedere_aggressivita_e_voglia_di_vincere_/?related_news"/>
        <a href="https://www.tuttosport.com/news/calcio/serie-a/spal/2019/11/15-63416593/spal_assente_petagna_tonsillite/?related_news"/>
        <a href="https://www.tuttosport.com/news/calcio/serie-a/spal/2019/11/15-63411917/spal_semplici_inter_su_petagna_mi_fa_piacere_/?related_news"/>
        <a href="https://www.tuttosport.com/news/calcio/serie-a/spal/2019/11/10-63266252/spal_semplici_errore_di_petagna_dispiace_aveva_sempre_segnato_/?related_news"/>
      </related>
    </article>
  </body>
</html>