<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/iohannis-azi-e-ziua-campionilor-cu-stampila-votat-in-mana-18610547"/>
    <meta property="og:site_name" content="BusinessMagazin"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Iohannis: Azi e ziua campionilor cu ştampila ”votat” în mână"/>
    <meta property="og:description" content="Candidatul PNL la alegerile prezidenţiale, Klaus Iohannis, a declarat, duminică, că a votat pentru o Românie modernă, pentru o Românie europeană, pentru o Românie normală. ”Azi e ziua campionilor cu ştampila  în mână”, a mai spus el."/>
  </head>
  <body>
    <article>
      <h1>Iohannis: Azi e ziua campionilor cu ştampila ”votat” în mână</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.businessmagazin.ro/autor/teodor-bobei" target="_blank">Teodor Bobei</a></address>
      <h3>Iohannis: Azi e ziua campionilor cu ştampila ”votat” în mână</h3>
      <p>Candidatul PNL la alegerile prezidenţiale, Klaus Iohannis, a declarat, duminică, că a votat pentru o Românie modernă, pentru o Românie europeană, pentru o Românie normală. ”Azi e ziua campionilor cu ştampila &lt;votat&gt; în mână”, a mai spus el.</p>
      <p>”O zi foarte, foarte importantă. Eu am votat pentru o Românie modernă, pentru o Românie europeană, pentru o Românie normală. Vă invit pe toţi, dragi români, să veniţi la vot. Azi e o zi foarte importantă - votăm pentru viitorul României, pentru direcţia în care va merge România mai departe. Azi e ziua campionilor cu ştampila ”votat” în mână. Dragi români, fiţi toţi campioni azi”, a declarat Klaus Iohannis după ce a votat.</p>
      <p>El a mai spus că are emoţii, dar şi aşteptări.</p>
      <p>”Sigur că emoţii şi am aşteptări. Am aşteptarea să vină foarte mulţi români la vot şi evident, cu ceva emoţie, aşteptăm rezultatul”, a mai spus Iohannis.</p>
      <p>Premierul Ludovic Orban, şeful de campanie al PNL la aceste alegeri, Dan Motreanu, şi mai mulţi lideri liberali l-au aşteptat pe Klaus Iohannis în secţia de votare.</p>
    </article>
  </body>
</html>