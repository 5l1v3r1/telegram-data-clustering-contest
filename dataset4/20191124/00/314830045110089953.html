<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939505/%D8%B1%D9%88%D8%AD%D8%A7%D9%86%DB%8C-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="روحانی درگذشت «آیت الله میرمحمدی» را تسلیت گفت"/>
    <meta property="og:description" content="رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت.به گزارش تابناک به نقل ازمهر، حجت الاسلام حسن روحانی رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت."/>
  </head>
  <body>
    <article>
      <h1>روحانی درگذشت «آیت الله میرمحمدی» را تسلیت گفت</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت.<br/><br/>به گزارش تابناک به نقل ازمهر، حجت الاسلام حسن روحانی رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت.</p>
      <p>متن پیام حجت الاسلام حسن روحانی به شرح زیر است:<br/><br/>بسم الله الرحمن الرحیم<br/><br/>انا لله و انا الیه راجعون<br/><br/>ارتحال عالم پارسا حضرت آیت الله سید ابوالفضل میرمحمدی زرندی، موجب تأثر و تألم خاطر گردید.<br/><br/>این فقیه وارسته که افزون بر حضور مؤثر در عرصه‌های سیاسی و اجتماعی همچون نمایندگی مجلس خبرگان رهبری و مدیریت عالمانه و توأم با تقوا و اخلاص مراکز علمی و دانشگاهی، عمر شریف‌شان را در مسیر ترویج فرهنگ اسلامی و معارف اهل بیت (ع)، تقویت وحدت حوزه و دانشگاه و تربیت طلاب سپری کردند، کارنامهٔ پرباری از خود برجا گذاشتند.<br/><br/>اینجانب این ضایعه را به خانواده مکرم ایشان و عموم بستگان معزز تسلیت می‌گویم و از درگاه خداوند متعال برای آن مرحوم علّو درجات و همجواری با صالحان و برای بازماندگان صبر و سلامتی مسألت دارم.<br/><br/>حسن روحانی<br/>رئیس جمهوری اسلامی ایران</p>
    </article>
  </body>
</html>