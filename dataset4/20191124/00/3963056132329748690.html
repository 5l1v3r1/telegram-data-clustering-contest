<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/sassuolo_lazio_al_mapei_var_non_funziona_si_gioca_senza_supporto_tecnologia-4883689.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Sassuolo-Lazio, al Mapei il Var non funziona: si gioca senza il supporto della tecnologia"/>
    <meta property="og:description" content="«Si comunica ai tifosi che il sistema Var non è funzionante». Così lo speaker del Mapei Stadium, accolto da un boato di stupore, annuncia agli spettatori di Sassuolo-Lazio..."/>
  </head>
  <body>
    <article>
      <h1>Sassuolo-Lazio, al Mapei il Var non funziona: si gioca senza il supporto della tecnologia</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Valerio Cassetta</a></address>
      <p>«Si comunica ai tifosi che il sistema Var non è funzionante». Così lo speaker del Mapei Stadium, accolto da un boato di stupore, annuncia agli spettatori di Sassuolo-Lazio che la Video Assistant Referee è fuori servizio. Straordinari per l'arbitro Chiffi di Padova, almeno nei primi minuti dell’incontro: il fischietto non potrà contare sul supporto di Banti (Var) e Liberti (Avar) davanti ai monitor. I motivi del guasto non sono ancora noti, ma all’interno dell’impianto di Reggio Emilia gli addetti ai lavori si sono già attivati per ripristinare il servizio.</p>
      <footer>© RIPRODUZIONE RISERVATA</footer>
    </article>
  </body>
</html>