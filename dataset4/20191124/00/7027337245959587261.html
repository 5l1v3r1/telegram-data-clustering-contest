<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699818/5-%D8%A2%D8%B0%D8%B1-%D9%85%D9%87%D9%84%D8%AA-%D8%B4%D9%87%D8%B1%D8%AF%D8%A7%D8%B1%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%AB%D8%A8%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%D8%A2%DA%98%D8%A7%D9%86%D8%B3%E2%80%8C%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="5 آذر مهلت شهرداری‌ها برای ثبت اطلاعات آژانس‌ها درباره سهمیه بنزین"/>
    <meta property="og:description" content="مدیرعامل اتحادیه تاکسیرانی‌های شهری کشور گفت: شهرداری‌ها اطلاعات آژانس‌های تحت نظارت خود را جهت دریافت یارانه سوخت تا ۵ آذر در پورتال اتحادیه ثبت کنند."/>
  </head>
  <body>
    <article>
      <h1>5 آذر مهلت شهرداری‌ها برای ثبت اطلاعات آژانس‌ها درباره سهمیه بنزین</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1039941_418.jpg"/>
      </figure>
      <p>مدیرعامل اتحادیه تاکسیرانی‌های شهری کشور گفت: شهرداری‌ها اطلاعات آژانس‌های تحت نظارت خود را جهت دریافت یارانه سوخت تا ۵ آذر در پورتال اتحادیه ثبت کنند.</p>
      <p>به گزارش ایلنا به نقل از روابط عمومی اتحادیه تاکسیرانی‌های شهری کشور، مرتضی ضامنی اظهار داشت: با پیگیری‌های صورت گرفته جهت تخصیص سهمیه بنزین یا معادل ریالی آن برای آژانس‌های تحت نظارت شهرداریها، لازم است تا اطلاعات ناوگان فعال این حوزه را در پورتال اتحادیه تاکسیرانی‌های شهری کشور به نشانی www.irtu.ir ثبت کنند.</p>
      <p>وی گفت: متقاضیان جهت دریافت یارانه سوخت این گروه می‌بایست تا پایان وقت اداری ۵ آذر به درگاه اینترنتی یاد شده مراجعه و اطلاعات خود را در قسمت ثبت نام آژانس‌ها وارد کنند.</p>
      <p>ضامنی افزود: با توجه به محدویت ناوگان مورد پذیرش، صرفاً نسبت به ثبت نام ناوگان پرکار اقدام گردد.</p>
      <p>این مسئول بیان داشت: ثبت نام در سامانه یاد شده به منزله دریافت یارانه سوخت نبوده و هرگونه تخصیص پس از احراز فعالیت ثبت نام شدگان در حوزه حمل و نقل عمومی شهری انجام خواهد شد.</p>
    </article>
  </body>
</html>