<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/gazdasag/2019/11/nott-a-babavaro-tamogatas-iranti-erdeklodes-a-duna-house-adatai-szerint"/>
    <meta property="og:site_name" content="ALON"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Nőtt a babaváró támogatás iránti érdeklődés a Duna House adatai szerint"/>
    <meta property="og:description" content="Nőtt a babaváró támogatás iránti érdeklődés a Duna House adatai szerint."/>
  </head>
  <body>
    <article>
      <h1>Nőtt a babaváró támogatás iránti érdeklődés a Duna House adatai szerint</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <b>Nőtt a babaváró támogatás iránti érdeklődés a Duna House adatai szerint.</b>
      </p>
      <p>
        <b>Az elmúlt hónapokban nőtt a babaváró támogatás iránti érdeklődés Duna House adatai szerint, a cég hitelcentruma által közvetített babaváró támogatások döntő többségét továbbra is ingatlanvásárlásra költik a fiatal családok.</b>
      </p>
      <p>A támogatást kérvényezők 42,1 százaléka nyilatkozott úgy, hogy <b>jövőbeli ingatlancéljaira szeretné igényelni a babavárót</b>, míg további 15,7 százalék a már meglévő lakását, házát újítaná vagy korszerűsítené az összegből.</p>
      <p><b>Az őszi ingatlanpiacon egyértelműen érezhető a babavárós vevők megjelenése</b>, akik nagyon sok esetben önerőként vagy a hiteles rész kiegészítéseként használják fel a támogatást - közölte társaság.</p>
      <p>A több mint 1000 fős mintán végzett vizsgálat alapján a válaszadók 9,2 százaléka a banki hitelét szeretné teljes mértékben kiváltani, ami a részleges előtörlesztőkkel (3,5 százalék) együtt meghaladja a 10 százalékot.</p>
      <h3>Állampapírt a babavárók 5,3 százaléka tervezett vásárolni a kapott összegből, ami csökkenést mutat.</h3>
      <p>A felmérésben résztvevők kisebb része a gyermekük részére előtakarékosság céljából igényli a támogatást, valamint autót is csak néhányan terveznek vásárolni a megítélt összegből.</p>
    </article>
  </body>
</html>