<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/pesic-poludeo-ocajna-barsa-se-provukla-ovo-je-cirkus-ovo-nije-kosarka-nemojte-da-me-zajebavate-video/343345"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pešić „poludeo“, očajna Barsa se provukla: Ovo je cirkus, ovo nije košarka! Nemojte da me zajebavate! (VIDEO)"/>
    <meta property="og:description" content="Katalonci na jedvite jade slavili u Mursiji"/>
  </head>
  <body>
    <article>
      <h1>Pešić „poludeo“, očajna Barsa se provukla: Ovo je cirkus, ovo nije košarka! Nemojte da me zajebavate! (VIDEO)</h1>
      <h2>Katalonci na jedvite jade slavili u Mursiji</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Barselona nastavlja da se muči na gostovanjima u španskoj Endesa ligi, a <b>Svetislav Pešić</b> da gubi živce sa svojim debelo plaćenim zvezdama.</p>
      <p>Najskuplji evropski tim današnjice je na jedvite jade izbegao poraz od slabašne Mursiji. Velikim preokretom u režiji <b>Kajla Kjurika</b>, Barsa je u poslednjoj četvrtini uspela da slomi Mursiju i da slavi 87:83. A nije delovalo da će tako biti...</p>
      <p>Barsa očigledno ima problem slabijim protivnicima u gostima. Obradoiro i Betis su jedva savladali, dok su Andori i Saragosi poraženi. Danas su u Mursiji opet prošli kroz iglene uši. Skromni domaćin je vodio skoro celo prvo poluvreme i 15 minuta u drugom. Ali nije uspeo da izdrži do kraja i da iskoristi očajan šuterski dan <b>Pešićevog</b> tima.</p>
      <p>Posle solidne pre četvrtine, Barselonini košarkaši su počeli da soliraju i promašuju u drugoj, a Mursiji da povećava razliku. Odbrana gostiju je pucala po šavovima, što je rezultirali burnim tajmaoutom <b>Svetislava</b> <b>Pešića</b> koji nije birao reči dok je kritikovao na engleskom, španskom i srpskom jeziku.<br/><b>„Ovo je cirkus! Ovo nije košarka! Hoćete da igrate jedan na pet?! Ne razumem vas. Daj bre, nemojte me zajebavati“,</b> grmeo je <b>Pešić</b>.</p>
      <p>I nije uspeo da probudi svoje igrače. Domaći su počeli čak i da atrakcijama dižu publiku na noge, bilo je tu sjajnih kontri i zakucavanja. <b>Mirotić</b> je bio jedina svetla tačka Katalonaca, ali ni on nije uspevao da pogodi trojku kao ostatak tima. Na poluvremenu je imao 13 poena uz perfektan šut za dva poena (6/6), ali i 0/4 za tri. Barsa je u prvih 20 minuta šutirala trojke 1/10! U timu Mursije je sjajan bio <b>Džerel</b> <b>Edi</b>.</p>
      <p>Kada je Mursija sredinom trećeg kvartala povela 52:40, izgledalo je da <b>Pešićevom </b>timu nema spasa. Ipak, <b>Hanga </b>je vezao šest poena i vratio Barsu u igri, iako je šut za tri poena nije išao (2/18). Ubacio je <b>Hanga</b> još četiri poena do kraja četvrtine i Barsa je smanjila rezultatski deficit na minus pet (61:66) uoči poslednjeg kvartala.</p>
      <p>Konačno je <b>Pešić</b> u letvrtoj četvrtini uspeo da zatgene odbranu, a u napadu proradili <b>Brendon</b> <b>Dejvis</b> i <b>Kajl</b> <b>Kjurik</b>. <b>Dejvis</b> je u poslednjoj četvrtini ubacio devet, <b>Kjurik</b> 10 poena i Barsa je dva i po minuta pre kraja povela 86:76. Međutim, ni tu nije bio kraj. Mursija je napravila seriju 7:0, ali je Barselona nekako uspela da sačuva prednost i upiše pobedu.</p>
      <p>Sa 20 poena, <b>Mirotić</b> je bio najefikasniji u pobedi Barse, ali nije postigao koš u poslednjih 15 minuta meča. Za dva je šutirao 6/6, a za tri očajnih 1/8! Upisao je i 11 skokova. <b>Kjurik</b> (šut 3/10) i <b>Dejvis</b> su dodali po 13 poena, <b>Tomić</b> 12 uz devet skokova. U domaćem tim je <b>Džerel</b> <b>Edi</b> ubacio 24 poena.</p>
      <figure>
        <iframe data-src="https://twitter.com/ACBCOM/status/1198642395211956225?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://mozzartsport.com/upload/CKEditor/24.11.2019/33.jpg"/>
      </figure>
      <p>(FOTO: Star sport)</p>
    </article>
  </body>
</html>