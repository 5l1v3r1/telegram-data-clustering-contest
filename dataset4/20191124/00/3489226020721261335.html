<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kongko-syntribh-aeroplanoy-se-pyknokatoikhmenh-synoikia"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Κονγκό: Συντριβή αεροπλάνου σε πυκνοκατοικημένη συνοικία"/>
    <meta property="og:description" content="Αεροπλάνο της ιδιωτικής εταιρείας «Busy Bee» συνετρίβη κατά την ώρα της απογείωσης σε συνοικία της Γκόμα, πόλης της ΛΔ του Κονγκό. Δεν υπάρχουν επιζώντες, σύμφωνα με αναφορές."/>
  </head>
  <body>
    <article>
      <h1>Κονγκό: Συντριβή αεροπλάνου σε πυκνοκατοικημένη συνοικία</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Αεροπλάνο της ιδιωτικής εταιρείας «Busy Bee» συνετρίβη κατά την ώρα της απογείωσης σε συνοικία της Γκόμα, πόλης της ΛΔ του Κονγκό. Δεν υπάρχουν επιζώντες, σύμφωνα με αναφορές.</h4>
      <p>Το μικρό αεροπλάνο της <b>Busy Bee</b>, που είχε προορισμό το Μπένι, πρωτεύουσα της επαρχίας του Βόρειου Κίβου, συνετρίβη την ώρα της απογείωσής του, το πρωί της Κυριακής, σε πυκνοκατοικημένη συνοικία της Γκόμα.</p>
      <p>Ο δήμαρχος της Γκόμα ανέφερε ότι έχουν ανασυρθεί <b>έξι πτώματα</b>, ενώ ο Ρίτσαρντ Μογκολόπα, αξιωματούχος του αεροδρομίου της πόλης δήλωσε πως <b>δεν υπάρχουν επιζώντες μεταξύ των 19 επιβαινόντων.</b></p>
      <p>Περισσότερες πληροφορίες για τη μοιραία πτήση έδωσε<b> ο αρμόδιος κρατήσεων της ιδιωτικής εταιρείας</b>, Εριτιέρ Μαμαντού: <i>«Υπήρχαν 17 επιβάτες και δύο μέλη του πληρώματος. Απογειώθηκε περίπου στις 09:00- 09:10 (σ.σ ώρα Ελλάδος)»</i></p>
      <p>Η Busy Bee είναι μια νέα αεροπορική εταιρεία που διαθέτει τρία αεροσκάφη για να εξυπηρετεί περιοχές των επαρχίων Βόρειο Κίβου και Μπουτέμπο.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>