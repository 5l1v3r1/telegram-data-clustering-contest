<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/2019/11/24/programmi-tv-stasera-24-novembre.html"/>
    <meta property="og:site_name" content="Sky TG24"/>
    <meta property="article:published_time" content="2019-11-24T00:30:00+00:00"/>
    <meta property="og:title" content="Programmi TV da non perdere stasera, domenica 24 novembre"/>
    <meta property="og:description" content="Guida ai programmi e alle serie tv che andranno in onda stasera, domenica 24 novembre, sui canali Sky"/>
  </head>
  <body>
    <article>
      <h1>Programmi TV da non perdere stasera, domenica 24 novembre</h1>
      <h2>Guida ai programmi e alle serie tv che andranno in onda stasera, domenica 24 novembre, sui canali Sky</h2>
      <address>
        <time datetime="2019-11-24T00:30:00+00:00">24 Nov 2019, 00:30</time>
      </address>
      <h3>Programmi TV in onda stasera</h3>
      <h4>Mix &amp; Match, ore 21:15 Sky Uno (canale 108) e su digitale terrestre al canale 455</h4>
      <p>Su Sky Uno <a href="https://tg24.sky.it/spettacolo/tv-show/mix-and-match/2019/11/22/mix-and-match-anticipazioni-puntata-4.html">un’altra puntata</a> della nuova stagione di “<a href="https://tg24.sky.it/spettacolo/tv-show/mix-and-match/2019/11/14/mix-and-match-anticipazioni-puntata-3.html">Mix &amp; Match</a>”, il programma condotto da Lodovica Comello con Simone Marchetti, direttore di Vanity Fair Italia. 4 donne si sfidano in una gara a colpi di stile. Le concorrenti devono cercare un outfit a tema sul portale YOOX e poi affrontare delle prove a eliminazione. Ospite della puntata, Giuseppe Maggio.</p>
      <h4>Delitti: Speciale Garlasco, ore 21:05 Crime investigation</h4>
      <p>Uno speciale che racconta di Chiara Poggi e Alberto Stasi, vittima e carnefice di una storia d’amore conclusasi con un tragico epilogo. Alle 13,50 del 13 agosto 2007 ha inizio uno dei gialli più intricati della storia recente italiana.</p>
      <h4>Freddie Mercury: The king of Queen, ore 21:15 Sky Arte</h4>
      <p>Freddie Mercury è stato qualcosa di unico: una star insostituibile, un'icona della storia moderna. Scopriamo insieme la vita e la carriera del cantante, noto per essere uno dei più grandi performer del ventesimo secolo.</p>
      <h4>Affari al buio, ore 21:00 Blaze</h4>
      <p>Su Blaze tornano i cacciatori d'aste più agguerriti d'America per aggiudicarsi i magazzini più ghiotti. Gli acquirenti hanno solo cinque minuti per guardare cosa contiene il magazzino, ma senza poterci entrare.</p>
      <h4>Most ridiculous, ore 21:00 Comedy Central</h4>
      <p>Su Comedy Central “Most ridiculous”, lo show che passa in rassegna i video più demenziali che navigano indisturbati sul web. Ogni episodio è monografico e affronta gli argomenti più disparati e in voga in rete: dai cuccioli ai gattini, dai bambini ai matrimoni, dagli epic fail ai disastri nel campo della moda.</p>
      <h4>Un dottore a domicilio, ore 21:00 lei</h4>
      <p>In questa puntata di “Un dottore a domicilio”, i medici Christian e Sara sono a Birmingham. Tra i tanti pazienti visitati, c’è un ragazzo con una rara fobia e una donna preoccupata per la sua fertilità.</p>
      <h4>Come fanno gli animali, ore 21:00 Discovery Channel</h4>
      <p>Gli animali fanno cose incredibili, sono dotati di superpoteri. Ma come riescono a fare tutto ciò? E perché hanno sviluppato determinate capacità? La serie indaga su questi misteri.</p>
      <h4>Disastri in presa diretta, ore 20:55 National Geographic</h4>
      <p>Con il supporto delle immagini, analizziamo i disastri in presa diretta per osservare l'incredibile potere della natura. La storia del più devastante incendio della storia del Portogallo, che ha devastato un'intera comunità. Gli abitanti furono circondati da un fuoco infernale.</p>
      <h4>Universo ai raggi X, ore 21:05 Discovery Science</h4>
      <p>Una stella distante si smorza e si accende, un fenomeno unico e difficile da spiegare. Potrebbe trattarsi di una struttura aliena che sta passando di fronte ad essa?</p>
      <h4>City of Ghosts: noi e l’ISIS, ore 21:00 History</h4>
      <p>Dal regista nominato agli Oscar Matthew Heineman la storia di un coraggioso gruppo di attivisti anonimi costretti a subire esilio e torture per aver documentato le crudeltà dell'ISIS.</p>
      <h4>Serengeti: l’arte della sopravvivenza, ore 21:10 Nat Geo Wild</h4>
      <p>Scopriamo un racconto fatto di coraggio e istinto, speranza e disperazione. Nell'est dell'Africa, per 9 mesi all'anno il Parco Nazionale del Serengeti è solitamente un'area tranquilla. In questo periodo dell'anno, i carnivori cacciano poco, ma devono ugualmente sopravvivere.</p>
      <h3>Serie TV in onda stasera</h3>
      <h4>Britannia, ore 21:15 Sky Atlantic (REPLICA)</h4>
      <p>Alle 21:15 su Sky Atlantic rivediamo in replica le prime puntate della <a href="https://tg24.sky.it/spettacolo/serie-tv/britannia/fotogallery/2019/11/14/britannia-stagione-2.html">seconda stagione</a> di “Britannia”. La produzione originale Sky è ambientata nel 43 d.C. quando l'esercito romano, determinato e allo stesso tempo intimorito, ritorna a conquistare il cuore celtico della Britannia.</p>
      <h4>The Big Bang Theory, ore 21:00 Fox</h4>
      <p>Alle 21:00 su Fox rivediamo invece gli episodi dell’undicesima stagione di “Big Bang Theory”, la serie che racconta le avventure di un gruppo di geniali nerd. I quattro protagonisti trascorrono il loro tempo libero tra la lettura di fumetti, videogame, giochi di ruolo e la visione di film e serie TV a tema fantascienza e supereroi.</p>
      <h4>Rizzoli &amp; Isles, ore 21:00 Fox life</h4>
      <p>Alle 21:00 su Fox life, altri due episodi della quinta stagione di “Rizzoli &amp; Isles”, la serie con protagoniste Jane Rizzoli, detective della polizia di Boston e Maura Isles, brillante medico legale del Commonwealth del Massachusetts.</p>
      <h4>Bull, ore 21:05 Fox Crime</h4>
      <p>Su Fox Crime vediamo gli episodi della terza stagione di “Bull”, la serie liberamente ispirata alla vita del famoso psicologo e presentatore televisivo statunitense Phil McGraw (Dr. Phil). L’uomo è stato attivo, prima del suo lavoro in televisione, come “consulente di processo”.</p>
      <h4>Gone, ore 21:15 Premium crime</h4>
      <p>Su Premium crime rivediamo “Gone”, la serie creata da Matt Lopez e basata sul romanzo “One Kick” di Chelsea Cain. Kit “Kick” Lannigan è un’agente speciale che  si dedica a risolvere casi di rapimenti e persone scomparse. A volerla nella sua squadra è Frank Novak, l’agente che l’aveva salvata da bambina, quando era sopravvissuta a un sequestro di minori.</p>
      <h4>Last man standing, ore 21:14 Premium Stories</h4>
      <p>Su Premium Stories alle 21:14, due episodi della settima stagione di “Last man standing”. La serie racconta la storia di Mike Baxter, padre di famiglia dalle idee molto conservatrici, che si trova alle prese con la sua famiglia composta esclusivamente da donne eccetto suo nipote Boyd di due anni.</p>
      <h4>Supergirl, ore 21.15 Premium Action</h4>
      <p>Su Premium Action rivediamo la quarta stagione di “Supergirl”, la serie tv incentrata sulle avventure di Kara Zor-El, cugina kryptoniana di Superman che lavora come reporter alla C.A.T.C.O. WorldWide Media ma in segreto lavora al DEO con la sorella e protegge National City nei panni di Supergirl.</p>
      <h3>Programmi per bambini e ragazzi in onda stasera in TV</h3>
      <h4>A tutto reality: azione!, ore 20:50 DeA kids</h4>
      <p>I 14 concorrenti dello show ambientato in uno studio cinematografico abbandonato ogni settimana affronteranno sfide ispirate a un genere di film.</p>
      <h4>Team Jay, ore 20:50 Nick jr</h4>
      <p>Su Nick jr vediamo la serie tv animata ispirata a Fy, la mascotte della Juventus. Una zebra dal cuore d’oro che passa le giornate con i suoi simpatici compagni d'avventura: Matteo, Cami, lo scoiattolo volante Wushu e Duke il criceto.</p>
      <h4>I Thunderman, ore 20:50 Nickelodeon</h4>
      <p>Alle 20:50 su Nickeolodeon, torna “I Thunderman”, la serie tv con protagonista una famiglia di supereroi con superpoteri che cerca di vivere una vita il più normale possibile nella città immaginaria di Hiddenville.</p>
      <h4>Lo straordinario mondo di Gumball, ore 20:55 Cartoon Network</h4>
      <p>Lo show, creato nei Cartoon Network Studios di Londra, narra le avventure del giovane Gumball, alle prese con la vita di tutti i giorni in compagnia della sua numerosa e bizzarra famiglia, tutt'altro che convenzionale.</p>
      <h4>Scooby-Doo! Crociera sulla Luna, ore 21:00 Boomerang</h4>
      <p>La gang vince i biglietti per partecipare alla spedizione nello spazio della prima astronave da crociera a cui si unisce un gruppo di personaggi celebri ed eccentrici.</p>
      <h4>PJ Masks - Super Pigiamini, ore 20:55 Disney Junior</h4>
      <p>La serie anglo-francese narra le avventure di tre bambini di 7 anni: Connor, Amaya e Greg, che di giorno vivono vite normali e di notte si trasformano in Gattoboy, Gufetta e Geco e affrontano vari supercriminali.</p>
      <p>
        <a href="https://tg24.sky.it/spettacolo/cinema/2019/11/24/stasera-tv-film-24-novembre.html">Guarda anche i film in onda stasera in TV</a>
      </p>
    </article>
  </body>
</html>