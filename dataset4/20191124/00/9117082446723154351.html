<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/sciopero-personale-trenitalia-in-liguria-nonostante-il-maltempo-tutte-le-informazioni-213552.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Sciopero personale Trenitalia in Liguria nonostante il maltempo, tutte le informazioni"/>
    <meta property="og:description" content="GENOVA -  Resta confermato lo sciopero del personale di Trenitalia S.p.A. anche in Liguria, nonostante l'allerta meteo rossa su centro e ponente della regione. Dalle ore 9.01 alle ore 17.00 di domenica 24 novembre 2019 è stato indetto uno sciopero che però non interessa i treni di lunga percorrenza."/>
  </head>
  <body>
    <article>
      <h6 class="kicker">Non interessa i treni di lunga percorrenza</h6>
      <h1>Sciopero personale Trenitalia in Liguria nonostante il maltempo, tutte le informazioni</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213552-420x236.jpg"/>
      </figure>
      <p><b>GENOVA - </b><b> Resta confermato lo sciopero del personale di Trenitalia S.p.A. anche in Liguria, nonostante l'allerta meteo rossa su centro e ponente della regione</b>. Dalle ore 9.01 alle ore 17.00 di domenica 24 novembre 2019 è stato indetto uno sciopero che però non interessa i treni di lunga percorrenza.</p>
      <p><b>Per i treni Regionali, in Liguria e nelle regioni limitrofe, possono verificarsi cancellazioni o variazioni.</b> Si prevede l'effettuazione di servizi per le relazioni a maggiore traffico di passeggeri. L’agitazione sindacale può comportare modifiche al servizio anche prima dell’inizio e dopo la sua conclusione.</p>
      <p>Servizi minimi garantiti del trasporto locale nelle fasce orarie di maggiore frequentazione (dalle ore 06.00 alle ore 09.00 e dalle ore 18.00 alle ore 21.00 dei giorni feriali). I servizi minimi garantiti per legge, nei soli giorni feriali, sono individuati per linea, numero di treno e orario effettivo di partenza. Ecco l'elenco dei treni garantiti: <u><a href="https://www.trenitalia.com/content/dam/tcom/allegati/trenitalia_2014/in_regione/Regionale%20Liguria_sito.pdf">CLICCA QUI</a></u>. </p>
      <p>Nell'ostacolare anche i servizi minimi garantiti potrebbe essere complice il maltempo, che già nella giornata di ieri ha causato diversi disagi (<u><a href="https://www.primocanale.it/notizie/maltempo-in-liguria-ecco-la-lista-dei-treni-e-dei-voli-cancellati-213539.html">LEGGI QUI</a></u>). </p>
    </article>
  </body>
</html>