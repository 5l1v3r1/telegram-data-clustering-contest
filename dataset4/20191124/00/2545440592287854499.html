<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/turistler-9-ayda-5-1-milyar-dolarlik-yemek-yedi/1653934"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Turistler 9 ayda 5,1 milyar dolarlık yemek yedi"/>
    <meta property="og:description" content="Türkiye'yi bu yılın ocak-eylül döneminde ziyaret eden turistlerin yeme içme harcamaları 5,1 milyar dolar oldu."/>
  </head>
  <body>
    <article>
      <h1>Turistler 9 ayda 5,1 milyar dolarlık yemek yedi</h1>
      <h2>Türkiye'yi bu yılın ocak-eylül döneminde ziyaret eden turistlerin yeme içme harcamaları 5,1 milyar dolar oldu.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Muhammet Emin Horuz  </a></address>
      <h4>Ankara</h4>
      <p>AA muhabirinin, <b>Türkiye İstatistik Kurumu</b> (<b>TÜİK</b>) verilerinden derlediği bilgiye göre, yılın 9 ayında Türkiye'yi yurt dışından 4 milyon 555 bin 361'i Türk vatandaşı olmak üzere 39 milyon 953 bin 91 kişi ziyaret etti. Söz konusu dönemde turizm geliri yaklaşık 26,6 milyar dolar olarak gerçekleşti.</p>
      <p><b>Turist</b>lerin kişisel <b>harcama</b>ları 19 milyar 550 milyon dolar, paket tur harcamaları ise 7 milyar 84 milyon dolar olarak kayıtlara geçti.</p>
      <p>Turistlerin kişisel harcamalarında en yüksek kalemi 5 milyar 63 milyon dolarla yeme içme oluştururken, bunu 4 milyar 941 milyon dolarla diğer mal ve hizmetler ve 2 milyar 838 milyon dolarla konaklama takip etti.</p>
      <p>Yabancı ziyaretçiler ve yurt dışında ikamet eden Türk vatandaşları sağlık için 793,5 milyon dolar harcadı. Turistlerin spor, eğitim ve kültürel faaliyetler için harcadığı tutar ise 319 milyon doları aştı.</p>
      <h3>Hediyelik eşyaya ödenen tutar 1,5 milyar dolar</h3>
      <p>Turistler 2 milyar 998 milyon 477 bin dolar giyim ve ayakkabı için harcama yaparken, hediyelik eşyaya 1 milyar 42 milyon 548 bin dolar verdi.</p>
      <p>Diğer harcamalara ise 803 milyon dolar para ayıran turistlerin Türkiye'den halı ve kilim almak için ödediği tutar 96,7 milyon dolar oldu.</p>
      <related>
        <a href="https://www.aa.com.tr/tr/ekonomi/turistler-9-ayda-5-1-milyar-dolarlik-yemek-yedi/1653934"/>
        <a href="https://www.aa.com.tr/tr/ekonomi/konut-satislari-en-fazla-bayburtta-artti-bingolde-dustu/1652590"/>
        <a href="https://www.aa.com.tr/tr/turkiye/cevreyi-korumaya-gecen-yil-38-2-milyar-lira-harcandi/1652541"/>
        <a href="https://www.aa.com.tr/tr/ekonomi/calisanlarin-yuzde-41-5i-zaman-baskisi-yasiyor/1651548"/>
        <a href="https://www.aa.com.tr/tr/ekonomi/tuketici-guven-endeksi-artti/1651477"/>
        <a href="https://www.aa.com.tr/tr/ekonomi/yabancilara-konut-satisi-10-ayin-zirvesinde-/1648602"/>
      </related>
    </article>
  </body>
</html>