<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/vladimir-luxuria-e-durso-nuovo-attacco-di-feltri-froo-non-e-offesa/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Vladimir Luxuria e D’Urso, nuovo attacco di Feltri: “Fro**o non è offesa”"/>
    <meta property="og:description" content="Barbara D'Urso e Vladimir Luxuria, il nuovo attacco di Vittorio Feltri: &quot;Fro**o non è un'offesa&quot; Non sono bastate le parole di Vladimir Luxuria a Domenica"/>
  </head>
  <body>
    <article>
      <h1>Vladimir Luxuria e D’Urso, nuovo attacco di Feltri: “Fro**o non è offesa”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_vladimir_luxuria_domenica_live_vittorio_feltri.jpg"/>
      </figure>
      <h3>Barbara D’Urso e Vladimir Luxuria, il nuovo attacco di Vittorio Feltri: “Fro**o non è un’offesa”</h3>
      <p>Non sono bastate le parole di <b>Vladimir Luxuria a Domenica Live</b> nella puntata del 24 novembre per chiudere la triste vicenda aperta nel corso dell’appuntamento della settimana scorsa di Live Non è la D’Urso. L’ex parlamentare era stata letteralmente presa in giro da <b>Vittorio Feltri e Vittorio Sgarbi</b>. Il direttore di <i>Libero</i> ha replicato sui social alle <b>dichiarazioni di Vladimir Luxuria</b>, che ha anche contestato Barbara D’Urso:</p>
      <blockquote>“Luxuria frigna dalla D’Urso perché ha litigato con Sgarbi e me in tv. Nel senso che la trans può offendere mentre chi attacca lei è omofobo. Dico a Barbara che il termine fro**o è di derivazione latina. Dov’è l’offesa?”</blockquote>
      <p>Da come si può leggere dalle parole di <b>Vittorio Feltri su Vladimir Luxuria</b>, non si è scomposto più di tanto e non ha cambiato minimamente il suo punto di vista contestandola di nuovo.</p>
      <h3>Vladimir Luxuria attaccata di nuovo da Vittorio Feltri dopo l’ospitata a Domenica Live di Barbara D’Urso</h3>
      <p>In un post pubblicato sul suo profilo Twitter, <b>Vittorio Feltri</b> ha risposto per le rime dopo l’<b>intervista di Vladimir Luxuria a Domenica Live che <a href="https://www.lanostratv.it/2019/11/vladimir-luxuria-asfalta-barbara-durso-mi-aspettavo-una-reazione/">ha affondato Barbara D’Urso</a></b>. Il giornalista e saggista, nonchè direttore di <i>Libero</i> ed opinionista televisivo, dopo aver detto che la spregevole parola ‘fro**o’ non è una offesa, ha dichiarato di avere tanti amici omosessuali e con loro sta bene in amicizia e non a letto dove sta da solo. Poi ha continuato affermando:</p>
      <blockquote>“Non me ne frega nulla delle loro preferenze sessuali, ma non intendo modificare il vocabolario per compiacerli. Nè voglio attaccarli”.</blockquote>
      <p><b>Vladimir Luxuria</b>, ancora una volta, ha dimostrato di avere grande coraggio e personalità contestando in televisione l’amica <b>Barbara D’Urso</b>, usando parole pesanti ma pacate, accusata di non averla difesa nella scorsa puntata di <b>Live Non è la D’Urso</b>. Un faccia a faccia quello tra l’opinionista e la conduttrice di punta di Canale 5, la quale ha affermato: <i>“Mi aspettavo da parte tua una reazione più severa e immediata”.</i></p>
      <h3>Barbara D’Urso: Vladimir Luxuria avrebbe dovuto difendersi da sola contro Feltri e Sgarbi?</h3>
      <p>L’ex parlamentare <b>Vladimir Luxuria</b> ha avuto da ridire anche sul comportamento di <b>Barbara D’Urso</b>, dopo l’increscioso delirio transomofobico andato in onda a <b>Live Non è la D’Urso</b>. Secondo la conduttrice, <b>Vladimir Luxuria</b> avrebbe dovuto difendersi da sola perchè solitamente in grado. Inoltre, <b>Barbara D’Urso</b> ha ricordato di aver invitato tutti alla calma, ma poi si è nascosta dietro la seguente dichiarazione. <i>“Mi dispiace non aver colto la tua fragilità in quel momento”.</i> Ricordiamo che la D’Urso da dodici anni è in prima linea nel difendere i diritti LGBT, ma durante il confronto con Vladimir Luxuria ha dimenticato di dire alla fine soltanto <i>“Ho sbagliato”.</i></p>
    </article>
  </body>
</html>