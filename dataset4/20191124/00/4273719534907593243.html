<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/astrology-articles/amavasya-in-november-119112400029_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="भौमवती अमावस्या 2019 : 26 नवंबर को है अमावस्या, राशि अनुसार क्या करें उपाय"/>
    <meta property="og:description" content="हर अमावस्या का राशियों पर असर होता है। प्रति अमावस राशि अनुसार उपाय करने चाहिए। जानते हैं 26 नवंबर 2019 की भौमवती अमावस्या व 12 राशियों के हाल तथा उपाय..."/>
  </head>
  <body>
    <article>
      <h1>भौमवती अमावस्या 2019 : 26 नवंबर को है अमावस्या, राशि अनुसार क्या करें उपाय</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Webdunia</a></address>
      <p>हर अमावस्या का राशियों पर असर होता है। प्रति <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%85%E0%A4%AE%E0%A4%BE%E0%A4%B5%E0%A4%B8+%E0%A4%B0%E0%A4%BE%E0%A4%B6%E0%A4%BF+%E0%A4%85%E0%A4%A8%E0%A5%81%E0%A4%B8%E0%A4%BE%E0%A4%B0+%E0%A4%89%E0%A4%AA%E0%A4%BE%E0%A4%AF">अमावस राशि अनुसार उपाय </a>करने चाहिए। जानते हैं <br/><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=26+%E0%A4%A8%E0%A4%B5%E0%A4%82%E0%A4%AC%E0%A4%B0+2019">26 नवंबर 2019 </a>की भौमवती अमावस्या व<br/>12 राशियों के हाल तथा उपाय...</p>
      <hr/>
      <p><b>मेष- </b>मेष राशि वालों को इस समय विवादित सौदों में पूंजी निवेश से बचना चाहिए।<br/>उपाय- सरसों के तेल का दान गरीबों को दें।</p>
      <hr/>
      <p><b>वृषभ-</b> वृषभ राशि वालों को पारिवारिक समस्याओं का सामना करना पड़ेगा।<br/>उपाय-<br/>श्रद्धानुसार ज्वार गरीब व गौशाला में दान दें।</p>
      <hr/>
      <p><b>मिथुन-</b> मिथुन राशि वालों को कारोबार में लाभ और विवादों से पीछा छूटेगा।<br/>उपाय- उड़द के आटे की गोलियां बनाकर मछलियों को डालें।</p>
      <hr/>
      <p><b>कर्क - </b>सरकार से लाभ मिलेगा और विघ्न और परेशानियों से छुटकारा मिलेगा।<br/>उपाय- भगवान शिव के शिवलिंग पर बेलपत्र अर्पित करें। गरीब और अपाहिजों को भोजन कराना शुभ रहेगा।</p>
      <hr/>
      <p><b>सिंह </b>- सिंह राशि वालों को किए गए कार्यों में मनोनुकूल फल प्राप्त नहीं होंगे। साझेदारी के कार्यों में सावधानी बरतें। उपाय- मां भगवती के श्रीचरणों में गुलाब के 108 फूल अर्पित करें। श्री शनिदेव के श्रीचरणों में तेल चढ़ाएं।</p>
      <hr/>
      <p><b>कन्या</b> - कन्या राशि वालों के मनोनुकूल कार्य परिवर्तन एवं कोर्ट-कचहरी के मसलें हल होंगे।<br/>उपाय-<br/>वट वृक्ष के पेड़ में जल अर्पित करें। तवा, अंगीठी व काले कपड़े का दान करना शुभ रहेगा।</p>
      <hr/>
      <p><b>तुला-</b> तुला राशि वालों की आय के साधनों में वृद्धि होगी और स्वास्थ्य संबंधी परेशानियों का निवारण होगा।<br/>उपाय- गरीब कन्याओं को दूध और दही का दान दें। साथ ही मंदिर जरूर जाएं।</p>
      <hr/>
      <p>वृश्चिक- वृश्चिक राशि वालों का पिछली समस्याओं से पीछा छूटेगा और मित्रों का पूर्ण सहयोग प्राप्त होगा।<br/>उपाय- नैतिकता का दामन पकड़े। साथ ही पीपल के पेड़ में जल चढ़ाएं। साबूत मसूर सफाई कर्मचारी को दान में दें।</p>
      <hr/>
      <p><b>धनु</b>- धनु राशि वालों को कम प्रयत्न और लाभ अधिक होगा। आय के साधन बढ़ेंगे। परंतु दुर्घटनाओं से सावधान।<br/>उपाय- श्रद्धानुसार अंधे व्यक्ति को भोजन कराना लाभकारी रहेगा। चने की दाल कुष्ठ रोगियों को दें।</p>
      <hr/>
      <p><b>मकर-</b> मकर राशि वालों को व्यर्थ के भ्रम, भ्रांति और भय से बाहर आना होगा। अहम और ईर्ष्या नुकसान देगी। परंतु गुजारे लायक धन की प्राप्ति अवश्य होगी।<br/>उपाय-श्रद्धानुसार बाजारा पक्षियों को डालें। मंगलदेव का स्मरण कर लाल व पीले पुष्प चढ़ाएं।</p>
      <hr/>
      <p><b>कुंभ -</b> कुंभ राशि वालों के रुके हुए कार्य बनेंगे। राजनीतिक वर्चस्व बढ़ेगा। सामाजिक सुयश की प्राप्ति भी होगी।<br/>उपाय- 800 ग्राम दूध अपने ऊपर से 8 बार उतार कर 800 ग्राम उड़द के साथ बहते पानी में प्रवाह कर दें।</p>
      <hr/>
      <p><b>मीन -</b> मीन राशि वालों के व्यवसाय में सफलता, सामाजिक दायरों में वृद्धि का प्रबल योग।<br/>उपाय- मिट्टी के पात्र में श्रद्धानुसार शहद भरकर मंदिर में रखकर आ जाएं या वीराने में दबा दें।</p>
      <hr/>
    </article>
  </body>
</html>