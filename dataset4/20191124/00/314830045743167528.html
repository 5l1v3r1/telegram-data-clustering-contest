<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939464/%D8%B7%D8%B1%D8%AD-%D8%A7%D8%B3%D8%AA%DB%8C%D8%B6%D8%A7%D8%AD-%D9%88%D8%B2%DB%8C%D8%B1-%D9%86%D9%81%D8%AA-%D8%A8%D9%87-%D9%87%DB%8C%D8%A7%D8%AA-%D8%B1%D8%A6%DB%8C%D8%B3%D9%87-%D8%A7%D8%B1%D8%A7%D8%A6%D9%87-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="طرح استیضاح وزیر نفت به هیات رئیسه ارائه شد"/>
    <meta property="og:description" content="یک عضو هیات رییسه مجلس شورای اسلامی گفت که استیضاح وزیر نفت با ۵۰ امضاء به هیات رییسه ارائه شد."/>
  </head>
  <body>
    <article>
      <h1>طرح استیضاح وزیر نفت به هیات رئیسه ارائه شد</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>یک عضو هیات رییسه مجلس شورای اسلامی گفت که استیضاح وزیر نفت با ۵۰ امضاء به هیات رییسه ارائه شد.</i>
      </p>
      <figure>
        <img src="https://cdn.tabnak.ir/files/fa/news/1398/9/3/1095201_975.jpg"/>
      </figure>
      <p>یک عضو هیات رییسه مجلس شورای اسلامی گفت که استیضاح وزیر نفت با ۵۰ امضاء به هیات رییسه ارائه شد.</p>
      <p>به گزارش «تابناک» به نقل از ایسنا، احمد امیرآبادی فراهانی در حاشیه جلسه علنی عصر امروز یکشنبه در جمع خبرنگاران، اظهار کرد: طرح استیضاح بیژن زنگنه وزیر نفت با ۵۰ امضاء به هیات رییسه ارائه شد.</p>
      <p>به گفته وی این استیضاح دارای محورهایی همچون علت حذف کارت سوخت و راه‌اندازی مجدد آن، افزایش قاچاق سوخت، ارائه‌ی اطلاعات غلط در مورد افزایش قیمت بنزین، عدم صداقت درباره‌ علت گران شدن نرخ بنزین، وجود دستگاه کارت‌خوان در دفتر وزارت نفت، کارآمدی در انعقاد قراردادهای میادین مشترکی گازی و نفتی، اتخاذ برخی تصمیمات نادرست در واگذاری‌ها و عدم توجه به توسعه پالایشگاه‌ها و پتروشیمی‌ها و فرآورده‌های نفتی است.</p>
      <p>صبح امروز هم احمد مازنی نماینده مردم تهران در مجلس شورای اسلامی از جمع‌آوری امضا برای استیضاح وزیر کشور خبر داده بود.</p>
    </article>
  </body>
</html>