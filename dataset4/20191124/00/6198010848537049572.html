<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/clizia-incorvaia-lamante-di-francesco-sarcina-rompe-il-silenzio/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Clizia Incorvaia: l’amante di Francesco Sarcina rompe il silenzio"/>
    <meta property="og:description" content="Francesco Sarcina nei guai? La sua amante Barbara Coppi racconta tutto a Clizia Incorvaia Una nuova presenza arriva ad affollare il caso più chiacchierato"/>
  </head>
  <body>
    <article>
      <h1>Clizia Incorvaia: l’amante di Francesco Sarcina rompe il silenzio</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/10/foto_clizia_incorvaia_live_francesco_sarcina.jpg"/>
      </figure>
      <h3>Francesco Sarcina nei guai? La sua amante Barbara Coppi racconta tutto a Clizia Incorvaia</h3>
      <p>Una nuova presenza arriva ad affollare il caso più chiacchierato della cronaca rosa dalla scorsa estate, ovvero quello che vede <b>Francesco Sarcina e Clizia Incorvaia</b> scaricare l’uno sull’altra le responsabilità di tradimenti. A parlare in una intervista al settimanale <i>DiPiù</i> è Barbara Coccia che sostiene di essere stata l’amante di Francesco Sarcina quando era ancora legato alla moglie <b>Clizia Incorvaia</b>. Rivolgendosi a quest’ultima, che dovrebbe far parte del cast della quarta edizione del Grande Fratello Vip, l’<b>amante di Francesco Sarcina, Barbara Coccia</b>, ha dichiarato:</p>
      <blockquote>“Tuo marito ti tradiva con me. Siamo stati insieme, ma quando ho scoperto che era sposato l’ho lasciato”.</blockquote>
      <p><b>Barbara Coppi</b> entra in scena nel triangolo tra Clizia Incorvaia, Francesco Sarcina che l’ha accusata di averlo tradito con Riccardo Scamarcio. Accuse dalle quali Clizia si è difesa sostenendo che l’ex marito la tradiva con altre donne, contattandole su Instagram.</p>
      <h3>Clizia Incorvaia e Francesco Sarcina, parla l’amante: “Mi aveva dato un pegno”</h3>
      <p>La modella trentenne <b>Barbara Coppi, presunta amante di Francesco Sarcina</b>, ha raccontato al settimanale <i>DiPiù</i> come ha conosciuto l’ex insegnante di Amici di Maria De Filippi. Secondo le sue parole, l’ex marito di <b>Clizia Incorvaia</b> l’ha contatta su Instagram dopo aver commentato una sua foto. Il tutto sarebbe accaduto a febbraio 2018 durante la partecipazione a Sanremo di <b>Francesco Sarcina</b>. I due hanno iniziato a scambiarsi messaggi e poi sono arrivate una serie di richieste di foto particolari, intime da parte del cantante: <i>“Ci scrivevamo di tutto e gli ho mandato diverse foto intime”</i>. L’<b>amante di Francesco Sarcina</b> era intrigata dalla sua personalità, sentiva di avere cose in comune con lui, poi è scattato qualcosa, un colpo di fulmine dove al primo appuntamento si sono abbracciati, accarezzati e baciati. La <b>storia tra Francesco Sarcina e Barbara Coppi</b> è andata avanti:</p>
      <blockquote>“Lui mi ha dato un pegno, gli occhiali da sole. Sembrava preso, era plateale nel suo affetto per me, mi baciava e accarezzava davanti a tutti. Il nostro era un rapporto vero e non un’avventura”.</blockquote>
      <h3>Barbara Coppi a Clizia Incorvaia su Francesco Sarcina: “Ci ha ingannato entrambe!”</h3>
      <p>L’ultima volta che ha incontrato <b>Francesco Sarcina</b> a Roma le ha fatto una scenata solo perchè si era permesso di chiedergli che fine avesse fatto. Ha capito che lui alla sua semplice amicizia non tiene affatto e quando <b>Clizia Incorvaia</b> (che <b><a href="https://www.lanostratv.it/2019/10/live-non-e-la-durso-clizia-incorvaia-tuona-sono-schifezze/">ha tuonato a Non è la D’Urso</a>)</b> ha raccontato delle sue chat, si è sentita tradita, offesa e presa in giro:</p>
      <blockquote>“Eppure mi aveva detto, ‘Ti ho conosciuto su Instagram e non lo faccio male'”.</blockquote>
      <p><b>Barbara Coppi</b> credeva di essere importante per Sarcina e non una delle tante, o almeno è quello che le aveva fatto credere:</p>
      <blockquote>“Clizia, sono solidale con te. Sarcina ci ha ingannato entrambe”.</blockquote>
    </article>
  </body>
</html>