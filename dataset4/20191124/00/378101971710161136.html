<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687504/una-storia-da-cantare-lucio-dalla-puntata-23-novembre-2019-ospiti-anticipazioni"/>
    <meta property="og:site_name" content="Tvblog"/>
    <meta property="article:published_time" content="2019-11-24T00:45:38+00:00"/>
    <meta property="og:title" content="Una storia da cantare - Lucio Dalla, seconda puntata del 23 novembre 2019: il pubblico premia &quot;Caruso&quot;"/>
    <meta property="og:description" content="La seconda delle tre puntate di Una storia da cantare, lo spettacolo di Rai 1 questa sera sarà dedicato al cantautore bolognese."/>
  </head>
  <body>
    <article>
      <h1>Una storia da cantare - Lucio Dalla, seconda puntata del 23 novembre 2019: il pubblico premia "Caruso"</h1>
      <h2>La seconda delle tre puntate di Una storia da cantare, lo spettacolo di Rai 1 questa sera sarà dedicato al cantautore bolognese.</h2>
      <address><time datetime="2019-11-24T00:45:38+00:00">24 Nov 2019, 00:45</time> by <a rel="author" href="https://www.tvblog.it/author/10085/marco-salaris" target="_blank">Marco Salaris</a></address>
      <p>Musica e spettacolo, un filotto lungo <b>quasi 3 ore senza pause</b>. Noemi, Fabrizio Moro, Gigi Proietti, Renzo Arbore, Patty Pravo, Nina Zilli, Gigi d'Alessio, Ron, Federico Zampaglione, gli Stadio, Irene Grandi, Il Volo, Ghemon, Serena Rossi, Stefano Fresi. Un parterre di artisti che, con un gioco di parole, hanno ridato vita a ciò che Lucio Dalla ha dato vita.</p>
      <p>Tra i numerosi<b> momenti di spettacolo</b>, in apertura Patty Pravo ha performato 4 marzo 1943, un'emozionante Serena Rossi ha reinterpretato una pietra miliare come Anna e Marco, Nina Zilli si è divertita sulle note di Attenti al Lupo, Noemi ha portato una sua personale versione di Se io fossi un angelo mentre Gigi Proietti recita Disperato Erotico Stomp, accompagnato da Renzo Arbore. Francesco Gabbani si è lasciato andare nel pubblico su uno dei brani più popolari degli anni '90 di Dalla: Canzone.</p>
      <p>I giovani ragazzi de Il volo hanno travolto il pubblico dell'auditorium Rai di Napoli con <b><i>Caruso</i></b>, il brano più amato della discografia del cantautore bolognese, votato sui social dal pubblico che ha seguito l'appuntamento con lo special musicale del sabato sera di Rai 1.</p>
      <h3>Una storia da cantare - Lucio Dalla, seconda puntata del 23 novembre 2019: ospiti e anticipazioni</h3>
      <p>Questa sera in prima serata su Rai 1 torna <b>Una storia da cantare</b>, in diretta dall’Auditorium Rai di Napoli condotto da Enrico Ruggeri e Bianca Guaccero. Dopo l'esordio dedicato alla musica e alla poesia di Fabrizio de Andrè, per il secondo appuntamento sarà puntata sulla storia e sul patrimonio musicale di <b>Lucio Dalla</b>.</p>
      <p>Un viaggio nella quale il pubblico rivivrà i successi del cantautore Bolognese reso celebre anche nel mondo grazie a brani come Caruso e brani sperimentali che lo rendono attuale anche agli occhi dei più giovani, passando dal pop che l’ha fatto amare da grandi e bambini con le intramontabili <i>L’anno che verrà</i> e <i>Attenti al lupo</i>.</p>
      <h3>Una storia da cantare - Lucio Dalla, ospiti</h3>
      <p>All'auditorium di Napoli si alterneranno alcuni dei più grandi artisti della scena musicale italiana, tra cui amici di una vita che attraverso le canzoni e i ricordi racconteranno l’artista e l’uomo con episodi inediti e curiosità vissuti in prima persona. Insieme a giovani cantanti, ripercorreranno i suoi evergreen suonati dalla band diretta da Maurizio Filardo.</p>
      <p>Saranno presenti <b>Renzo Arbore e Gigi Proietti</b>. Non mancheranno aneddoti vissuti in anni di live insieme agli <b>Stadio</b>, la sua storica band, e ancora, <b>Patty Pravo, Nina Zilli, Il Volo, Irene Grandi, Ghemon, Tiromancino, Francesco Gabbani, Noemi, Fabrizio Moro, Serena Rossi e Stefano Fresi</b>.</p>
      <p>Ci sarà anche un collegamento in collegamento da Bologna dove Ron e Gigi D’Alessio ci porteranno nella sua storica abitazione al civico 15 di via D’Azeglio, alla scoperta di inedite curiosità.</p>
      <h3>Una storia da cantare - Lucio Dalla, il programma</h3>
      <p>Scritto da Ernesto Assante, Gino Castaldo, Matteo Catalano, Alberto Di Risio, Angela Fortunato, Duccio Forzano, Pietro Galeotti ed Enrico Ruggeri. Con la regia di <b>Duccio Forzano</b>.</p>
      <h3>Una storia da cantare - Lucio Dalla, come seguirlo in tv e in live streaming</h3>
      <p>Una storia da cantare andrà in onda a partire dalle 21:25 su Rai 1 anche in HD al canale 501 del digitale terrestre e in live streaming sul portale Rai Play nella sezione dirette.</p>
      <h3>Una storia da cantare, second screen</h3>
      <p>Il pubblico a casa è chiamato a partecipare tramite l'hashtag #unastoriadacantare per indicare la canzone più amata dei protagonisti di puntata, con cui si chiuderà la serata.</p>
    </article>
  </body>
</html>