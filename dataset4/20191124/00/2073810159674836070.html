<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/vanessa-incontrada-compleanno-gesto-figlio-449297"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Vanessa Incontrada compie gli anni: il gesto del figlio commuove tutti"/>
    <meta property="og:description" content="Vanessa Incontrada compie gli anni: il gesto del figlio emoziona tutti Buon compleanno Vanessa Incontrada! Oggi l’attrice di origini italo spagnole, che ha incantato l’Italia intera, compie 41 anni. Splendida, solare e super sorridente. Abbiamo avuto il piacere di rivederla qualche sera fa a Tali e Quali Show, ma presto la rivedremo accanto a Gigi […]"/>
  </head>
  <body>
    <article>
      <h1>Vanessa Incontrada compie gli anni: il gesto del figlio commuove tutti</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2015/06/vanessa_incontrada.jpg"/>
      </figure>
      <h3>Vanessa Incontrada compie gli anni: il gesto del figlio emoziona tutti</h3>
      <p>Buon compleanno <b>Vanessa Incontrada</b>! Oggi l’attrice di origini italo spagnole, che ha incantato l’Italia intera, compie 41 anni. Splendida, solare e super sorridente. Abbiamo avuto il piacere di rivederla qualche sera fa a Tali e Quali Show, ma presto la rivedremo accanto a <b>Gigi D’Alessio</b> al timone dello spettacolo 20 anni che siamo italiani, che partirà il 29 novembre. Una carriera la sua ricca di successi. Vanessa, infatti, l’abbiamo vista recitare in tanti film e fiction di successo (come per esempio Non dirlo al mio capo, con <b>Lino Guanciale</b>, o Il capitano Maria), ma l’abbiamo vista anche condurre vari programmi, da Zelig ai Music Award’s con <b>Carlo Conti</b>. Insomma, pur essendo molto giovane, Vanessa di strada ne ha fatta tanta ed è anche molto amata. Per esempio sui social è seguita da quasi 2 milioni di persone ed è tanta la gente che l’ha difesa quando, spiacevolmente, è stata ingiustamente attaccata per il suo aspetto fisico.</p>
      <h3>Vanessa Incontrata e la dedica d’amore alla sua famiglia</h3>
      <p>Eh già, per una bella come la Incontrada sembra impossibile. Eppure è successo che qualcuno l’abbia punta con varie offese sulla sua forma fisica (per noi invidiabile). Dunque oggi per lei è davvero un giorno speciale proprio perché compie gli anni. E stamattina l’attrice ha mostrato sul suo profilo Instagram, il dolce dono che suo figlio e suo marito hanno preparato per lei. Il piccolo Isal le ha scritto una lettera dolcissima, ch<b>e mamma Vanessa ha mostrato con orgoglio</b> ed ha così commentato: <i>“Oggi festeggio il nostro amore e il mio splendido compleanno! Con voi ho tutto!”.</i> Una bellissima dichiarazione d’amore quella della conduttrice!</p>
      <figure>
        <embed-post data-src="https://www.instagram.com/p/B5PchtMKC1z" data-service="Instagram"/>
      </figure>
      <h3>Vanessa e Gigi D’Alessio: insieme per condurre un programma</h3>
      <p>Sono tante le persone che le hanno fatto gli auguri. Tra di loro ci sono anche volti noti come <b>Antonella Clerici</b>, <b>Elena Sofia Ricci</b> e<b> Mara Venier</b>! Come detto poco fa, presto vedremo Vanessa insieme a Gigi D’Alessio per condurre un varietà musicale che andrà in onda su Rai Uno.<a href="https://www.gossipetv.com/vanessa-incontrada-gigi-dalessio-amicizia-448904"> L’accoppiata è vincente perché i due si sono trovati bene sin da subito, costruendo un’armonia perfetta.</a> Il cantante napoletano ha descritto così la conduttrice: “<i>Anche se non la conoscevo, ho sempre pensato a lei come a una donna normale, e oggi è un’eccezione essere normali. È come me”.</i></p>
    </article>
  </body>
</html>