<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/kazim-gulecyuz/iman-hizmetine-ihtiyac-daha-da-artti_507367"/>
    <meta property="og:site_name" content="YENİ ASYA"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="İman hizmetine ihtiyaç daha da arttı"/>
    <meta property="og:description" content="Bir süredir gençler arasında yaygınlaştığı söylenen deizm anlayışı bir miktar tartışılır gibi yapıldıysa da, birçok konu gibi geçiştirildi ve unutulmaya terk edildi."/>
  </head>
  <body>
    <article>
      <h1>İman hizmetine ihtiyaç daha da arttı</h1>
      <h2>Bir süredir gençler arasında yaygınlaştığı söylenen deizm anlayışı bir miktar tartışılır gibi yapıldıysa da, birçok konu gibi geçiştirildi ve unutulmaya terk edildi.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Kâzım GÜLEÇYÜZ</a></address>
      <p>Oysa gençlerin dinden soğuyup uzaklaşması son derece önemli ve hayatî bir konu.</p>
      <p>“Allah’a inanıyoruz, ama hiçbir dine inanmıyoruz” şeklinde ifade edilen deist anlayış acaba niye kabul görüyor ve yaygınlaşıyor?</p>
      <p>Bunun çok iyi tahlil edilmesi gerekiyor.</p>
      <p>Bunu söyleyenler gerçekten Allah’a inanıyor mu ve bu inancın niteliği ne durumda?</p>
      <p>Zihinlerinde nasıl bir Allah tasavvuru var?</p>
      <p>Dinden uzaklaşmanın getirdiği boşluğu, “Allah inancım devam ediyor” diyerek “doldurmak” gibi bir psikoloji mi söz konusu?</p>
      <p>Ama son dönemde, işin orada kalmayıp inancı da tamamen terk noktasına vardığını gösteren çok düşündürücü bilgiler geliyor.</p>
      <p>Bir profesörün “15 Temmuz’dan bu yana odama 17 başörtülü ateist öğrenci geldi. Aileleri de örtülü” sözü bunun çarpıcı örneği.</p>
      <p>Bir araştırmaya göre kendisini “dindar-muhafazakâr” olarak niteleyen gençlerin oranının yüzde 28’den 15’e gerilemiş olması da.</p>
      <p>(Gerçi dindarlıkla muhafazakârlığı birlikte zikretmenin ne ölçüde doğru ve sağlıklı olduğu ayrıca tartışılması gereken bir husus.)</p>
      <p>Bir diğer araştırma sonucu da din adamlarına güvenin yüzde 12’ye kadar gerilediği.</p>
      <p>Bu verileri alt alta koyduğumuzda, “gençlik ve din” konusunun çok özel duyarlılık ve dikkatle masaya yatırılması gereği karşımıza çıkıyor. Bilhassa inanca yönelik boyutuyla.</p>
      <p>Üstad Bediüzzaman’ın geçen asrın ortalarında Eşref Edib’e verdiği mülâkatta “Karşımda müthiş bir yangın var. Alevleri göklere yükseliyor. İçinde evlâdım yanıyor, imanım tutuşmuş yanıyor. O yangını söndürmeye, imanımı kurtarmaya koşuyorum” diyerek vurguladığı gerçek bugün için de geçerli.</p>
      <p>Aynı gerçeği Zübeyir Gündüzalp “Teessür ve ıztırap karşısında kalpten bir parça kopsaydı, ‘Bir genç dinsiz olmuş’ haberi karşısında o kalbin atom zerratı adedince param parça olması gerekir” sözüyle vurgulamıştı.</p>
      <p>Demek ki iman hizmetine ihtiyaç bitmiyor, tam tersine daha da artarak devam ediyor.</p>
      <p>Ve gençleri dinden soğutup uzaklaştıran ne varsa hepsinin sorgulanması gerekiyor.</p>
      <p>Özellikle “din adına” ve “din perdesi altında” yapılan baskı, istismar ve suiistimallerin...</p>
    </article>
  </body>
</html>