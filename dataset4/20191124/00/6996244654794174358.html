<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709611?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T00:07:51+00:00"/>
    <meta property="og:title" content="הכי דרמטי: פלמנגו זכתה בגביע ליברטדורס"/>
    <meta property="og:description" content="פשוט לא ייאמן: צמד של גביגול בדקה ה-89 ובתוספת הזמן, סידר לקבוצה הברזילאית 1:2 דרמטי על ריבר פלייט הארגנטינאיתכדורגל עולמי"/>
  </head>
  <body>
    <article>
      <h1>הכי דרמטי: פלמנגו זכתה בגביע ליברטדורס</h1>
      <h2>פשוט לא ייאמן: צמד של גביגול בדקה ה-89 ובתוספת הזמן, סידר לקבוצה הברזילאית 1:2 על ריבר פלייט הארגנטינאית, שכבר חלמה על זכייה שנייה ברצף • שער של בורה (15), לא הספיק למפסידה • הברזילאים עם זכייה ראשונה מאז 1981</h2>
      <address><time datetime="2019-11-24T00:07:51+00:00">24 Nov 2019, 00:07</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>ריבר פלייט הארגנטינאית הייתה רחוקה הערב (מוצ"ש) רק ארבע דקות מזכייה שנייה ברציפות בגביע הליברטדורס, אבל שני שערים סנסציוניים ומאוחרים (89 ו-92) של פלמנגו, סידרו לקבוצה הברזילאית זכייה שנייה בהיסטוריה בתואר הסופר יוקרתי של דרום אמריקה, בסיומו של הגמר הראשון בתולדות המפעל שהוכרע במשחק אחד בלבד. וואו.</p>
      <p>משחק משוגע התקיים הלילה באצטדיון מונומנטל בלימה, בפרו, שבסיומה פלמנגו הוכתרה כאלופה החדשה של דרום אמריקה. הארגנטינאים עלו ליתרון כבר בדקה ה-15 משער של רפאל סנטוס בורה, שכמעט סידר למועדון שלו זכייה חמישית בגביע, אבל אז הכל השתנה בדקה ה-89 כאשר גביגול - הלא הוא גבריאל ברבוסה -  איזן את התוצאה, והשלים צמד (92) , שסידר לקבוצתו זכייה ראשונה מאז 1981. פשוט לא ייאמן. בשורה התחתונה, פלמנגו אלופת ליברטדורס בפעם השנייה בתולדותיה והראשונה ב-1981. כנראה שהיה שווה להישאר ערים.</p>
      <figure>
        <img src="https://www.israelhayom.co.il/sites/default/files/u56067/New_1189600044.jpg"/>
        <figcaption>
          <b>ריבר מתקשה לעכל. רק כמעט // צילום: אי-פי</b>
        </figcaption>
      </figure>
      <p><b>פלמנגו:</b> דייגו אלבס, ראפיניה, רודריגו קאיו, פבלו מארי, פיליפה לואיס, וויליאן אראו, ג'לסון, אברטון ריביירו, ג'ורג'יאן דה ארסקאטה, ברונו הנריקה, גבריאל ברבוסה.</p>
      <p><b>ריבר פלייט</b>: פרנקו ארמאני, מילטון קאסקו, חאבייר פינולה, לוקאס קוארטה, גונסאלו מונטיאל, ניקולס דה לה קרוס, אסקיאל פלאסיוס, אנסו פרס, איגנסיו פרננדס, מתיאס סוארס, רפאל בורה.</p>
    </article>
  </body>
</html>