<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/hersaies-dynameis/824123_toma-bmp-1zu-23-2-stin-dynami-tis-eldyk-vinteo"/>
    <meta property="og:site_name" content="PRONEWS"/>
    <meta property="article:published_time" content="2019-11-24T00:31:00+00:00"/>
    <meta property="og:title" content="ΤΟΜΑ BMP-1/ZU-23-2 στην δύναμη της ΕΛΔΥΚ (βίντεο)"/>
    <meta property="og:description" content="Σε εκδήλωση που πραγματοποιήθηκε στο στρατόπεδο της Ελληνικής Δύναμης Κύπρου (ΕΛΔΥΚ) με αφορμή τον εορτασμό της Ημέρας Ενόπλων Δυνάμεων, επιδείχθηκε για πρώτη φορά σε κυπριακό έδαφος ΤΟΜΑ ρωσικής κατασκευής BMP-1 που..."/>
  </head>
  <body>
    <article>
      <h1>ΤΟΜΑ BMP-1/ZU-23-2 στην δύναμη της ΕΛΔΥΚ (βίντεο)</h1>
      <address>
        <time datetime="2019-11-24T00:31:00+00:00">24 Nov 2019, 00:31</time>
      </address>
      <p>
        <b>Σε εκδήλωση που πραγματοποιήθηκε στο στρατόπεδο της Ελληνικής Δύναμης Κύπρου (ΕΛΔΥΚ) με αφορμή τον εορτασμό της Ημέρας Ενόπλων Δυνάμεων, επιδείχθηκε για πρώτη φορά σε κυπριακό έδαφος ΤΟΜΑ ρωσικής κατασκευής BMP-1 που είχε παραλάβει η Ελλάδα από τα ανατολικογερμανικά αποθέματα το 1992 με ενσωματωμένο το δίδυμο, επίσης ρωσικό, πυροβόλο α/α ZU-23-2 που είχαμε προμηθευτεί επίσης από τα αποθέματα της πρώην Ανατολικής Γερμανίας (500 μονάδες).</b>
      </p>
      <p>Το οπλοσύστημα προήλθε ως πρόγραμμα του 308 Προκεχωρημένου Εργοστασίου Βάσης του ΕΣ και προορίζεται ως όπλο υποστήριξης πεζικού, καθώς το πυροβόλο είναι εξαιρετικά αξιόπιστο σε βολές κατά χερσαίων στόχων (και κατά ελικοπτέρων), αλλά όχι φυσικά πλέον κατά μαχητικών αεροσκαφών (είναι παραγωγής των δεκαετιών '70 και '80).</p>
      <figure>
        <img src="https://www.pronews.gr/sites/default/files/styles/default-inner/public/article/2019/11/24/bmp1-zu23-b.jpg?itok=0kQ13kDN"/>
      </figure>
      <p>Δυστυχώς η έλλειψη ενός σύγχρονου αυτοκινούμενου όπλου υποστήριξης του Πεζικού, ιδανικά υβριδικού, όπως το επίσης ρωσικό Terminator, με κατευθυνόμενα όπλα και πυροβόλα, παραμένει σημαντική έλλειψη για τον ΕΣ.</p>
      <p>Σε ότι αφορά τον συνδυασμό BMP-1/ZU-23-2, πληροφορίες αναφέρουν ότι μετασκευάστηκαν συνολικά 50 οχήματα, τα περισσότερα από τα οποία είναι αναπτυγμένα στα νησιά.</p>
      <figure>
        <iframe src="https://www.youtube.com/embed/Ku85GeAvYzY" width="640" height="360" data-service="Youtube" scrolling="no"/>
      </figure>
    </article>
  </body>
</html>