<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/24/dua-warga-emas-rentung-dalam-kebakaran-di-ipoh/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-24T00:05:12+00:00"/>
    <meta property="og:title" content="Dua warga emas rentung dalam kebakaran di Ipoh"/>
    <meta property="og:description" content="IPOH, 27 Rabiulawal 1441H, Ahad – Dua warga emas rentung dalam kebakaran sebuah unit apartmen di Taman Meru Impiana dekat Meru Raya, awal pagi ini. Ketua Zon 1 Perak, Jabatan Bomba dan Penyelamat negeri, Mohd Khairul Jamil berkata dalam kejadian itu, mangsa seorang lelaki dan wanita ditemukan dalam keadaan tertiarap masing-masing di bahagian ruang tamu …"/>
  </head>
  <body>
    <article>
      <h1>Dua warga emas rentung dalam kebakaran di Ipoh</h1>
      <h2>Identiti dan punca sebenar kejadian masih belum dikenal pasti</h2>
      <address><time datetime="2019-11-24T00:05:12+00:00">24 Nov 2019, 00:05</time> by <a rel="author">azrul hakimie</a></address>
      <figure>
        <img src="https://www.ismaweb.net/wp-content/uploads/2019/11/fire-featured-780x470.jpg"/>
      </figure>
      <p><b>IPOH, 27 Rabiulawal 1441H, Ahad</b> – Dua warga emas rentung dalam kebakaran sebuah unit apartmen di Taman Meru Impiana dekat Meru Raya, awal pagi ini.</p>
      <p>Ketua Zon 1 Perak, Jabatan Bomba dan Penyelamat negeri, Mohd Khairul Jamil berkata dalam kejadian itu, mangsa seorang lelaki dan wanita ditemukan dalam keadaan tertiarap masing-masing di bahagian ruang tamu serta koridor bilik di kediaman berkenaan.</p>
      <p>Katanya seramai 16 anggota dari Balai Bomba dan Penyelamat (BBP) Ipoh dan BBP Meru Raya dikerahkan ke lokasi kejadian sebaik menerima panggilan kecemasan daripada orang awam kira-kira pukul 3.40 pagi.</p>
      <p>“Kita menemui dua mangsa dalam keadaan tertiarap semasa hendak keluar dari apartmen tersebut yang mana kita jumpa dalam keadaan rentung,” katanya ketika ditemui pemberita di lokasi kejadian.</p>
      <p>Mohd Khairul berkata kebakaran berjaya dipadam sepenuhnya pada pukul 4.45 pagi dan operasi turut dibantu anggota daripada Persatuan Bomba Sukarela (PBS) Bercham serta Pekan Baru.</p>
      <p>Identiti dan punca kebakaran belum dikenal pasti. – Bernama</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>