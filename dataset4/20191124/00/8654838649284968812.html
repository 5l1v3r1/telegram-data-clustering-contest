<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-go-aumentata-quantita-massima-pokemon-oggetti-utente.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pokémon GO: aumentata la quantità massima di Pokémon e oggetti per utente"/>
    <meta property="og:description" content="Niantic Labs ha incrementato i limiti di capacità di Pokémon e oggetti per ogni utente di Pokémon GO, all'interno del programma di aggiornamenti fissato per questo periodo.. Prosegue l'evoluzione ..."/>
  </head>
  <body>
    <article>
      <h1>Pokémon GO: aumentata la quantità massima di Pokémon e oggetti per utente</h1>
      <h2>Niantic Labs ha incrementato i limiti di capacità di Pokémon e oggetti per ogni utente di Pokémon GO, all'interno del programma di aggiornamenti fissato per questo periodo.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Prosegue l'evoluzione di <b>Pokémon GO</b> con una novità che allieterà sicuramente tutti i grandi collezionisti del gioco, visto che Niantic ha incrementato il <b>limite massimo</b> di capacità per ogni utente, ampliando dunque la <b>quantità di Pokémon e oggetti</b>.<br/><br/>L'accont Twitter di <a href="https://multiplayer.it/giochi/pokemon-go-per-android.html">Pokémon GO</a> ha dunque comunicato di aver esteso i limiti massimi di capacità per ogni utente nel gioco, arrivando a <b>3000 Pokémon</b> per ogni giocatore e ampliando anche l'immagazzinamento di oggetti con un massimo di <b>2500 unità</b> per utente.<br/><br/>Questo rappresenta un netto miglioramento per i giocatori particolarmente attivi, che si ritroveranno ora a non dover fare troppo i conti con i limiti massimi di capacità di <a href="https://multiplayer.it/notizie/pokemon-go-settimana-superefficace-tentacool-shiny-disponibili.html">Pokémon GO</a>, che giunge alquanto in ritardo rispetto alle richieste della community ma risulta comunque benvenuto.<br/><br/>Nel frattempo, è stata pubblicata un'immagine contenente <a href="https://multiplayer.it/notizie/pokemon-go-tutti-pokemon-community-day-2019-immagine.html">tutti i Pokémon dei Community Day</a> e sono emersi i vari <a href="https://multiplayer.it/notizie/pokemon-go-community-day-speciale-dicembre-2019-dettagli-niantic-labs.html">dettagli dello speciale Community Day</a> di dicembre 2019, diffusi ufficialmente da Niantic Labs.</p>
      <figure>
        <iframe data-src="https://twitter.com/PokemonGoApp/status/1197985622549573633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://mynintendonews.com/2019/11/24/pokemon-go-storage-has-now-been-upgraded-and-can-store-3000-pokemon/">Fonte</a>
        </li>
      </ul>
    </article>
  </body>
</html>