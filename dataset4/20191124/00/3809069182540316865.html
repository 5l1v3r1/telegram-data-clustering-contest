<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/other-sports/handball/article/1417949/olympiakos-me-ton-kosmo-toy-gia-tin-anatropi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T00:04:00+00:00"/>
    <meta property="og:title" content="Ολυμπιακός: Με τον κόσμο του για την ανατροπή"/>
    <meta property="og:description" content="Έτοιμη για την δεύτερη αναμέτρηση κόντρα στην Μέλσουνγκεν είναι η ομάδα Χάντμπολ του Ολυμπιακού."/>
  </head>
  <body>
    <article>
      <h1>Ολυμπιακός: Με τον κόσμο του για την ανατροπή</h1>
      <h2>Έτοιμη για την δεύτερη αναμέτρηση κόντρα στην Μέλσουνγκεν είναι η ομάδα Χάντμπολ του Ολυμπιακού.</h2>
      <address><time datetime="2019-11-24T00:04:00+00:00">24 Nov 2019, 00:04</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο επαναληπτικός της φάσης των «32» του EHF Cup με αντίπαλο τη Γερμανική ομάδα θα διεξαχθεί την Κυριακή (24/11, 18:00) και οι «ερυθρόλευκοι» θέλουν να ανατρέψουν το σκορ του πρώτου αγώνα, όπου ηττήθηκαν με 32-28 για να πανηγυρίσουν την πρόκριση, απέναντι σε έναν πολύ ισχυρό αντίπαλο.</p>
      <p>Για να συμβεί αυτό ο Ολυμπιακός χρειάζεται νίκη με τέσσερα γκολ διαφορά και σκορ μεγαλύτερο από του πρώτου αγώνα ή με πέντε γκολ διαφορά και οποιοδήποτε σκορ. Σε περίπτωση νίκης του Ολυμπιακού με 32-28, η πρόκριση θα κριθεί στα πέναλτι. Εκτός αποστολής λόγω τραυματισμού έμειναν οι Άγγελος Τσίλης Άρτουρ Καρβάτσκι και Γρηγόρης Σανίκης.<br/><br/>Στην αναμέτρηση με την Μέλσουνγκεν ισχύει το δικαίωμα της ελεύθερης εισόδου για τα ενεργά Μέλη του Ολυμπιακού με την επίδειξη της Κάρτας Μέλους &amp; Κάρτας Junior.<br/><br/>Ο προπονητής του Ολυμπιακού, Γιώργος Ζαραβίνας, δήλωσε στο olympiacossfp.gr, εν όψει της αναμέτρησης, τα εξής: «Παίζουμε στην έδρα μας, αλλά η φιλοσοφία μας είναι η ίδια όπως και στο πρώτο παιχνίδι. Έχουμε απέναντι μας έναν πολύ ισχυρό αντίπαλο και δεν πρέπει να χάσουμε τη συγκέντρωση μας στιγμή. Πρέπει να προσέχουμε τις επιστροφές μας και να μην δεχτούμε γκολ στον αιφνιδιασμό. Είμαι σίγουρος ότι το γήπεδο θα είναι γεμάτο και ο κόσμος μας θα μας δώσει την ώθηση να διεκδικήσουμε το καλύτερο δυνατό από τον αγώνα. Εμείς οφείλουμε να είμαστε συγκεντρωμένοι και να δώσουμε ένα καλό παιχνίδι».</p>
    </article>
  </body>
</html>