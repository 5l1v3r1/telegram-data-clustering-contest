<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/scuola_girolami_quando_apre-4882219.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="​La scuola Girolami ancora chiusa dopo mesi: «Sono seicento i bambini trasferiti altrove»"/>
    <meta property="og:description" content="Aspettano dal 3 aprile di sapere quando i loro bambini potranno tornare nella scuola Girolami di Monteverde, nel XII Municipio. Ieri le famiglie di oltre 600 alunni sono scese in piazza per..."/>
  </head>
  <body>
    <article>
      <h1>​La scuola Girolami ancora chiusa dopo mesi:<br/>«Sono seicento i bambini trasferiti altrove»</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Laura Bogliolo</a></address>
      <p>Aspettano dal 3 aprile di sapere quando i loro bambini potranno tornare nella scuola Girolami di Monteverde, nel XII Municipio. Ieri le famiglie di oltre 600 alunni sono scese in piazza per protestare «contro l’immobilismo che condanna i nostri figli all’incertezza». In primavera precipita il contro-soffitto di un’aula, l’istituto viene chiuso, a fine maggio i tecnici stabiliscono che l’80% della scuola ha bisogno di manutenzione straordinaria. E molti bimbi verranno trasferiti nell’Istituto Gramsci al Trullo, addirittura in un altro Municipio. A settembre rientrano solo in 200 dopo alcuni lavori effettuati. «Non c’è ancora un crono-programma dei lavori, non si sa quando riaprirà la scuola» la denuncia di una mamma ieri. «Manca una cabina di regia, il Comune è stato assente e questo è stato il risultato» dice Giovanni Picone, capogruppo Lega nel XII. Secondo il Comune «i lavori proseguono», e sono state fatte «ulteriori verifiche». La presidente Silvia Crescimanno, respinge le accuse di «immobilismo», spiegando che «alcune procedure hanno tempistiche fissate dalla legge e non sono dettate dal “capriccio” o da negligenza».</p>
      <footer>© RIPRODUZIONE RISERVATA</footer>
    </article>
  </body>
</html>