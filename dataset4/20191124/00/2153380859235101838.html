<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/kakokairia-giryonis-apo-simera-apogeyma-kyma-kakokairias-tha-plixei-ti-hora-binteo"/>
    <meta property="og:site_name" content="The Pressroom"/>
    <meta property="article:published_time" content="2019-11-24T00:33:37+00:00"/>
    <meta property="og:title" content="Κακοκαιρία - Γηρυόνης: Από σήμερα το απόγευμα το κύμα κακοκαιρίας θα πλήξει τη χώρα (ΒΙΝΤΕΟ)"/>
    <meta property="og:description" content="Σε ετοιμότητα είναι ο κρατικός μηχανισμός για την αντιμετώπιση του «Γηρυόνη», του νέου κύματος κακοκαιρίας που θα πλήξει τη χώρα σε τρεις φάσεις από σήμερα το απόγευμα, Κυριακής 24/11/2019. Είναι χαρακτηριστικό το βίντεο του meteo που δείχνει την εξέλιξη του φαινομένου για το οποίο η ΕΜΥ έχει εκδώσει έκτακτο δελτίο επιδείνωσης του καιρού:"/>
  </head>
  <body>
    <article>
      <h1>Κακοκαιρία - Γηρυόνης: Από σήμερα το απόγευμα το κύμα κακοκαιρίας θα πλήξει τη χώρα (ΒΙΝΤΕΟ)</h1>
      <address>
        <time datetime="2019-11-24T00:33:37+00:00">24 Nov 2019, 00:33</time>
      </address>
      <p>
        <b>Σε ετοιμότητα είναι ο κρατικός μηχανισμός για την αντιμετώπιση του <a href="https://www.thepressroom.gr/tags/giryonis">«Γηρυόνη»</a>, του νέου κύματος <a href="https://www.thepressroom.gr/tags/ektakto-deltio-epikindynon-fainomenon">κακοκαιρίας </a>που θα πλήξει τη χώρα σε τρεις φάσεις από σήμερα το απόγευμα, Κυριακής 24/11/2019.</b>
      </p>
      <p>Είναι χαρακτηριστικό το βίντεο του meteo που δείχνει την εξέλιξη του φαινομένου για το οποίο η ΕΜΥ έχει εκδώσει <a href="https://www.thepressroom.gr/tags/ektakto-deltio-epikindynon-fainomenon"><b>έκτακτο δελτίο επιδείνωσης του καιρού</b></a>:</p>
      <figure>
        <iframe src="https://www.youtube.com/embed/GlWf1WF0iGU" width="854" height="480" data-service="Youtube" scrolling="no"/>
      </figure>
      <p>Αναλυτικά η πρόγνωση του <a href="https://www.thepressroom.gr/tags/kairos"><b>καιρού</b> </a>από την <a href="https://www.thepressroom.gr/tags/emy"><b>ΕΜΥ</b></a> για σήμερα Κυριακή έχει ως εξής:</p>
      <h3>ΑΤΤΙΚΗ</h3>
      <p>Νεφώσεις παροδικά αυξημένες με τοπικές <a href="https://www.thepressroom.gr/tags/broches"><b>βροχές </b></a>και βαθμιαία σποραδικές <a href="https://www.thepressroom.gr/tags/kataigides">καταιγίδες</a>. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.</p>
      <p><a href="https://www.thepressroom.gr/tags/anemoi"><b>Ανεμοι:</b></a> Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ. </p>
      <p><a href="https://www.thepressroom.gr/tags/thermokrasia"><b>Θερμοκρασία:</b> </a>Από 13 έως 19 βαθμούς Κελσίου.</p>
      <h3>ΘΕΣΣΑΛΟΝΙΚΗ</h3>
      <p>Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.</p>
      <p><b>Ανεμοι: </b>Από ανατολικές διευθύνσεις 3 με 5 και βαθμιαία τοπικά 6 μποφόρ. </p>
      <p><b>Θερμοκρασία</b>: Από 12 έως 16 βαθμούς Κελσίου.</p>
      <h3>ΜΑΚΕΔΟΝΙΑ, ΘΡΑΚΗ</h3>
      <p>Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη <b>διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.</b></p>
      <p><b>Ανεμοι:</b> Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση. </p>
      <p><b>Θερμοκρασία: </b>Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <h3>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</h3>
      <p>Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.</p>
      <p><b>Ανεμοι:</b> Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.</p>
      <p><b>Θερμοκρασία</b>: Από 11 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <h3>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</h3>
      <p>Αρχικά λίγες νεφώσεις παροδικά αυξημένες, με ασθενείς τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.</p>
      <p><b>Ανεμοι: </b>Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ. </p>
      <p><b>Θερμοκρασία:</b> Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>ΚΥΚΛΑΔΕΣ, ΚΡΗΤΗ</h3>
      <p>Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.</p>
      <p><b>Ανεμοι: </b>Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ. </p>
      <p><b>Θερμοκρασία:</b> Από 15 έως 22 βαθμούς Κελσίου.</p>
      <h3>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</h3>
      <p>Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.</p>
      <p><b>Ανεμοι:</b> Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα. </p>
      <p><b>Θερμοκρασία</b>: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
    </article>
  </body>
</html>