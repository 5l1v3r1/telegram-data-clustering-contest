<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-volume-11-manga-cover-prima-immagine.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Dragon Ball Super: volume 11 del manga, la cover in una prima immagine"/>
    <meta property="og:description" content="La cover del volume 11 del manga di Dragon Ball Super si mostra in una prima immagine, ecco come apparirà in tutta la sua bellezza (e a colori).. Il manga di Dragon Ball Super continua con la racc..."/>
  </head>
  <body>
    <article>
      <h1>Dragon Ball Super: volume 11 del manga, la cover in una prima immagine</h1>
      <h2>La cover del volume 11 del manga di Dragon Ball Super si mostra in una prima immagine, ecco come apparirà in tutta la sua bellezza (e a colori).</h2>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il <b>manga</b> di <b>Dragon Ball Super</b> continua con la raccolta dei propri capitoli e con la loro relativa pubblicazione in volume in Giappone; i volumi vengono poi adattati e approdano anche in Italia. Oggi possiamo mostrarvi la copertina del numero 11. <br/>La <b>cover</b> del <b>volume 11</b> del manga di <a href="https://multiplayer.it/notizie/dragon-ball-super-vegeta-yardrat-protagonista-fanart.html">Dragon Ball Super</a> è difatti disponibile, ed è davvero simpatica: mostra Goku intento ad addentare un hamburger presso il locale di Jaco, con Mr. Satan, Vegeta e Bulma sullo sfondo. All'interno sono contenuti i capitoli dell'<b>arco narrativo di Moro</b> (la seconda parte), quindi fino allo scontro dei Saiyan con il nuovo e terribile nemico sul Pianeta Namecc. <br/>Qui di seguito trovate l'<b>immagine della cover 11</b> di Dragon Ball Super a colori, la stessa verrà con tutta probabilità utilizzata anche per l'edizione italiana dell'opera di Akira Toriyama. L'arco narrativo di Moro è tuttora in corso di svolgimento, e alcuni credono che verrà utilizzato come materiale per il prossimo <a href="https://multiplayer.it/notizie/dragon-ball-super-moro-come-protagonista-prossimo-film.html">film</a> della serie.</p>
      <figure>
        <iframe data-src="https://twitter.com/MsDBZbabe/status/1197601143360241664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://twitter.com/MsDBZbabe/status/1197601143360241664">Fonte</a>
        </li>
      </ul>
    </article>
  </body>
</html>