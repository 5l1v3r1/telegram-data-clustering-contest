<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774344,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="בשורות טובות למשקיעי הגשמה – מכרה פרויקט בתשואה שנתית של 18%"/>
    <meta property="og:description" content="הקרן דיווחה למשקיעים על אקזיט מוצלח מפרויקט מולטי פאמילי בדאלאס - התשואה על 27 חודשי השקעה עמדה על 44%; מספר הפרויקטים של הגשמה אשר הושלמו בהצלחה עלה ל-108 - בכמה פרויקטים קיימים נרשמים עיכובים מהותיים"/>
  </head>
  <body>
    <article>
      <h1>בשורות טובות למשקיעי הגשמה – מכרה פרויקט בתשואה שנתית של 18%</h1>
      <h2>הקרן דיווחה למשקיעים על אקזיט מוצלח מפרויקט מולטי פאמילי בדאלאס - התשואה על 27 חודשי השקעה עמדה על 44%; מספר הפרויקטים של הגשמה אשר הושלמו בהצלחה עלה ל-108 - בכמה פרויקטים קיימים נרשמים עיכובים מהותיים</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">רחלי בינדמן</a></address>
      <p>קצת בשורות טובות למשקיעי קרן השקעות הנדל"ן הגשמה: המשקיעים עודכנו השבוע כי השקעתם בטקסס זכתה לתשואה מרשימה של כ-44% בתקופה של 27% המשקפת תשואה נטו לשנה לפני מס של 18.3%.</p>
      <p>הפרויקט 'דסוטו' אשר בדאלאס, טקסס, הוא מתחם Multi-Family אשר נבנה בשנת 1983 וכולל כ-200 דירות סטודיו ושני חדרי שינה. שטח המתחם הכולל עומד על א 481,272 מ"ר. לאחרונה הושלמה מכירתו של הנכס לאחר השבחתו לצד שלישי תמורת סכום של כ-21 מיליון דולר. המכירה בוצעה לאחר תקופה של כ-27 חודשים ממועד רכישת הנכס, כ-9 חודשים מוקדם יותר מהצפי בתכנית העסקית.</p>
      <p>בשבוע שעבר <a href="https://www.calcalist.co.il/markets/articles/0,7340,L-3774059,00.html">מונה לקרן הגשמה יו"ר חדש, עוזי דנינו</a>, לצד מנכ"ל חדש, רונן טורם. זאת בצל עזיבתו של היו"ר הקודם חנן שמש, <a href="https://www.calcalist.co.il/local/articles/0,7340,L-3770163,00.html">וכאשר ברקע חקירת רשות ני"ע</a> בחשד להטעיית משקיעים בדיווחי הקרן.</p>
      <p>בכך מגיעים מספר הפרויקטים של הגשמה אשר הושלמו בהצלחה ('אקזיט') לכ-108 פרויקטים, ולמעלה מ-1.4 מיליארד שקל שהוחזרו למשקיעים. עם זאת, לצד פרויקטים אלו יש עוד עשרות פרויקטים להגשמה שטרם הושלמו, חלקם בעיכובים משמעותיים הפוגעים בתשואה השנתית ללקוחות שלרוב חילקו את השקעותיהם בין מספר פרויקטים.</p>
      <figure>
        <img src="https://images1.calcalist.co.il/PicServer3/2019/11/21/948982/1_l.jpg"/>
        <figcaption>המנכ"ל והיו"ר החדשים של הגשמה: רונן טורם ועוזי דנינו <br/>צילום: אוראל כהן</figcaption>
      </figure>
      <p>
        <b>התוכנית בדאלאס</b>
      </p>
      <p>התוכנית העסקית בפרויקט התבססה על רכישת נכס מניב, השבחתו ומכירתו. בעת הגיוס עמדה התפוסה בנכס בדאלאס על 95% והוא הניב תזרים למשקיע מהשנה הראשונה שחולקו מדי רבעון. הגשמה חברה לחברה היזמית, חברת Strategic Realty Holdings, LLC המתמחה ברכישה והשבחה של נכסי Multi-Family בעיקר במדינת טקסס.</p>
      <p>תקופת הפרויקט הצפוי עמדה על כ-36 חודשים, עם אפשרות ל-Buy-Out על ידי היזם החל מ-18 חודשים מתחילת הפרויקט. סכום ההשקעה המינימלי החל מ-60,000 דולר וצפי התשואה השנתית עמד על כ-15.5% שכאמור בסופו של דבר היה גבוה יותר בפועל.</p>
      <p>העיר דסוטו ממוקמת במרחק נסיעה קצר מדאון טאון דאלאס, ומאופיינת באוכלוסייה מגוונת בעלת רמת הכנסה מעל הממוצע. מחוז דאלאס האו המטרופולין השביעי בגודלו בארה"ב, ואחד משווקי הנדל"ן היציבים בארה"ב. המחוז מהווה מרכז תעסוקתי ופיננסי של מדינת טקסס, אחת המדינות בעלות הכלכלה החזקה והיציבה ביותר בארה"ב, עם שיעורי אבטלה נמוכים מאוד וצמיחה מואצת ביצירת מקומות עבודה.</p>
    </article>
  </body>
</html>