<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/fnb6s2"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="தமிழக அமைச்சர்கள் குறித்து காங்கிரஸ் எம்பி திருநாவுக்கரசர் வேதனை!"/>
    <meta property="og:description" content="தமிழக அமைச்சர்கள் குறித்து காங்கிரஸ் எம்பி திருநாவுக்கரசர் வேதனை!"/>
  </head>
  <body>
    <article>
      <h1>தமிழக அமைச்சர்கள் குறித்து காங்கிரஸ் எம்பி திருநாவுக்கரசர் வேதனை!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">saravanamanoj</a></address>
      <p>
        <b>ஜெயலலிதா மறைந்ததை போலவே அவரது மரணம் குறித்து விசாரிக்க அமைக்கப்பட்ட ஆணையமும் மறைந்து விட்டதாக காங்கிரஸ் எம்பி திருநாவுக்கரசர் கூறியுள்ளார்.  </b>
      </p>
      <p>திருச்சியில் செய்தியாளர்களிடம் பேசிய காங்கிரஸ் எம்பி திருநாவுக்கரசர், ஜெயலலிதாவின் வாழ்க்கை வரலாற்றை மக்கள் தெரிந்து கொள்வதை விட அவரின் இறுதி காலம் எப்படி நிகழ்ந்தது என்பதை தெரிந்து கொள்ளவே மக்கள் ஆர்வமாக உள்ளதாக தெரிவித்தார். எதிர்க்கட்சித் தலைவர் ஸ்டாலின் தாங்கள் ஆட்சிக்கு வந்தால் ஜெயலலிதா மரணம் குறித்து உண்மை நிலையை கூறுவோம் என்று கூறி வரும் நிலையில் ஜெயலலிதாவின் பெயரை வைத்து ஆட்சி நடத்தும் அமைச்சர்கள் அது குறித்து வாய் திறக்காமல் உள்ளதாக திருநாவுக்கரசர் வேதனை தெரிவித்தார். </p>
      <p>ப.சிதம்பரத்தின் நிலை கவலை அளிப்பதாக தெரிவித்த திருநாவுக்கரசர், கோத்தபய ராஜபக்ச மற்றும் மஹிந்த ராஜபக்ச, அதிபராகவும், பிரதமராகவும் வந்திருப்பது தமிழ் மக்கள் மத்தியில் மேலும் அச்சத்தை ஏற்படுத்தியுள்ளதாகவும் கூறினார். <br/> </p>
    </article>
  </body>
</html>